<a name=2648></a><img src="flower_sep.jpg"/><br/>
<img src="RuhulBeyan-2648_2.jpg"/><br/>
<img src="flower_sep.jpg"/><br/>
<b>21. İşitmedikleri halde “İşittik” diyenler gibi olmayın.<br/></b>Siz emir ve nehiylere muhalefet ederek, <i>“işitmedikleri halde”</i> yani kabûl etmek için<br/>
değil de reddetmek ve yüz çevirmek için dinledikleri halde <b>“</b>Biz kabul etmek üzere<br/><i>“işittik” diyenler gibi olmayın.” </i>“<i><b>İşittik ve isyan ettik.”</b></i> (el-Bakara, 2/93) diyen<br/>kâfirler ve dinleyip kabul ettiklerini dilleriyle iddia eden fakat içlerinde inkar ve<br/>yalanlamayı gizleyen münafıklar gibi olmaktan sakının.<br/>
<i>Mesnevî</i>’de şöyle denilmiştir:<br/>
<i>Otu ha çağırmışsın, ha çağırmamışsın<br/>Ayağı toprağa çakılıp kalmıştır.<br/>Rüzgarın tesiriyle başını sallasa da<br/>Aldanma sen onun baş sallamasına<br/>Ey seher yeli! Başı «duyduk» der ama<br/>Ayağı «isyan ediyoruz, bırak bizi» der</i><br/>
<b>22. Şüphesiz Allah katında canlıların en kötüsü, düşünmeyen sağırlar ve</b><br/>
<b>dilsizlerdir.</b><br/>
<i>“Şüphesiz Allah katında” </i>Allah’ın hükmüne göre yeryüzünde yürüyen <i>“canlıların”</i><br/>
veya kara ve denizde yaşayan dört ayaklı hayvanların <i>“en kötüsü,” </i>hakkı<br/><i>“düşünmeyen” </i>hakkı işitmeyen<i> “sağırlar</i> <i>ve” </i>hakkı söylemeyen “<i>dilsizlerdir.”</i><br/>
“<img src="RuhulBeyan-2648_3.jpg"/>” kelimesi, lügat mânâsı dikkate alındığında “yeryüzünde yürüyen canlılar”, örfî<br/>
mânâsı dikkate alındığında “kara ve denizde yaşayan dört ayaklı hayvanlar” demek olur.<br/>
Allah, onları hayvanlardan saymış, sonra da kendilerini onların en kötüsü kılmıştır.<br/>
Çünkü bu kimseler, hayvanlardan farklı olarak kendilerine verilen ve onlardan üstün<br/>kılınmalarına sebep olan özelliklerini kaybetmiştir. Onları akılsızlıkla vasfetmesi ise<br/>sağır ve dilsiz olan akıllı olduğu zaman bazı şeyleri anlayabilir ve işaretle de başkasına<br/>anlatabilir. Böylece bazı isteklerine ulaşabilir. Fakat sağırlık ve dilsizlikle birlikte<br/>akılsız da olursa kötülük ve şerlilik bakımından had safhaya varmış olur.<br/>
<b>Sa‘dî </b>der ki:<br/>
<i>Hayvanlar suskun, insanlar konuşurlar<br/>Ama saçma sapan söyleyen kimse, hayvandan da beter<br/>İnsanoğlu konuşması ve aklı ile bilinir<br/>Sen de papağan gibi konuş, ancak cahil olma</i><br/>
