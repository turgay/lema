<a name=7642></a>Kısmayı “<i>dilediğinden de kısar.</i>” Yâni hiç kimsenin müdâhalesi olmadan sıkıp<br/>
daraltır. Nitekim müşriklerden rızkı yedi yıl kesmiş, sonra yedi yıl genişletmiştir. <b>Kâşifî<br/></b>der ki: “Dilediği kimsenin maîşetini dar eder. Bu o kimsenin değersiz olmasından değil,<br/>belki hikmet ve maslahat yüzündendir.”<br/>
Rivâyete göre müşrikler kıtlık yıllarında leş, deri, kemik ve “ilhiz” yediler. İlhiz, deve<br/>
derisi ve kandan ibârettir. Yâni kanla deve derisi karıştırılır ve ateşin üstünde pişirilir.<br/>Bazıları açlıktan kendisiyle göğün arasını duman kaplamış olarak görür hâle gelmişti.<br/>Bu durum da onlara fayda etmedi. Çünkü inkâr ve inadda ısrar ettiler.<br/>
“<i>Şüphesiz bunda</i>” zikredilen kısma ve genişletmede “<i>inanan bir kavim için</i>” gerek<br/>
sıradan bir vâsıta ile olsun gerek başkası ile olsun her hâdisenin Allah’tan olduğuna<br/>delâlet eden “<i>ibretler vardır.</i>” Îman eden bir kavim için ibretler olması, bu âyet ve<br/>ibretlerden onların medlûllerine ulaşanlar onlar olması sebebiyledir.<br/>
Yukarda tefsîri geçen âyetlerde birtakım faydalar vardır:<br/>1- İnsan nefsinin özelliklerinden birisi sıkıntı, zarar ve belâ anlarında yalvarıp<br/>
yakararak Allah’a mecbûren yönelmesidir. Böyle mecbûrî olarak Allah’a dönmeye<br/>îtibar edilmez. Çünkü Allah kendisine o sıkıntı ve belâdan kurtuluşu ve selâmeti ihsân<br/>edince Allah’tan yüz çevirir, nimeti inkâr eder ve “Bu, bana kendi bilgim sâyesinde<br/>verildi!” der. Ancak genişlik ve bollukta Allah’a dönüp yönelmeye ve O’nu tanımaya<br/>îtibar edilir. Nitekim Hz. Peygamber (s.a.) şöyle buyurmuştur: <i>“Bolluk/genişlik<br/>zamanında Allah’ı tanı ki O da seni sıkıntılı anında tanısın!<a href="RuhulBeyans.html#7644">”</i>[129]</a><br/>
2- iddiâcılar “Biz Allah ehliyiz!” derler. Başlarına O’ndan bir belâ geldiğinde<br/>
rahatlarının peşine düşerek kendilerinden belânın kaldırılması için O’na sığınırlar.<br/>Belâda belâyı vereni görmezler. Onlar ma’rifet yolunun müşrikleridir. Buna mukabil<br/>onlara zâhir/görünen bir nimet ulaşınca bu nimetle perdelenirler. Bir de bakarsınız onlar<br/>her iki taraftan da perdelenmiş ehl-i hicâb oluvermişler! Belâ ile oyalanıp onu<br/>verenden, nimet ile de oyalanıp onu verenden perdelenmişlerdir.<br/>
<b>Cüneyd</b> (rh.a.) der ki: “Belâyı zarar/sıkıntı olarak gören ârif değildir. Çünkü ârif,<br/>
zararı kendisi için rahmet olarak görür. Gerçek zarar kalbe isâbet eden kasvet ve pas,<br/>nimet ise kalblerin Allah’a yönelmesidir. Nimeti kendi hakkı olarak gören nimete<br/>nankörlük etmiş olur.”<br/>
3- Nimet verilenlerin çoğu nimetin fitnesini/imtihan vesilesi olduğunu ve bunun kötü<br/>
sonucunu bilmez. Oysa nimetin verdiği şımarıklık ve gururla kalpleri katılaşır, üstlerini<br/>gaflet kaplar, nefisleri nimetle mutmain olur, âhiret ve Mevlâ’yı unutur.<br/>
4- Dünya ve âhiret nimeti ve mutluluğu, kezâ dünya ve âhiret nikmeti/cezâsı ve<br/>
bedbahtlığı, kulların irâdesine değil Allah Teâlâ’nın irâdesine bağlıdır. Şu halde<br/>mü’minler için en zarûrî olan kendi irâdelerinden sıyrılmak ve Allah’ın irâdesine,<br/>hükmüne ve kazâsına teslimiyet göstermektir.<br/>
<i>Gücün anahtarı kimsenin elinde değildir.<br/>Mutlak güç sâhibi sadece Allah’tır.</i><br/>
