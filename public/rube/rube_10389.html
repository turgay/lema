<a name=10390></a>de tanrıdır. Ben ise hepsinden daha üstünüm.<br/>
Fir’avn böyle üstünlük ve yücelik iddiâ edince bu söze karşılık Mûsâ (a.s.)’a <i><b>“üstün</b></i><br/>
<i><b>gelecek olan kesinlikle sensin”</b></i> (Tâhâ 20/68) buyruldu. Çünkü onun sihrine karşı elde<br/>edilecek bir üstünlük, sonuçta Fir’avn’a karşı elde edilmiş bir üstünlük olacaktı.<br/>Kısacası; o bu sözüyle kendisinin göklerin, yerin, dağların, bitkilerin ve hayvanların<br/>yaratıcısı olduğu anlamını kasdetmiyordu. Çünkü kendisinin bütün bunların yaratıcısı<br/>olmadığına dâir bilgi zorunlu olarak herkesin bileceği bir bilgidir. Bu noktada kuşku<br/>duyan kimse, mecnun; yâni delidir. Fir’avn mecnun olsaydı Allah Teâlâ ona<br/>peygamberini göndermezdi. Tam tersine Fir’avn yaratıcıyı, haşrı, neşri inkâr eden bir<br/>dehrî/ateist idi. O etrafındakilere şöyle diyordu: Âlemin ilâhı yoktur ki sizin üzerinizde<br/>onun herhangi bir emri ve yasaklaması olsun, ya da size herhangi bir elçi göndermiş<br/>olsun. Bilakis sizi yetiştiren, size ihsanda bulunan benim, benden başkası değildir.<br/>
Bazıları şöyle derler: Fir’avn’un Mûsâ’nın asâsının yılana dönmesi ile zelil ve âciz<br/>
olduğu ortaya çıktığında bu sözleri söylememesi gerekirdi. Dolayısıyla Fir’avn o anda<br/>sanki ne dediğini bilmeyen bir bunak gibi olmuş olmaktadır.<br/>
<b>İmam Kuşeyrî</b> <i>Letâif</i>’te şöyle der: İblis bu sözü duyduğunda: “Benim bu söze tâkatim<br/>
yoktur. Ben sâdece Âdem’e üstünlük iddiâmdan dolayı bu kadar belâya uğradım.<br/>Fir’avn ise bu lafı söylediğine göre onun işinin nereye ulaşacağını doğrusu<br/>bilemiyorum” demiştir.<br/>
Âriflerden biri şöyle der: Yaratıklardan hiçkimse insanoğlunun iddiâ ettiği bir<br/>
biçimde kemal ve mükemmellik iddiâ etmemiştir. Çünkü insanoğlu rab olduğunu iddiâ<br/>etmiş ve bu âyetin ifâdesiyle; <i><b>“ben sizin en yüce Rabbinizim”</b></i> demiştir. İblis ise böyle<br/>bir iddiâdan uzak durmuş ve; <i><b>“ben Allah’tan korkuyorum”</b></i> (el-Enfal 8/48) demiştir.<br/>Böylece o asla kendisine âid olmayan bir mertebeyi iddiâ etmemiştir. Bir başka<br/>ifâdeyle iblis sâdece bir günah işlemiştir, o da celal günahıdır. Melekler iblisin aksine<br/>sırf cemal mertebesinde bulunurlar. İnsana gelince o cemal ve celal vâsıtasıyla<br/>yaratılmıştır.<br/>
<b>Şeyh Rükneddîn Alaüddevle Simnânî</b> (k.s.) der ki: Bir vakit bir hâle girdim ve<br/>
Hüseyin b. Mansûr Hallâc’ın kabrine ziyarete gittim. Mürakabe ettiğimde onun rûhunu<br/>illiyyînden yüce bir makamda gördüm. Şöyle münâcât ettim: Allahım bu nasıl bir iştir ki<br/>Firavun “ene Rabbuküm” Mansûr “ene’l-hak” dedi. Her ikisi de bir dâvâ güttüler.<br/>Hüseyin’in rûhu yücelerde Firavun’un canı ise Cehennemdedir. Sırrıma bir nida ulaştı<br/>ki Firavun kendini beğenmişlikten dolayı Cehenneme düşmüştür. O sâdece kendi nefsini<br/>gördü ve bizi yok saydı. Hüseyin ise bizi gördü, kendisini yok kabul etti. Bu ikisi<br/>arasındaki fark çok büyüktür.<br/>
<i>Mesnevî’</i>de şöyle gelmiştir:<br/>
<i>Firavun, “ene’l-hak</i>/<i>ben hakkım” dedi, alçak oldu<br/>Mansûr “ene’l-hak” dedi kurtuldu<br/>Ey muhib! O “ene</i>/<i>ben” deyişin arkasında Allah’ın lâneti var</i><br/>
