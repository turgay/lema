<a name=9799></a><img src="RuhulBeyan-9799_1.jpg"/><br/>
<img src="RuhulBeyan-9799_2.jpg"/><br/>
<img src="RuhulBeyan-9799_3.jpg"/><br/>
vermiş veya aklımızı kullanmış olsaydık şimdi şu alevli cehennemin mahkûmları<br/>arasında olmazdık” derler.<br/>
<i>et-Te’vilâtü’n-necmiyye</i>’de bu âyet-i kerîme şöyle tefsir olunuyor: Şâyet biz kalp<br/>
kulaklarımızla dinlemiş; ya da ruhlarımızın akıllarını kullanarak akletmiş olsaydık şu<br/>alevli cehennemin mahkûmları arasında olmazdık. Fakat bizler mühürlü kulaklarımızla<br/>dinledik ve hasta, kilitli olan aklımızı kullandık derler.<br/>
<b>11. Böylece günahlarını itirâf ederler. Artık <i>(Allah’ın rahmetinden)</i></b><b> uzak olsun, o</b><br/>
<b>alevli cehennemin mahkûmları!</b><br/>
Kendilerine itirâfları fayda vermeyince zorunlu olarak: <i>“Böylece günahlarını itirâf</i><br/>
<i>ederler.”</i> Bilindiği üzere itirâf, herhangi bir şeyi bilgiye dayalı olarak ikrar ve kabul<br/>etmektir. <i>Aynu’l-maânî’</i>de “itirâf ederler” âyeti, “nefislerini mücrim bir nefis olarak<br/>bilirler” şeklinde tefsir olunmuştur. Böylece onlar, bütün güçlerini kötü amele<br/>yönelttiklerini ve onu tercih ettiklerini kabullenirler. Onların kötü amelleri; inkârları ve<br/>Allah’ın âyetlerini ve peygamberlerini yalan saymalarıdır. Bâzı âlimlerin ifâdesine göre<br/>âyette “zenb” yâni günah kelimesi tekil olarak getirilmiştir. Çünkü tekil çoğulun<br/>sağladığı ifâdeyi sağlayabilir. Zira kelime aza ve çoğa şâmil olan ism-i cins olması<br/>hasebiyle çoğul ifâde eder. Burada geçen “günah” kelimesiyle kasdedilen inkârdır. İnkâr<br/>her ne kadar çeşit çeşit olsa da yine de cürmün sonu ve cehennemde ebedî kalmayı<br/>gerektiren bir niteliği olması hasebiyle aynı durumda değerlendirilir.<br/>
<i>“Artık (Allah’ın rahmetinden) uzak olsun o alevli cehennemin mahkûmları!”<br/></i>Âyette yer alan “suhkan” kelimesi, masdar olup te’kid ifâde etmektedir. Bu kelime ya<br/>
zâid harfleri hazfedilen mezid ve müteaddî bir fiili te’kid etmektedir ki böylece takdir<br/>“ezhakahumullahu” şeklinde olur. Mânâsı: “Allah onları işledikleri günahları sebebiyle<br/>adamakıllı uzaklaştırsın” demek olur. Ya da bu te’kid, bu fiilin sonucu olan fiili te’kid<br/>eder. Yâni “Allah onları uzaklaştırsın ve onlar da uzak olsunlar” demek olur. Bâzı<br/>âlimlere göre bunlar gerçekten uzaklaştırılmışlardır. Bâzılarına göre de bu cümle<br/>bedduâ cümlesidir. Bedduâ olması durumunda bu cümle Allah tarafından kullarına<br/>onlara ne şekilde bedduâ edeceklerini öğretme amacıyla getirilmiştir. Nitekim tefsir<br/>kitaplarında bu açıklamalara rastlıyoruz. Bâzı âlimlere göre ise bu cümle Allah Teâlâ<br/>tarafından onlara yapılmış bir bedduâdır. Böylece Allah işâret ediyor ki, bedduâya<br/>muhatap olanlar böylesi bir bedduâya lâyıktırlar ve kendilerine uzak olmaları ve helâk<br/>olmaları şeklinde yapılan duâ mutlaka vaki olacaktır. Cehennem mahkûmlarından<br/>maksad ise şeytanlarla cehenneme giren kâfirlerdir. Burada Allah’ın hicap ehlini kurb<br/>cennetinden uzaklaştırıp ve bu’d cehennemine yaklaştıracağına işâret olunmaktadır.<br/>
