<a name=2817></a>Fakir (<b>Bursevî</b>) der ki: Cünüp bir müslümanın mescide girmesi men edilirken, cünüp<br/>
bir kâfirin men edilmemesindeki hikmet, belki de kâfirin içerisinde bulunduğu şirkin,<br/>kalp pisliğinin ve manevi cenabetin, maddi hades (cünüplük ve abdestsizlik)ten daha<br/>büyük olmasıdır. Bu durumda kâfiri mescide girmekten men etmenin bir faydası yoktur.<br/>Evet, üzerinde hakîkî necaset varsa men edilir. Çünkü bizler mescidlerimizi<br/>pisliklerden temizlemekle memuruz.<br/>
Bu âyetle müşrikler Mescid-i Harâm’a yaklaşmaktan men edilince, Bekr b. Vâil<br/>
tâcirlerinden bâzıları ve müşriklerden başkaları: “Ey Mekke halkı! Böyle yaptığınız<br/>takdirde karşılaşacağınız sıkıntıyı göreceksiniz. Geçiminizi nereden temin edeceksiniz?<br/>Vallahi! Yollarınızı keseceğiz ve size hiçbir şey göndermeyeceğiz!” dediler. Onların bu<br/>sözü Mekke halkına dokundu ve ağır geldi. Şeytan da müslümanların kalplerine hüzün<br/>soktu ve onlara: “Geçiminizi nereden temin edeceksiniz? Müşrikler de uzaklaştırıldı ve<br/>erzakınız kesildi.” dedi. Bunun üzerine bazı müslümanlar: “Biz onlarla olan alış-<br/>verişten istifade ediyorduk. Şimdi yaptığımız alış veriş ve ticaretler de sona erecek.<br/>İstifade ettiğimiz şeyler elden gidecek.” dediler. Bunun üzerine Allah Teâlâ şu âyeti<br/>indirdi:<br/>
<i>“Eğer yoksulluktan”</i> yâni onların hacdan men edilmeleri, onların size getirdikleri<br/>
rızık ve kazançların kesilmesi sebebiyle fakir düşmekten <i>“korkarsanız,”</i> biliniz ki<br/><i>“Allah”</i> zengin kılmayı<i> “dilerse yakında sizi kendi lütfundan” </i>lütuf ve keremi ile<br/>başka bir yolla<i> “zengin edecektir.”</i> Nitekim Allah, bu va’dini yerine getirdi. Üzerinize<br/>gökten bol bol yağmur indirdi ve bu sayede onların size getirdiği kazanç ve rızıklardan<br/>çok daha fazla yiyecek elde ettiniz. Allah Teâlâ, Tebâle ve Cüraş (Yemen’de iki<br/>yerleşim yeri) halkını muvaffak kıldı da müslüman oldular ve onlara erzak sağladılar.<br/>Sonra Allah müslümanlara, beldelerin ve ganîmetlerin kapısını açtı. Yeryüzünün her bir<br/>yanından insanlar onlara yöneldi.<br/>
Allah müslümanları zengin kılmayı kendi dilemesine (meşîetine) bağlamıştır. Halbuki<br/>
bu, ayetin maksadına -yani fakirlik korkusunu izaleye- ters düşmektedir. Bunun şu<br/>faydaları vardır:<br/>
1. Müminin kalbinin vaadedilenin gerçekleşmesine değil, bilakis onu vaadeden<br/>
(Allah’ın) keremine bağlanması, bütün önemli işlere nâil olmada, tüm bela ve âfetleri<br/>def etmede O’na boyun eğip yalvarması gerektiği anlatılmak istenmektedir.<br/>
2. Zengin kılma vaadinin Allah Teâlâ üzerine vacip olmadığına, aksine O’nun bu<br/>
konuda lütuf ve ihsan sahibi olduğuna ve lütfunun ise dilemesine ve iradesine bağlı<br/>olduğuna dikkat çekilmektedir.<br/>
3. Vaadedilen şeyin bütün şahıslar, bütün zaman ve mekanlar için geçerli olmadığına<br/>
dikkat çekilmektedir.<br/>
<i>“Şüphesiz Allah” </i>sizin menfaatinize olan şeyleri <i>“iyi bilendir,”</i> verdiğinde ve<br/>
vermediğinde <i>“hikmet sahibidir.”</i><br/>
<b>Kâşifî</b> der ki: “Onların amellerini bilerek hüküm vericidir; eğer bir kapı kapatırsa, bir<br/>
başkasını açar.”<br/>
