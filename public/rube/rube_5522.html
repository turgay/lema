<a name=5523></a><img src="RuhulBeyan-5523_1.jpg"/><br/>
<img src="RuhulBeyan-5523_2.jpg"/><br/>
dolayı hasta çocuğunu tedâviden vazgeçen babanın durumuna benzer. Halbuki o hastalık<br/>çocuğu helâk edecektir. Öyleyse onları iyi terbiye edin.<br/>
“<i>Mü’minlerden bir grup da onlara uygulanan cezâya şâhid olsun.</i>” Burada sohbet<br/>
ehlinin müşâhedesine; kişiyi ifrat ve tefritten koruması, sırât-ı müstakîme, yâni<br/>kendisinin yürüdüğü yola hidâyet etmesi için vâsıl ve kâmil bir şeyhin gözetiminde<br/>nefsin tezkiye ve rûhun te’dibine işâret etmektedir.<br/>
<b>Hâfız</b> der ki:<br/>
<i>Bu konağı Hızır’ın yol arkadaşlığı olmadan aşmaya kalkışma<br/>Çünkü kapkaranlık bir yol (zulümât); yolu yitirmekten kork!</i><br/>
<b>3. Zinâ eden erkek, zinâ eden veya müşrik olan bir kadından başkası ile</b><br/>
<b>evlenmez; zinâ eden kadınla da ancak zinâ eden veya müşrik olan erkek evlenir.<br/>Bu mü’minlere haram kılınmıştır.</b><br/>
“Nikâh” Kur’an’da cinsî münâsebet değil sadece akid, yâni evlenmek mânâsında<br/>
vârid olmuştur. <b>Râğıb</b> der ki: “Nikâh asıl olarak evlilik akdi için kullanılır. Sonra<br/>kinâye yoluyla cinsî münâsebet için kullanılmıştır. Bunun asıl olarak cinsî münâsebet<br/>mânâsında olup sonradan kinâye yoluyla evlilik akdi için kullanılmış olduğunu<br/>söylemek imkânsızdır. Araplar cinsî münâsebetin ve onu hatıra getirecek şeylerin<br/>açıktan zikredilmesini hoş karşılamadıklarından cinsî münâsebeti ifâde eden bütün<br/>isimler kinâye şeklinde gelmiştir. Dolayısıyla çirkinliği kasdetmek şânından olmayan<br/>Cenâb-ı Hakk’ın Araplar’ın güzel karşıladıkları bir şeyi bırakıp çirkin gördüğü bir şeyi<br/>kinâye yapması muhaldir.”<br/>
Âyette bildirilen hüküm mutad ve genel duruma göre vaz’ edilmiştir. Mü’minleri<br/>
zinâdan sakındırdıktan sonra zinâkârlarla evlilikten de sakındırmak için getirilmiştir.<br/>Yâni genel olarak zinâ ve fuhşa meyilli kimse sâliha kadınlarla evliliğe rağbet etmez. O<br/>ancak kendisi gibi bir fâsık veya müşrik bir kadının nikâhına rağbet eder. Fâhişe bir<br/>kadını sâlih erkekler nikâhlamak istemezler, bilakis ondan nefret edip kaçarlar. Onu<br/>ancak kendisi gibi bir fâsık veya müşrik bir erkek arzular. Çünkü benzerlik ülfet ve<br/>birleşmeyi, farklılık ise uzaklığı ve ayrılığı gerektirir.<br/>
Bu âyette zinâ eden erkek önce zikredilmiştir. Çünkü tâlib olması bakımından nikâhta<br/>
erkek asıldır. Evlilik teklifi (hıtbe) ondan başlar. Erkeğin önce zikredilmesinin bir<br/>sebebi de şudur. Bu âyet Medine’de müşriklerin fâhişelerinden varlıklı kadınlarla<br/>kazançlarından kendilerine vermeleri için câhiliyye âdeti üzere evlenmek isteyen fakir<br/>muhâcirler hakkında inmiştir. Nitekim <b>Kâşifî</b> der ki: “Yahudilerden veya Medine<br/>müşriklerinden fâhişeler genelevlerde oturup evlerinin kapısına bir bayrak asarlar,<br/>insanları oraya çağırırlar ve ücret verirlerdi. Evi ve maîşeti<b> </b>olmayan, yoksulluktan<br/>
