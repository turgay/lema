<a name=10639></a>Her an çalıştırdıkları ve hizmetini aldıkları devenin ne kadar göz alıcı hayret verici bir<br/>biçimde yaratılmış olduğuna bakmıyorlar mı? Devenin yaratılmasında diğer hayvanların<br/>yaratılmasındaki yoldan başka bir yolun izlendiğini, cüssesinin büyüklüğünü, kuvvetinin<br/>şiddetini ve vücut biçiminin insanı hayrette bırakacak şekilde yaratılmış olduğunu<br/>görmüyorlar mı? Bu vücut yapısı ile devenin çok zor hareketleri bile kolaylıkla<br/>yapabildiğini görmüyorlar mı? Kendisine bahşedilen o iri cüssesiyle ağır yükleri<br/>yerden kaldırmak, çok ağır eşyayı bir yerden bir başka beldeye taşımak, açlığa ve<br/>susuzluğa tahammül edebilmek gibi bir takım hareketleri kolayca yapabildiğini<br/>görmüyorlar mı? Hatta deve on gün ve daha fazla susuzluğa dayanabilir, çok az bir<br/>yiyecekle yetinebilir. Diğer hayvanların hemen hemen yiyemedikleri bitkileri ve dikeni<br/>kolaylıkla yiyebilir hem de bunların çok az bir miktarıyla yetinebilir. Bunun yanında<br/>devenin başka özellikleri de vardır.<br/>
Deve yürürken, dururken, yere çökmüşken, yerden kalkarken sâhibi nasıl istiyorsa o<br/>
şekilde hareket eder ve deve kervanını büyük olsun, küçük olsun bir kişi çekip<br/>götürebilir. Bu derece insanlara itâatlidir, sonra o arka tarafından idrarını yapar.<br/>Kendisini çekip götüren kişi önde olduğu için idrarı sâhibinin üzerine bulaşmaz. Boynu<br/>sırtına binilmek için merdiven görevi görür. Sonra develer sevgiyi ve aşkı çok iyi<br/>bilirler. Bu çeşit duygulardan etkilenebilirler. Sevgiden ve aşktan sarhoş olabilirler. Bu<br/>duygusal olgu onları uzun bir süre yemekten içmekten kesebilir. Develer güzel seslerden<br/>ve şarkılardan etkilenirler. Bu etkilenmenin şiddetinden uçsuz bucaksız çölde koşa koşa<br/>kendilerini helâk edebilirler. Devenin aşk ve sevgiden dolayı gözünden yaş gelir.<br/>
<b>Pîr-i Rûmî</b> şöyle buyurmuştur:<br/>
<i>“Efelâ yenzuru” âyetini oku ki kudretimizi göresin<br/>Yine bir deveye bak ki Allah’ın sanatını göresin.<br/>Deve diken yemeğe kâni, yük taşımaya râzıdır<br/>Eğer bu sıfatları ararsan ancak safâ ehlinde görürsün.</i><br/>
Cüssesi deveden daha büyük olduğu halde Allah bu âyette fil’den söz etmiyor. Çünkü<br/>
fil arap topraklarında yaşayan bir hayvan değildi. Araplar fili tanımıyorlardı. Öte<br/>yandan normal olarak filin üzerine yük vurulmaz, sütü sağılmaz. Zararından emin<br/>olunamaz.<br/>
Deve bunun hilâfınadır, zira bir hayvandan istenen yavrulaması, eti, sütü, yük taşıması<br/>
gibi bütün hususlar bu hayvandan/deveden hâsıl olur.<br/>
Âlimlerden birisi şöyle diyor: Allah Kur’an-ı Kerim’de Cennetten orada insanlara<br/>
verilecek yüksek evlerden, köşklerden, uzunluğu şu kadar arşın olan yüksek tahtlardan<br/>söz edince bu âyetleri duyan müşrikler biz uzunluğu bilmem şu kadar olan tahtlara ve<br/>evlere nasıl tırmanıp çıkacağız. Bizler merdiven olmadan evlerin damına bile<br/>çıkamıyoruz, dediler ve müşrikler âyetlerde zikredilen bu müjdeleri tuhaf karşıladılar.<br/>
İstihzâ yoluyla (alay ederek) dediler ki; eğer bu doğru ise Bilal ve Habbâb ve onun<br/>
