<a name=2499></a><img src="flower_sep.jpg"/><br/>
etmelerini istemiştir. Onlar bugün hâlâ orada yaşamaktadırlar. Kendileri müslüman ve<br/>hanif olup namaz kılarken bizimle aynı kıbleye yönelmektedirler.<br/>
Fakir <b>Bursevî</b> derim ki: Cuma namazı hicretten sonra farz kılındığına göre<br/>
Haddâdî’nin ifadesinin başı ile sonu birbiriyle çelişmektedir. Aynı şekilde kıblenin<br/>tahvili de hicretten sonra olmuştur. Belki de Hz. Peygamber (a.s.) önce onlara Mekke’de<br/>inen hükümleri öğretmiş, sonraki hükümleri başka bir yolla tebliğ etmiştir. Çünkü ruh ve<br/>ceset ile birlikte gerçekleşen Mirac Mekke döneminde sadece bir kez meydana gelmiş<br/>ve âlimlerin icmaıyle namaz o gecede farz kılınmıştır. Şu kadar var ki<br/>Peygamberimiz’in mübarek cesedleri bir lahzada gözünün ulaştığı noktaya<br/>ulaşabiliyordu. Uzak ve yakın onun yanında müsâvî idi. Tefsir sahiplerinin başı ile sonu<br/>birbirine ters sözlerini gördükten sonra gönlüme doğanlar bunlardır. Her şeyi bilen, her<br/>şeyden haberdar olan ise Allah’dır.<br/>
<i>“Mûsâ’nın kavminden hak ile doğru yolu gösteren”</i> Mûsâ kavminin önde gelen<br/>
seçkinlerinden hak ile doğru yolu gösteren, Mûsâ (a.s.)’a hak ile inen Kitap’la halkı<br/>irşad eden <i>“ve onunla âdil davranan” </i>yani hak ile avam arasında hükmeden <i>“bir<br/>topluluk vardır.”</i><br/>
Ümmî ümmet, ümmî Peygamber’e tâbi olarak en yüksek ruhaniyet mertebelerine<br/>
ulaşmıştır. Sonra da bu tâbi olmakdan doğan nurların cezbeleriyle vahdet makamına<br/>ulaşmışlardır. Vahdet makamı ki, onların vahdette bakâlarının kaynağıdır. Nitekim Allah<br/>Teâlâ “<i>Ben onun kulağı, gözü ve dili olurum. Benimle duyar, benimle görür ve<br/>benimle konuşur.</i>”<a href="RuhulBeyans.html#2504">[102] </a>buyurmuştur. Bu makama dönerek “ümmîler” olarak<br/>adlandırılmışlardır. Çünkü onlar yaratılış bakımından sâdır oldukları asıllarına geri<br/>dönmüşlerdir. Özellikleri sayılan bu ümmî ümmetle şu ümmet arasında ne kadar fark<br/>vardır!<br/>
Peygamberleri “<i>Bana kendini göster, sana bakayım.</i>” diyerek Allah’ı görmek<br/>
istediğinde benlik perdeleriyle perdeliydi. Onun için ona: “<i>Beni aslâ göremezsin.</i>”<br/>“Çünkü sen, benimle değil, seninlesin. Beni ise kendisiyle değil, ancak benimle olan<br/>görebilir. Ben de onun gören gözü olurum.” diye cevap verildi. İşte ümmî ümmetin<br/>makamı budur. Onun için Mûsâ (a.s.) Rabb’ine kavuşma arzusu içerisinde şöyle duâ<br/>etmiştir: “Allah’ım, beni Ahmed ümmetinden kıl!” İyi anla. (<i>et-Te’vîlâtü’n-<br/>Necmiyye</i>’de böyle geçmektedir.)<br/>
<i>Nebîler Mustafa’ya ümmet oldular<br/>Hepsi onun sancağı altına sığındılar<br/>Rahmete erişmiş bu ümmetin değerine bak<br/>Yakîn erbabı arasında nasıl anılır<br/>Ümmetler arasındaki derecesi, güneş gibidir,<br/>Yıldızlar arasında, ey değeri yüce olan!</i><br/>
