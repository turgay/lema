<a name=347></a><img src="RuhulBeyan-347_1.jpg"/><br/>
<img src="RuhulBeyan-347_2.jpg"/><br/>
<img src="RuhulBeyan-347_3.jpg"/><br/>
<img src="RuhulBeyan-347_4.jpg"/><br/>
<img src="RuhulBeyan-347_5.jpg"/><br/>
<img src="RuhulBeyan-347_6.jpg"/><br/>
<img src="RuhulBeyan-347_7.jpg"/><br/>
Maktûlün diriltilmesi, halkın maymun ve hınzıra dönüşmeleri, dağın üzerlerine<br/>
kaldırılması ve buna benzer; okunduğu zaman dağlar ve taşların bile dümdüz olup<br/>yumuşayacağını belirten âyetleri ve diğer dehşetli şeyleri dinledikten sonra bile,<br/>kalbleri bu hale geldi. İşte o kalbler, sertlik ve şiddet bakımından sanki taş gibi veya<br/>ondan daha da serttirler.<br/>
Âyetin <i>“Bilakis taştan daha da katıdır” </i>bölümü temyîzdir. Buradaki <i>“veya”</i><br/>
anlamındaki ( __WORD__ ), ya <i>“bilâkis”</i> mânâsında ( __WORD__ ) demektir; ya da muhayyerlik bildirir.<br/>Yâni mânâ şöyle olur: “Siz bilirsiniz, isterseniz kalbleri, demir gibi sert kılın, her<br/>hâlükârda belâya uğratılacak sizlersiniz.” Burada asıl mânâsı olan, şek bildiren “veya”<br/>anlamına almadık, bu mânâyı aldık. Çünkü asıl mânâ alınsaydı, -hâşâ- Cenâb-ı Hakk’ın<br/>ilmine halel gelmiş olurdu.<br/>
Eğer “Niçin âyette <i>“kasvet” </i>( __WORD__ ) kelimesinin ism-i tafdîli olan <i>“aksa”</i> ( __WORD__ )<br/>
kelimesi alınmadı da onun fiil-i taaccübü olan <i>“eşeddü kasve” </i>( __WORD__ ) “kasâvet<br/>
bakımından pek şiddetli” şekli alındı?” diyecek olursan, derim ki: Bu sîga ism-i<br/>tafdîlden daha açık ve şiddete delâlet açısından daha kuvvetlidir. Çünkü fiil-i taaccüb<br/>kullanılınca zâten mâhiyeti îtibârıyla şiddeti içeren “kasvet” kelimesine bir de “şiddet”<br/>eklenmiş oluyor ki bu daha vurguludur. Oysa <i>“kasvet”</i>; tek zikredilip <i>“aksâ” </i>( __WORD__ )<br/>
denseydi, sadece o kelimenin mâhiyetiyle bir şiddet ifâde edilmiş olacaktı.<br/>
Kalblerin sert maddelerden sadece taşa benzetilip diğer demir tunç gibi maddelere<br/>
benzetilmemesinde de bir hikmet vardır: Çünkü demir yumuşamaya elverişlidir; ateş<br/>karşısında yumuşar, nitekim Hz. Dâvud’a da yumuşatılmıştır. Kezâ tunç da böyledir ve<br/>bu yüzden bunlardan kap-kacak yapılır. Oysa taşı ne ateş; ne de başka bir şey<br/>yumuşatamaz. Bu yüzden kâfirin kalbi taşa benzetilmiştir. Allah bilir ama bu durum,<br/>Allah’ın, kendilerinden îmânın sâdır olmayacağını bildiği topluluklar hakkında<br/>zikredilmiştir.<br/>
Âyetin <i>“Çünkü taşlardan öylesi var ki içinden ırmaklar fışkırır.” </i>kısmı onların<br/>
kalblerinin taştan daha katı olduğunu beyân etmekte, <i>“taştan daha katıdır”</i> bölümünü<br/>tasdîk etmektedir. “Taşlardan, içerisinde büyük miktarda suların gittiği ve aktığı geniş<br/>tüneller bulunanlar vardır”.<br/>
“Yine onların arasında, yarılıp da içinden su kaynayanlar vardır.” kısmında<br/>
<i>“Yarılma” </i>kelimesinin aslı ( __WORD__ ) ’dur. Bir şeyde yarıklar açmak mânâsına gelir.<br/>
“Suyun çıkması” ise onun genişliğine veya derinliğine yarılması ve onlardan su çıkması<br/>demektir.<br/>
<i>“Yine o taşlar içerisinde Allah korkusundan yuvarlananlar vardır.” </i>Yâni dağların tâ<br/>
tepesinden dibine kadar yuvarlanarak inerler. <i>“Haşyet”</i>: “Allah’dan bilerek korkmak”<br/>demektir. Taşların bu hareketleri haşyetten değildir. Bu kelime burda, taşların Allah’a<br/>boyun eğip emrinin hâricine çıkmadıklarını mecâzen anlatmıştır. Oysa yahûdîlerin<br/>kalbleri -bildikleri halde- ne boyun eğerek yumuşar, ne korkar, ne de emrolunduğu şeyi<br/>yapar.<br/>
