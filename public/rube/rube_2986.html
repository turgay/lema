<a name=2987></a><img src="flower_sep.jpg"/><br/>
olarak getirilmiştir.<br/>
Burada şu kudsî hadîse işaret vardır: “<i>Kim bana bir karış yaklaşırsa ben ona bir</i><br/>
<i>arşın yaklaşırım</i>...”<a href="RuhulBeyans.html#2988">[248]</a><br/>
<i>“ve Rasûl’ün duâlarını almaya vesile sayar.”</i> Çünkü, Hz. Peygamber (a.s.) Allah<br/>
yolunda sadaka verenlere hayır ve bereket duâsında bulunur, onlar için istiğfar ederdi.<br/>Bundan dolayıdır ki sadaka alan kimsenin sadakayı alırken sadaka verene duâ etmesi<br/>sünnettir. Fakat Hz. Peygamber’in (a.s.) “<i>Allah’ım, Ebû Evfâ’nın âilesine salât et!</i>”<a href="RuhulBeyans.html#2989">[249]<br/></a>buyurduğu gibi kişinin kendisine sadaka verene salât etmesi uygun değildir. Çünkü<br/>Peygamberimiz’in bir kimseye salât etmesi, kendisine âid özel bir durum olup O’nun<br/>dilediği kimseye lütuf ve ihsanda bulunma hakkı vardır.<br/>
<i>“İyi bilin ki</i> <i>o,”</i> verdikleri şeyler <i>“kendileri için yakın dereceler”e</i> vesîle<i> “dir.”</i><br/>
Yani biliniz ki Allah yolunda verdikleri şeyler, onlar için büyük yakınlığa vesîledir.<br/>İnfakta bulundukları takdirde bu infakları sayesinde Allah onları kendisine<br/>yaklaştıracaktır. Bu ifade onların Allah yolunda infak ettikleri şeyin yakınlıklara sebep<br/>olması yönündeki inançlarının doğru olduğuna Allah Teâlâ tarafından onlar lehine<br/>yapılan bir şehadet ve onların beklentilerini tasdiktir.<br/>
<i>“Allah onları rahmetinin içine koyacaktır.”</i> Bu ifade, Allah’ın geniş rahmetinin<br/>
onları ihâta edeceğine dâir Allah tarafından onlara verilmiş bir vaaddir. Allah katında<br/>yakınlığın nasıl olacağını açıklamaktadır.<br/>
<b>Kâşifî</b> bu ifâdenin tefsirinde şöyle der: “Allah Teâlâ hemen onları rahmet yeri olan<br/>
cennetine koyar.”<br/>
<i>“Muhakkak ki Allah bağışlayandır”</i> tasaddukda bulunanların günahlarını bağışlar,<br/>
<i>“esirgeyendir.”</i> kendisine yaklaşanlara merhametlidir.<br/>
Sadaka vermenin ve malı Allah yolunda harcamanın fazîleti, herkesçe bilinen bir<br/>
husustur. Anlatıldığına göre bir zamanlar İsrâiloğulları arasında kıtlık meydana gelir. Bu<br/>esnada bir fakir, sokaklardan birine girer. Girdiği sokakta bir zenginin evi de<br/>bulunmaktadır. Fakir:<br/>
“–Allah rızası için bana sadaka verin!” deyince, zengin ev sahibinin kızı çıkarıp ona<br/>
sıcak bir ekmek verir.<br/>
Yolda zengin adam ona rastgelir ve: “-Bu ekmeği sana kim verdi?” diye sorar. Fakir:<br/>“–Şu evden bir kız.” cevabını verince, zengin adam eve girip kızının sağ elini keser.<br/>Bir süre sonra Allah o zenginin halini değiştirir. Adam fakirleşir ve fakir olarak da<br/>
ölür.<br/>
Sonra bu kız güzel olduğu için onu zengin bir genç beğenir ve onunla evlenir. Kızı<br/>
evine alır, gece olunca kız sofra hazırlar. Yemeği yemek için sol elini uzatır. Zengin<br/>genç:<br/>
“–Fakirlerin edeplerinin az olduğunu duyardım, sağ elini uzatsana!” der. Kız ikinci ve<br/>
üçüncü defasında da sol elini uzatır. Bu esnada hâtiften:<br/>
