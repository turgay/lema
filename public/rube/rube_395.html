<a name=396></a><img src="RuhulBeyan-396_1.jpg"/><br/>
<b>101. Allah tarafından kendilerine, yanlarında bulunanı tasdik edici bir elçi gelince</b><br/>
<b>ehl-i kitaptan bir gurup, sanki Allah’ın kitabını bilmiyormuş gibi onu arkalarına atıp<br/>terkettiler.</b><br/>
Onların yalanladıkları Tevrât’tır. Çünkü onların kitabını doğrulayıcı bir peygamberin<br/>
gelmesini inkâr etmeleri; içerisinde <i>“Muhammed Allah’ın peygamberidir” </i>yazan<br/>Tevrât’ı da inkâr etmeleri anlamına gelir. Çünkü onlar, Tevrât’ın Allah’dan olduğuna<br/>kesinlikle inanıyorlardı. Kitabı arkalarına atmaları, inkâr etmeleri ve onun hükümleriyle<br/>amel etmemeleri demekti. Aslında bu, onların kitabı tamamen inkâr etmelerinden başka<br/>bir şey değildi. Âyetteki bu örnek kıssa, kendilerini Tevrât’tan müstağnî görüp ona<br/>itibâr etmemeleri ve ona iftirâ atmaları sebebiyle getirilmiştir.<br/>
<i>“Bunu bilmiyorlarmış gibi”</i> cümlesi, hâl cümlesi olup mânâ: “Onlar, Allah’ın<br/>
kitabını hiç bilmeyenlere benzeyerek arkalarına attılar.” demektir.<br/>
Denilmiştir ki: “Yahûdîler dört gruptur. <i>Birinci grup</i>: Tevrât’a inanan onunla amel<br/>
eden, ehl-i kitabın mü’minleridir, ki bunlar, çok azınlıktadır. <i>İkinci grup</i>; açıktan açığa<br/>ve bilerek inâdla ve fıskla ahdi bozanlardır ki, <i>“onlardan bir kısmı arkalarına<br/>atarlar” </i>cümlesiyle kasdedilenler bunlardır. Üçüncü grup; açıktan değil de gizlice ve<br/>bilmeden câhilâne ahdi bozanlardır ki, çoğunluktadırlar. <i>Dördüncü grup</i> ise açıktan<br/>kabûl, gizli gizli reddeden câhil görünümlü münâfık yahûdîlerdir.”<br/>
Bu değerlendirmede şuna işâret vardır: Kim câhilin yaptığını yapar ve bildiği halde<br/>
ona ters bir uygulama içerisine girerse onun da câhillerden hiçbir farkı kalmaz. Şu da<br/>açıktır ki; câhilden ve bildiğiyle amel etmeyen âlimden hiçbir fayda gelmez. İşte bunun<br/>içindir ki Rasûl-i Ekrem (s.a.): <i>“Sâdece diliyle öğüt verenin sözü boşa gitmiştir; etkili<br/>olmaz, ama kalbiyle öğüt verenin sözleri ise etkili olur.”</i> buyurmuştur. Bu hadîsteki<br/>birinci kısım; bilen ama bildiğiyle amel etmeyen kişi, ikinci kısım ise bilen ve<br/>bildiğiyle amel edendir. Bu yüzden onun sözü kalblere te’sîr eder. Böylelerinin<br/>sözünden hikmet, ibret ve fikir meyveleri doğar. Akıllı kimsenin yapması gereken şey<br/>Allah korkusuyla, böyle insanların eteğinden tutmak, peşi sıra gitmektir.<br/>
Pişmanlık dört kısımdır:<br/><i>1. Günlük pişmanlık</i>. Kişinin bir şey yemeden evden çıkıp sonradan pişman olması<br/>
gibidir. <i>2. Senelik pişmanlık. </i>Vakti geçirilip zamanında ekin ekilmediğinde meydana<br/>gelen pişmanlıktır. <i>3. Ömürlük pişmanlık.</i> Kişinin uygun olmayan kötü huylu bir hanımla<br/>evlenmesi gibidir. <i>4. Ebedî pişmanlık. </i>Allah’ın emirlerinin terkedilmesidir.<br/>
Kur’ân’ı sadece okumak sûretiyle oluşan panzehir, bâtının zehrini ortadan kaldırmaz.<br/>
Kesinlikle amel şarttır. O halde Kur’ân’ı okuyan kişi, içindeki ile amel etmelidir.<br/>Nitekim hasta olan bir adamın tıp kitaplarındaki ilâçların adına sadece bakması,<br/>kullanmadığı müddetçe hiçbir fayda sağlamaz. Peygamber Efendimiz (s.a.)’ın, ahlâkı,<br/>Kur’ân ahlâkı idi. Yâni onun emirlerini tutar, nehiylerinden de kaçınırdı.<br/>
Şunu da bilmelidir ki, zâhirî ilimlerle amel etmek ancak şu dört mertebeyi bilmekle<br/>
