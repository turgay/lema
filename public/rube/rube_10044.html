<a name=10045></a><img src="RuhulBeyan-10045_1.jpg"/><br/>
<img src="RuhulBeyan-10045_2.jpg"/><br/>
<i><b>alçaltıcı bir azap vardır.”</b></i> (Al-i, İmran, 3/178)<br/>
<i><b>“Ben istiyorum ki sen hem benim günahımı hem de kendi günahını yüklenip</b></i><br/>
<i><b>ateşe atılacaklardan olasın, zâlimlerin cezâsı işte budur.”</b></i> (el-Mâide, 5/29)<br/>
Âlimler derler ki; Nûh (a.s.) babalarının ardından oğullarını ve torunlarını tam yedi<br/>
nesil îmâna dâvet etti. Ancak onların îmâna geleceklerinden ümidini kesince kendilerine<br/>bedduâ etti.<br/>
<b>25. Bunlar, günahları yüzünden suda boğuldular, ardından da ateşe sokuldular ve</b><br/>
<b>o zaman Allah’a karşı yardımcılar da bulamadılar.</b><br/>
<i>“Bunlar hatâları yüzünden suda boğuldular”</i> Yâni Nûh kavminin günahları ve<br/>
doğruya muhâlif amelleri yâni küfür ve isyanları sebebiyle boğuldular. “Mâ”, câr ile<br/>mecrûr arasında zâiddir ve “hatâları sebebiyle” ifâdesinin öne alınmasıyla oluşan hasr<br/>mânâsını tekid etmektedir. Bu da şuna delâlet eder ki onların tûfân ile boğulmaları<br/>başka bir şey için değil, sâdece hatâ ve günahları sebebiyledir. Bu mânâ da<br/>müneccimlerin: “Tufân astronomik durumların bir gereği olarak meydana gelmiştir” gibi<br/>sözlerini yalanlamaktadır. Bu tür sözler, âyet-i kerîmenin sarih mânâsına muhâlif olduğu<br/>için küfürdür.<br/>
Âyette belirsizlik ifâde eden “ma” kelimesinin fazladan getirilmiş olmasında mânâyı<br/>
pekiştirmeden başka bir fayda daha vardır. O da o kâfirlerin işledikleri hatânın büyük<br/>bir hatâ olduğunu vurgulamaktır. Buna göre âyetin mânâsı; “Bunlar o muazzam ve büyük<br/>hatâları yüzünden suda boğuldular” şeklinde olur.<br/>
Âyette yer alan “mâ” kelimesinin zâid olduğu kanâatini taşımayan âlimler bunu nekre<br/>
olarak kabul etmişler ve “hatîâtihim” kelimesini ondan bedel yapmışlardır.<br/>
“Hatîât” kelimesi, “hatîe” kelimesinin çoğuludur. Kırâat imamlarından <b>Ebû Amr</b> bu<br/>
kelimeyi kesret lafzı ile “hatâyâhum” şeklinde okumuştur. Çünkü burada onların hatâ ve<br/>günahlarının çokluğundan bahsedilmektedir. Tam bin sene küfür ve inkâr içinde<br/>kalmışlardır. (Dolayısıyla ifâde de bu mânâya uygun olmalıdır.) Arapça dilbilgisi<br/>kurallarına göre “hatîât” cem-i müennes sâlim’dir. Bu tip çoğullar, elde herhangi bir<br/>karine olmaksızın on sayısından daha fazlaya delâlet etmez.<br/>
<b>er-Rızâ’</b>nın ifâdesinden zâhir olan odur ki cem-i sâlimlerle, cem-i teksirler azlığa ve<br/>
çokluğa bakılmaksızın mutlak olarak “çokluk” ifâde eder. Şu hâlde bu iki çoğul<br/>biçiminin ikisi de -gerek az olsun gerek çok olsun- mutlak olarak “çokluk” ifâde ederler.<br/>Bu sebeple âlimler derler ki: Bu iki çoğul kalıbı -çokluğun azı ve çoğu- ifâde etme<br/>bakımından ortak kalıplardır. Bu görüşü savunan âlimler görüşlerine: <i><b>“Şâyet<br/>yeryüzündeki ağaçlar kalem, deniz de arkasından yedi deniz katılarak (mürekkep<br/>olsa) yine Allah’ın sözleri yazmakla tükenmez.”</b></i> (Lokman, 31/27) âyet-i kerîmesini<br/>
