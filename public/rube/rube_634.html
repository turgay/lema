<a name=635></a><img src="RuhulBeyan-635_1.jpg"/><br/>
Allah Teâlâ burada üç günahtan nehyetmiş, buna karşılık tüm iyilik ve itâatlere teşvik<br/>
etmiştir. Aynı zamanda yasakladığı kötü işlerden biri yapıldığında bu kötü işin peşinden<br/>hemen bir iyilik yapmayı emretmiştir. Çirkin söz yerine güzel söz söylemek; günah ve<br/>isyan yerine iyilik yapmak ve takvâ sahibi olmak; tartışmak yerine güzel ahlâk sahibi ve<br/>uyumlu olmak da âyette teşvîk edilen hayır işler grubuna dahildir.<br/>
Kötülüklerden sakınarak âhıretiniz için <i>“azık hazırlayın. Şüphesiz en hayırlı azık</i><br/>
<i>takvâdır,”</i> yanınıza alacağınız yiyecek değil.<br/>
İnsanın iki yolculuğu vardır. Dünyâdaki yolculuğu ve dünyâdan âhırete yolculuğu.<br/>
İnsanın dünyâda yapacağı yolculuk sırasında yanına azık alması gerekir. Bunlar yiyecek,<br/>içecek, binek ve maldır. Dünyâdan yapacağı yolculuk sırasında da yanında azık<br/>bulundurması gerekir. Bu yolculukta yanına alacağı azık, mârifetullah (Allah’ı tanımak),<br/>muhabbetullah (Allah’ı sevmek) ve Allah’a itâatle meşgul olarak yasaklarından ve O’na<br/>muhalefet etmekten sakınarak mâsivâdan yüz çevirmektir. Bu, yolcunun dünyâda<br/>hazırlayacağı en hayırlı azıktır. Çünkü dünyâ azığı geçici bir ızdıraptan, âhıret azığı ise<br/>devamlı azâbtan kurtarır. Dünyâ azığı geçicidir. Âhıret azığı kalıcıdır ve insanı sâf<br/>lezzetlere ulaştırır.<br/>
Yemenliler yanlarına hiç azık almadan yola çıkarlar ve “Biz tevekkül ehliyiz. Biz<br/>
Allah’ın evini haccederiz de O bizi doyurmaz mı?” diyerek başkalarına yük olurlardı.<br/>Mekke’ye geldiklerinde dilenirler, zorda kalınca gasb ve yağmaya kalkışırlardı. Bunun<br/>üzerine Allah Teâlâ buyurdu ki: <i>“Azık hazırlayın”</i>; yâni yanınıza açlığınızı yatıştıracak<br/>ve size yetecek miktarda ekmek, zeytin yağı, kavut, hurma ve benzeri yiyecekler alın.<br/>Yiyecek istemekten, insanları rahatsız etmek ve onlara yük olmaktan sakının. Şüphesiz<br/>en hayırlı azık, dilenmekten, yağmalamaktan ve zorla almaktan sakınmaktır. <i>“Ey akıl<br/>sahipleri, benden korkun!”<b> </b></i>Çünkü Allah’dan korkmak ve O’na saygı duymak aklın<br/>gereğidir.<br/>
Cenâb-ı Hak insanları önce takvâya teşvik etti. Sonra asıl gâyelerinin Allah olmasını<br/>
ve Allah dışındaki her şeyden uzak durmalarını emretti. İşte bu davranış, arzu ve<br/>isteklere uyma noksanlığından sıyrılmış aklın gereğidir. Bundan dolayı özellikle akıl<br/>sahiplerine hitab edilerek: <i>“Ey akıl sahipleri, benden korkun!”</i> buyurulmuştur. Zira<br/>Allah’dan korkmayanın âdetâ aklı yok gibidir.<br/>
O halde akıllı kimsenin yapması gereken aklını noksanlık ve şâibelerden kurtarmak,<br/>
nefsini terbiye etmek, en yüksek mertebelere ulaşarak kemâle erdirmek ve noksanlarını<br/>gidermektir. Şâir der ki:<br/>
<i>Görmedim insanlarda hiçbir ayıp,<br/>Tamamlamaya gücü yetenlerin noksanı gibi.<br/></i><b>İmam</b> der ki: İnsanda üç kuvvet vardır:<br/>1. <i>Şehevî kuvvet</i>: Hayvânî bir kuvvettir.<br/>2. <i>Gazabî kuvvet</i>: Yırtıcı ve şeytânîdir.<br/>
