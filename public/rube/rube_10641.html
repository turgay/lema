<a name=10642></a><img src="RuhulBeyan-10642_1.jpg"/><br/>
<img src="RuhulBeyan-10642_2.jpg"/><br/>
<img src="RuhulBeyan-10642_3.jpg"/><br/>
<img src="RuhulBeyan-10642_4.jpg"/><br/>
mesâbesindedir. Bundan dolayı kalbi simgeleyen “cibal” yâni dağ kelimesi nefsi<br/>simgeleyen “deve”, ruhu simgeleyen “sema” kelimesinden sonra ifâde edilmiştir.<br/>Nitekim rüyada görülen dağ erkeklerden “ehl-i kulûb”; yâni kalp ehli kimseler olarak<br/>tâbir edilirler. Çünkü ehl-i kulûb; gerçekte yeryüzünün manevi kazıkları ve<br/>umdeleridirler. Tıpkı dağların sûreten dünyanın çakılmış kazıkları oldukları gibi.<br/>
Âyet-i kerimede, kalbi temsil eden “cibal” kelimesi için “yaratılma” fiilinin değil de<br/>
“dikilme” fiilinin kullanılmasıyla işâret edilen gerçek şudur: Kalpler aslında -sûreten<br/>bir ana-babadan dünyaya gelmiş çocuk mesâbesinde görülseler de- melekuti bir<br/>varlıktırlar. Aynı âyette “arz/yeryüzü” kelimesiyle süflî cesedlere işâret olunmaktadır.<br/>Bundan dolayı bu kelime mertebe itibariyle geriye bırakılmış yukardaki simgelerden<br/>daha sonra ifâde olunmuştur. Allah Teâlâ beşeriyet ve cesediyet arzını nefislerin istikrar<br/>yeri olsunlar diye yaymıştır. Nefisleri ise kalplerin bulunacak olduğu yerler olmaları<br/>için yaratmıştır. Kalplere gelince onları ruhun arşları olmak üzere yoktan var etmiştir.<br/>Hatta kalpler sırrın dahası ondan da gizli olan şeylerin arşı olmak üzere yoktan var<br/>edilmiştir. Allah’ın şu âyeti tertibe koyması ne kadar alımlı ve ne kadar güzeldir. Âyet<br/>bütünüyle bakıldığında ne kadar sağlam ve güzel bir uyuma, düzene sâhiptir. Bu âyet<br/>sanki yazı yazacak kâtib, kalem, kağıd ve mürekkebi bir arada toplamış gibidir. Her<br/>şeyin iç yüzünü ve en doğrusunu ancak Allah bilir.<br/>
<b>21. O halde <i>(Rasûlüm)</i></b><b>, öğüt ver. Çünkü sen ancak öğüt vericisin.<br/></b>Bu âyetin başındaki “fâ” harfi, öğüt verme emrinin yukarda işâret edilen düşünmeme<br/>
ve inkârdan sonra geldiğini göstermektedir. Buna göre âyete mânâ vermek gerekirse<br/>şöyle deriz: Sen sâdece onlara öğüt vermekle yetin. Bu konuda onlara ısrarcı olma,<br/>onların düşünmemeleri, öğüt almamaları seni üzmesin. <i>“Sen ancak bir öğüt vericisin.”<br/></i>Bu ifâde; az önce geçen “ögüt ver” emrinin sebebini ifâde etmektedir. Buna göre âyette<br/>şöyle denmiş olmaktadır: Sen ancak bir tebliğcisin, hidâyet ve başarıya ulaştırma ise<br/>sâdece ve sâdece Allah’a âiddir.<br/>
<b>22. Onların üzerinde bir zorba değilsin.<br/></b>Sen onları istediğine icbar edecek, bunu zorla yaptıracak bir zorba değilsin. Nitekim<br/>
aynı mânâyı bir başka âyet-i kerimede şu şekilde görüyoruz: <i><b>“Sen onların üzerinde bir<br/>zorlayıcı değilsin.”</b></i> (Kaf, 50/45)<br/>
Kırâat âlimlerinin ekserisi bu âyeti “sad” harfiyle “musaytır” şeklinde okumuşlardır.<br/>
