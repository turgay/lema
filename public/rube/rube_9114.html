<a name=9115></a>güçlü olmakla meşhur olduklarından bu güçlerini bildiren bir lafızla, kendilerine teklif<br/>edilen şeye güçlerinin yetmeyeceğini açıklamak için böyle bir hitapda bulunulmuştur.<br/>
Âyette geçen “ma’şer”, büyük topluluk olup çokluğun son sınırına ulaştığı için bu ismi<br/>
almıştır. Aşr/on sayısı çokluk ifâde eden bir sayı olup kendisini tamamlayan biri ile<br/>bütünleşmedikçe ondan sonra sayı yoktur; onbir, oniki, yirmi ve otuz dersin. Yâni iki<br/>onluk, üç onluk demek gibi. Ma’şer denildiğinde, tam bir çokluktan oluşan onlarcasının<br/>yeri denmiş gibidir. Bu âyet-i kerîmede cin, yaratılışı önce olduğu için ins kelimesinden<br/>önce getirildi. <i><b>“De ki, andolsun, bu Kur’ân’ın bir benzerini ortaya koymak üzere ins<br/>ü cin bir araya gelseler, birbirine destek de olsalar, onun benzerini ortaya<br/>getiremezler”</b></i> (el-İsra, 17/88) âyet-i kerîmesinde, daha üstün olduğu için ins cinden<br/>önce getirildi. Önce getirilmek üstün olmayı gerektirir.<br/>
<b>İbnü’ş-Şeyh</b> demiştir ki; önceki âyet-i kerîmede, Allah insan ve cinleri hesaba<br/>
çekeceği ve cezâlandıracağı günün geleceğini ve bu işe çok önem verdiğini göstererek<br/>onları tehdit ettiğini beyân etmiştir. Burada şöyle bir soru akla gelir: “Mükellefleri<br/>hesaba çekeceği ve onlara cezâ veya mükâfât vereceği tam olarak belli iken burada<br/>ayrıca belirtmesinin sebebi nedir?” Bu tarz gizli soruya bu âyet-i kerîmenin mânâsıyla<br/>şöyle cevap verilmiş oldu: Bütün mükellefler Allah’ın kudret elinde ve<br/>idaresindedirler, bunu hiç bir güç önleyemez. Bu sebeple Allah acele etmez. Acele etme<br/>sebebi, yapacağı işin fırsatını kaçırma korkusudur. Allah Teâlâ için böyle bir korku söz<br/>konusu olmadığından bütün zamanı iki kısma ayırdı. Birinci kısım dünya günleri, diğeri<br/>de kıyâmet günüdür. Birinci kısmın müddetini teklif ve imtihana, ikinci kısmın<br/>müddetini hesap ve cazâya ayırdı. Her ikisini de belâların, musîbetlerin ve tehlikelerin<br/>kaynağı yaptı. İnsan ve cin toplulukları hakkında verdiği hükümden kaçacak hiçbir<br/>imkân ve yol da bırakmadı. <i><b>“Ey cin ve insan topluluğu”</b></i> (er-Rahmân, 55/33) ilâhî<br/>hitabı <i><b>“sizin de hesabınızı ele alacağız”</b></i> (er-Rahmân, 55/31) anlamındaki âyetine mânâ<br/>itibariyle bağlı olunca ikisi de bir tek söz gibidir.<br/>
<i>“Göklerin ve yerin çerçevesinden çıkıp gitmeğe gücünüz yetiyorsa geçin.”<br/>Kamus’</i>ta<i> </i>denilmiştir ki; “nefâz”, bir şeyin bir şeyden geçip kurtulmasıdır. Âyet-i<br/>
kerîmenin mânâsı; “şâyet Allah’tan ürkerek, kaderinden ve kazasından kaçarak yerin ve<br/>göklerin öbür ucundan çıkıp geçmeğe gücünüz yeterse çıkıp gidin ve kendinizi<br/>azabımdan kurtarın” demektir. Bu ilâhî emir, onları âciz bırakmak içindir. O’nu hiç bir<br/>suretle âciz bırakamayacaklarını, kaçmaya güçlerinin yetmeyeceğini bildirmek kasdıyla<br/>böyle hitap edilmiştir. <i><b>“Ancak büyük güçle çıkıp gidebilirsiniz.”</b></i> Büyük, üstün bir<br/>kuvvet olmadan kurtulamazsınız. Siz ise böyle bir kuvvet sâhibi olmaktan çok<br/>uzaktasınız.<br/>
Rivâyet olundu ki, melekler yeryüzüne iner ve bütün mahlûkâtı kuşatırlar. İnsan ve<br/>
cinler kaçmak için ne tarafa yönelirse kendilerini melekler tarafından kuşatılmış olarak<br/>görürler. Bunun üzerine melekler onlara bu âyet-i kerîmedeki sözleri söylerler. İşte<br/>kıyâmet günü hiç kimse kaçıp kurtulamayacağı gibi, dünyada ölüm, ilâhî kader ve<br/>kazadan hiç kimse kaçıp kurtulamaz.<br/>
