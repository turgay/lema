<a name=887></a><i>“Isr”</i>, İnsanın belini büken onu kımıldamaz hale getiren ağır yük demektir. Bundan<br/>
maksat ise zor olan tekliflerdir. Bu zor teklifler bizden önceki ümmetlere yüklenmiştir.<br/>Meselâ, Allah Teâla İsrâîloğulları’ndan tevbelerinin kabûlü için nefislerini<br/>öldürmelerini istemiş, kendisiyle günah işlenen âzânın ve necaset bulaşan yerin<br/>kesilmesini emretmiş ve sudan başka bir şeyle temizliği kabul etmemiştir. Aynı şekilde<br/>gece gündüz kılmaları gereken günlük elli vakit namazları vardı ve bunları mescid<br/>haricinde kılmak caiz değildi.<br/>
Oruçlu kimsenin uyuduktan sonra bir şeyi yemesi haramdı. Ayrıca işledikleri günahlar<br/>
sebebiyle helâl şeylerin bir kısmı da onlara haram kılınmıştı. Mallarının dörtte birini<br/>zekat olarak vermek mecburiyetinde idiler. Herhangi bir evde gece işlenen günah<br/>sabahleyin o evin kapısına yazılmaktaydı.<br/>
Allah, bu ümmete merhameti ile muamele edip bu gibi zor tekliflerden onları âzâde<br/>
kılmıştır. Bu konuda Allah Teâla: “Ve üzerlerindeki ağırlıkları, sırtlarındaki zincirleri<br/>atar (yâni hata ile adam öldürmekte kısas icrasını ve günah işleyen azaların, pislik<br/>değen elbisenin kesilmesi gibi, ağır teklifleri kaldırır) buyurmaktadır. Peygamber<br/>Efendimiz (s.a.v.) <i>“Ben müsamahalı ve kolay olan hanif bir dinle gönderildim.”</i><a href="RuhulBeyans.html#890">[275]<br/></a>buyurmuştur.<br/>
Allah Teâla, bu ümmeti toplu olarak yere batırılmak, maymun ve hınzır suretine<br/>
çevrilmek, boğulmak v.b. afetlerden korumuştur. Bu konuda Peygamber Efendimiz şöyle<br/>buyurmuştur: <i>“Toplu olarak yere batırılma, hayvan sûretine çevrilme ve boğulma<br/>afetlerinden ümmetim muaf tutulmuştur.<a href="RuhulBeyans.html#890">”</i>[276]</a><br/>
<i>“Ey Rabbimiz! Bize gücümüzün yetmediği işleri de yükleme!”<br/></i>Duânın bu kısmıyla güç yetirmek zor olan cezalardan Allah’a sığınılmak istenmiştir.<br/>
Nitekim bir önceki duâda yerine getirilmesi zor olan tekliflerden Allah’a sığınılmıştı.<br/>Çünkü bu gibi zor işlerle mükellef tutulan insan kusur işlemekten kendini alamaz. Sanki<br/>şöyle denilmiş olur: “Ey Rabbimiz, bize böyle ağır teklifler yükleme ki bizler de<br/>bunları yerine getirme hususunda kusurlu davranmayalım. Dolayısıyla sen de bizi<br/>cezalandırma.”<br/>
<i>et-Teysir </i>isimli kitapta şöyle denmektedir: Âyetin mânâsı, “Ya Rabbi devamlı yapmak<br/>
bize zor gelecek şeyleri teklif etme,” demektir. Burada “takatin olmayışı” sözkonusu<br/>değildir. Çünkü olmayan şey istenmez.<br/>
<i>“Ya Rabbi! Günahlarımızı affeyle.” </i>Ayıplarımızı ört. Şahitler huzurunda bizleri rezil<br/>
etme.” <i>et-Teysir</i>’de şöyle denmiştir: Buradaki duâlar tekrar değildir. Çünkü birincisi<br/>günahların yok edilmesini ve bunlarla sorguya çekilmemeyi istemektir. İkincisi ise<br/>günahların açığa vurulmamasını istemektir. Allah Teâlâ yapılan bir günahın cezasından<br/>vazgeçebilir ama, onu açıklamaktan ve ortaya dökmekten vazgeçmeyebilir. İşte<br/>mü’minler Allah’tan hem günahlarının affını, hem de bunların gizlenmesini istemekle<br/>emrolunmuşlardır. Ancak bu şekilde halleri gizli kalabilir ve rezil olmaktan<br/>kurtulabilirler.<br/>
Ey Rabbimiz, bize acı, bize şefkatle muâmele et ve bize fazlı kereminden bol bol ver.<br/>
