<a name=2097></a>fenâsından sonra Hakk’ın zuhûru ve hakîkî vücûdun inkişâfından ibârettir.”<br/>
Bu sözlerden anlaşılan şudur: Zâtından, sıfatlarından ve fiillerinden fânî olan,<br/>
beşeriyyeti ve hüviyyeti ortadan kalkan kimsenin tam insilâhdan sonra dünyâda Allah<br/>Teâlâ’yı basîreti ile görmesi câizdir.<br/>
<i>Mesnevî</i>’de şöyle denilmiştir:<br/>
<i>Kadîm olan Allah’ın sıfatları tecellî edince<br/>Hâdisin/sonradan olanların sıfatlarını yakar, yok eder</i><br/>
Bu, parlaklıkta güneş gibidir. Bu hususta kimse onunla asla boy ölçüşemez. Çünkü,<br/>
kalp melekût âlemindendir. Basîret onun için göz gibidir. Melekût âlemi zaman, mekan,<br/>cihet, keyfiyyet ve diğer vehmî hususların kayıdlarıyla bağlı değildir. Çünkü bu tür<br/>kayıdlar mülk âlemi içindir. O nerede, bu nerede? Biri diğerine kıyas edilmez. Bu en<br/>yüce konunun zevkinin hakikati ancak sülûk ile bilinebilir.<br/>
<b>Hâfız</b>, şöyle demiştir:<br/>
<i>Şeker, tadının kemalini riyâzat sonunda elde etti<br/>Dar midede o bu yüzden yer edindi</i><br/>
<i>“el-Latîf”</i>, işlerin inceliklerini ve esrârını, kapalılıklarını, anlaşılması güç olanlarını<br/>
bilen; sonra bunları en uygun olan kimseye ulaştırmada sertlik yolunu değil de<br/>yumuşaklık yolunu tutana denir. Bir fiilde yumuşaklık ve idrakte keskinlik bir araya<br/>geldiğinde latîfin manası tam olarak ortaya çıkmış olur. İlimde ve fiilde böyle olmanın<br/>kemâl derecesi sadece Allah Teâlâ için düşünülebilir.<br/>
Kulun bu vasıftan payı ise Allah Teâlâ’nın kullarına yumuşak davranmak, onları<br/>
yumuşaklıkla Allah’a davet etmek, onları kabalıkla değil rıfkla ahiret saadetine<br/>ulaştırmak ve bunları yaparken de taassub ve düşmanlık göstermemektir. Bu konuda latîf<br/>olmanın en güzel şekli, insanları beğenilecek tavır, hareket, yaşayış ve sâlih amellerle<br/>hakkı kabule cezbetmektir. Şüphesiz böyle yapmak, süslü sözlerden daha tesirli ve daha<br/>hoştur.<br/>
<b>Şeyh-i Ekber </b>(k.s.) şöyle demiştir: Rasûlullah (s.a.) <i>“Benden gördüğünüz şekilde</i><br/>
<i>namaz kılınız.<a href="RuhulBeyans.html#2098">”</i>[157] </a>buyurmuş, “Benim söylediğim gibi namaz kılın.” dememiştir. Çünkü<br/>tâbi olup bir kimseye uyan kimsenin gönlünde fiil, daha etkili olur. Nitekim şöyle<br/>denilmiştir:<br/>
<i>Sözü, fiille birlikte değerlendirdiğin zaman,<br/>Fiili tercih et, söze kıymet verme.</i><br/>
<i>Mesnevî</i>’de de şöyle denilmiştir:<br/>
<i>İşle olan öğüt, halkı daha çok çeker</i><br/>
