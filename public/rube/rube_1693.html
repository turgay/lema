<a name=1694></a><img src="RuhulBeyan-1694_1.jpg"/><br/>
<img src="RuhulBeyan-1694_2.jpg"/><br/>
edilen, seçilmiş başkanları (nukebâ) on iki kişi kıldığı gibi, bu ümmette de inâyetinin<br/>kemâlinden nücebâ, büdelâ’ (abdâl) ve velîlerin en şereflilerini her hal ve zamanda kırk<br/>kişi kılmıştır. Rasûlullah (s.a.v) şöyle buyurmuştur:<br/>
<i>“Ümmet içinde İbrâhim (a.s.)’ın ahlâkı üzere kırk kişi, Îsâ (a.s.)’ın ahlâkı üzere</i><br/>
<i>yedi kişi ve benim ahlâkım üzere ise bir kişi olur.” </i>Onlar makam ve derecelerindeki<br/>mertebeye göre, bu ümmetin emînleridir. Nitekim Peygamberimiz (a.s.) devamla şöyle<br/>buyurmuştur: <i>“Onlar sebebiyle rızıklanır, yağmura kavuşursunuz ve yine onlar<br/>sebebiyle Allah belâyı sizden uzaklaştırır.”</i><a href="RuhulBeyans.html#1703">[283]</a><br/>
<b>Ebû Osman el-Mağribî </b>şöyle demiştir: “Büdelâ (abdâl) kırk, ümenâ (emînler) yedi<br/>
ve imamların halîfeleri de üç tanedir. Kutub ise birdir. Diğerlerinin tamâmını tanır ve<br/>kontrol eder, fakat kimse onu tanımaz ve kontrol etmez. O, imamların halîfeleri olan üç<br/>evliyânın da imâmıdır. O, onları tanır, fakat onlar onu tanımazlar. Üç halife, yedi kişiden<br/>oluşan ümenâyı (emînler) tanır, fakat o yediler üçleri tanımaz. Yediler, kırk kişi olan<br/>büdelâyı tanır, fakat büdelâ (kırklar) onları tanımazlar. Kırklar, ümmetin diğer velîlerini<br/>tanırlar, fakat evliyâdan hiçbiri onları tanımaz. Kırklardan biri eksilince yerine<br/>velîlerden biri getirilir. Yedilerden biri eksilince yerine kırklardan biri getirilir.<br/>Üçlerden biri eksilince yerine yedilerden biri getirilir. Mahlûkatın kıvamı kendisi ile<br/>olan ve tek olan kutub vefât ettiğinde onun yerine üçlerden biri getirilir. Bu bilgiler, <i>et-<br/>Te’vîlâtü’n-Necmiyye’</i>den alınmıştır. Bu, kıyâmete kadar böyle devam eder.<br/>
<b>Şeyh-i Ekber </b>(kuddise sirruhu’l-athar) şöyle demiştir: “Kutub merkezi, sağdaki imam<br/>
ruhlar âlemini, soldaki imam ise cisimler âlemini muhâfaza eder. Evtâd-ı erbaa, doğu,<br/>batı, güney ve kuzeyi mânen korurlar. Abdâl-i seb’a, dünyânın alt ve üst bölgelerini<br/>mânen korurlar. Şeyh-i Ekber’in <i>Kitabü’l-Azîme’</i>sindeki sözü burada bitti.<br/>
Bu latif meclisleri toplayan fakîr (İsmâil Hakkı) şöyle derim: “Bedenimdeki rûhum ve<br/>
dayanağım olan şeyhim hazretlerinden (Osman Fazlî Efendi) duydum ki, kutub öldüğü<br/>zaman onun halefi sağ taraftaki fertlerden değil soldakinden olur. Bu, imam cemâate<br/>döndüğünde sol tarafının sağ, sağ tarafının ise sol olmasından kaynaklanmaktadır.<br/>
Sol taraftakiler, celâl ve fenâ ehlidirler. Sağdakiler ise cemâl ve baka ehlidirler. Bu<br/>
eşsiz sırrı kavra ve şâhit olup kulak verenlerden ol. İnkar eden gâfil, haktan kovulmuştur<br/>ve uzaktır.<br/>
<i>Onların zamanında halk nasıl yol alabilir?<br/>Çünkü âb-ı hayat gibi karanlıklar içindedir</i><br/>
<b>Sâib</b> şöyle der:<br/>
<i>Küçüğe aşktan bahsetmek</i><br/>
