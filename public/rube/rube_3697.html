<a name=3698></a><i>Kamburu çıktı, başını önüne eğdi<br/>Hareketleri azaldı, ömür sermâyesi az kaldı</i><br/>
Meşakkat onu değiştirip bu harâbede yalnız başına yaşamanın sıkıntılarına katlanmak<br/>
durumunu zora sokunca, Yûsuf’un geçiş yolu üzerinde kamıştan yapılmış bir kulübede<br/>yaşamaya başladı. Yûsuf bazı vakitler bir bineğe binerdi. Kişnemesi iki mil öteden<br/>duyulabilen bir atı vardı. Bu at sadece Yûsuf üzerine bindiği zaman kişner, insanlar da<br/>Yûsuf’un ata bindiğini anlardı. Züleyhâ ise yolun kenarında durur, Yûsuf oradan<br/>geçerken var gücüyle bağırırdı. Fakat sesler birbirine karıştığı için Yûsuf onun sesini<br/>duymazdı.<br/>
<i>Her yerden kulaklara ses gelirdi<br/>Yûsuf ’un hava alan hayvanlarının kişnemesi<br/>Hayvanların kişneme sesi her taraftan göğe yükselirdi<br/>Çavuşların borularından savulun sesleri çıkardı<br/>O gürültüden kimse Züleyhâ’nın hâline vâkıf olmadı<br/>Kimsenin görüp dayanamayacağı bir hâle düşmüştü<br/>O hayran ve terkedilmiş Züleyhâ işittiği zaman,<br/>Çavuşlardan ‘Uzaklaşın uzaklaşın’ sesini<br/>‘Ben bir ömürdür uzağım’ diye feryad etti<br/>‘Yüz mihnetle ondan uzaklığa sabrediyorum.<br/>Cânândan daha ne zamana kadar uzak kalayım<br/>Çok iyi öyleyse ben kendimden uzak olayım.’<br/>Böyle söylerdi ve baygın düşerdi<br/>Kendinden geçerek yere düşerdi</i><br/>
Birgün hiç yanından ayırmayıp tapındığı putunun karşısına geçip: “Sana da, sana<br/>
secde edene de yazıklar olsun! Yaşlılığıma, körlüğüme, fakirliğime ve gücümün<br/>kuvvetimin azalmasına acıman gerekmez miydi? Bugünden itibaren seni inkâr ediyorum<br/>işte!” dedi.<br/>
<i>Böyle söyledi ve putunu sert bir taşa vurdu<br/>Halîl (İbrâhim) gibi putu parça parça etti.<br/>Hakk’a yalvardı ve yüzünü toprağa sürdü<br/>Pâk olan Hakk’ın dergâhına yalvarıp yakardı<br/>Eğer yüzümü puta çevirdiysem, ey Allah’ım,<br/>O sebepten kendime cefâ ettim, ey Allah’ım.<br/>Kendi lütfunla benim cefâmı affeyle<br/>Hata ettim, benim hatamı affeyle<br/>Hata yolunu çok katettiğimden,</i><br/>
