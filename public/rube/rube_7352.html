<a name=7353></a><img src="RuhulBeyan-7353_1.jpg"/><br/>
<img src="RuhulBeyan-7353_2.jpg"/><br/>
<i>ettik.”</i> Allah Teâlâ onların altını üstüne getirmekle yetinmemiş ardından üzerlerine taş<br/>yağdırmıştır. Yani, onun kavminden diğerlerini helâk eyledik. Onların memleketlerinin<br/>altını üstüne getirdik, demektir. Elbet bunda Lût (a.s.)’ın işinin ve şanının yüceliğine ve<br/>elçiler cümlesinden olduğuna bir çok şahitler vardır. Lût (a.s.)’ın kıssası Hud ve Hicr<br/>surelerinde geçmiştir. Buralara bakılabilir.<br/>
<b>137, 138. (Ey insanlar!) Elbette siz de sabah ve akşam onlara uğruyorsunuz. Hâla</b><br/>
<b>akıllanmayacak mısınız?</b><br/>
Ey Mekke halkı <i>“Elbette siz”</i><b> </b>Şam ticaret yolunda <i>“sabah ve akşam onlara”</i><b> </b>yani<br/>
helak edilen Lût kavminin diyar ve menzillerine<b> </b><i>“uğruyorsunuz”</i> ve onların helak<br/>eserlerini müşâhede ediyorsunuz. Zira Sodom Şam yolundadır. Allah Teâlâ şöyle<br/>buyuruyor. <i><b>“Onlar hâla gözler önünde duran bir yol üzerindedirler.”</b></i> (Hicr 15/76)<br/>
Bunu müşâhede ettiğiniz halde <i>“Hâla akıllanmayacak mısınız?”</i><b> </b>ki bu durumdan ibret<br/>
alasınız. Onların başına gelen musibetin sizin de başınıza gelmesinden endişe edesiniz.<br/>Zira inkar ve tekzipleri sebebiyle Sodom halkını helak edip köklerini kurutmaya kâdir<br/>olan, Mekke halkının da köklerini kurutmaya kâdirdir. Çünkü helak sebepleri aynıdır.<br/>Kaldı ki Mekke halkı onlardan daha inkarcı ve daha yalanlayıcıdır. Allah Teâlâ şöyle<br/>buyuruyor. <i><b>“Şimdi sizin kâfirleriniz, onlardan daha mı iyidirler?”</b></i> (el-Kamer 54/43)<br/>
Hz. Peygamber (s.a.) Ebû Cehil için <i>“Bu kâfir Allah’a karşı firavundan daha</i><br/>
<i>azgındır<a href="RuhulBeyans.html#7354">”</i>[217] </a>buyurmuştur. Akıllı insan olup bitenden ibret almalı, Hak Teâlâ’nın<br/>vahdaniyetine inanmalı, Allah Teâlâ’nın fazl’u kerem ve rahmet kapılarına dönmelidir.<br/>Acûz yani yaşlı kocakarı durumunda olan nefs-i emmaresini terbiye etmelidir. Kahır ve<br/>celâl ehliyle beraber helak olmaması için nefsini teslim olmaya ve emre imtisal etmeye<br/>teşvik etmelidir. Bazı büyükler der ki: Ehlullahın yoluna giren, herkese yardım<br/>etmelidir. Sonra bu yardım hasıl olunca ya bunu ibadet ve gayretle birinci hale dönüş<br/>takip eder ki bunlar inâyet-i ilahiyye ehlidir. Yahut böyle bir dönüş olmaz. Bu durumda<br/>olan kimse ise asla ve ebediyyen iflah olmaz. Yani bu kimse başta ve sonda günaha ısrar<br/>eden gibi olur. Sonra elbette Allah Teâlâ vucûd-ı insanîde aklı terkip etmiştir.<br/>Başlangıçta nefse zahmet ve meşakkat olsa da insan iyi sonuca dair uygun ve üstün olanı<br/>görür ve seçer. Nefis ve heva ise bunun tam aksinedir. Nefis ve heva işin akıbetine<br/>bakmadan sonuçta zararlı da olsa, o vakitte kendinden zarar ve eziyeti bertaraf etmeyi<br/>tercih eder. Tıpkı gözünden rahatsız olup da tatlı yemeyi, güneşte oynamayı helîle<br/>bitkisinden yemeye ve hacamat olmaya tercih eden çocuk gibi. Bundan dolayı Hz.<br/>Peygamber (s.a.) <i>“Cennet nefsin hoşuna gitmeyen şeylerle; cehennem ise şehevî<br/>şeylerle kuşatılmıştır.”</i><a href="RuhulBeyans.html#7354">[218] </a>buyurmaktadır.<br/>
