<a name=6492></a>Bu ve benzeri sözlere “hikmet”, söyleyenlere de “hakîm” denir.<br/><i>et-Te’vîlâtü’n-Necmiyye</i>’de şöyle denilir: “Hikmet, vahyin dengidir. Efendimiz (s.a.):<br/>
<i>“Bana Kur’ân ve bir de onun dengi verildi.”</i><a href="RuhulBeyans.html#6517">[75] </a>buyurmuştur. <b>“<i>(Peygamber) onlara<br/>kitap ve hikmeti öğretiyor</i></b><b>”</b> (el-Cumua, 62/2) âyetinin delâletiyle bundan maksad,<br/>hikmettir. Peygamberlere vahiy ihsan edildiği gibi, evliyaya da hikmet nasip edilmiştir.<br/>Peygamberlik kesbî olmayıp, bilakis Allâh’ın dilediği kuluna verdiği bir lütuf olduğu<br/>gibi, hikmet de öyledir. Allah vergisi ile birlikte hikmeti elde etme yollarını<br/>peygamberlerin kendisine öğretmesi olmadan kulun sadece kendi çalışmasıyla elde<br/>edilemez. Nitekim Rasûlullah (s.a.)’in şu sözü bize hikmeti elde etmenin yolunu<br/>öğretmektedir: <i>“Kim kırk sabah Allah rızâsını gözetir ve kulluğunda samîmî olursa,<br/>hikmet pınarları kalbinden geçip dilinde zuhur eder.”</i><a href="RuhulBeyans.html#6517">[76]</a><br/>
Kalb, Hak Teâlâ’nın vahyetmesiyle vahyin indiği yer olduğu gibi, Hakk’ın vermesiyle<br/>
hikmetin indiği yerdir. Nitekim Allah Teâlâ şöyle buyurur: <i>“<b>Andolsun biz Lokman’a<br/>hikmet verdik.</b>”</i> (Lokman, 31/12); <b>“<i>(Allah) dilediğine hikmeti verir. Kime de hikmet<br/>verilmişse gerçekten ona pek çok hayır verilmiştir.</i></b><b>”</b> (el-Bakara, 2/269) Hikmetin<br/>kulun kendi kesbi ile değil, ilâhî lütufla olduğu sâbit olmuştur. Çünkü hikmet<br/>makamlarla değil sözle alâkalıdır. Filozofların hikmet diye isimlendirdikleri mantıklı<br/>sözler gerçekte hikmet değildir. Çünkü hikmet, vehim ve hayal âfeti karışıklığından uzak<br/>doğru bir düşüncenin mahsûlüdür. Bu ise mü’min için mümkün olur. Kâfir ise<br/>karışıklıklardan pek az uzak olur. Bu sebeple filozofların delilleri ve akideleri<br/>hususunda farklılık meydana gelmiştir. Bazı hakîkî hikmet ehline verilen hikmetli sözleri<br/>ezberleyene gelince, bunlar o kişiye nispetle hikmet olamaz. Çünkü hikmet ona<br/>verilmemiştir ve o kişi bizzat hikmet ehli olmamıştır.”<br/>
<i>Arâisü’l-Beyân</i>’da şöyle denilir: Hikmet üçtür: Kur’ân’ın hakikatlerinden ibaret olan<br/>
Kur’ân’ın hikmeti, ma‘rifetten ibaret olan îmânın hikmeti, işlerde Hakk’ın sanat<br/>inceliklerini anlamadan ibaret olan burhanın hikmetidir. Hikmetin aslı, ilham yoluyla<br/>Hakk’ın hitabını idraktir.”<br/>
<b>Şah Şücâ’ </b>der ki: “Üç şey hikmetin alâmetlerindendir: Kendini insanların<br/>
seviyesinde, insanları da kendi seviyesinde görmek ve onlara akılları kadar öğüt<br/>vermektir. Böylece o peşin fayda verecek bir iş yapmış olur.”<br/>
<b>Hüseyin Mansûr</b> şöyle der: “Hikmet oklar, mü’minlerin kalpleri de o okların<br/>
hedefleridir. Okları atan Allah’tır. Hatâ ihtimâli ise yoktur.”<br/>
Denilir ki: “Hikmet ilham ile vesveseyi birbirinden ayıran bir nurdur. Bu nur kalbde<br/>
tefekkür ve ibretten meydana gelir. Tefekkür ve ibret ise hüzün ve açlığın bıraktığı<br/>mîrastır.”<br/>
Hikmet ehli birisi şöyle demiştir: “Bedenlerin azığı yiyecek ve içecekler, aklın azığı<br/>
ise hikmet ve ilimdir. Kula dünyâda verilen en üstün şey hikmet, âhirette verilecek en<br/>üstün şey ise rahmettir. Bedenler için tıp ilmi ne kadar mühim ise, ahlak için hikmet de<br/>o kadar mühimdir.”<br/>
