<a name=5351></a>faydalanmaları, bu konuda emre imtisal ederek dînî ve dünyevî faydalara ulaşmaları<br/>için emretmiştir.”<br/>
Eğer “Allah güçlü ve galebesinden hiçbir mağlûbun hiçbir yönden kendini savunma<br/>
ve kaçma imkânı bulamadığı bir galib olduğu, yardımı ve zaferi de vaad ettiği halde<br/>müslümanların bazı durumlarda yenilgiye uğramaları nedendir?” diye sorarsan şöyle<br/>cevap veririm: Allah’ın yardımı ve galebe, şerefli bir makamdır. Onun için kâfire<br/>yakışmaz. Fakat Allah zaman zaman kâfirlerin, bâzen de mü’minlerin mihnet ve<br/>sıkıntısını artırır. Çünkü her zaman kâfirlerin mihnet ve sıkıntısını artırsa ve mü’minleri<br/>her zaman bundan âzâde tutsa idi, o zaman îmânın hak ve ondan başkasının bâtıl olduğu<br/>zorunlu bir bilgi halinde ortaya çıkardı. Bu takdirde de mükellefiyet, sevab ve<br/>cezâlandırma bâtıl olurdu. İşte bu mânâdan Allah mihneti bazen îmân ehline, bazen de<br/>küfür ehline musallat eder. Böyle olunca şüpheler bâkî kalır. Mükellef ise bu şüpheleri,<br/>İslâm’ın doğruluğuna delâlet eden delillere bakarak uzaklaştırır ve Allah katında<br/>mükâfatı büyük olur. Çünkü mü’minin de zaman zaman günahlara yöneldiği olur.<br/>Dünyada mihnet ve sıkıntıların artırılması için dünyada bir keffâret olur. Kâfirlerin<br/>sıkıntılarının artırılması ise Allah’ın gazabındandır. Meselâ veba mü’minler için<br/>rahmet, kâfirler için ise azab ve gazabdır.<br/>
<b>Âmir</b>, <b>Haccâc</b>’ın astığı bir adamın olduğu yerden geçerken: “Ya Rabbi, senin<br/>
zâlimlere olan hilmin mazlumlara zarar veriyor.” dedi. Rüyasında kıyâmetin koptuğunu<br/>gördü ve sanki cennete girmiş olduğunu gördü. Asılan o kimseyi de cennetin en yüksek<br/>yerinde gördü. Bir de baktı ki bir münâdî şöyle sesleniyor: “Zâlimlere olan hilmim,<br/>mazlûmları yükseklerin en yükseğine ulaştırdı.”<br/>
Bilesin ki Allah her asırda kendisine yönelene kendisinden sırt çeviren, hak üzere<br/>
olana bâtıl üzere olan, Mûsâ’ya Fir‘avn, Îsâ’ya Deccâl gönderir. O halde bu hususta bir<br/>yavaşlama bekleme ve sıkıntılanma!<br/>
<b>Hâfız</b> der ki:<br/>
<i>İsm-i a‘zam kendi işini görür, ey gönül sen hoş ol.<br/>Kandırma ve hile ile şeytan Süleyman olmaz</i><br/>
Büyüklerden biri der ki: “Emirler zâhirde savaşırlar, Allah dostları ise bâtında<br/>
savaşırlar. Bir emir savaşında hak üzere ve karşı taraf cezalandırmaya müstehaksa<br/>bâtından ricâlü’l-gayb (gayb erenleri) ona yardım eder, aksi halde etmez.”<br/>
Tevrat’ta bu ümmet hakkında: “Onların İncilleri göğüslerindedir.” Yâni kitaplarını<br/>
ezberlerler. “Ne zaman bir savaşa çıksalar, Cibril mutlaka onların yanındadır.”<br/>denilmiştir. Bu ifade, haklı olan her savaşta kıyâmete kadar Cibrîl (a.s.) ve benzeri<br/>rûhânîlerin hazır olduğuna delâlet etmektedir. Hatta savaş haklı bir sebebe dayanıyorsa<br/>bir kişi bin düşmana galip geleceği söylenmiştir.<br/>
<b>Hâfız</b> der ki:<br/>
