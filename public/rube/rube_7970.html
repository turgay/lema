<a name=7971></a>Burada “<img src="RuhulBeyan-7971_1.jpg"/>/minküm” zamiri gelecek yerde “<img src="RuhulBeyan-7971_2.jpg"/> /men” kelimesi getirilmiş, bu şekilde,<br/>
bu sapık insanların durumu, sapık ve muhâlif düşme gerekçeleri daha belirgin bir<br/>şekilde ifâde edilmiştir. Zîrâ “öncekilerin masalları” vs. gibi sözlerle Allah tarafından<br/>indirilen Kur’ân’ı inkâr eden kimse Allah’a düşman ve muhâlif düşmüş, uyum ve<br/>dostluktan da uzak kalmıştır.<br/>
Şüphesiz bu durumda olan insan ise tamamen sapıtmış demektir. Bu âyet-i kerîmeye<br/>
şöyle işârî bir mânâ verilmiştir: Kula gelen her belâ, musîbet, nimet, rahmet, sıkıntı ve<br/>mutluluk Allah’tandır. Şâyet kul bütün bunları teslimiyet, rızâ, sabırla karşılar; zorluk,<br/>rahatlık, mutluluk ve sıkıntı hallerinde hep Mevlâ’ya şükrederse bu kişi hidâyet üzere<br/>olup mânen Allah’a yaklaşmış has ve hâlis kullardandır. Şâyet küfür, nankörlük, feryatla<br/>mukâbele ederse bu kişi sapık, rahmetten uzak, şakî ve âsîlerdendir.<br/>
Hadîs-i kudsî’de şöyle gelmiştir: <i>“Ben kullarımdan birine gerek bedeni, gerek malı,</i><br/>
<i>gerekse evlâdı konusunda bir musîbet verir de kulum da bunu güzel bir sabırla<br/>karşılarsa, ben bu kuluma kıyâmette mîzan kurup dosya açmaktan hayâ ve imtinâ<br/>ederim”.</i><br/>
Hadîs-i şerîf’te şöyle vârid olmuştur<i>: “Allah bir kulu sevdiğinde onu sınar. Eğer</i><br/>
<i>ileri derecede sevgiye mazhar olmuşsa bu sefer o kula birtakım belâ ve musîbetler<br/>vererek ağır imtihâna tâbi tutar. Şâyet bu kul bu belâ ve imtihanı sabır ve rızayla<br/>karşılarsa, Allah bu kulu seçkin ve mümtaz kulları arasına alır.” “</i>Yâ Rasûlallah! Bu<br/>kulun fitne ve imtihânı nedir?”<i> </i>diye sorulunca, Peygamberimiz (s.a.):<i> “Allah bu kula<br/>âid mal ve evlâd bırakmaz”</i> buyurdular.<br/>
Büyüklerden bazıları şöyle demiştir: Bazan nimet Allah’tan yüz çevirmeyi mucip<br/>
olur.. “<i><b>İnsana nimet verdiğimiz zaman yüz çevirip yan çizer. Ona bir zarar<br/>dokunacak olsa iyice karamsarlığa düşer.” </b></i>(el-İsrâ’, 17/83) buyurulur. Bazan da<br/>insana bir şer ve zarar dokunması, Allah’a yönelmeyi mûcip olur. Allah Teâlâ <i><b>“İnsana<br/>bir nimet verdiğimiz zaman (bizden) yüz çevirir ve yan çizer. Fakat ona bir şer<br/>dokunduğu zaman da yalvarıp durur”</b></i> (Fussılet, 41/51) buyurur.<br/>
Allah Teâlâ kulundan birtakım nimet ve sıhhati almakla ona şefkat ve merhamet<br/>
etmektedir. Çünkü nimet bazan Allah’tan yüz çevirmeye vesîle olmaktadır. Belâ dostluk<br/>için, altına nisbetle ateş gibidir. Ateşin odunu yakıp tükettiği gibi belâ da aynı şekilde<br/>varlık âleminde zararlı unsurları yakar, tüketir. Belâ ve musîbetler yoluyla Allah’a<br/>ulaşmak nimet ve rahmet yoluyla ulaşmaktan daha kolaydır.<br/>
Zîrâ bütün peygamberler ve velîler hep belâ ve musîbetlerle Allah’a ulaştılar. Dünya<br/>
durdukça ateş olacağına göre, akıllı kişi, dünyada rahat beklememelidir. Zaten dünya<br/>mihnet, meşakkat ve imtihan yurdudur. Hadîs-i şerîf’te: <i>“Dünya müminin<br/>zindanıdır<a href="RuhulBeyans.html#7978">”</i>[56]</a> buyrulmuştur. Öyleyse mümin, dünyada rahat değil ancak, istirahat<br/>olduğunu bilmelidir. Bu durumda mümin fakirlik, hastalık ve zillet gibi imtihanlarla hep<br/>iç içedir. Yani fakr u zarûret, hastalık ve birtakım belâ ve musîbetler müminin yakasını<br/>hiç bırakmaz.<br/>
