<a name=2008></a><img src="flower_sep.jpg"/><br/>
<img src="RuhulBeyan-2008_2.jpg"/><br/>
Âlimler der ki: Önce günahların ne kadar kötü olduğunu, buna karşılık Allah’ın<br/>
cezâsının ne kadar şiddetli olduğunu düşün. Sonra acizliğini, zayıflığını ve çaresizliğini<br/>düşün. Bugün bir karıncanın ısırmasına ve güneşin sıcağına sabredemeyen, yarın<br/>cehennem ateşine ve yılanların sokmasına nasıl sabredebilir? Şu halde seninle Allah’ın<br/>kulları arasındaki her türlü günahlardan helallik isteyerek ve herkese hakkını geri<br/>vererek kurtulmaya çalışman gerekir. Namaz, oruç, zekat gibi terk ettiğin farzlara<br/>gelince, imkanın ölçüsünde bunları kazâ edersin.<br/>
İçki içme, çalgı çalma ve faiz yeme gibi seninle Allah arasında olan günahlara<br/>
gelince, bunlardan geçmişte yaptıklarına nedamet duyar, pişman olursun ve kesinlikle<br/>onları bir daha işlememeye bütün kalbinle azmedersin. Hasımlarını mümkün olduğu<br/>kadar razı edip kaçırdığın farzları gücün nisbetinde kaza eder ve günahlardan da kalbini<br/>uzaklaştırdıktan sonra Allah’a güzel bir iltica ve tazarru ile yönelirsin ki, lütfu ile sana<br/>kafi gelsin ve seni korusun. Sonra gidip gusledersin. Elbiseni yıkar iki rekat namaz<br/>kılarsın. Nitekim sahih bir hadiste şöyle buyurulmuştur: “<i>Bir kul günah işler, sonra<br/>güzelce abdest alır, kalkıp iki rekat namaz kılarsa ve peşinden de Allah’dan<br/>bağışlanmasını dilerse, muhakkak Allah onu bağışlar.</i>”<a href="RuhulBeyans.html#2009">[113]</a><br/>
Başka bir hadiste de şöyle buyurulmuştur: “Bir erkek veya kadın, bilmeyerek namazı<br/>
terkeder de, sonra tevbe edip pişman olursa, Cuma günü öğle ile ikindi arasında on iki<br/>rekat namaz kılsın. Her rekatta Fâtiha, âyete’l-kürsî, İhlas ve Muavvizeteyn (Felak, Nâs)<br/>sûrelerini okusun. Allah onu kıyamet gününde bundan dolayı hesaba çekmez ve günahla<br/>dolu olan defterinin hasenâta çevirildiğini görür.”<a href="RuhulBeyans.html#2009">[114]</a><br/>
Bu faydalı bilgileri bir araya getiren fakir <b>İsmâil Hakkı Bursevî</b> der ki: Bu hadisin<br/>
sahih olduğu kabul edildiği takdirde bu namazın, geçirilen bütün farzların kazasına<br/>bedel olacağı anlaşılmamalıdır. Nasıl anlaşılsın ki, hadisin baş tarafı tevbe ve<br/>nedametten bahsediyor. Bu da, biraz önce geçtiği gibi geçirilen namazların kazasını<br/>gerektirir.<br/>
Allah Teâlâ’nın kıyamet gününde onu hesaba çekmemesinin manası ona: “Neden<br/>
üzerine farz kıldığım bu namazları, vakitlerinden geciktirdin?” diye sormamasıdır. Bu<br/>ise tevbesini tekid eden ve ziyâdesiyle özür dilediğini gösteren bu namazın<br/>bereketiyledir. Şerîatta mâlumdur ki kul, namazları terkettiğinden dolayı hesaba<br/>çekildiği gibi, vakitlerini geciktirdiği için de hesaba çekilir. İşte bazı kimselerin<br/>Ramazan’ın son cumasında öğle ile ikindi arasında kıldıkları bir günlük kaza namazı,<br/>aslında bu namazdır. Ancak onlar iddialarında ve bu namazın keyfiyetinde<br/>yanılmaktadırlar. En doğrusunu Allah bilir.<br/>
<i>et-Terğîb ve’t-terhib</i>’de der ki: Bir adam Rasûlullah (s.a.)’e geldi ve iki ya da üç kez:<br/>
“Eyvah günahlarım, eyvah günahlarım.” dedi. Bunun üzerine Rasûlullah (a.s.) ona:<br/>
