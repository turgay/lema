<a name=4812></a><img src="flower_sep.jpg"/><br/>
bir takım müjdelere işâret vardır. Allah Teâlâ, Hz. Zekeriyya’ya adıyla hitâb etmiştir.<br/>Bu Allah Teâlâ’nın ona değer verdiğini gösterir. Allah, Zekeriyya (a.s.)’ ın oğluna<br/>Yahya adını verdi. Oysa daha evvel şekil ve mânâ bakımından o adı hiç kimseye<br/>vermemişti. Şeklen Hz. Yahya’nın bir adaşının olmadığı gayet açıktır. Mânen onun<br/>adaşının yaratılmamış olması ise şöyledir: Hz. Peygamber (a.s.)’ın haber verdiğine göre<br/>Hz. Yahya bir sebeb olmadan hiç şehvete ihtiyaç duymaz, hiçbir günaha yönelmez, hatta<br/>onu hatırından bile geçirmezdi.<br/>
<i>“Daha önce ona hiç kimseyi adaş yapmadık”</i> âyetinde, Allah Teâlâ’nın her insanı<br/>
yaratmadan önce isminin verilmesini üzerine aldığına işâret vardır. Her insan Allâh’ın<br/>ilhâmıyla ismini alır. Nitekim Allah Teâlâ Hz. İsa’ya Peygamber Efendimiz’in adını şu<br/>âyetle ilham buyurmuştu:<i> <b>“...Ben benden sonra gelecek ve adı Ahmet olacak bir<br/>peygamberi müjdeleyici olarak gönderildim.”</b></i> (es-Saf, 61/6)<br/>
<i>“Dedi ki: “Rabb’im benim nasıl oğlum olur?”</i><b> </b>âyetinde ise yaşlı ve kısır anne-<br/>
babadan çocuk olmayacağına, bunun ilahî bir kanun (sünnetullah) olduğuna işaret vardır.<br/>Yine Allâh’ın bir şeyi diğer bir şeyden yaratması da O’nun bir kanunudur. Nitekim,<br/><i>“...Allâh’ın bir şeyden yarattığı...”</i> âyeti bunu gösterir. Ancak, bir şeyi hiç yoktan<br/>yaratması da yine Allâh’ın kudretindendir. Hz. Zekeriyya’nın <i>“Benim nasıl oğlum<br/>olur?”</i> sözü de buna delildir. Bu soru, ‘İlahî kanun gereği mi yoksa ilahî kudret gereği<br/>mi oğlum olacak?’ demektir. Allah da ona cevab olarak <i>“Evet öyledir.”</i> buyurmuştur.<br/>Yani senin oğul sahibi olman ya ilahî kanun ya da ilahî kudret gereğidir, bunların<br/>dışında değildir.<br/>
<i>“Rabbin dedi ki: “O, bana kolaydır.”</i> âyetinde şuna işâret vardır: “Her iki durum da<br/>
bana kolaydır. Eğer dilersem her ikinize (Zekeriyya ve hanımına), rahmin çocuk için<br/>elverişli olması ve cimâ gücü gibi çocuğun meydana gelmesine sebeb olacak şeyleri<br/>iâde ederim. Böylece siz de çocuk sâhibi olursunuz. Nitekim ilahî kanun böyle cereyan<br/>etmiştir. Dilersem hiçbir şeye gerek duymadan sırf kudretimle senin için çocuk<br/>yaratırım. Tıpkı seni yokken yarattığım gibi. Yani hiçbir şey yokken “<i>Ol</i>” emriyle senin<br/>cesedinden önce ruhunu yarattığım gibi çocuğunu da yaratırım.” Bundan dolayıdır ki<br/>Allah Teâlâ: <i><b>“Ey Muhammed de ki: “Ruh, Rabb’imin emrindendir.”</b></i><b> </b>(el-İsrâ, 17/85)<br/>buyuruyor. Ruh, ilâhî kudretin kendisine taalluk ettiği Allâh’ın kudretiyle meydana<br/>getirilen ilk şeydir.<br/>
<i>Mesnevî</i>’de şöyle der:<br/>
<i>Su kaynayınca buhar haline gelir, havaya çıkar…<br/>Havadaki buhar da soğuyunca su olur, öyle mi ?<br/>Doğrusu şu: yaradılış bu hükümlerden hâriç olarak<br/>Sebepsiz, illetsiz yokluktan sular coşturmada.<br/>Sen çocukluğundan sebepleri görüyor,<br/>Bilgisizliğinden sebeplere yapışıyorsun.</i><br/>
