<a name=3686></a><img src="RuhulBeyan-3686_1.jpg"/><br/>
Allah’ın kendisini başarıya ulaştırmayacağını ve böyle güzel bir âkıbet<br/>bahşetmeyeceğini te’kid etmek için söylenmiş olması da muhtemeldir.<br/>
Burada ayrıca Allah Teâlâ’nın sâdık kullarını gam ve kederden sonra sevince<br/>
ulaştıracağına, karanlıklardan aydınlığa çıkaracağına işaret vardır.<br/>
Bir zât şöyle anlatır: <b>Şeyh Ebû Hafs</b>’tan hadis okuyorduk. Yakınımızda da ıtır (esans)<br/>
satan bir dükkan vardı. Adamın biri gelip attardan on dirhemlik esans aldı, fakat<br/>dirhemler attarın elinden düştü. Onları düşürünce adamı bir endişe kapladı. Bunun<br/>üzerine:<br/>
“Bu kadar az bir dünyalık için mi endişe ediyorsun?” dedik. Adam: “Şâyed dünyalık<br/>
için endişelenen biri olsaydım, şu kadar değeri bulunan mücevherlerim ve üç bin<br/>dinarım düşüp kaybolduğu zaman endişe ederdim. Ancak bu gece bir çocuğum oldu ve<br/>gerekli malzemeleri almam gerekti. Oysa bu on dirhemden başka da param yok. Şimdi<br/>bunlar da kaybolduğuna göre buralardan kaçıp gitmekten başka çıkar yolum kalmadı.<br/>Endişemin sebebi de çoluk çocuğumdan ayrılacak olmamdır.” dedi.<br/>
Bu arada attarı dinlemekte olan bir asker, attarın tarif ettiği mücevher ve dînar dolu<br/>
keseyi çıkarıp adama verdi. Kesedeki paralar tastamam yerinde duruyordu. Kulunu önce<br/>birtakım sıkıntılarla imtihan edip sonra da bu sıkıntılardan kurtaran zat ne kadar yüce ve<br/>münezzehtir!<br/>
<b>Molla Câmî</b> der ki:<br/>
<i>Bu köhne zamanda eski bir âdettir<br/>Ki acısız tatlı geçim olmaz<br/>Dokuz ay çocuk anasının rahiminde kan yer<br/>Ki ay gibi yanağıyla dışarı çıksın<br/>Çok çetindir ki kırmızı yakut taş içinde görür<br/>Ki güneş onun yanağına renk verir</i><br/>
Bu âyet, emin olma vasfının güzel hasletlerden olduğu gibi hâinlik etmenin de kötü<br/>
sıfatlardan olduğuna delâlet etmektedir. Mesela namaz, oruç, ölçü-tartı, köleler,<br/>cariyeler, verilen emanetler, bütün bunlar bize tevdî edilen emanetlerdir. Yine imamlık,<br/>hatiplik, müezzinlik ve benzerleri de idarecilerin bu görevleri hak eden kişilere vermesi<br/>gereken emanetlerdir. Ayrıca enfüsi (kendi) varlığımızda da göz, kulak, el, ayak gibi<br/>emanetler vardır. Çünkü insan bütün bunlardan sorumludur. Kalb de bir emanettir. O<br/>halde onu Mevlâ’dan başkasına (mâsivâ) meyletmekten koru.<br/>
<b>Sâib</b> şöyle der:<br/>
<i>Seni gönül cevherinin emanetçisi eylemiştir<br/>Hakk’ın emanetini hırsızdan koru, yatma, uyuma.</i><br/>
