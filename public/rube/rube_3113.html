<a name=3114></a><b>MUKADDİME</b><br/>
<i><b>Rahman ve Rahîm olan Allah’ın adıyla.<br/></b></i>Hamd; Kur’an’ı, bir öğüt ve kalblerde bulunan hastalıklara bir şifa olarak indiren<br/>
Allah’adır.<br/>
O Allah; Kur’an’ı hakîkat suyuna varış ve oradan kanarak dönüş için tatlı bir kaynak<br/>
yapmıştır. Hak Teâlâ onu cem‘, tenzih ve nûn makamından ortaya çıkarmıştır. Kur’an’ı<br/>hem zâhir ve hem bâtın ehli için bir huccet kılmıştır. Önceki milletlerin ve sonra gelecek<br/>olanların bilgilerini onda toplamıştır. “<i><b>Yaş ve kuru ne varsa hepsi apaçık bir<br/>kitaptadır.</b></i>” (el-En‘âm, 6/89)<br/>
Salât ve selâm, Allah’ın Kur’an’ı vücûb, emr ve şe’n levhinden kendisine vahyettiği<br/>
Efendimiz Muhammed (a.s.)’ın üzerine olsun ki Allah O’nun elinden selsebil ve<br/>rahîkı<a href="RuhulBeyans.html#3116">[1]</a> andıran şeyler akıtmıştır. O’nun belâgati, çok konuşan hatipleri susturmuştur. O,<br/>enfüs ve âfâktaki (iç ve dış dünyadaki) âyetleri, Melik (her şeyin sâhibi, mâliki ve<br/>hâkimi) ve Hallâk olan (çok yaratıcı, yaratma san’atı olan) Allah’ın murâdına göre<br/>açıklamıştır.<br/>
Yine salât ve selâm, O’nun nûr fânûsundan aydınlanan, esrar denizinden avuç avuç<br/>
içen, söz meydanlarında ârifâne sözleri, eşsiz ve hakkânî kelimelerle açıklama yapan<br/>ailesinin ve ashâbının, zaman durdukça her devirde Kur’an ile ahlâklanan ve onların<br/>izinde gidenlerin üzerine olsun!<br/>
İmdi günah ve hatasını itiraf eden, afv ve bağışı için Rabb’ine seslenen, üzerine<br/>
rahmet perdesinin çekilmesinden ümitli olan, kendisine hidayet rehberinin gönderilmesi<br/>için Rabb’ine yalvaran, hak yolunun kurbanı İsmail (a.s.)’ın adaşı, Celvetî tarikatından<br/>İsmâil Hakkı -Allah onu ve dostlarını korusun, rahmetten kovulmuş şeytandan muhafaza<br/>etsin, hayatının sonuna kadar bugününü dününden daha hayırlı kılsın, üzerine terakkî<br/>elbisesini giydirsin ve onu Hakkî makamıyla mes’ûd eylesin- şöyle der:<br/>
Aslan bile olsa her kükreyen tefsir ilmiyle boğuşmaya giremez. Hasedinden ölse bile<br/>
her kumandan onun bayrağını taşıyamaz. Bu husus aklı körelmemiş kimseler için delil<br/>getirmeye gerek kalmayacak derecede ay ve güneş kadar açıktır. Bu işin önemine<br/>rağmen ömür kısadır, kulda da kusur vardır. Daha emeline ulaşmadan kendisine kader<br/>oku isâbet eden, yazma ve ifâde etme konusunda kâmil nice maharetli âlim görürsün. Bu<br/>başına bir felâketin veya ecelin gelmesiyle yahut da zamanın çok uzayıp zaafiyet ârız<br/>olmasıyla olmuştur. Çünkü dünya âb-ı hayat bile olsa içene bulanık gelir, yaramaz.<br/>Hangi varlık vardır ki onun üzerine musibet örümcekleri ağını örmesin?! Hangi nimet<br/>vardır ki felâket onu bulandırmasın?! Heyhât!..<br/>
Ben, Rûhu’l-kudüs’ün nefesinden kalbime atıldığına; melekût makamından ve üns<br/>
hazretinden ilham edildiğine göre “<i>Rûhu’l-Beyân fî tefsîri’l-Kur’ân</i>” diye<br/>isimlendirilen bu derleme eserin birinci cildini tamamlayınca, benden öncekilerin<br/>yapmadığı şekilde kalemi durdurdum.<br/>
