<a name=4754></a><b>azap edecek veya haklarında iyilik etme yolunu seçeceksin, dedik.</b><br/>
<i>“Nihâyet”</i> batıda daha ileriye kimsenin gidemediği yeryüzünün nihâî noktası olan<br/>
<i>“güneşin battığı yere varınca”</i> atlas okyanusunun kıyısında durunca…<br/>
<b>Şeyh </b>der ki: “Zülkarneyn (a.s.) bir kavmin yanına vardı ki daha ileride kimse yoktu.<br/>
Çünkü güneşin battığı noktaya ulaşmak mümkün değildi.”<br/>
<i>et-Tibyân</i>’da da şöyle der: “Zülkarneyn, hayat suyunu ararken güneşin battığı yere<br/>
ulaşınca bir ihtiyar ona: “O su, karanlık bölgenin arka tarafındadır.” dedi. Karanlığa<br/>girmek isteyince: “Hangi hayvan geceleyin daha iyi görür?” diye sordu. Ona: “At daha<br/>iyi görür” dediler. Bu defa: “Hangi atın görmesi daha kuvvetlidir?” diye sordu. “Dişi<br/>olanı” diye cevap verdiler. Zülkarneyn: “Hangi dişi at daha iyi görür?” dedi. Onlar da:<br/>“Genç olanı” dediler. Bunun üzerine askerlerinden altı bin atlı topladı. Kısraklara<br/>bindiler. Askerin geri kalan kısmını bırakıp karanlıklara daldılar. Bir gün bir gece<br/>yürüdüler. Hızır (a.s.), hayat suyuna rastladı. Çünkü o, büyük sancağın sâhibi öncü<br/>birliğin başındaydı. Bu sudan içti ve gusletti. Zülkarneyn ise suyun yolunu şaşırdı,<br/>bulamadı.”<br/>
<b>Hâfız </b>der ki:<br/>
<i>Eğer ezel feyzi altın zoruyla ve gücüyle ele gelseydi<br/>Hızır (a.s.)’ın ulaştığı âb-ı hayat İskender’e nasib olurdu</i><br/>
Ne olduğunu bilmedikleri ufak çakıl taşları üzerinde yürüdüler. Askerler, bunların ne<br/>
olduğunu sorunca İskender (Zülkarneyn): “Bu taşlardan alabildiğiniz kadar alın. Çünkü<br/>bundan az alan da çok alan da pişman olacaktır.” dedi. Askerler de aldılar,<br/>hayvanlarının yüklerini bu taşlarla doldurdular. Karanlık bölgeden çıkınca koydukları<br/>şeylerin yeşil zümrüt olduğunu gördüler, daha fazla doldurmadıklarına pişman oldular.<br/>
Zülkarneyn (a.s.): <i>“Onu”</i> yâni güneşi <i>“kara bir balçıkta batar buldu.” </i>Zülkarneyn<br/>
(a.s.) denizin kıyısına varınca uzaktan güneşin bu şekilde batışını seyretmiş olabilir.<br/>Çünkü vapurdaki kimse gibi, bakış alanında sudan başka bir şey bulunmamaktadır.<br/>Bundan dolayı âyette <i>“Onu batar buldu”</i> buyrulmuş, “batıyordu” denilmemiştir.<br/>
Bâzı âlimler demiştir ki: Batı tarafta daha ilerisinde meskun bir yer olmayan bir yere<br/>
ulaşınca, güneşi karanlık bir çukura batar gibi buldu. Nitekim (deniz ortasındaki) bir<br/>vapur yolcusu, kıyıyı göremediği zaman güneşi sanki denize batar gibi görür. Aslında o<br/>denizin arkasında kaybolmaktadır. Çünkü, yerin küre şeklinde olduğu, semanın onu<br/>çevrelediği, güneşin kendi yörüngesinde döndüğü, güneşe yakın bir kavmin olmadığı,<br/>güneşin dünyadan çok çok büyük olduğu zaten bilinmektedir. Dolayısıyla güneşin bizzat<br/>yere girmesi nasıl düşünülebilir?<br/>
<b>Semerkandî,</b> <i>Bahru’l-ulûm</i>’da şöyle der: “Hadiste “<i>Güneş dördüncü kat semâdan,</i><br/>
<i>arkası dünyayı önü semâvât ehlini aydınlatarak doğar. Büyüklüğü dünyanın üç yüz<br/>katı yahut Allah’ın dilediği kadardır</i>” diye vârid olduğuna göre, o halde kara bir<br/>balçığa girmesi nasıl mümkün olur?” diye sorarsan, şöyle cevap veririz: Allah’ın<br/>
