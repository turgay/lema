<a name=4566></a><img src="flower_sep.jpg"/><br/>
<img src="RuhulBeyan-4566_2.jpg"/><br/>
<img src="RuhulBeyan-4566_3.jpg"/><br/>
<img src="figure_sep_1.jpg"/><br/>
<i>el-Kevâşî</i>’de: “Yâni, rahmetimiz sebebiyle o Kur’an’ı senin üzerinde koruduk” der.<br/>
Devamla bu hitâbın Hz. Peygamber (s.a.)’e olduğunu, ama başkalarının kasdedildiğini<br/>ekler.<br/>
“<i>Çünkü O’nun</i>” seni peygamber olarak görevlendirmesi, kitabı sana indirmesi ve onu<br/>
senin ezberinde bırakmasıyla “<i>sana lütufkârlığı çok büyüktür.</i>”<br/>
<b>Kâşifî</b> şöyle der: “Doğrusu senin üzerinde O’nun fazlı büyüktür ki seni<br/>
Âdemoğullarının efendisi kıldı. Peygamberlerin hâtemi eyledi. Livâü’l-hamdi (hamd<br/>sancağını) ve makâm-ı mahmûdu (övgüye değer makamı) sana verdi. Kur’ân’ı sana<br/>gönderdi. Ümmetinin içinde seni bâkî kılar ve onları helâk etmez.”<br/>
<i> </i><br/>
<b>88. De ki: Andolsun, bu Kur’an’ın bir benzerini ortaya koymak üzere insanlar ve</b><br/>
<b>cinler bir araya gelseler, birbirlerine destek de olsalar, onun benzerini ortaya<br/>getiremezler.</b><br/>
Kur’an’ın ne kadar yüce olduğunu bilmeyen, onun bir beşer kelâmı olduğunu<br/>
zannedenlere “<i>De ki: Andolsun, bu Kur’an’ın</i>” belâğatta, mânâsının kemâlinde,<br/>nazmının güzelliğinde, gaybdan haber vermesinde, hâlis Arapların, beyan ilmi erbâbının<br/>ve tahkîk ehlinin anlayışına hitâb etmede “<i>bir benzerini ortaya koymak üzere</i> <i>insanlar<br/>ve cinler bir araya gelseler</i>” yâni ittifak etseler “<i>birbirlerine destek de</i>” yardımcı da<br/>“<i>olsalar</i>” eşsiz güzellikteki sıfatlarında “<i>onun benzerini</i>” ona benzer bir sözü “<i>ortaya<br/>getiremezler.</i>”<br/>
Âyette yalnızca insanlar ve cinler zikredilmiştir. Çünkü, bu meydan okuma meleklere<br/>
değil onlara yapılmıştır. Çünkü Kur’an’ın Allah katından geldiğini inkâr edenler<br/>insanlar ve cinler arasından çıkmıştır. Yoksa Kur’an’ın bir benzerini ortaya koymaya<br/>Allah’tan başka kimse güç yetiremez. <i>Aynü’l-hayât</i>’ta şöyle der: “Cin kelimesi<br/>melekleri ve görünmeyen her şeyi içine alır. Çünkü onlar gözle görülmezler.” <i>Bahru’l-<br/>ulûm</i>’da ise şöyle der: “Melekler dışında yalnızca insan ve cinlerin zikredilmesi<br/>meleklerin aksine bu iki sınıfın muhal üzere ittifak etmelerinin mümkün olduğuna işâret<br/>eder. Çünkü melekler için böyle bir şey söz konusu değildir.<br/>
<i>et-Te’vîlâtü’n-Necmiyye</i>’de şöyle der: “<i>Onun benzerini ortaya getiremezler</i>”<br/>
buyrulmuştur. Çünkü Allah Teâlâ’nın kelâmının bir benzeri yoktur. Çünkü kelâmı O’nun<br/>sıfatıdır. Zâtının benzeri olmadığı gibi sıfatlarının da benzeri yoktur. Çünkü Allah’ın<br/>sıfatları kadîm ve kendi yüce zâtıyla kâimdir. Yaratılmışların sıfatları ise yaratılmıştır,<br/>değişme ve yok olma kabul eder.<br/>
