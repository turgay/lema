<a name=833></a>musun” veya “Devamlı sıkıntılarla geliyorsun, Allah beni senden kurtarsın, seni benden<br/>uzak etsin” diyerek eziyet etmez.<br/>
<i>“Onların ecirleri Rablerinin katındadır.”</i> Allah Teâlâ yaptıkları işin sevâbını<br/>
âhırette onlara verecektir. Bu durum, mükâfâtın, minnet ve ezâ olmaksızın infâk etmeğe<br/>bağlı olduğunu göstermektedir. Âhırette vuku bulacak azaptan bunlara bir korku yoktur.<br/>Dünyada işledikleri şeylerden ötürü de asla hüzün duymazlar.<br/>
Rivâyet olunduğuna göre Hasan b. Ali’nin canı bir yiyecek istedi. Bunu almak için<br/>
Fâtıma’nın gömleğini altı dirheme sattı. Bir dilenci bu parayı istedi. O da verdi. Sonra<br/>deve satan bir adama rastladı. Parasını belli bir müddet sonra vermek üzere deveyi<br/>satın aldı. Hasan (r.a.) aldığı deveyi başka birisine sattı. Aldığı parayı, ilk olarak<br/>deveyi kendisine satan adama vermek isteyince onu bulamadı. Durumu Hz. Peygamber<br/>(a.s.)’e anlattı. Peygamber Efendimiz: <i>“Senden parayı isteyen Rıdvan, sana deveyi<br/>satan Mikâîl ve deveyi senden satın alan ise Cebrâîl idi.” </i>buyurdu. Yukarıdaki âyet bu<br/>hâdise üzerine indi.<br/>
Müfessirlerden bir kısmı, bu ve bundan önceki âyetin Hz. Osman ve Hz. Abdurrahman<br/>
b. Avf hakkında indirildiğini söylemişlerdir. Hz. Osman, Tebük gazvesinde bin deve ve<br/>bin dinar yardımda bulundu. Rasûlullah (s.a.) ellerini kaldırarak: <i>“Ya Rabbi ben ondan<br/>razı oldum. Sen de razı ol!” </i>diye duâ buyurdular.<br/>
Hz. Abdurrahman b. Avf ise malının yarısı dört bin dirhemi tasadduk etti ve dedi ki:<br/>
Yanımda sekiz bin dirhem var. Bunun dörtbin dirhemini kendim ve çocuklarım için<br/>sakladım. Dört bin dirhemini de Rabbime karşı karz-ı hasende bulundum. Bunun üzerine<br/>Peygamber Efendimiz (s.a.): <i>“Sakladığını da verdiğini de Allah mübarek eylesin”<br/></i>buyurdu. Hz. Osman ile Abdurrahman b. Avf mallarını tasadduk ettiler. Akıllarına menn<br/>ve ezâ türü hiçbir şey gelmedi.<br/>
Başa kakmanın (menn) nifâka, ezânın ise riyâya benzediği söylenmiştir. Bazıları da bir<br/>
kimse infâk ettiğine eziyet ederse, yapmış olduğu infaktan bir ecir alamadığı gibi,<br/>yaptığı eziyet sebebiyle günahkar bile olur, demişlerdir.<br/>
<b>Vehb</b> der ki: “Böyle yapan kimse ne sevap, ne de günah kazanır.” Bir kısım kimseler<br/>
de der ki: “Bu kimse için sadaka sevâbı vardır. Fakat kat kat sevap alması mümkün<br/>değildir. Başa kakması sebebiyle günah kazanır.”<br/>
Allah Teâlâ, kulların yaptıkları iyilikleri başa kakmalarını yasaklamıştır. Fakat<br/>
kendisi kullara minnet eder: <i><b>“Bilakis Allah size minnet eder.” </b></i>(el-Hucurat, 49/17).<br/>Zira Allah tam bir mülk ve kudret sâhibidir. Mülkü ve kudreti başkasına bağlı değildir.<br/>Eğer kulun kalbinde birazcık iyilik duygusu varsa o da Allah’tandır. Bu his kulun<br/>kuvvetiyle oluşmuş değildir. Kul noksandır. Noksan olanın başkasına minnet etmesi<br/>veya kendini övmesi yersizdir, câiz değildir.<br/>
Minnet etmek nimetin kıymetini azaltır ve güzelliğini bozar. Çünkü sadakaya muhtaç<br/>
fakîrin, ihtiyaç içinde olması hasebiyle kalbi kırıktır. O bu hâliyle verici elin<br/>üstünlüğünü kabûl etmiştir. Böyle olduğu halde veren kimse: “Ben işte sana şunu şunu<br/>verdim” derse onun kırıklığını artırmış olur. Böylece o kimse faydadan sonra zarar<br/>
