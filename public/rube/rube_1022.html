<a name=1023></a><img src="RuhulBeyan-1023_1.jpg"/><br/>
<img src="RuhulBeyan-1023_2.jpg"/><br/>
<img src="RuhulBeyan-1023_3.jpg"/><br/>
<img src="RuhulBeyan-1023_4.jpg"/><br/>
mâna ve hakikatten hiçbir iz taşımayan bazı (irşad) üslûpları uydururlar. Öyle ise akıllı<br/>bir adam, bunların dış görünüşlerine kanmamalı, onların peşine takılarak, esas yoldan<br/>çıkmamalı. Bilakis hak ile bâtılı; dış görünüş ile esas görünüşü, ârif ile câhili ayırd<br/>etmeye çalışmalıdır. Hakkın karşısında dalâletten başka ne olabilir? Allah Teâlâ,<br/>cümlemizi bunlara meyletmekten ve kötü amellerden korusun, âmin yâ Müteâl!<br/>
<i> </i><br/>
<b>79. Hiçbir insanın, Allah’ın kendisine Kitap, hikmet ve peygamberlik vermesinden</b><br/>
<b>sonra <i>(kalkıp) </i></b><b>insanlara: Allah’ı bırakıp bana kul olun! demesi mümkün değildir.<br/>Bilakis <i>(şöyle demesi gerekir): </i></b><b>Okutmakta ve öğretmekte olduğunuz kitap<br/>uyarınca Rabbe hâlis kullar olunuz.</b><br/>
<i>“Hiçbir insana yakışmaz ki...”</i> Bu ifade, kitap ehlinin peygamberlere ettikleri<br/>
iftiraları açıklamaktadır. Çünkü Necrân hıristiyanları, Îsâ’yı ilah edinmelerini, Hz.<br/>Îsâ’nın emrettiğini -hâşa- söylemişlerdi.<br/>
Bir müslüman, Hz. Peygamber (s.a.)’e gelip: “Sizi de birbirimizi selamladığımız<br/>
şekilde selamlıyoruz. İsterseniz, sana secde edelim.” demişti de Hz. Peygamber (s.a.):<br/><i>“Allah’dan başkasına tapınmaktan ve böyle bir emir vermekten Allah’a sığınırım”<br/></i>diye cevap vermişti.<a href="RuhulBeyans.html#1029">[58]</a><br/>
Âyetin mânası şudur: İster insan, ister melek ister başka bir varlık, hiç kimsenin “bana<br/>
kulluk edin” demesi doğru ve câiz olmaz. Âyette hükmün illetini göstermek bakımından<br/>“insana” isnad edilmiştir. Çünkü insan kâfirlerin isnâd ettikleri özellikten uzaktır.<br/>
Allah insana Tevrat, İncil ve Kur’ân gibi tevhîdi emredip şirki yasaklayan ve<br/>
gerçekleri ifade eden bir kitap, hüküm, anlayış, ilim ve peygamberlik versin de o kişi,<br/>bana kul olun desin, bu mümkün değildir.<br/>
<i>Kitap vermek</i>, ilim ve amelde en iyi olmak diye ifade edilebilecek hikmetle aynı<br/>
mânada olan hükmü vermeyi de beraberinde getirmektedir. Bu sebeple kitap, hükümden<br/>önce zikredilmiştir. Çünkü, hükümden maksat, şerîati bilmek, kitabın gaye ve<br/>hükümlerini anlamaktır. Lügat ve tefsir âlimleri hüküm kelimesinin ilim mânasına<br/>geldiği husûsunda hemfikirdirler. Allah Teâlâ: <i><b>“Yahya’ya, daha sabî iken hüküm<br/>verdik.”</b></i><b> </b>(Meryem, 19/12) yani ilim ve anlayış verdik, buyurmaktadır.<br/>
Semâvî kitap, önce kalbe nâzil olur. Sonra peygamberin aklında bu kitap ve bu kitabın<br/>
sırlarını kavrayış hâsıl olur. Bu kavrayış hâsıl olduktan sonra peygamber, anladıklarını<br/>insanlara tebliğ eder. İşte peygamberlik alınan vahyi bu sûretle haber vermedir. Ne<br/>kadar güzel bir tertip değil mi?<br/>
