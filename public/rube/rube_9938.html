<a name=9939></a><img src="flower_sep.jpg"/><br/>
<img src="RuhulBeyan-9939_2.jpg"/><br/>
mukallidin îmânı geçerlidir. Âlimler, zıddına ihtimâlin olmadığı zann-ı galibin îman için<br/>yeterli olduğunu söylemişlerdir.<br/>
Öte yandan âyette yer alan “hesab” kelimesi ile -hesaba çekilmek değil de- hesabın<br/>
kolayca verilmesi anlamı da olabilir. Mümin -korku ile ümid arasında bulunması<br/>gerektiği için- hesabını kolayca vereceği noktasında kesin bir kanâat ve güven taşımaz.<br/>Bu açıdan “zann” fiili yerli yerince kullanılmış olmaktadır. Buna göre âyette şu mânâ<br/>kasdedilmiş olur: Ben dünyada iken işlemiş olduğum hatâlar dolayısıyla hesabımın<br/>şiddetli ve münâkaşalı geçeceğini zannetmiştim. Oysa şu anda Allah Teâlâ benden bu<br/>korktuklarımı gidermiş ve içine düşecek olduğum sıkıntımı dağıtmış bulunuyor.<br/>
Fakir (<b>Bursevî</b>)’nin kanaâtine göre <b>Sa’dî Müftî</b>’nin yapmış olduğu bu açıklama<br/>
Kur’an’ın zâhirinden dönme anlamına gelir. Çünkü Kur’an’da bir çok yerde “zann”<br/>yakin; yâni kesin bilgi anlamında kullanılmıştır. Buna şu âyetler örnek verilebilir;<br/><i><b>“Allah’ın huzûruna varacaklarına inananlar: Nice az sayıda bir birlik Allah’ın<br/>izniyle çok sayıdaki birliği yenmiştir. Allah sabredenlerle beraberdir dediler.”</b></i> (el-<br/>Bakara, 2/249) <i><b>“Davud kendisini denediğimizi bildi de Rabbinden mağfiret<br/>dileyerek eğilip secdeye kapandı, tevbe edip Allah’a yöneldi.”</b></i> (Sâd, 38/24) Yâni<br/>Davud (a.s.), bu konudaki güçlü alâmetlerle bizim kendisini denediğimizi kesin bir<br/>biçimde anladı ve bildi demektir. Bilginin “zann” ile ifâde olunması herhalde zannın,<br/>insanın kalbinden ayrılmayan ve kafasının içinden geçen şeyleri zedelemediğine işâret<br/>edilmek içindir. Nitekim nazarî ilimler insanın içinden geçen fikirlerden hâlî değildir.<br/>Bir başka ifâde ile burada “zann” kelimesi, istidlâli yâni delil üzerinden giderek elde<br/>edilen bilgi anlamında olmak üzere istiâre yoluyla kullanılmıştır. Çünkü delil<br/>yardımıyla elde edilen bilgi, delilin götürmüş olduğu kanâat noktasında hatâ edildiğinde<br/>bir takım vesveselerden ve zihinden geçen düşüncelerden hâlî değildir. Buna karşılık<br/>zorunlu olarak elde edilen bilgi ile keşif yoluyla ulaşılan bilgi, böylesi düzensiz<br/>gidişten uzaktır.<br/>
<i>Keşşaf</i>’ta ifâde olunduğuna göre “zann” ilim makamında tutulmuştur. Çünkü zann-ı<br/>
galib âdet ve hükümlerde ilim makamına kaimdir. Arapça bir cümlede: “Ben kesinmiş<br/>gibi zannediyorum ki durum şundan şundan ibârettir” denilir.<br/>
<b>21. Artık o, hoşnut kalacağı bir hayat içindedir.<br/></b><i>“Artık o”</i> yâni kitabı kendisine sağ tarafından verilen kişi<i>“hoşnud kalacağı bir hayat</i><br/>
<i>içindedir.”</i><br/>
<i>“Yüce bir cennette.”</i> Çünkü bu cennet gökte olacağından mekânı yüksekte olacaktır.<br/>
<i>“Meyveleri sarkmış”</i><br/>
“Hayat” olarak tercüme edilen “ıyşe” bir çeşit yaşama demektir. “Ayşe, meaş ve<br/>
