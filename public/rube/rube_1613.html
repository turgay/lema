<a name=1614></a><img src="RuhulBeyan-1614_1.jpg"/><br/>
<img src="RuhulBeyan-1614_2.jpg"/><br/>
<img src="RuhulBeyan-1614_3.jpg"/><br/>
“huccet” kelimesi, mazeret anlamında kullanılmıştır. Halbuki Allah Teâlâ’nın<br/>fiillerinden hiç biri hakkında kimsenin O’nun aleyhine delil ve hucceti olması muhaldir,<br/>mümkün değildir. Bilakis O, dilediğini istediği şekilde yapar. Öyle ise âyetteki “huccet”<br/>kelimesi, kullarına kereminin ve rahmetinin gereği olarak Allah indinde kabul edilmesi<br/>bakımından mâzeret, reddi mümkün olmayan kesin delil gibidir. Nitekim Allah Teâlâ:<br/><i><b>“Biz peygamber göndermedikçe (hiç bir kavme) azâb edecek değiliz.”</b></i> (el-İsrâ,<br/>17/15) buyurmuştur.<br/>
Peygamber (s.a.v.) şöyle buyurmuştur:<i> “Allah’tan daha kıskancı yoktur. Onun içindir</i><br/>
<i>ki fuhşun açığını da gizlisini de haram kılmıştır. Övülmeye Allah’tan daha lâyık olan<br/>da yoktur. Onun içindir ki zatını övmüştür. Özür beyan edenin özrünü kabul etmeyi<br/>Allah’tan daha çok seven de yoktur. Bu sebeple kullarına peygamberler göndermiş ve<br/>kitaplar indirmiştir.<a href="RuhulBeyans.html#1619">”</i>[212]</a><br/>
<i>“Allah izzet sâhibidir”</i> hiç bir işte ona üstün gelecek yoktur. Bütün işlerinde <i>“hikmet</i><br/>
<i>sahibidir.” </i>Peygamberler göndermesi ve kitaplar indirmesi de O’nun hikmetli<br/>işlerindendir.<br/>
<b>166- Fakat Allah sana indirdiğine şâhitlik eder, onu kendi ilmi ile indirdi. Melekler</b><br/>
<b>de <i>(buna) </i></b><b>şâhitlik ederler. Şâhit olarak Allah kâfidir.</b><br/>
Müşriklerin ısrarla: “Bize, semadan özelliklerini belirttiğimiz şekilde bir kitap<br/>
indirmedikçe, senin peygamber olarak gönderildiğine şehadet etmeyiz.” demeleri<br/>üzerine Cenab-ı Hak buyuruyor ki: Onlar zaten senin risalet dâvânda doğru olduğuna<br/>şâhitlik etmezler.<i> “Fakat Allah sana indirdiğine,”</i> insanları âciz bırakan ve senin<br/>peygamberliğine delalet eden Kur’an’a <i>“şâhitlik eder.”</i> Onlar seni ne kadar inkar<br/>etseler ve yalanlasalar bunu değiştiremezler. Çünkü Kur’an’ın önce ve sonra gelenleri<br/>kendisine karşı çıkmaktan ve benzerini getirmekten âciz bırakan fesâhat ve belâğatı<br/>O’nun (s.a.v.) nübüvvetinin doğruluğuna ve risâlet dâvâsındaki haklılığına şehâdet eder.<br/>
Allah Teâlâ’nın O’na indirdiğine şâhitlik etmesinin manası, peygambere bahşettiği<br/>
mûcizelerle doğruluğunu ispat etmesidir. Nitekim dâvâlar delillerle ispat edilir.<br/>
<i>“Onu kendi ilmi ile indirdi.”</i> Allah Kur’an’ı zâtından başkasının bilmediği kendine<br/>
has olan ilmi ile indirmiştir. O, belağatçıların âciz kaldığı eşsiz bir tarzda<br/>oluşturulmuştur.<br/>
<i>“Melekler de” </i>senin nübüvvetine<i> “şâhitlik ederler.” </i>Eğer<i> </i>“Meleklerin şâhitlik<br/>
ettiğini nereden bileceğiz?” diye sorarsan, ben derim ki: Hz. Muhammed’in nübüvvetine<br/>Allah’ın şâhitlik etmesi, meleklerin de şehadet ettiklerine delildir. Çünkü onlar, bu<br/>hususta Allah’a tâbi olurlar.<br/>
