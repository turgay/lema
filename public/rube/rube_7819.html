<a name=7820></a><img src="figure_sep_1.jpg"/><br/>
ettiğini araştırmak câiz değildir. Tıpkı Bârî Teâlâ’nın varlığının keyfiyyeti ve ölümden<br/>sonraki azabın nasıl olacağı gibi büyük bir muammâ olan bilmecemsi konuları<br/>araştırmak câiz olmadığı gibi.<br/>
<b>Molla Câmî</b> der ki:<br/>
<i>Bütün eşyadan çıkan fiiller, ân be ân dünyada âşikâr olur.<br/>Eğer beşerin fiili gibi iradî olsaydı, ağacın meyli gibi tabiî olurdu.<br/>Her şey O’nun isteğiyle ve O’nun hikmetinin kemâline dayanır.<br/>O’nun iradesi olmadan diken batmaz; kıl kopmaz.<br/>Meselâ dünyadakilerden, cihandan bir kılı eksiltmeleri istense,<br/>O’nun iradesi olmadan, bir kılın başı bile eksilmez.<br/>Herkes O’nun makamına bir zerre artırmak için gelse,<br/>O’nun iradesi olmadan bir zerreyi bile artıramazlar.<br/>O’nun muradı ile kudreti kemâle erer.<br/>Her hal ve durumda, âlet olmaksızın işleyen O’dur.<br/>O’nun kudreti hangi yokluğa ulaşsa, varlık âlemine çekip getirir.</i><br/>
“Diriltme ve öldürme”nin hakikati, “îcâd” fiiline râcidir. Ancak, varlık canlılık<br/>
şeklinde ise bu ilâhî fiile “ihyâ/diriltme” denmektedir. Yok eğer ölüm şeklinde ise buna<br/>da “imâte/öldürme” denmektedir. Bu durumda ölüm için de hayat için de Allah’tan<br/>başka bir yaratıcı söz konusu değildir. Allah’tan başka dirilten ve öldüren de yoktur.<br/>Hayatı yaratıp onu, istediği şekilde yaşamasını dilediği kimselere veren de yaşamasının<br/>devam etmesini istediği kimselerin hayatlarını dilediği gibi -bir sebebe bağlı ya da<br/>sebepsiz olarak- devam ettiren de O’dur. Her kim öldürenin de diriltenin de O olduğunu<br/>anlarsa, ne hayata ne de ölüme önem verir. Aksine her türlü halinde kendini, O ölümü<br/>ve hayatı kendi elinde tutan zâta teslim ve tefvîz eder. Tıpkı İbrâhim (a.s.)’ın dediği<br/>gibi: <i><b>“Beni yaratan O. Nasılsa bana doğruyu bulduracaktır.”</b></i> (eş-Şuarâ 26/78)<br/>
“Muhyî” ism-i şerifinin özelliği, ülfet peydâ olmasıdır. Her kim ayrılık ya da hapisten<br/>
korkarsa, bu ismi bedeni üzerine (organları) sayısınca okusun. “Mümît” ism-i şerifinin<br/>özelliği ise, nefsi kendisine boyun eğmeyen müsriflerin tâatlerinin bu isimden dolayı<br/>çoğalmasıdır. Şöyle ki: Kendisini Allah’ın emrini yerine getirmekten alıkoyan kötü<br/>sıfatları, tâat ede ede yavaş yavaş ölmektedir.<br/>
Ayrıca, “Muhyî” isminin tecellîgâhı sudur. “Mümît isminin tecellîgâhı ise topraktır.<br/>
Bütün varlıklar da Allah’ın ism-i şeriflerinin böyle birer tecellîgâhıdır.<br/>
<a href="RuhulBeyans.html#7816">[205].</a> Aleka, artık “kan pıhtısı” olarak değil, “rahim çeperine tutunan aşılanmış<br/>
yumurta” olarak anlaşılmaktadır. (Mütercim)<br/>
<a href="RuhulBeyans.html#7817">[206].</a> Tirmizî, Tefsir (56), 6; Beyhakî, Delâil, I, 358.<br/>
