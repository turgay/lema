<a name=7949></a><img src="RuhulBeyan-7949_1.jpg"/><br/>
<img src="RuhulBeyan-7949_2.jpg"/><br/>
üzere oldukları görünümünü verirler, meşâyih ve ulemânın eserlerine bakarak bir şey<br/>bilmedikleri halde birtakım yaldızlı sözlerle insanları kandırmaya çalışırlar. Âmir ve<br/>yöneticilerden îtibar bekleyip mükâşefe ilmine sahip olduklarını ve daha birtakım<br/>mânevî haller ve vecdler içinde olduklarını iddiâ ederler. Ancak yalan, hîle, iftirâ ve<br/>fâsid niyetleri ve Allah’ın zikrinden gâfil olan kalbî durumları hiç de Allah’a gizli<br/>değildir.<br/>
Aynı şekilde bu durum Allah’ın sıddîk ve ârif kullarından da gizli kalmaz. Allah’ın bu<br/>
has kulları, Allah’ın nûruyla bakıp insanların kalplerindeki gizli şeyleri görürler.<br/>
Bir de sen diğerlerini göreceksin, kıyâmet günü bütün şâhidlerin huzûrunda nasıl da<br/>
rezil olacaklar. Yine sen hak ehlinin keskin gözlerle ve âşık kalplerle hakka baktıklarını<br/>görürsün. Tabiî cehennem halkıyla cennet halkı bir olmaz. Elbette Peygamberimiz (s.a.)<br/>bu inkârcı ve bozguncuları beyan etmiş, kendilerini firavunlara, kalplerini de kurtların<br/>kalplerine benzetmiştir.<br/>
Peygamberimiz (s.a.) şöyle buyurmuştur: <i>“Ümmetimin içerisinden birtakım kavimler</i><br/>
<i>çıkacak, dilleri ve konuşmaları peygamber dilleri gibi, kalpleri firavunların kalpleri<br/>gibidir.”</i> Başka bir hadis-i şerifte ise; <i>“Kalpleri kurtların kalpleri gibidir, okun<br/>yaydan fırlayıp uzaklaştığı gibi bunlar da süratle dinden çıkıp uzaklaşırlar.<br/>Bilgisizce fetvâ verirler, kendileri de sapar, halkı da saptırırlar.”</i><br/>
Bazıları bu âyetle ilgili olarak şöyle demiştir: Saygısızca bize karşı cüret gösterenler<br/>
bilsinler ki bu cüretkârlıkları ve bâtıl dâvâda haddi aşmaları bize gizli değildir. <b>İbn<br/>Atâ</b> bu âyetle ilgili olarak şöyle demiştir: Gerçek dışı yalan dolan ve hezeyanlarla<br/>birtakım iddiâlarda bulunanlar yakında onu nasıl tekzîb ettiğimizi ve bütün hallerde onu<br/>nasıl rezil ve rüsvây ettiğimizi görecektir.<br/>
<b>41. Kendilerine Kitap geldiğinde onu inkâr edenler <i>(şüphesiz bunun sonucuna</i></b><br/>
<i><b>katlanacaklardır)</b></i><b>. Halbuki o, eşsiz bir kitaptır.</b><br/>
<i>“Kendilerine Kitap geldiğinde onu inkâr edenler”,</i> Kur’ân onlara geldiğinde ve onu<br/>
ilk duyduklarında hiç düşünmeden onu inkâr ettiler. Hak olduğu besbelli iken hiç<br/>düşünmeden ve yorumu bilmeden onu yalanladılar.<br/>
<b>Radî</b> şöyle demiştir: Cer sanki mecrûrun harflerinden biri gibi olduğundan dolayı<br/>
bedelde lafzî âmillerden yalnız harf-i cer tekrar edilir. Bu âyet, yeni bir cümle olup:<br/><i><b>“Âyetlerimizi inkâr edenleri yakında bir ateşe sokacağız”</b></i> (en-Nisâ’, 4/56)<br/>ifâdesinde olduğu gibi haber mahzûftur. Bu mahzûf haber bir sonraki âyetin sonundaki<br/>“hamîd” lâfzından sonradır. <b>İmâm Kisâî</b> ise; “Bu mahzûf haber, geçmiş haber yerine<br/>kâimdir,” demektedir.<br/>
<i>“Hâlbuki o, öyle eşsiz bir kitaptır.”</i> Çok faydalı olup bir benzeri de yoktur. Burada<br/>
