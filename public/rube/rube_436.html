<a name=437></a><img src="RuhulBeyan-437_1.jpg"/><br/>
<img src="RuhulBeyan-437_2.jpg"/><br/>
<img src="RuhulBeyan-437_3.jpg"/><br/>
emrine imtisâlen asâsıyla Fir’avn’ın kapısını çaldı. Hz. Mûsâ’nın kapıyı şiddetli<br/>vurmasının tesiriyle korkudan Fir’avn’ın sakalının ağardığı söylenir. Fir’avn, kapıya<br/>çıktı ve Mûsâ’ya: “Seni biz yetiştirmedik mi, ne oluyor?” dedi. Hz. Mûsâ da: “Evet, ben<br/>de zâten bu yüzden üzerimde hakkın olduğu için herkesten önce seni dâ’vet ediyorum.”<br/>dedi. Mûsâ’yı öldürmek istediler. O da asâsını yere bıraktı, asâ büyük bir yılana<br/>dönüştü ve onları yutmaya yöneldi. Hz. Mûsâ’dan emân istediler. Mûsâ da onlara emân<br/>verdi. Aslında Fir’avn îmân etmek istiyordu, fakat Hâmân ona engel oldu. Hz. Mûsâ,<br/>Fir’avn’ı Hakk’a dâ’vet ettikten sonra âilesini bıraktığı yere geldi. Bu sırada eşi doğum<br/>yapmış ve onu korumak için etrafı da kurtlarla çevrilmişti. Oradan hiçbir canlı<br/>geçemiyordu. Allah’ın kudretine bakıp ibret almalı.<br/>
Rivâyet olunduğuna göre, İmâm-ı Âzam önceleri halkı kendi mezhebine dâ’vet<br/>
etmekle meşgul olmadı. Ancak inzivâya çekildiği bir sırada rüyâsında Hz. Peygamber’i<br/>görüp aldığı müjdeden sonra dâ’vete başladı. Bu, onun hakîkate ulaştığının en sağlam<br/>delîlidir. İmâm-ı Âzam her gece kalkar ibâdet ederdi. Bir gün Kâbe’de hâtiften: “Ey<br/>Ebû Hanife, bana ihlâsla hizmet ettin, beni iyi bildin. Ben de seni ve kıyâmete kadar<br/>sana tâbi olanları affettim.” diye bir ses işitti. Bu rivâyet <b>Muhammed Belhî</b>’nin <i>Aynü’l-<br/>ilm </i>adlı eserinde vardır.<br/>
Âriflerden biri şöyle demiştir: “Beşerin kıblesi Kâbe’dir, semâ ehlinin kıblesi Beyt-i<br/>
Ma’mûr’dur. Kerrûbiyyûn’un kıblesi Kürsî’dir. Hamele-i Arş’ın kıblesi de Arş’dır.<br/>Hepsinin maksad ve matlûbu ise vechullah yâni Allah rızâsıdır.<br/>
<b>116. “Allah çocuk edindi” dediler. Hâşâ! O, bundan münezzehtir. Oysa göklerde</b><br/>
<b>ve yerde olanların hepsi O’nundur, hepsi O’na boyun eğmiştir.</b><br/>
Âyet, yahûdîlerin: “Üzeyr, Allah’ın oğludur.”, hıristiyanların: “Îsâ, Allah’ın oğludur.”<br/>
ve Arap müşriklerin: “Melekler, Allah’ın kızlarıdır.” demeleri üzerine nâzil olmuştur.<br/>Âyette geçen “dediler” ifâdesi, bu üç grubu içine almaktadır. Yahûdîler ve hıristiyanlar,<br/>açık bir şekilde zikrolunmuşlardı. Üçüncü grub ise müteâkıb âyetlerde gelen<br/><i>“Bilmeyenler de tıpkı onların dedikleri gibi demişlerdi.”</i> ifâdesinden anlaşılmaktadır.<br/>Bu durumda mânâ: “Yahûdîler, hıristiyanlar ve bilmeyenlerden de onlara katılanlar<br/>dediler...” şeklinde olur. <i>“Allah çocuk edindi.”</i> demelerinden maksad; ya Allah çocuk<br/>yaptı ya da yaratıklardan bir kısmını çocuk yapıp onların kendi çocuğu olduklarını iddiâ<br/>etti, demektir.<br/>
Allah Teâlâ, çocuk edinmekten de çocuk edinmeyi gerekli kılan sebeblerden de<br/>
münezzehdir. Zira çocuk edinmede, kendisine yardım edecek ve ölümünden sonra yerine<br/>geçecek birisine ihtiyaç ve teşbih gibi Allah’ın ulûhiyetine asla yakışmayacak sıfatlar<br/>
