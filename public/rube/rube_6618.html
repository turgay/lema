<a name=6619></a>6/61); başka bir yerde ise Allah Teâlâ olduğunu (bk. en-Nahl, 16/70; ez-Zümer, 39/42)<br/>bildirmiştir. Bu âyetlerin arası şöyle te’lif edilebilir: Ölüm meleği ruhları kabz<br/>eder/alır, melekler de onun emriyle hareket ederek ona yardımcı olurlar. Allah Teâlâ ise<br/>ruhu alır. Hakîkat bakımından her fiilin fâili ve bütün yaratılanların ruhlarını kabz<br/>eden/alan Allah Teâlâ’dır. Ölüm meleği ve yardımcıları sadece birer vâsıtadır.<br/>
<b>İbn Atıyye</b> der ki: “Bütün hayvanların ruhlarını, sanki onların hayatlarını yok eder<br/>
gibi ölüm meleği değil bizzat Allah Teâlâ alır. İnsanlar için de durum aynıdır. Ancak<br/>onlara, ruhlarının alınması konusunda ölüm meleğinin ve beraberindeki meleklerin<br/>tasarrufu ile bir tür şeref bahşedilmiştir.”<br/>
Âlimler demişlerdir ki: Azrâil (a.s.) bir yerde bulunduğu halde, çok farklı yerlerde<br/>
bulunan insanların ruhlarını alır. Bu ona has kılınan bir durumdur. Nitekim dünyâdaki<br/>insanların hepsinin kalblerine şeytanın vesvese vermesi de şeytana has kılınmış bir<br/>durumdur.<br/>
<b>Enes b. Mâlik</b> (r.a.) şöyle demiştir: “Cebrâil (a.s.) İran’da bir nehir kenarında ölüm<br/>
meleğiyle karşılaştı ve ona: “Ey ölüm meleği! Burada, şurada ve orada vebâ hastalığına<br/>müptelâ olmuş binlerce kişi var. Bütün bunların ruhunu almaya nasıl güç<br/>yetirebiliyorsun?” dedi. Azrâil: “Yeryüzü benim için büzülür, dürülür ve âdetâ kollarım<br/>arasına sığar, ben de onları elimle alıveririm.”<br/>
Rivâyet edildiğine göre, dünyâ ölüm meleği için avuç içi gibi ya da önündeki bir<br/>
leğen gibidir. Zorlanmadan ondan dilediğini alır.<br/>
<b>İbn Abbâs</b> (r.a.) da şöyle der: “Ölüm meleğinin bir adımı, doğu ile batı arası<br/>
kadardır.”<br/>
<b>Muâz b. Cebel </b>(r.a.)’dan rivâyet edildiğine göre ölüm meleğinin doğudan batıya<br/>
yetişebilecek uzunlukta bir mızrağı vardır. Onunla insanların yüzlerine dokunur. Bir<br/>evde bulunan hemen herkese günde iki kez, bu mızrağıyla dokunur. Eceli gelen bir insan<br/>gördü mü bu mızrakla onun başına vurur ve: “Şimdi ölüler ordusuna katılacaksın.” der.<br/>
Yine rivâyete göre ölüm meleğinin yerle gök arasında yüksek bir makamdadır. Onun<br/>
rahmet meleklerinden ve azab meleklerinden yardımcıları vardır. Yardımcıları, insanın<br/>ruhunu cesedinden söküp çıkarırlar. Can boğaza gelince de ölüm meleği ruhu bizzat alır.<br/>
Bir başka rivâyete göre Azrâil’in dört yüzü vardır. Birisi ateşten bir yüzdür ki onunla<br/>
kâfirlerin ruhlarını alır. İkincisi, karanlıktan bir yüzdür ki onunla münâfıkların ruhlarını<br/>alır. Üçüncüsü, rahmetten bir yüzdür ki onunla mü’minlerin ruhlarını alır. Dördüncüsü<br/>ise nurdan bir yüzdür ki onunla nebîlerin ve sıddîkların ruhlarını alır. Mü’minin ruhunu<br/>alınca, onu rahmet meleklerine teslim eder. Kâfirin rûhunu alınca da azab meleklerine<br/>teslim eder.<br/>
Ölüm meleği önceleri acısız bir şekilde insanların ruhlarını almakta idi. İnsanlar ona<br/>
sövüp saymaya ve lânet etmeye kalkışınca o da bu durumu Rabbine şikâyet etti. Bunun<br/>üzerine Allah ölüm öncesinde hastalıklar ve acılar verdi. Artık insanlar şöyle<br/>konuşmaya başladılar: “Falan kimse şu şu acılar neticesinde öldü.”<br/>
Bir hadîste şöyle buyrulmuştur: <i>“Hastalıklar ve acılar ölüm habercileri ve</i><br/>
