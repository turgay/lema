<a name=3915></a><img src="RuhulBeyan-3915_1.jpg"/><br/>
<img src="RuhulBeyan-3915_2.jpg"/><br/>
<img src="RuhulBeyan-3915_3.jpg"/><br/>
<img src="RuhulBeyan-3915_4.jpg"/><br/>
<img src="RuhulBeyan-3915_5.jpg"/><br/>
<img src="flower_sep.jpg"/><br/>
<b>KUR’AN’A SEVİNENLER VE </b><br/>
<b>ONUN BİR KISMINI </b><br/>
<b>İNKÂR EDENLER</b><br/>
<i> </i><br/>
<i> </i><br/>
<i> </i><br/>
<b>36. Kendilerine kitap verdiğimiz kimseler, sana indirilene <i>(Kur’an’a) </i></b><b>sevinirler.</b><br/>
<b>Fakat <i>(senin aleyhinde birleşen) </i></b><b>guruplardan onun bir kısmını inkâr eden de vardır.<br/>De ki: “Bana, sadece Allah’a kulluk etmem ve O’na ortak koşmamam emredildi.<br/>Ben yalnız O’na çağırıyorum ve dönüşüm de yalnız O’nadır.”</b><br/>
<b>37. İşte böylece biz onu Arapça bir hüküm olarak indirdik. Eğer sana gelen bu</b><br/>
<b>ilimden sonra onların arzularına uyarsan, <i>(işte o zaman) </i></b><b>Allah tarafından senin ne<br/>bir dostun ne de koruyucun olur.</b><br/>
<i>“Kendilerine kitap”</i> Tevrât ve İncil’i <i>“verdiğimiz kimseler,”</i> yani gerek <b>Abdullah b.</b><br/>
<b>Selâm </b>ve arkadaşları gibi yahudilerden olan müslümanlar; gerekse kırkı Necranlı, otuz<br/>ikisi Habeşistanlı sekizi de Yemenli hristiyanlardan oluşan seksen müslüman <i>“sana<br/>indirilene”</i> indirilenin hepsine, Kur’ân’ın tamamına <i>“sevinirler.”</i> Çünkü Kur’ân<br/>Allah’ın kullarına acımasının ve fazl u kereminin eseridir. Şüphe yok ki kesin olarak<br/>inanan, yakîn sâhibi mü’min kendisine böyle bir fazl u ihsan kapısından gelen şeylere<br/>mutlaka sevinir.<br/>
<i>“Fakat </i>(senin aleyhinde birleşen)<i> guruplardan” </i>onların kabilelerinden <b>Ka‘b b.</b><br/>
<b>Eşref </b>ve adamları ile Necrân piskoposları Seyyid ve Âkıb ile bu ikisine tâbi olanlar<br/>gibi Hz. Peygamber’e düşmanlık hususunda hizip oluşturan kâfirlerden, yani küfür ve<br/>dalâlet askerlerinden <i>“onun”</i> kendi şerîatlarına uygun olmayan <i>“bir kısmını inkâr eden<br/>de vardır.”</i><br/>
<i>el-Kevâşî</i>’de der ki: Çünkü bunlar Kur’an’ın kıssalarına muvâfakat ederken, öteki<br/>
kısımları inkâr ederlerdi.<br/>
<b>İbn Abbas </b>(r.anhümâ)’dan rivâyet edildiğine göre yahudiler Yûsuf sûresine îman<br/>
etmişlerdi, müşrikler ise tamamını inkâr ettiler.<br/>
Bilesin ki Kur’an bir takım mükellefiyetler, hükümler, sırlar ve hakîkatler ihtivâ eder.<br/>
