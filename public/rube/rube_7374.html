<a name=7375></a>daha üst makama çıkamadıkları gibi yine bulundukları makamdan daha aşağı bir<br/>makama da inemezler. Melekler bu durumlarıyla aşağıların aşağısında ve cehennemin en<br/>alt katında kalmış olan insandan daha üstündür. İman ve salih amel ile aşağıların<br/>aşağısından geçip yücelerin yücesine çıkan hatta <i><b>“kâbe kavseyn”</b></i> makamına yürüyen<br/>(en-Necm 53/8-9) oradan da <i><b>“ev ednâ”</b></i> makamına uçan insan ise meleklerden üstündür.<br/>Bundan dolayı melekler kendilerinden üstün olan insana, yani Âdem (a.s.)’a secde<br/>etmekle memur oldular ve secde ettiler (el-Bakara 2/34, el-A’râf 7/11, el-Hicr 15/28-<br/>31, Sad 38/71-74). Buna göre insan, insaniyet makamından hayvaniyet makamına<br/>düşebilir. Nitekim Allah Teâlâ şöyle buyuruyor: <i><b>“İşte onlar hayvanlar gibidir; hatta<br/>daha da şaşkındırlar”</b></i> (el-A’râf 7/179); <i><b>“Yoksa sen, onların çoğunun gerçekten<br/>(söz) dinleyeceğini yahut düşüneceğini mi sanıyorsun? Hayır, onlar hayvanlar<br/>gibidir, hatta onlar yolca daha da sapıktırlar”</b></i> (el-Furkân 25/44). Yine insan yükselip<br/>melekî makamı geçer ve ona “Artık siz Allah Teâlâ’nın ahlakıyla ahlâklanınız” denilir.<br/>
<b>Câfer </b>(r.a.) der ki: Halk Allah ile muhtelif makamlar üzeredirler. Kim haddi aşar<br/>
sınırı geçerse helak olur. Nebiler müşâhede makamında, resuller âyan makamında,<br/>melekler heybet makamında, mü’minler aşağı (dünüv) veya yakınlık makamında, âsîler<br/>tövbe makamında, kâfirler gaflet, tard ve lânet makamındadırlar.<br/>
<b>Hüseyin</b> (k.s.) der ki, “Müridler” bir makamdan diğer makama geçmeye çalışırlar.<br/>
“Muradlar” ise tüm makamlardan makamların rabbine geçerler.” Bazıları der ki, ârif bu<br/>dünyada helva ve bal yer; onun makamı budur. Hakikate ermiş bir kâmil ise bu âlemde<br/>ebûcehil karpuzu yer. Kâmil, Allah Teâlâ’nın kendisine lütuf ve ihsanda bulunduğu<br/>nimete şükürle ve başkalarından gelen dert ve tasalara tahammül ve sabırla meşgul<br/>olduğu için burada hiçbir nimetten zevk almaz. İki makam arasındaki fark pek büyüktür.<br/>Fenâ ehli ise bu âlemde biraz elem ve ıstırap çekseler de yine de bu elem ve ıstırap<br/>değildir. Asıl çetin azap ve ıstırap, zevk ehlinin fenâ ehlinin kendilerinden yüksekteki<br/>mertebelerini gördükleri zaman çektikleri çiledir. En azından fenâ ehlinin zevk ehlini<br/>geçmiş olmaları, onlara çile olarak yeter.<br/>
<i>Sabreyle ki hallerin fânî olsun<br/>Ta ki senin hâlin bütün hâlleri geçsin<br/>Öyle bir makamda yer tut ki<br/>Herkes senin kanatlarının gölgesinde kalsın</i><br/>
<i>“Şüphesiz biz, orada”</i><b> </b>yani taat ve hizmet yerlerinde<b> </b><i>“sıra sıra dururuz.”<br/></i><b>Şeyh-i Ekber</b> (k.s.) der ki: “Meleklerin nâfile ibadeti yoktur. Onlar nefeslerinin<br/>
sayısınca devamlı farz ibadetle meşgul olurlar. İnsanların aksine onların nâfileleri<br/>olmaz.” Denilir ki: Müslümanlar bu âyet nâzil olduktan sonra saf tutarak cemaat halinde<br/>namaz kılmaya başlamışlardır. Müslümanlardan başka diğer din ve millet mensupları<br/>namaz için saf tutmamışlardır.<br/>
Fakir (<b>Bursevî</b>) der ki: Namazda saf tutmak Hz. Peygamber (s.a.)’in kıldırmış olduğu<br/>
