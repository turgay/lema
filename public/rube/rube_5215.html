<a name=5216></a><i>Güzel ses, hoş görüntüden daha makbûldür<br/>Zira biri nefse haz verir, diğeri ruha güç kuvvet<br/>Deve bile Arab’ın şiiri ile coşar, oynar<br/>Eğer sende aşk ve zevk yoksa, ahmak bir hayvansın<br/>Rüzgârlar estiğinde koruya doğru,<br/>Bân ağacının dalları sallanır, sert kaya değil.</i><br/>
Güzel sesler ve ölçülü nağmeler, istîdâd sâhibi kâmil kimselerin nefislerine tesir edip<br/>
onları şerden hayra cezb ettiği gibi çirkin sesler ve ölçüsüz nağmeler de nefislere tesir<br/>eder ve öncekilerin yaptıklarının tam aksini yapar.<br/>
<i>Mesnevî</i>’de der ki:<br/>
<i>Bir müezzinin pek çirkin bir sesi vardı<br/>Kâfirler diyârında ezan okudu<br/>Ne kadar “Ezan okuma, savaş çıkar<br/>Düşmanlık uzar gider” dedilerse de<br/>İnat etti, hiç aldırış etmedi<br/>Kâfirler diyârında ezan okudu<br/>Halk genel bir fitnenin çıkmasından korkarken<br/>Elinde bir elbise bir kâfir çıkageldi<br/>Bir dost gibi bir elinde elbise<br/>Bir elinde mum ve helva hediye getirmişti<br/>Habire soruyordu, bu müezzin nerede?<br/>Onun ezanı ne kadar da rahat ve huzur vermekte<br/>Bir kızım var, pek güzel pek kıymetli<br/>Nice zamandır mümin olma arzusunda idi<br/>Bu sevdâ hiç aklından çıkmıyordu<br/>Bunca kâfir ona öğütler veriyordu<br/>Bu konuda hiçbir şey bana çare olmadı<br/>Nihâyet bu müezzin şu ezanı okudu<br/>Kızım, “Kulağıma ağır ve çirkin bir ses geldi<br/>Bu çirkin ses de neyin nesi” dedi<br/>Ben ömrüm boyunca böyle çirkin bir sesi<br/>Ne şu manastırda işittim ne de kilisede<br/>Kız kardeşi, bu ezandır, dedi<br/>Müminlerin şiârı, namazın çağrısı<br/>Ona inanmadı, bir başkasına sordu<br/>O da, evet öyledir a babacığım diye cevap verdi<br/>Onun ezan olduğunu anlayınca yüzü sarardı<br/>Müslümanlıktan gönlü soğudu</i><br/>
