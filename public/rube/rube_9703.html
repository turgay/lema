<a name=9704></a>orada bir ağıla benzeyen mekân görür, içersinde bir adam vardır ve kendisine cehennem<br/>ateşi dokunmamaktadır. Peygamber Efendimiz (s.a.) sorar:<br/>
“– Bu ağıl içindeki adamın durumu nedir ki cehennem ateşi kendisine dokunmuyor.”<br/>
Cebrail (a.s.) şöyle cevap vermiştir:<br/>
“– Bu kişi Hatem-i Tâî’dir. Allah Teâlâ cömertliği ve elinin açıklığı dolayısıyla<br/>
ondan cehennem azâbını uzaklaştırmıştır.” Nitekim bu haber <i>Enîsu’l-Vahde ve Celîsu’l-<br/>Halve</i>’de yer almıştır.<br/>
Îman olmadığı halde güzel ahlâkın mertebesi bu olursa, îmanla birlikte acaba hangi<br/>
derecede olur, varın siz hesap edin.<br/>
Âyet metninde Yüce Allah namaz, zekât ve diğer sâlih amelleri tahkik âlimlerine göre<br/>
sırf kalbin tasdiki, diğer bazı âlimlere göre ise kalbin tasdiki ile birlikte dil ile ikrardan<br/>ibâret olan îman üzerine atfedilmesi, sahih olan görüşe göre îmânın amelden ayrı bir<br/>olgu olduğunu ifâde etmektedir.<br/>
Sağlam delillerle teyid edilmiş hak sözde yer alan Yüce Allah’ın vaadi ve keremi<br/>
gereği cennete girmek için îmanlı olmak yeterlidir. İmandan sonra sâlih amelin<br/>zikredilmesi buna önem verilmesi ve teşvik içindir. Böylece Yüce Allah sâlih amel<br/>işleyenlerin hesaba çekilmeden veya kolay bir hesaba çekilerek daha baştan cennete<br/>gireceklerini haber vermiştir.<br/>
<i>“Onu altlarından” </i>köşklerinin ya da ağaçlarının altlarından <i>“ırmaklar</i> <i>akan”</i><br/>
Muhammed sûresinde zikredilen dört ırmağın aktığı <i>“içinde ebedî</i> <i>kalacakları<br/>cennetlere sokar.”</i> Onlar bu cennetlerde sürekli kalacaklardır. Âyetteki “hâlidîne”<br/>kelimesi “yudhilhu/onu sokar” fiilinin mefulünden haldir. Bu hâlin (ebedî kalacaklar)<br/>şeklinde çoğul getirilmesi, âyetin baş tarafında yer alan “men/ kim” kelimesinin mânâsı<br/>esas alındığından dolayıdır. Nitekim söz konusu “men”den sonra gelen üç fiilin tekil<br/>olması da aynı kelimenin lafzının dikkate alınmasından dolayıdır. “Ebeden” kelimesi<br/>zaman zarfı olup mânâsı sürekli, hiç kesinti olmaksızın demektir. Buna göre “ebeden”<br/>kelimesi “hulûd” yâni ebedilik kavramını pekiştirmek ve bu ebedilikten maksadın<br/>cennette uzun bir süre kalma; ama sonu gelen bir ikamet şeklinde zannedilmemesini<br/>sağlamak içindir.<br/>
“<i>Allah o kimse için gerçekten güzel bir rızık vermiştir.”</i> Bu cümle de yine yukarda<br/>
işâret ettiğimiz fiilin mefulünden bir diğer haldir. Bu ifâdede Yüce Allah’ın müminlere<br/>verecek olduğu sevabı tâzim ve teaccüb; yâni sevabın hayret uyandıracak derecede<br/>büyük olduğu mânâsı vardır. Çünkü Arapçada bir kural vardır: Haber cümlesi ile<br/>herhangi bir fayda veya onun lâzımı hâsıl olmuyorsa bu takdirde bu cümle -kullanıldığı<br/>yer bunu gerekli kılıyorsa- teaccüb; yâni hayret anlamı ifâde eder. Buna göre âyet-i<br/>kerîmede sanki şöyle denilmiş olmaktadır: Yüce Allah’ın onlara vermiş olduğu rızık ne<br/>kadar güzeldir ve ne kadar da büyüktür.<br/>
Arapça cümle tahlil kurallarına göre âyet metninde yer alan “rızkan” kelimesinin<br/>
zâhiri/ilk ihtimal “ahsene” fiilinin mef’ûlu olmasıdır. Kelimenin sonunda yer alan tenvin<br/>ise, orada müminler için hazırlanmış olan rızkın tavsifinin bile imkânsız olduğunu ifâde<br/>
