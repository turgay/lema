<a name=8770></a><img src="flower_sep.jpg"/><br/>
<img src="RuhulBeyan-8770_2.jpg"/><br/>
<b>40. Gecenin bir bölümünde ve secdelerin ardından da O’nu tesbih et.<br/></b><i>“Gecenin bir bölümünde” </i>ibâresinin mânâsı, “gecenin bir kısmında tesbit et”<br/>
şeklindedir. ‘Mine’l-leyl’ ibâresi, “Rabbini hamd ile tesbih et” fiiline mâtuf olan gizli<br/>bir fiilin mefulüdür. Bu kısım, tesbihi emreden âyeti tefsir etmektedir. Âyetteki “min”<br/>teb’îz ifade eder. Bu cümlede mezkûr olan “tesbih et” fiilinin âmil olması da<br/>mümkündür. Fiilin başındaki ‘fâ’, sonrasındaki kısmın öncesine amel etmesine mâni<br/>değildir. Daha sonra Kureyş suresinde de aynı durum karşımıza çıkacaktır.<br/>
Büyüklerden birisi şöyle demiştir: “Güneş doğmadan evvel” ibâresi günün ilk<br/>
kısmından itibâren anlamına, “batmadan evvel” ibâresi ise günün son kısmına kadar<br/>anlamına gelir. “Gecenin bir kısmında tesbih et” ibâresi de güç ve imkân ölçüsünde<br/>gecenin tamamında tesbih et anlamına gelir.<br/>
Fakir (<b>Bursevi</b>) şöyle der: Riyazet ehli bazı insanların yıllarca uyumadıkları ve<br/>
böylelikle zikir ve tesbihe devam ettikleri sâbittir. Allah Teâlâ’nın <i><b>“Onlar, namazları<br/>üzere dâim olanlardır” </b></i>(el-Meâric, 70/23) âyetinde de buyurduğu gibi. Bu halin kalbin<br/>hali olduğu, aksine kalb sahibinin hali olmadığı, zira ehlullahın büyük bir kısmının Hz.<br/>Peygamber (s.a.) gibi uyuyup uyandıkları ancak kalplerinin uyanık olduğu da<br/>söylenebilir. Bu takdirde onların namazlarının devamlılığı, gecenin ve gündüzün bütün<br/>anlarında, “secdelerin peşinde”, namazların akabinde zikre olan teveccühlerinin<br/>dâimîliği anlamına gelir.<br/>
<i>“Ve secdelerin ardından da O’nu tesbih et.” </i>Buradaki “edbâr” kelimesi, dübr<br/>
kelimesinin cemisidir. Kelimenin fiil hali, namaz kılmak anlamında da kullanılmaktadır.<br/>Yine salât yani namaz kelimesi, namazın en büyük iki rüknü oldukları için rükû ve secde<br/>için kullanılır. Tıpkı Allah için, kendisinin en şerefli âzâsı olan vech kelimesinin<br/>kullanılışında olduğu gibi.<br/>
<i>Tefsîru’l-münâsebât</i>’ta şöyle geçer: Güneş doğmazdan evvel sabah namazını kılarak<br/>
Rabbini hamd ile tesbih et, O’na yaraşır tesbih ve duâları oku. Güneş batmadan önce de<br/>ikindi namazıyla tesbih et. Öğle namazı da aynı hükümde olmakla birlikte bu vaktin asıl<br/>namazı ikindidir, öğle namazı ona tâbidir. Ma’bûd’un muhabbetini celbetmede en etkili<br/>olan şeyi zikretmesinin ardından uzanma ve uyku ile elde edilen rahatlığın murad<br/>edildiği sükûn vaktini andı. Bu iki vakit, insanların hayatlarını sürdürmeleri için zorunlu<br/>olan işleri yapmak için yeryüzüne dağıldıkları ve yeme, içme, oyun ve toplanma<br/>suretiyle vücudlarını rahatlatmak için geri döndükleri zamanlardır mahlûkâtın<br/>dağıldıkları ve geri toplandıkları anlara delalet ederler.<br/>
Bunlardan sonra “mine’l-leyli” buyrulur. Yani gecenin bazı vakitlerinde; akşam ve<br/>
yatsı namazlarını kılarak ve de geceyi ihya ederek Allah’ı tesbih etmeye devam et. Zira<br/>
