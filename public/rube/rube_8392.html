<a name=8393></a><img src="RuhulBeyan-8393_1.jpg"/><br/>
<img src="RuhulBeyan-8393_2.jpg"/><br/>
<img src="RuhulBeyan-8393_3.jpg"/><br/>
peygamberlere ve semavî kitaplara inanan, doğru yola iletilmiş ve doğru din üzere sabit<br/>olanlara müjdecidir. Uyarı cehennemle ve ebedî ayrılıkladır. Müjde ise cennetle ve<br/>ebedî vuslat iledir. İşte Allah bunun için <i>“güzel davrananları” </i>buyurmuştur. Zira ihsan<br/>müşahede yoluyla Allah’a ibâdet etmektir. Bu müşâhede hâsıl olunca vuslat da hâsıl<br/>olur. Aksi de böyledir. Yâni vuslat olunca da müşâhede olur. Allah’ın fazl u kereminden<br/>bunu istiyoruz.<br/>
Sâlihlerden birisinin kardeşi vefat etmişti. Onu rüyasında gördü ve “Hak Teâlâ sana<br/>
ne muâmele buyurdu?” diye sordu. Kardeşi; “beni cennete götürdüler, yiyorum,<br/>içiyorum ve evleniyorum.” diye cevap verdi. Bunun üzerine; “onu sormuyorum,<br/>yaratıcının cemâlini gördün mü, görmedin mi?” dedi. Kardeşi; “orada (dünyada) onu<br/>tanımayan kimse burada onu göremez” diye cevap verdi. O azîz kimse uykudan uyandığı<br/>vakit merkebine bindi ve İşbiliyye’de Şeyh-i Ekber (k.s.)’in yanına geldi. Rüyasını ona<br/>anlattı, onun hizmetinin gereklerini yerine getirdi. Bu hizmeti ehl-i nazarın yolu olan<br/>delil tarîkiyle değil, mümkün olduğu nisbette keşf ve şühûd yoluyla yerine getirdi. Allah<br/>Teâlâ’yı tanıdı ve daha sonra kendi makàmına geri döndü.<br/>
<b>Seyyid Şerîf Cürcânî</b> (k.s.) demiştir ki; “Eğer Şirâz meşâyıhından olan Şeyh<br/>
Zeynüddîn Külâle’ye erişmeseydim, Râfızîlikten kurtulamazdım. Eğer Hâce Alâaddîn<br/>Attâr’ın sohbetinde bulunmasaydım Allah’ı tanıyamazdım.<br/>
Akıllı insan hak yolda gayretli olup müşâhede mutluluğuna hazır olmalıdır, müjde<br/>
ehlinden olmalıdır. İşte ihlaslı ve samîmî âlimler ve sâlih kullar hep bu mecrâda akıp<br/>gitmişlerdir.<br/>
<b>13. «Rabbimiz Allah’tır» deyip sonra da dosdoğru yaşayanlara korku yoktur ve</b><br/>
<b>onlar üzülmeyeceklerdir.</b><br/>
<i>“Rabbimiz Allah’tır” deyip sonra doğru olanlar”, </i>yâni ilmin hulâsası olan tevhid ile<br/>
amelin nihâî noktası ve zirvesi olan din işlerinde müstakim olmayı cem edenlere korku<br/>yoktur. Burada “sümme” kelimesi amelin rütbe olarak sonra olduğunu, amel ile hidâyet<br/>bulmanın tevhide bağlı olduğunu ifâde içindir.<br/>
<b>İbn Tâhir</b> şöyle demiştir: Bunlar geçmişteki tevhid ikrarlarında istikamet üzere olup<br/>
Allah’tan başkasını mün’im olarak görmediler. Hiçbir surette başkasına teşekkür<br/>etmediler. Yine Allah’tan başkasına dönmediler. İstikamet yolu üzere Allah ile sâbit<br/>oldular.<br/>
<i>“Onlara”, </i>hoşlanmadıkları bir şeyin kendilerine ulaşmasından <i>“korku yoktur ve</i><br/>
<i>onlar” </i>sevdikleri bir şeyi kaçırmaktan<i> “üzülmeyeceklerdir.” </i>Bu ifâdeden murad artık<br/>hiç üzülmemeleridir.<br/>
