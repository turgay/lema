<a name=8861></a>zorlamadım. Şâyet zorlasaydım onlara bunu da yaptırabilirdim. Ama ben onlardan ve<br/>ibâdetlerinden müstağniyim. Netice olarak, onlar ancak fıtratlarının zorunlu kıldığı bir<br/>tercih ile mükellef kılınmışlardır. Allah kimi muvaffak kılıp ona istikâmeti gösterirse, o<br/>da yaratılma sebebi olan ibâdeti îfa eder. Kimi de yüzüstü bırakıp kovarsa, onu<br/>ibâdetten mahrum bırakır ve o fıtratı gereği ne için yaradılmışsa ona göre amel eder. Bir<br/>hadis-i şerifte: <i>“Amel edin. Herkese yaratıldıkları şey kolaylaştırılmıştır<a href="RuhulBeyans.html#8870">”</i>[31]</a><i> </i>buyruğu<br/>da bunu teyid eder. Bu açıklamalar, <i>Aynu’l-Meâni’</i>de geçmektedir.<br/>
<b>Şeyh</b> <b>Necmeddin Dâye </b><i>Te’vîlât’</i>ında bu âyetin tefsirini şöyle yapmaktadır: Çünki<br/>
benim mârifet incim ubûdiyet sadefinin içine bırakılmıştır. Mârifetim iki kısımdır:<br/>Cemâl sıfatımın mârifeti ve celâl sıfatımın mârifeti. Her birinin kendine âid bir alâmeti<br/>vardır. Ubûdiyetin iki alâmeti var ki bunlardan biri ibâdete boyun eğmek, ikincisi de<br/>inadla boyun eğmemek, azmaktır. Her kim emrolunduğu üzere teslim ve rızâ ile ona<br/>boyun eğerse, o kimse benim cemal ve lütuf sıfatlarımın alâmetlerini üzerinde taşımış,<br/>onun mazharı hâline gelmiş olur. Her kim de red ve kibir gösterisiyle ibâdet yapmamada<br/>inad ederse o da benim celâl ve kahır sıfatlarımı üzerinde taşıyan kişi olur.<br/>
Bu âyetin hakîkî mânâsı şudur: Cin ve insi, makbul görülen ve merdûd kılınan olmak<br/>
üzere ikişer tip olarak yarattım. Makbul görülenlerin yaratılma sebebi, onların Allah’a<br/>ibâdetleri hasebiyle O’nun lütuf sıfatlarının mazharı olmaları, bunun alâmetlerini<br/>taşımalarıdır. Merdûd olanların yaratılma sebebi de hevâlarına kulluk etmelerinden<br/>dolayı Allah’ın kahır sıfatlarının mazharı olmalarıdır. İşte bu âyetten benim anladığım<br/>bunlardır.<br/>
Hikmet; tevhîd, ibâdet, ihlas ve Allah’a küllî yönelişde bütün insanların eşit kılındığı<br/>
mânâsını iktizâ etmez. Çünkü bu çoğu zaman maişet kaygısıyla terk edilmektedir. Bu<br/>yüzden “ahmaklar olmasaydı dünya harap olurdu” denmiştir. Bir kimsenin mertebesinin<br/>artması için bazen ona kahr sıfatının da ilişmesi lâzımdır. Her ne kadar Allah Kur’an’da<br/>kudretini belirtmek için sağ elini ifâde ediyorsa da O’nun her bir elinin diğerinin<br/>muhâlifi şeklinde bir işlevi olduğunu da gösterir. Yâni sağın bir fonksiyonu var ise sol<br/>avucunda onun zıddı bir özelliği bulunur. Bunu şu âyette görebiliriz: <i><b>“Yer, tamamen<br/>O’nun avucu içindedir, gökler de sağ elinde dürülmüştür...” </b></i>(ez-Zümer 39/67)<br/>
İlâhi hikmet, kendisine dercedilen her iki elin de zuhûrunu ihtivâ eder. Birisiyle bütün<br/>
saâdet ehli için rahmet ve cennetleri müjdelerken, diğeriyle de küfür ehli için kahr,<br/>gazap ve onların muhtaç oldukları şeyleri ortaya koyar. Allah her iki iktizâyı da<br/>yaratmıştır. Aslolan, hakîkî mabûd Allah Teâlâ’nın cemâl ve kemâl aynâsında kâmil<br/>olan insanın varlığıdır. O kişi halk içinde Hakk’a müteveccih tek kişi gibidir.<br/>
<b>Vâhidî</b>, meâni âlimlerinin bu âyeti “Bana itâat etsinler ve boyun eğsinler diye<br/>
yarattım” şeklinde takdir ettiklerini belirtmiştir.<br/>
İbadetin sözlük mânâsı “zillet ve itâattir.” Cin ve ins her mahlûk, Allah Teâlâ’nın<br/>
takdirine boyun eğen ve O’nun irâdesine itâat edendir. Allah onu murad ettiği şekilde<br/>yaratıp, takdir ettiği ölçüde de rızıklandırmaktadır. Hiç bir kimse yaratıldığı halden<br/>çıkmaya mâlik olamaz.<br/>
