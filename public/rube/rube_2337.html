<a name=2338></a><img src="RuhulBeyan-2338_1.jpg"/><br/>
<img src="RuhulBeyan-2338_2.jpg"/><br/>
<img src="RuhulBeyan-2338_3.jpg"/><br/>
âleminden feyzi alır ve hemcinslerine onlarla hakîkat bakımından aynı cinsten olması<br/>yönüyle ulaştırır.<br/>
Ayette “<i>ümidiyle</i>” buyurulması, ulaşılmak istenen gayenin değerine, sadece sakınıp<br/>
takvâ sâhibi olmanın rahmeti gerektirmediğine, aksine bunun Allah Teâlâ’nın lütfuna<br/>bağlı olduğuna dikkat çekmek içindir. Takvâ sâhibi, takvasına güvenmemeli ve Allah<br/>Teâlâ’nın azabından emin olmamalıdır.<br/>
<b>64. Onu yalanladılar, biz de onu ve onunla beraber gemide bulunanları kurtardık,</b><br/>
<b>ayetlerimizi yalanlayanları da suda boğduk! Çünkü onlar kör bir kavim idiler.</b><br/>
<i>“O’nu yalanladılar.” </i>Nûh (a.s.)’ın kavmi O’nu, uzun müddet yalanlamaya devam<br/>
ettiler. Boğulmalarının sebebi, sadece yalanlamaları değil, yalanlamaya devam<br/>etmeleridir.<br/>
Rivayete göre Nûh (a.s.), kavminin helaki için Allah’a dua etti. Allah Teâlâ da ona<br/>
gemi yapmasını emretti. Gemi tamamlanınca Nûh (a.s.), mü’minlerle beraber ona bindi.<br/>Peşinden Allah Teâlâ tûfânı gönderip kâfirleri suda boğdu. Nûh (a.s.) ile beraberindeki<br/>mü’minleri kurtardı. Nitekim Allah Teâlâ şöyle buyurmaktadır: <i>“Biz de onu ve onunla<br/>beraber gemide bulunanları” </i>kırk erkek ve kırk kadından ibâret olan mü’minleri<br/><i>“kurtardık, ayetlerimizi yalanlayanları” </i>yalanlamaya devam edenleri <i>“da suda<br/>boğduk” </i>Tufanda boğulan kâfirler, sadece Nûh (a.s.)’la münakaşa eden kavminin eşrafı<br/>değil, yalanlamada ısrar eden ve onların yolunda giden herkesti.<br/>
Ayette mü’minlerin kurtarılmasının kâfîrlerin boğulmasından önce zikredilmesi, Allah<br/>
Teâlâ’nın zatının gereği olan rahmetinin, işlenen günahlar sebebiyle eseri ortaya çıkan<br/>gazabından önce geldiğini bildirmek içindir.<br/>
<i>“Çünkü onlar kör bir kavim idiler.”</i> Yani, onların kalpleri tevhid, nübüvvet ve<br/>
ahiretin hakikatini görmekten kör idi. Bunların ne olduğunu düşünüp anlayamıyorlardı.<br/>İşte bu körlük, delilleri görmeye ve açıklamaları anlamaya manidir.<br/>
<b>Hâfız</b> şöyle demiştir:<br/>
<i>Sevgilinin yüzünde ne örtü ne perde var, ancak<br/>Görebilmek için yolun tozunu yatıştır</i><br/>
Zahiren gözü kör olan kimse, kalb gözü ile bakma kabiliyeti varsa bunun aksinedir.<br/>
Çünkü hakikat bakımından görmeye muktedir nice gözü görmeyen kimse vardır.<br/>
<b>Sâib </b>de şöyle der:<br/>
