<a name=9845></a><img src="RuhulBeyan-9845_1.jpg"/><br/>
<img src="flower_sep.jpg"/><br/>
<img src="RuhulBeyan-9845_3.jpg"/><br/>
gelecek olan imdâdı kesmektedir.<br/>
Denilmiştir ki: Peygamber Efendimiz (s.a.)’in ecri, tıpkı ümmetin ecri gibidir.<br/>
Ümmetin ecri de kesin olarak eksilmeyecektir. Âyet-i kerîmenin mânâsı yukarda olduğu<br/>üzere “bitip tükenmeyen bir mükâfât” şeklinde olabileceği gibi, “senin başına kakılmak<br/>sûretiyle bulanmamış bir nimet” şeklinde olması da mümkündür. Çünkü sana verilecek<br/>olan mükâfât, amelinden dolayı senin alacak olduğun sevaptır. Yoksa daha ilk baştan,<br/>bir amele karşılık olmaksızın sana verilecek olan ihsan değildir. Çünkü <i>Keşşaf</i>’ta da<br/>ifâde edildiği üzere, ameller üzerine tamamlanacak olan ecirler yâni sevaplar değil<br/>fazîletlerdir.<br/>
<b>Kâşifî</b> demiştir ki; minnet koymadan; yâni Hak Teâlâ, arada olduğunda minnet<br/>
edilmesi gereken bir aracı koymaksızın sana lütuf ve ihsanda bulunur.<br/>
Burada mükâşefât ve müşâhedât nurlarının sermedî oldukları için asla<br/>
kesilmeyeceklerine işâret vardır. Ârif olan kişi her yerde şühûd mertebesinde<br/>yükselmeye devam edecektir ve bu şühûd asla kesilmeyecektir. Çünkü bu fetih ve feyz,<br/>başkasının değil ancak ve ancak Allah’ın katından gelmektedir. Kullarına ihsanda<br/>bulunan Allah’tır. Yoksa kulların bâzıları bâzılarına ihsanda bulunuyor değildir.<br/>
Bâzı âlimlere göre Peygamber Efendimiz (s.a.)’in erecek olduğu mükâfât, şefâatinin<br/>
kabulü mükâfâtıdır. Onun şefâati ümmetinden büyük günah işlemiş kimselere karşı kesik<br/>olmayacaktır. Allah Peygamber Efendimiz’in, bütün ümmetinin hiç bir azap ve azarlama<br/>olmaksızın bağışlanacağı yolundaki ümidini boşa çıkarmaz.<br/>
Fakir (<b>Bursevi</b>)’ye göre Peygamber Efendimiz’in erecek olduğu mükâfât, Allah<br/>
Teâlâ’dır. Çünkü O, Peygamber Efendimiz’in mâsivaya yâni Allah’tan başkasına yüz<br/>çevirmesine karşılık bir bedel mâhiyetindedir. Bu nedenle Peygamber Efendimiz’in<br/>dilinden şu duâ dökülmüştür:<br/>
<i>“Allah’ım sen yolculukta dostum ve âile fertlerim içerisinde vekilimsin.” </i><a href="RuhulBeyans.html#9852">[26]<i> </i></a>Allah<br/>
nimet verendir; nimetten kesilmiş, nimetten mahrûm olan değildir. Peygamber<br/>Efendimiz’in bu makamına Hz. Ebû Bekir (r.a.)’in şu sözü işâret etmektedir. Peygamber<br/>Efendimiz kendisine; <i>“Ey Ebû Bekir, âile fertlerine ne bıraktın?”</i> dediğinde, “Âile<br/>fertlerime Allah’ı ve O’nun rasûlünü bıraktım” demiştir.<a href="RuhulBeyans.html#9852">[27] </a>Şu hâlde Yüce Allah, fânî<br/>olan bir insan için onun nefsinden, çocuğundan ve malından daha önemlidir. Zira Allah<br/>Teâlâ’nın rızâsı en büyük mükâfâttır.<br/>
<b>4. Ve sen elbette yüce bir ahlâk üzeresin.</b><br/>
