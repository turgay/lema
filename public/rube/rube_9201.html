<a name=9202></a>bozmuş olur. Abdestsizlik sayılan küçük hades Kur’ân’a dokunmaya engeldir, okumağa<br/>değil. Çünkü abdestsizlik bedene ârız olur, ağza değil. Bu sebepledir ki abdest sırasında<br/>ağzı yıkamak vâcip değildir. Cünüplük hem bedeni hem de ağzı etkiler, ancak göze<br/>dokunmaz. Bu sebeple gusletmesi farz olan bir kimsenin okumaksızın Kur’ân’a<br/>bakmasında bir sakınca yoktur. Bunun gibi, üzerinde sûre yazılı bulunan, ancak kesenin<br/>içinde olmayan paraya dokunmak câiz değildir. Bu kişinin zaruret olmadan mescide<br/>girmesi de câiz değildir. Girmek zorunda kalırsa teyemmüm ederek girer. Zira suyun<br/>bulunmadığı şartlarda teyemmün de temizlik sayılır. Bir âyetten az bile olsa cünübün<br/>Kur’an okuması câiz değildir. Çünkü, âyetten az olan kısım da Kur’an’dır. Ancak,<br/>besmele ve hamdele gibi duâ ve sena kasdiyle Kur’an okuyabilir.<br/>
<i>Eşbah</i> adlı eserde şöyle denilmiştir: Cenâze namazında Fatiha sûresini duâ ve senâ<br/>
niyetiyle okunması mekruh değildir. Ancak bununla Kur’an tilavetini kasdetmesi<br/>mekruhtur. Burada Kur’an okumanın hükmünün niyet ve kasıdla değiştiğine işâret<br/>vardır. Cünüp olan kimsenin zikr, tesbih ve duâ etmesi câizdir. Kadınların lohusalık ve<br/>hayız hâli, zikredilen hükümlerde aynen cünüplük gibidir. Mushaf sabilere verilebilir,<br/>çünkü onlara abdestin emredilmesinde zorluk vardır. Abdestsiz olduklarında Kur’an<br/>okumaktan men edilince Kur’ân’ı ezberlemeleri ve öğrenmeleri engellenmiş olur. Zira<br/>küçüklükte ezber yapmak, taşa nakşetmek gibidir. Yine bu <i>Eşbah</i> adlı eserde “sabî<br/>Mushaf’a dokunmaktan men edillir” denilmiştir.<br/>
<i>Keşfü’l-esrar</i> <br/>
adlı <br/>
eserde <br/>
şöyle <br/>
kaydedilmiştir: <br/>
Sabi <br/>
konusunda <br/>
bizim<br/>
mezhebimizdeki âlimlerin iki görüşü vardır. Birinci görüşe göre, sabîler erginler gibi<br/>abdestsiz Kur’ân’a dokunmaktan men edilir. İkinci görüşe göre ise iki sebepten dolayı<br/>sabîlerin abdestsiz Kur’an okumaktan ve ona dokunmaktan engellenmezler: Öncelikle<br/>sabiler Kur’an okumaktan men edildikleri takdirde o, Kur’an öğrenip ezberlemekten<br/>alıkonulmuş olur. Çünkü sabînin küçükken ezberleyip öğrenmesi daha kolaydır. İkincisi,<br/>sabînin abdest alıp yıkanması onun için tahâret, temizlik sayılsa da tam bir taharet<br/>değildir. Çünkü onun bu konudaki niyeti sahih değildir. Öyleyse tam olmayan bir<br/>temizlik ve taharet üzereyken Kur’ân’ı taşıyabilen sabînin onu abdestsiz hâlinde<br/>taşıması da câizdir.<br/>
<i>Nevâdir</i>’de zikredilmiştir ki; İmam Yûsuf’un görüşüne göre elinde olmadığı ve<br/>
yazdığı levha yerde olması kaydıyla cünüb ve hayızlının Kur’ân’ı yazması câizdir.<br/>İmam Muhammed’in görüşüne göre ise hiçbir şekilde böyle bir şey câiz değildir.<br/>Muhammed b. Fazl buyurmuştur ki: “Burada temizlikten kasdedilen, tevhîdî temizliktir.<br/>Yâni tevhîd ehli olmayanlardan hiç kimse Kur’an okuyamaz.” İbn Abbâs (r.a.) Yahudî<br/>ve Hıristiyanlara Kur’an okuma ruhsatı vermeyi nehyetmiştir. Muhakkikler demişlerdi<br/>ki; mesh etmekten maksad inanç sahibi olmaktır.<br/>
Bazı âlimler ise hidayetini arzulayarak mü’minin kâfire Kur’an öğretmesine cevâz<br/>
vermişlerdir. Yâni o kimseler Kur’ân’ı bilmezler. Kur’ân’ı ancak, tefsîr ve te’vîlini<br/>bilmeseler bile, başlarını mesh etmek suretiyle mâsivallahtan arındıran temiz gönüllüler<br/>bilir.<br/>
