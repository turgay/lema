<a name=9959></a><img src="RuhulBeyan-9959_1.jpg"/><br/>
<img src="RuhulBeyan-9959_2.jpg"/><br/>
<i><b>eğer müşriklerden biri senden aman dilerse Allah’ın kelâmını işitip dinleyinceye<br/>kadar ona aman ver, sonra onu güven içinde bulunacağı bir yere ulaştır.”</b></i> (et-Tevbe,<br/>9/6)<br/>
<i>Keşfu’l-esrar</i>’da şöyle denir: Allah bu âyet-i kerîmede sözü, “şerefli bir elçinin<br/>
sözü” diyerek Peygamberimiz (s.a.)’e izâfe ediyor. Çünkü bu ifâde içerisinde yer alan<br/>“rasûl” kelimesi, onun Allah tarafından gönderilmiş bir elçi olduğunu gerektirir. Şu<br/>hâlde onun okumuş olduğu sözün onu gönderen yaratıcının sözü olduğu, kendisinin<br/>sâdece Rabbı adına tebliğ eden bir peygamber olduğu -kendiliğinden- ortaya çıkar. Şu<br/>hâlde buradaki izâfet, bir başka ifâde ile sözün peygamberle bağlantısı, o sözün sâdece<br/>tebliğ bakımından peygambere âid olduğuna işâret eder. Çünkü peygamberin<br/>fonksiyonu, -kendiliğinden birşey ortaya koymak, icad etmek değil-, kendisini<br/>gönderenin sözünü tebliğ etmek, aktarmaktır. Sonra Kur’ân-ı Kerim’de bazen “kavl/söz”<br/>kelimesi, “kırâat/okumak” anlamına gelir. Sözgelimi <i><b>“Ey îman edenler! Siz sarhoş<br/>iken -ne söylediğinizi bilinceye kadar- cünup iken de -yolda olan müstesnâ- gusül<br/>edinceye kadar namaza yaklaşmayın”</b></i> (en-Nisa, 4/43) âyet-i kerîmesinde “ne<br/>söylediğinizi” ifâdesi “namazınızda ne okuduğunuzu” şeklinde anlaşılmalıdır.<br/>
Âyette bahsedilen “Allah’ın katında çok şerefli bir elçi”den maksad, Peygamber<br/>
Efendimiz’dir. Bundan maksadın o olduğuna delil, “rasûl” kelimesinin biraz sonra<br/>gelecek âyette “şâir” ve “kâhin” şeklinde karşılanmış olmasıdır. Zira bu âyet-i kerîme<br/>Peygamber Efendimiz’in ne bir şâir ve ne de bir kâhin olmadığını ortaya koymak ve<br/>ispat etmek için sevkedilmiştir. Müşrikler Cebrâil için şâir ve kâhin demediklerine göre<br/>buradaki “rasûl”den maksad Peygamber Efendimiz olur. Bâzı âlimler bunun Cebrâil<br/>olduğunu ileri sürmüşlerdir. Buna göre âyetin mânâsı; “Hiç şüphesiz o çok şerefli bir<br/>elçinin; yâni Cebrâil’in sözüdür. Şâir ya da kâhin olduğunu iddiâ ettiğiniz ve ileri<br/>sürdüğünüz Muhammed’in sözü değildir” demek olur. Bu takdirde âyetin sevkinden<br/>maksad, -yukarda olduğu gibi Peygamber Efendimiz’in şâir ve kâhin olmadığını ispat<br/>değil- Kur’an’ın gerçek bir kitap olduğunu ve onun Allah’ın katından indirilme bir kitap<br/>olduğunu ispat olmuş olur. Kısacası; Kur’an-ı Kerim gerçekten Allah’ın kelamıdır.<br/>Allah Teâlâ onu levh-i mahfuzunda ortaya çıkarmıştır. Kur’an aynı zamanda, Cebrâil<br/>tarafından göklerden yere indirilmiş ve peygamberlerin sonuncusu Hz. Muhammed<br/>(s.a.)’e okunmuş olması bakımından Cebrâil’in sözüdür. Öte yandan bu kitap Seyyidü’l-<br/>mürselin Hz. Muhammed (s.a.)’in de sözüdür. Çünkü bu kitabı insanlara okuyan,<br/>insanları ona îman etmeye çağıran ve bu kitabı kendi peygamberliğine delil olarak<br/>gösteren odur.<br/>
<b>41. Ve o, bir şâir sözü değildir. Ne de az îman ediyorsunuz!</b><br/>
