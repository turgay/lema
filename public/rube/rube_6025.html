<a name=6026></a>mümkündür.<br/>
Belkıs’ın evliliği konusunda ihtilaf edilmiştir. Süleyman (a.s.)’ın onu Yemen<br/>
meliklerinin oğullarından bir delikanlı ile evlendirdiği söylenmiştir. O Hemedan meliki<br/><b>Zû Tübba</b>’dır. Tübba’, Yemen dilinde kendisine tâbi olunan hükümdar demektir. Çünkü<br/>Süleyman (a.s.) Belkıs’a evlenme teklif ettiği zaman o bunu kabul etmedi ve: “Benim<br/>gibi birisi, erkeklerle nikahlanamaz.” dedi. Süleyman (a.s.), nikahın İslam şeriatının bir<br/>gereği olduğunu söyleyince: “O halde beni Zû Tübba’ ile evlendir.” dedi. O da onu Zû<br/>Tübba’ ile evlendirdi. Sonra onu Yemen’e gönderdi. Ve kocası Zû Tübba’ı Yemen’e<br/>yönetici tâyin etti. Yemen cinlerinin emîri Zevbea’yı çağırdı ve ona Zû Tübba’a<br/>hizmetinde olmasını, istediği şeyleri yapmasını emretti. O da ona Yemen’de binalar inşâ<br/>etti, Sırvâh, Mirvâh, Hinde, Hüneyde ve Feltûm gibi kaleler yaptı. Bunlar, şeytanların<br/>Zû Tübba’ için inşâ ettiği Yemen’deki kalelerin isimleridir. Bugün onlardan hiç biri<br/>ayakta değildir, hepsi harap olup yok olmuştur.<br/>
Zû Tübba’ ve Belkıs’ın hükümranlığı, Süleyman (a.s.)’ın hükümranlığının sona<br/>
ermesiyle sona erdi. Süleyman (a.s.) vefât edince cinlerin emîri Zevbea: “Ey cin<br/>topluluğu! Süleyman öldü. Başınızı kaldırın.” diye nidâ etti. Onlar da başlarını kaldırıp<br/>dağıldılar.<br/>
Cumhur, Süleyman (a.s.)’ın Belkıs’la evlendiği görüşündedir.<br/><i>et-Te’vîlâtü’n-Necmiyye’</i>de der ki: “Âyette Süleyman (a.s.)’ın onunla evlenmek<br/>
istediğine delil vardır. Çünkü köşkü inşâ ettirmesi ancak şeytanların onun hakkında<br/>söylediklerinin doğru mu yalan mı olduğunu öğrenmek üzere onun bacaklarını açması<br/>içindi. Onunla evlenmek istemeseydi, bacaklarına bakmayı kendisi için câiz görmezdi.”<br/>
<i>Fethu’r-Rahmân</i>’da der ki: Süleyman (a.s.), onunla evlenmek istedi. Bacaklarının<br/>
kıllı oluşundan hoşlanmadı. İnsanlara bunu neyin gidereceğini sordu. “Ustura” dediler.<br/>Süleyman (a.s.): “Ustura bacaklarını tahriş eder.” dedi. Sonra cinlere sordu, onlar da:<br/>“Biz bilmeyiz” dediler. Sonra şeytanlara sordu. Onlar da: “Senin için onu gümüş gibi<br/>beyaza çevirebiliriz” dediler. Bunun üzerine hamam otu ve hamam edindiler. Hamam<br/>otu ve hamam o günden kaldı. <b>Beytü’l-makdis</b>’teki <b>Esbât </b>kapısındaki hamamın Belkıs<br/>için bina edildiği söylenir. O, yeryüzünde inşâ edilen ilk hamamdır.<br/>
<i>Ravzatü’l-ahyâr’</i>da der ki: “Bir cinnî Süleyman (a.s.)’a: “Senin için yılın dört<br/>
mevsiminde dört ayrı evi olan bir bina inşâ edeyim.” dedi ve hamamı yaptı.<br/>
Süleyman (a.s.) Belkıs’la evlenince onu çok sevdi. Onu hükümranlığında sabit kıldı.<br/>
Cinlere de emir verdi, Yemen’de Belkıs için insanların benzerini görmedikleri<br/>yükseklik ve güzellikte üç kale inşâ ettiler. Bunlar Selehıyn, Gumdân ve Beynûn<br/>kaleleridir. Bugün o binaların isimlerinden ve harâbelerinden başka bir şey yoktur,<br/>belki hepsi harap olmuştur. Nitekim Allah Teâlâ Hûd sûresinde: <i><b>“onlardan (bugüne<br/>kadar izleri) kalan da vardır, biçilmiş ekin (gibi yok olan) da vardır.”</b></i> (Hûd, 11/100)<br/>buyurur.<br/>
Sonra Süleyman (a.s.), her ay bir kez onu ziyaret eder, yanında üç gün kalırdı. Oğlu<br/>
Dâvud b. Süleyman b. Dâvud ondan doğdu. O çocuk babasının sağlığında öldü.<br/>
