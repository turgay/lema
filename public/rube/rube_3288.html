<a name=3289></a><img src="flower_sep.jpg"/><br/>
<i>Kereminden çok olan ihtiyaçların hepsini gönder</i><br/>
Kırkıncı gün Cuma günü ve âşûrâ idi. Münâcâtın eseri onların yanmış kalblerine zâhir<br/>
oldu. Kurtuluş beratları rahmet dîvanından yazılmış oldu. Bulutun zulmeti kalktı. Rahmet<br/>bulutu onların başları üzerine lutuf gölgesini bıraktı. Kırk gün sonra Yunus Ninova’ya<br/>geldi. Kavminin durumundan haberdar olmak istedi. Şehrin yakınına varınca olanlara<br/>muttali oldu. Çok melul oldu ve üzerine hüzün çöktü. Kendi kendine şöyle dedi: “Ben<br/>onları azabla korkuturdum, azab rahmete dönüştü.” “Eğer ben bu şehre girersem bana<br/>yalan nisbet ederler.” diyerek oradan ayrıldı.<br/>
Bunun üzerine Yunus (a.s.), kızgın bir şekilde gidip bir gemiye bindi, fakat gemi<br/>
hareket etmedi. Yunus gemidekilere ‘Aranızda efendisinden kaçmış bir köle var ve siz<br/>onu denize atmadıkça gemi yürümeyecek’ diyerek kendisini işaret etti. Ancak<br/>gemidekiler ‘Seni kesinlikle atamayız, ey Allah’ın elçisi’ dediler. Sonra kura çektiler.<br/>Kura üç kere Yunus’a çıkınca Yunus’u denize bıraktılar. Bir balık da O’nu yutuverdi.<br/>
Denildiğine göre bu sözü söyleyen, gemicilerden biriymiş. Kura üçüncüde de Yunus’a<br/>
çıkınca Yunus kendisini denize atmış.<br/>
<b>Şa‘bî </b>diyor ki: Balık, Yunus’u âşûrâ günü kuşluk vaktinde yutup aynı gün akşamleyin,<br/>
yani ikindiden sonra güneşin batımına az bir süre kala çıkarmıştır.<br/>
Allah Teâlâ’nın Yunus’un kavminden azabı kaldırdığı, Yunus’u da balığın karnından<br/>
çıkarıp bu belayı O’ndan izale ettiği Aşure gününün fazileti açığa çıkmaktadır.<br/>
Hikaye edilir ki: Bir kâfir esir, Aşure günü kaçmış, onu yakalamak için ata binerek<br/>
peşine düşmüşler. Esir, atlıları arkasında görüp yakalanacağını sezince, başını göğe<br/>kaldırmış ve: “Allah’ım” demiş, “bu mübarek günün hürmetine beni bunlardan<br/>kurtarman için sana yalvarıyorum”<br/>
Bu dua üzerine, atlılardan kurtuluncaya kadar Allah atlıların görme kabiliyetlerini yok<br/>
etmiş. Esir o günü oruçla geçirmiş, fakat orucunu bozup akşam yemeği olarak yiyeceği<br/>bir şey bulamamış. Sonra uyuyan esir uykusunda yedirilip içirilmiş. O günden sonra da<br/>yemeye ve içmeye ihtiyacı olmadan yirmi sene daha yaşamış. Bu <i>Ravzatü’l-ulema</i>’da<br/>böyle geçmektedir.<br/>
Aşure günü oruç tutanlara Allah Teâlâ on bin melek; on bin hac ve umre yapan sevabı,<br/>
on bin de şehid sevabı verir. <i>Tenbîhu’l-gafilin</i>’de böyle geçmektedir.<br/>
Anlatılır ki: Aşure Günü Allah Teâlâ, Zemzem’i öteki sulara karıştırdığından dolayı o<br/>
gün kim guslederse bütün sene hastalıklardan emin olur. <i>er-Ravzu’l-fâik</i>’te böyle<br/>denilmektedir.<br/>
O gün sadaka, oruç, zikir ve bunlar gibi hayırlar yapmak müstehabdır. Aşure Günü,<br/>
Şiilerin, Râfızîlerin ve Sâbiîlerin yaptığı gibi bir matem yahut bayram günü haline<br/>getirilmemelidir. <i>İkdü’d-dürer</i>’de böyle geçmektedir.<br/>
Sürme sürmek vb. şeylerin her ne kadar sağlam kaynakları varsa da bunlar<br/>
