<a name=10472></a><img src="RuhulBeyan-10472_1.jpg"/><br/>
<img src="RuhulBeyan-10472_2.jpg"/><br/>
etmektedir. Çünkü bu vasıflarla bezenmiş olan Cebrâil, Peygamber Efendimiz’i<br/>desteklemekte ve ona ilahi mesajı getirmektedir. Bir insanla arşın sâhibi arasında ona<br/>bu derece yakın bir meleğin elçi olarak gelip gittiği belli olduktan sonra acaba<br/>Peygamber Efendimiz için bu mertebeden daha üstün bir mertebe var mıdır?<br/>
<b>Sâdî Müftî</b> der ki: Âyetin getiriliş sebebi -ifâdenin başında yer alan fâ-i sebebiyyenin<br/>
de delalet ettiği üzere- zikredilen korkunç kıyamet sahnelerinin doğru olduğunu<br/>göstermek içindir. Kuşkusuz bu o âyetleri getiren elçinin nitelenmesini gerektirir. Bu<br/>nedenle âyetin inmiş olduğu Peygamber Efendimiz’in değil de, ona Kur’an’ı getiren<br/>Cebrâil’in vasıflarının üzerinde büyük bir titizlikle durulmuştur. İşte maksad bu olduğu<br/>için Peygamber Efendimiz açısından sâdece onların iftira ettikleri hususun doğru<br/>olmadığının ifâde edilmesiyle yetinilmiştir.<br/>
Bu âyet-i kerimede ruhun mecnun olmayacağına işâret edilmektedir. Bir başka<br/>
ifâdeyle burada ruhun Kur’an’ın hakikatlerini, ince anlamlarını, ahkâmını, şeriat<br/>hükümlerini, vaadini ve tehdidini anlamayacak biçimde algılama duyularının kapalı<br/>olmadığına, tam tersine Kur’an’ın bütün esrarının ruha açık olduğuna işâret vardır.<br/>
<b>23. Andolsun ki, onu <i>(Cebrâil’i)</i></b><b> apaçık ufukta görmüştür.<br/></b>Allah’a andolsun ki Peygamber (s.a.) Cebrâil’i apaçık ufukta görmüştür. <i>Aynu’l-</i><br/>
<i>maânî</i>’de ifâde olunduğuna göre Peygamberimiz (s.a.) Cebrâil’i kendi sûretinde değil,<br/>başka bir sûrette görmüştür.<br/>
Âyette yer alan “ufuk” kelimesinden maksad, semânın en uzak noktasıdır.<br/>“el-Mubîn” ifâdesi zâhir oldu, ortaya çıktı anlamına gelen “ebâne” fiilinden<br/>
türemedir. Buna göre Peygamber Efendimiz, Cebrâil’i doğu tarafında güneşin doğduğu<br/>en yüksek kısımda görmüş olmaktadır. Burada “ufuk” kelimesinden maksad, güneşin<br/>doğduğu yöndür. Bunu aynı âyette yer alan “mübîn” vasfından çıkarıyoruz. Çünkü ufuğun<br/>bizzat kendisi eşyayı ortaya çıkarıp aydınlatamaz. Ufuk eşyayı ancak herşeyi aydınlatan<br/>büyük gezegenin doğduğu yer olursa aydınlatabilir. Bu büyük gezegen ise güneştir.<br/>Güneşin doğduğu yere “aydınlanma” kelimesinin isnâd edilmesi mecazdır. Çünkü o<br/>aydınlanmanın sebebi genelde güneştir. “Beyân” kökü aslında ufuktan doğan ışık için<br/>kullanılır. Öte yandan bunca doğum yeri arasında en yüksek ve en yukarda olanı<br/>zikredilmiştir. Bu da güneşin doğduğu ufuktur. Çünkü güneş o esnâda en yukarda ve gün<br/>de en uzun durumunda olmuş olur. Güneşin bu duruma gelmesi aslan burcuna geçmeden<br/>az önce yengeç burcunun tepesinde olduğu andır. Güneş yengeç burcundan kayıp aslan<br/>burcuna geçince günler kısalmaya başlar.<br/>
Bütün bu ifâde “mubîn” kelimesinin en mükemmele yorumlanması için yapılmıştır.<br/>
Gökteki güneş gezegeni en yüksek ve en yüce yerde iken ve gündüzleri en uzun durumda<br/>
