<a name=1622></a><img src="RuhulBeyan-1622_1.jpg"/><br/>
<i><b>“Allah yanında Îsâ’nın durumu, Âdem’in durumu gibidir: Onu topraktan yarıttı,<br/>sonra ona “ol” dedi. O da hemen oluverdi.”</b></i> (Âl-i İmran, 3/59)<br/>
Âyette Hz. Îsâ’nın yaratılışı Hz. Âdem’in yaratılışına benzetilmiştir. Çünkü Hz. Âdem<br/>
de babasız olarak topraktan “ol” emri ile yaratılmıştır. Yâni, onun cismini topraktan<br/>şekillendirmiş, sonra balçıktan yaratılan cesedine ruh üfleneceği sırada ona, “ol”<br/>buyurmuş, o da olmuştur. Îsâ (a.s.)’ın yaratılışına Âdem (a.s.)’ın yaratılışının misal<br/>getirilmesi, onun da “ol” kelimesi ile baba vâsıtası olmadan yaratılmasındandır.<br/>
<i>“O’ndan bir ruhtur.”</i> ifâdesi, mecâzî bir ifâdedir. Hristiyanların iddiâ ettiği gibi<br/>
Allah’ın bir parçası değildir. Çünkü Allah’ın cüzlere ayrılması muhaldir.<br/>
Rivâyet edilir ki, Halîfe Hârun Reşid’in hristiyan bir doktoru vardı. Bu doktor, güzel<br/>
yüzlü, çalışkan, edepli ve kralların huzuruna çıkabilecek bütün güzel huyları şahsında<br/>toplayan bir gençti. Hârun Reşid, bu güzel huylu insanın İslâm’a kazandırılmasını çok<br/>arzu ediyordu. Fakat o, müslüman olmaktan imtina ediyordu. Halife ona, bir takım<br/>ümitler veriyor, o ise, müslüman olmaya bir türlü yanaşmıyordu. Bir gün ona: “Niçin<br/>müslüman olmuyorsun?” diye sordu. Doktor: “Sizin kitâbınız da benim inancımın<br/>doğruluğunu teyid etmektedir.” diye cevap verince, halife; “Bahsettiğin âyet<br/>hangisidir?” diye sordu. Doktor:<br/>
<i>“O (İsâ) Allah’ın Meryem’e ulaştırdığı kelimesi ve O’ndan bir ruhtur.”</i> diyerek<br/>
bununla Hz. Îsâ’nın Allah’ın bir cüz’ü olduğunu kastetti. Bu durum Hârun Reşid’in<br/>gönlünü daralttı. Ulemâyı topladıysa da içlerinden şüphesini giderecek biri çıkmadı.<br/>Nihâyet Halîfe’ye, Horasan’dan bir grup hacının geldiği, içlerinde <b>Ali b. Hüseyin b.<br/>Vâkid </b>adında Mervli bir alimin bulunduğu ve onun Kur’an ilimlerinde imam olduğu<br/>söylendi. Halîfe, onu huzûruna çağırarak doktorla bir araya getirdi. Doktor ona da aynı<br/>soruyu sorunca hemen cevap veremedi ve: “Ey mü’minlerin emiri, Allah ezelî bilgisi<br/>ile bizim burada toplanacağımızı ve bu habisin senin meclisinde bana böyle bir soru<br/>soracağını muhakkak bilmektedir. Allah’ın kitâbında bunun cevabı mutlaka vardır. Fakat<br/>şu anda aklıma gelmiyor. Vallahi bu sorunun cevabını buluncaya kadar hiç bir şey<br/>yemeyeceğim ve içmeyeceğim.”<br/>
Daha sonra karanlık bir odaya girdi, kapıyı kapattı ve Kur’an okumaya başladı.<br/>
Nihayet Câsiye sûresindeki: <i><b>“Göklerde ve yerde ne varsa hepsini kendinden </b></i>(bir lütuf<br/>olarak) <i><b>size boyun eğdirdi. Elbette bunda düşünen bir toplum için ibretler vardır.”<br/></b></i>(Câsiye, 45/13) âyetine gelince sesi çıktığı kadar: “Kapıyı açın, cevabı buldum.” diye<br/>bağırdı. Bunun üzerine kapıyı açtılar. Hristiyan doktor çağrıldı. Harun Reşid’in<br/>huzûrunda bu âyeti okudu. “Eğer senin iddia ettiğin gibi âyette <i>“O’ndan bir ruhtur.”<br/></i>buyurulması, Hz. Îsâ’nın Allah’ın bir cüz’ü olmasını gerektirseydi, şimdi benim<br/>okuduğum âyete göre yerde ve göklerde bulunan bütün varlıkların Allah’ın birer cüz’ü<br/>olmaları îcab ederdi.” dedi. Bu açıklamadan sonra hristiyan doktor cevap veremedi ve<br/>İslâm’ı kabûl etti. Hârun Reşid, buna çok sevindi. Ali b. Hüseyin el-Vâkidî’ye güzel bir<br/>
