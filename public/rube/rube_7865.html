<a name=7866></a><img src="RuhulBeyan-7866_1.jpg"/><br/>
<img src="RuhulBeyan-7866_2.jpg"/><br/>
<img src="RuhulBeyan-7866_3.jpg"/><br/>
organ da perdelenmiş olunca, bu, olabilecek en güçlü (kalın) perde olmuş olur. Yüce<br/>Allah’a sığınırız!<br/>
Bazı müfessirler der ki: Onların kalpleri, hak dâvetine karşı perde içinde, kulakları<br/>
hakkın nidâsına ve seslenişlerine karşı tam bir sağırlık ve vurdum duymazlık içindedir.<br/>Onlarla hak arasına bir ünsiyetsizlik (vahşet) ve nefret konulmuş olduğu içindir ki<br/>yollarını aydınlatacak ışıkları görmeleri engellenmiş ve bu yüzden inkâra düşmüşlerdir.<br/>
<i>Bu kararmış kalplerde sabahlar hep fecr-i kâzibtir,<br/>Eğer bir kimse yed-i beyzâ olmuşsa aydınlıktadır.<br/>“Onun için sen (istediğini) yap, biz de yapmaktayız!” </i>Sen kendi dînin üzerinde<br/>
istediğini yap, biz de kendi dînimiz üzerinde yapacağız.<br/>
<b>6. De ki: Ben de ancak sizin gibi bir insanım. Bana ilâhınızın bir tek İlâh olduğu</b><br/>
<b>vahy olunuyor. Artık O’na yönelin, O’ndan mağfiret dileyin. Ortak koşanların vay<br/>hâline!</b><br/>
Onlara<i> “söyle:</i> <i>Ben de ancak sizin gibi bir insanım. Bana, ilâhınızın tek bir ilâh</i><br/>
<i>olduğu,”;</i> yani, sizin tanrınızın tek bir tanrı olup ondan başka hiçbir tanrı bulunmadığı<br/><i>“vahyolunuyor.”</i><br/>
Bu ifâde, müşriklerin (peygamberlikle ilgili olarak) dillendirdikleri düşüncelere nasıl<br/>
cevap verilmesi gerektiğini göstermektedir. Şöyle ki: Ben sizden farklı bir cinsten<br/>değilim ki bu yüzden aramızda bir perde bulunmuş olsun da <i>“İstediğini yap, biz de<br/>yapacağız.” </i>ifâdesinin ortaya koyduğu şekilde, icraat ve dinlerimizin farklı olmasını<br/>gerektirecek bir zıtlık olsun. Aksine ben de bir beşerim, sizler gibi bir âdemoğluyum.<br/>Bana da sizlere emredilen şeyler emrediliyor; çünkü tevhîd esası hem beni hem de sizi<br/>içine alan genel bir ifâde kullanılarak hepimize bildiriliyor. Çünkü <i>“ilahınızın”<br/></i>ifâdesindeki hitap “hikâye” tarzı bir hitap olup, Hz. Peygamber (s.a.)’in, kâfirlere<br/>yönelttiği <i>“sizin gibi”</i> ifâdesindeki gibi bir hitap değildir; sadece muhataplara şâmil<br/>olmayıp hepsine aynı anda hitap eder.<br/>
<i>et-Te’vîlâtü’n-Necmiyye</i>’de bu âyetin işârî yorumu şu şekilde yapılmıştır: Bütün<br/>
insanlar “beşeriyyet” konusunda birbirlerine denktir. Ma’rifet kapısı -yani Allah’ı akıl<br/>vb. beşerî âletler vâsıtası ile tek bir ilâh olarak tanıma kapısı- bunların yüzüne<br/>kapatılmıştır. Bu kapı ancak peygamberlerin kalplerine vahiy yoluyla; velîlerin<br/>gönüllerine şâhid ve keşifler vâsıtası ile; müminlerin gönüllerine de ilham ve şerh-i<br/>sadr aracılığıyla açılır. Nitekim <i><b>“Şimdi, Allah’ın; göğsünü teslimiyet için açıp<br/>genişlettiği (‘şerh’ ettiği) ve böylece Rabbından gelmiş bir nur üzere bulunan</b></i><br/>
