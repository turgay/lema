<a name=10908></a>edilmiştir. Fetih konusunda târihî mâlûmât o sûrede geçti.<br/>
Bazı âlimlere göre burada sözü edilen fetih Mekke’nin fethi değil, mutlak olarak Allah<br/>
Teâlâ’nın yardımı demektir. Tabiî bu, “Allah’ın yardımı” terkibinin ve “el” takısının<br/>istiğrâk anlamına alınması takdirinde böyledir. Bu âlimlere göre, Mekke’nin fethi,<br/>fetihlerin anahtarı ve tüm fetihlerin dayanağıdır. Mekke’nin bizzat kendisi Ümmü’l-Kurâ<br/>şehirlerin anası ve imâmı olduğu için, Mekke’nin fethi, diğer bütün fetihlerin gelişi gibi<br/>ele alınmıştır. Rasûlullah (s.a.)’e yöneltilen “tesbîh” ve “hamd” emri, bu fethe<br/>bağlanmıştır. Yardım ve fethin gerçekleşmesinin “gelme” fiili ile ifâde edilmesi, bu<br/>ikisinin Rasûlullah (s.a.)’e yöneldiğini ve çok yakın bir zamanda geleceğini bildirmek<br/>içindir. Bu tâbirin şuna işâret ettiği de söylenebilir: Allah’ın yardımı, kendileriyle<br/>zafere ulaşılacak ordunun gelişiyle gelecektir.<br/>
Bazı âlimlerin ifâdesine göre bu sûre, Rasûlullah (s.a.) Efendimiz’in Vedâ Haccı<br/>
esnâsında Minâ’da Teşrîk günlerinde nâzil olmuştur. Rasûlullah (s.a.) bu âyetin<br/>inişinden sonra sâdece seksen gün kadar daha yaşamıştır. Bu durumda âyetin başındaki<br/>“izâ” kelimesi, yardıma dâhil olan “insanların grup grup dîne girmesinin” henüz<br/>tamamlanmamış olmasına îtibarla getirilmiştir.<br/>
<b>Sa‘di Müftî</b> der ki; Bu rivâyete göre, ‘iza’ kelimesi gelecek zaman mânâsında<br/>
değildir. Çünkü o bazen gelecek zaman anlamı dışında da kullanılır. Nitekim, <i><b>“Onlar<br/>bir ticaret ve eğlence gördükleri zaman hemen dağılıp giderler.”</b></i> (Cuma, 62/11)<br/>âyetinde yer alan “izâ”nın kullanımı bu türdendir.<br/>
<i>el-Mustalahât</i>’ta ifâde edildiğine göre, “fütûh”, kapalı iken Allah tarafından kula<br/>
açılan her şeydir. Bu rızık, ibâdet, ilim, mârifet, mükâşefe vb. zâhirî ve bâtınî bütün<br/>nîmetlere şâmildir. “Yakın olan fetih” ise, nefsânî merhaleleri geçiş esnâsında Allah’ın<br/>sıfat ve kemâlâtının görülmesi ve kalb makâmından kula açılan şeydir. <i><b>“Allah’tan bir<br/>yardım ve yakın bir fetih”</b></i> (Saff, 61/13) âyetinde kasdedilen budur. <i><b>“Doğrusu Biz<br/>sana apaçık bir fetih ihsan ettik. Böylece Allah senin geçmiş ve gelecek günahını<br/>bağışlar.”</b></i> (Fetih, 48/1-2) âyetlerindeki “feth-i mübîn/apaçık fetih”ten maksad, kalbin<br/>sıfat ve kemalâtını yok eden, Allah Teâlâ’nın kuluna açtığı velâyet makâmları ve ilâhî<br/>isim nûrlarının tecellîleridir.<br/>
<i>“Ta ki Allah Teâlâ geçmiş ve gelecek günahını bağışlasın”</i> âyetinden maksad; Allah<br/>
Teâlâ, senin nefsânî ve kalbî sıfatlarından kaynaklanan günahlarını bağışlasın, demektir.<br/>
“Mutlak fetih”, fetihlerin en üstünü ve en mükemmelidir. O da Allah’ın zât-ı<br/>
ahadiyyetinin tecellîsinden kula açılan şeydir. Bu, yaratılışa âid bütün şekillerin fenâ<br/>bulmasıyla ayn-ı cem‘ makâmında istiğrâk hâlidir. İşte, “Allah’ın yardımı ve fetih<br/>geldiği zaman” âyetinde işâret edilen budur.<br/>
Fetih sûresinde bu mânâ başka bir ibâre ile geçmişti. Buna göre, “nasr/yardım”dan<br/>
maksad, isim ve sıfatların tecellîleri ile meydana gelen melekûtî yardım ve kudsî<br/>te’yîddir. “Fetih”ten maksad da, kendisinden daha yüksek mertebede hiçbir fethin<br/>olmadığı “mutlak fetih” olmuş olur. Bu da, “ilâhî ve ahadî hazret”in ve keşf-i zâtîsinin<br/>kapısının açılmasıdır.<br/>
