<a name=3195></a><img src="RuhulBeyan-3195_1.jpg"/><br/>
<img src="RuhulBeyan-3195_2.jpg"/><br/>
<img src="RuhulBeyan-3195_3.jpg"/><br/>
<img src="RuhulBeyan-3195_4.jpg"/><br/>
<i> </i><br/>
<b>32. İşte sizin gerçek rabbiniz Allah budur. Gerçekten sonra sapıklıktan başka ne</b><br/>
<b>var? Öyle ise <i>(gerçekten)</i></b><b> nasıl çevriliyorsunuz?</b><br/>
<i>“İşte sizin”</i> bütün bunları yapan <i>“gerçek”</i> Hak, yâni O’na koştuğunuz ortaklar değil<br/>
O’nun rubûbiyyeti sâbit olan <i>“rabbiniz Allah budur.”</i><br/>
<i>“Gerçekten sonra”</i> bu ifâde istiâre yolu ile “gerçeğin dışında” demektir. Hiç<br/>
kimsenin tercih etmeyeceği <i>“sapıklıktan başka ne var?”</i> Bu sapıklık ise putlara<br/>tapınmadır. Bu tapınma, hâricî organlarla yapılan bir amel olduğu halde görüş ve inanç<br/>sapıklığına dayandığı için sapıklık adı verilmiştir.<br/>
<i>“Öyle ise”</i> gerçekten <i>“nasıl çevriliyorsunuz?”</i> Bu ifâde, bir şeyin meydana<br/>
gelmesini red, uzak görme ve bu harekete hayret etme mânâsında bir istifhâm-ı<br/>inkârîdir: “Nasıl olur da tevhidden ve Allah’a kulluk etmekten, dosdoğru yoldan sapmak<br/>demek olan ortak koşma ve putlara tapmaya çevrilirsiniz?” demektir.<br/>
<b>Sa‘dî</b> der ki:<br/>
<i>Ey bedevî, korkarım ki Kâbe’ye erişemezsin<br/>Çünkü gittiğin bu yol Türkistan’a çıkar</i><br/>
Böylece Cenab-ı Hak, Rasûlü (s.a.)’in dilinden onların sapıklığına dikkat çekmiştir. O<br/>
doğru ve hak yola ileten; tasdik ve şüphe ehlini birbirinden ayırandır.<br/>
<b>Sâib</b> şöyle der:<br/>
<i>Yolu kaybedenler ilâhî sırlara vâkıf olamadılar<br/>Ta ki yolcular bir yol göstericiye ulaşmadıkça</i><br/>
<b>33. Böylece Rabb’inin, yoldan çıkanlar için söylediği “Onlar inanmazlar.” sözü</b><br/>
<b>gerçekleşmiş oldu.</b><br/>
<i>“Böylece”</i> yani nasıl ki rablık Allah hakkında gerçek olduğu gibi <i>“Rabb’inin yoldan</i><br/>
<i>çıkanlar”; yani</i> inkârlarında inâd edip hallerini düzeltme imkânı kalmayanlar <i>“için<br/>söylediği “Onlar inanmazlar” sözü”</i> hüküm ve kazâsı <i>“gerçekleşmiş oldu</i>.<i>”</i> İlâhî azap<br/>vâcip oldu. Şu halde onları azâba küfür sürükledi. Çünkü her netice sebeplere,<br/>mukaddimelere bağlıdır.<br/>
<i>Ne buğday başağı çıkar soğandan</i><br/>
