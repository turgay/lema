<a name=8049></a>sevketmektedir. Yahut âyetteki “azma” fiili kibirlenip büyüklenmek anlamında olabilir.<br/>Buna göre ise fesad ve bozgunculuktan kinâye olur.<br/>
<b>İbn Abbas</b> (r.a.) der ki: “İnsanların yeryüzünde azmaları”; sâhip oldukları mevkiden<br/>
daha yükseğine tâlib olmaları, daha lüks ve konforlu binek vasıtaları istemeleri, daha<br/>lüks ve kaliteli elbise giyme istekleridir.<br/>
Bazıları da şöyle demiştir: Allah hiç çalışmadan kulları rızıklandırsaydı, bu sefer<br/>
kullar yeryüzünde sadece fesad ve bozgunculuk yaparlardı. Yüce Allah onları maîşet ve<br/>geçim sıkıntısıyla meşgul ederek fesad ve bozgunculuğa fırsat vermemiştir.<br/>
Şair ne güzel söyler:<br/><i>Elbette gençlik, boş vakit ve servet<br/>Kişi için tam bir fesad ve bozgunculuk sebebidir.<br/></i>Evet, bu durum fesad sebebidir. “Ferağ” kişinin bir iş ve meşguliyetinin olmaması<br/>
demektir. Rızkın bollaştırılması hâlinde insanların azgınlaşacağı, genel olarak kabul<br/>edilen bir durumdur. Yoksa bazen fakir bir insan da kibirlenip büyüklük taslayabilir,<br/>zâlim olabilir. Ancak fakirlikle beraber azgınlık nâdir olur. Çünkü fakirlik çoğu zaman<br/>tevâzu ve gönül kırıklığına sebeptir. Zenginlikle beraber kibir ve zulüm ise daha çok<br/>olup yaygın bir durumdur. Çünkü zenginlik çoğu zaman insanları azgınlığa sürükler.<br/>Şâyet Allah yeryüzünde bütün kullara genel olarak rızkı bollaştırsa, buna paralel olarak<br/>azgınlık da gâlip ve hâkim olur. O takdirde durum, şu an mevcud olanın tam tersi<br/>şeklinde gerçekleşirdi.<br/>
<b>Kâşifî </b>şöyle demiştir: Muhakkak (Hz. Osman) Zinnûreyn (r.a.), insanların en<br/>
zenginiydi. Fakat yine de asla ondan bir zulüm ve taşkınlık meydana gelmedi.<br/>Demişlerdir ki; dünya malı yağmura benzer, tamamıyla yeryüzüne yağar ve her<br/>damladan değişik bir bitki biter.<br/>
Şair der ki.<br/><i>Yağmurun tabiatının temiz ve latîf olduğunda ihtilaf yoktur,<br/>Fakat bahçeye yağdığında lale, çorak toprakta diken biter.<br/></i>Halkın çoğunun tabiatı hevâ ve hevese meyillidir. Onların hayvânî ve behîmî<br/>
sıfatlarının gelişmesi konusunda güce ve dünya malına sahip olma önemli<br/>vasıtalardandır. Eğer Allah Teâlâ onlara bir gün bu güç ve malı bahşetse, insanların<br/>çoğu âsî ve tâğî olur. Bu konuda örnek olarak Firavun, Hâmân ve Kârun’u zikretmek<br/>yeterlidir.<br/>
Firavn, Hâman, Karun ve benzerlerinin durumu ibret olarak yeter. Peygamber (s.a.)<br/>
şöyle buyurmuştur: <i>“ Ümmetim üzerine en çok endişe ettiğim şey dünyanın süsü ve<br/>çokluğudur.”</i><a href="RuhulBeyans.html#8057">[105]</a><br/>
<b>Sâib</b> demiştir ki:<br/>
<i>Nefse dünyanın nimet ve istekleriyle kötü huy kazandırma.<br/>Ekmek, su ve karın tokluğu hizmetkârları tembel yapar.</i><br/>
