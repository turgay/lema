<a name=10169></a>meydana getirilmesi için melek tâyin etmiş olmasın. Fakat vâli meleklerin emriyle bu iş<br/>meydana getirilmiştir. Şu hâlde onlar bu meleklerin otoritesi altındadırlar. Çünkü onlar<br/>Allah’ın has kullarındandır.<br/>
Diğer yandan avam dediğimiz kimseler bu meleklerin zâtı namına sâdece yıldızların<br/>
kütleleri olan onların menzillerini müşâhede edebilirler. Buna karşılık bekçi (hicab),<br/>nakib (başkan) olan meleklerin zâtlarını müşâhede edemezler ama keşif ehli olanlara<br/>gelince onlar o melekleri bulundukları menzillerde ayan-beyân görürler.<br/>
Bilki Allah Teâlâ bu unsurî âlemde insanların kendi cinslerinden birer beşer başkan<br/>
tâyin etmiştir. Bunlar ulvî âlemin misali olarak o insanların başlarına idâreci olarak<br/>geçmişlerdir. Bu idâreciler arasında peygamberler, halîfeler, sultanlar, padişahlar,<br/>kadılar vb. gibi tüm âlemde insanların işlerini üstlenen kimseler vardır. İşte bu<br/>yeryüzündeki yöneticileri olan kimselerin ruhları ile göklerde bulunan idâreci melekler<br/>arasında bir münâsebet vardır. Onlar şâibelerden uzak, ayıplardan ayrılmış adâleti<br/>bunlara verirler ve bu yeryüzü yöneticileri onlardan bu adâleti alırlar. Ancak herkes<br/>kendi yeteneğine göre alır. Yeteneği güzel ve güçlü olan bunu kendine gelen temiz ve<br/>temizleyici biçimiyle alır. Dolayısıyla o kişi adâletli vâli, fazîletli önder olur. Buna<br/>karşılık yeteneği düşük olan kimse bu tertemiz olguyu alır ve kendi düşük, çirkin ve<br/>zâlim kalıbına koyarak ona yeni bir biçim verir. Böylece o zâlim vâli, zâlim yönetici ve<br/>cimri bir kişi olur. Böyle olan bir kimse dışarda suçlu aramasın, bu kişi kınayacaksa<br/>kendi nefsini kınasın.<br/>
Biz buraya kadar âlemin yönetimini elinde bulunduranlarla mertebe sâhibi olanları<br/>
özet hâlinde vermiş olduk. Yöneticilerin dışında yönetilenlere gelince bunların sayısını<br/>bilemeyiz. Bu zümrenin sayısının ne kadar olduğunu ancak Allah bilir. Allah’ın<br/>yeryüzünde melekleri vardır. Bunlar hiç göğe yükselmezler, gökyüzünde melekleri<br/>vardır bunlar da asla yeryüzüne inmezler. <i><b>“Her biri kendi duâsını ve tesbihini<br/>bilmiştir.”</b></i> (en-Nur, 24/41) ve onlar bunu Allah’ın ilhamı sâyesinde öğrenmişlerdir.<br/>Nitekim <b>İmam Şârânî</b>’nin <i>Kitabu’l-cevâhir</i>’inde bu şekilde kayıtlıdır.<br/>
<i>“Bu”</i> sekar ve sıfatlarına dâir anlatılanlar <i>“insanlar için öğütten başka bir şey</i><br/>
<i>değildir.”</i> Bunlar ancak birer öğüt, nasîhat ve onlara küfrün <i>“inkâr ve sapıklığın”</i> kötü<br/>âkıbetine dâir uyarıdır. Kur’an-ı Kerim aynı zamanda cinler için de öğüt olduğu hâlde<br/>âyette sâdece insanların zikredilmesi sebebsiz değildir. Çünkü öğütte asıl maksad<br/>insanlardır.<br/>
“Ve mâ hiye” âyetindeki “Hiye” zamirini biz yukarda sekar ve onun sıfatları şeklinde<br/>
açıkladık. Buna karşılık aynı zamiri zebânîlerin sayısı anlamına “ıdde” şeklinde almak<br/>da mümkündür. Bu takdirde âyet-i kerîmenin mânâsı: Cehennemin bekçilerinin sayısı<br/>onlar için öğütten başka bir şey değildir. Tâ ki öğüt alsınlar ve Allah Teâlâ’nın ins ve<br/>cin âleminin kâfirlerinden sayılara sığmaz derecede kalabalıklara ve bir bu kadar<br/>sayıdaki âsîler topluluğuna azap vermeye kadir olduğunu bilsinler. Hattâ O’nun bu<br/>noktada yardımcılara asla ihtiyacı olmadığını öğrensinler demek olur. Çünkü Allah<br/>Teâlâ insanoğlunun gözünde bir tek kılı oynatsa, ya da vücûdundaki damarlardan<br/>
