<a name=1868></a>olmasıdır. Din işleri için böyledir; çünkü hac ve umre yapanlar, Kâbe’ye yönelip onu<br/>ziyâret ettiklerinde yaptıkları ulvî ve şerefli ibadetler, hata ve günahlarının silinip<br/>manevî derecelerinin yükselmesine ve yüce ihsanlara ulaşmalarına vesile olur.<br/>
Dünyâ işleri için de bu böyledir; Her türlü ürün ve meyve oraya akar, tacirler orada<br/>
kârlar elde ederler, mallarının gasp ve yağma edilmesinden, her türlü baskın ve<br/>hücumdan orada emin olurlar. Hiç kimse Harem’de onlara kötülük yapmaz. Hattâ cezâ<br/>gerektiren bir suç işleyen veya adam öldüren bir kimse, gerek Cahiliye devrinde ve<br/>gerekse İslâm döneminde Harem’e sığınsa, orada emniyette olur. Nitekim <b>el-Muhyî<br/></b><i>Fütûhu’l-Haremeyn</i>’inde Kâbe’yi şöyle medhetmektedir:<br/>
<i>Bu kapıya ümit bağlamayan<br/>Ne bir nebi vardır ne de bir veli<br/>Dostun lütfundan başka doğru yola ileten yoktur<br/>Senin gelmeni O mümkün kılmıştır<br/>Çemenden yeni bir gül bitmedikçe<br/>Bülbül nağmeler söylemez orda</i><br/>
<i>“Haram ay”</i>dan maksat, haccın edâ edildiği Zilhicce’dir. Bu ayın, insanlar için belini<br/>
doğrultma, ayakta kalma vesilesi olması ise şu açıdandır: Araplar diğer aylarda, gerek<br/>öldürme gerekse baskın ve yağmalama şeklinde birbirlerinin haklarına saldırılarda<br/>bulunurlardı. Fakat haram ay (Zilhicce) girince korku ortadan kalkar, insanlar can ve<br/>mal emniyeti içerisinde hac ve ticaret için yolculuğa çıkabilme imkanına kavuşurlardı.<br/>İşte böylelikle o haram ay, dinî ve dünyevî menfaatleri elde etmeye; dünyâ için geçimini<br/>sağlamaya, âhiret için ise sevap kazanmaya vesile olurdu.<br/>
Allah Teâlâ, peygamberlerden ve ümmetlerden bazılarını bazılarından üstün kıldığı<br/>
gibi bazı gün ve vakitleri de üstün kılmıştır. Bu, insanların o mübarek vakitleri kavrayıp<br/>ve onlara saygı duymada yarışmaları, onları ibadetle ihya etmeyi arzular hale gelmeleri<br/>ve faziletlerine rağbet etmeleri içindir.<br/>
<b>İmam Nîsâbûrî</b> demiştir ki: “Ramazan ayından sonra en faziletli ve Allah katında en<br/>
sevimli zaman Zilhicce ayının ilk on günüdür. Çünkü Mûsâ Kelîmullah Allah Teâlâ’ya<br/>(Tûr dağında) bu günlerde münâcâtta bulunmuştur. İnsanlar hac için topluca bu günlerde<br/>ihrama girerler. Hz. Âdem’in tevbesinin kabul edilişi, Hz. İsmâil’in yerine fidyenin;<br/>gökten indirilen koçun boğazlanması, Hz. Hûd’un kurtulması, Hz. Nuh’un tufandan<br/>kurtuluşu, Hz. Muhammed (s.a.)’in risaleti, ashabının Bey’atü’r-rıdvân’da Allah’ın<br/>rızâsını elde etmeleri, Hayber’in fethi müjdesinin verilmesi, Hudeybiye’nin fethi,<br/>Peygamberimiz (s.a.)’e <i><b>“Böylece Allah senin geçmiş ve gelecek günahlarını<br/>bağışlar.”</b></i> (el-Feth, 48/2) âyeti ile mağfiretin inmesi bu günlerde olmuştur. Bu ve buna<br/>benzer Allah Teâlâ’nın kudretine işaret eden pek çok önemli hadise ve lütuflar bu<br/>günleri değerli kılmıştır.<br/>
Zilhicce’nin ilk on gününde bir gün oruç tutmak, bin gün oruç tutmak gibidir. Bu<br/>
