<a name=8547></a>Tıpkı bunun gibi, Efendimiz (s.a.) de: <i>“Kardeşin zâlim konumunda da olsa, mazlum</i><br/>
<i>durumunda da olsa ona yardım et”</i> buyurmuştur.<br/>
“Ya Rasûlallah! Hadi mazluma yardım etmeyi anladık da zâlime nasıl yardım ederiz?”<br/>
diyen bir sahâbîye: <i>“Onu zulüm yapmaktan alıkorsun. Bu şekilde ona yardım etmiş<br/>olursun”</i> diyerek cevap vermiştir.<a href="RuhulBeyans.html#8560">[97]</a><br/>
<i>Kâmus’</i>ta der ki: Tâ’zir, hadd cezalarından daha başka cezalardır. Veya çok şiddetli<br/>
cezalardır. Yardım; kötülükten vaz geçirmek, destek olmak ve bizzat yardım etmek gibi<br/>üç şekilde olur. Nitekim ceza terimi olarak ta’zir, “kötü olan bir şeyi alışkanlık haline<br/>getirmekten men etmek” demektir. Yâni “Allah Teâlâ’yı, dinini ve Rasûlünü<br/>düşmanların eline bırakmayasınız,” anlamındadır.<br/>
O, bütün kemâl sıfatlarıyla muttasıf, bütün noksanlıklardan münezzehtir, diye inanmak<br/>
sûretiyle ta’zim edesiniz.<br/>
<i>Kâmusta</i> denir ki: “Ve sabah akşam Allah’ı tesbih edesiniz..”<b> </b>“Şânına lâyık olmayan<br/>
hususlardan Allah’ı münezzeh tutasınız diye,” demektir. O’na şirk koşmak, çocuk isnâd<br/>etmek veya daha başka yaradılmışlığa âid sıfatlarla O’nu vasıflandırmak hiçbir sûrette<br/>câiz olmaz. Veya “O’na duâ edip, O’nun için namaz kılasınız diye,” anlamını vermek de<br/>mümkündür.<br/>
<i>Kâmusta</i> der ki: Tesbih, namazdır. Nitekim başka bir âyeti kerîmede. <i><b>“Eğer o, tesbih</b></i><br/>
<i><b>edenlerden (namaz kılanlardan) olmasaydı kıyâmet gününe kadar balığın karnında<br/>kalırdı”</b></i> (Sâffât, 37/143) buyurulmuştur.<br/>
<b>İbn Abbâs</b> (r.anhümâ) buradaki “sabah akşam” ifâdesinden, sabah, öğlen ve ikindi<br/>
namazının kasdedildiğini söyler.<br/>
<i>Aynü’l-Meânî’</i>de denir ki: Burada, <i>“bukra”</i> kelimesiyle sabah namazı, <i>“asîl”</i><br/>
kelimesiyle ise öğle, ikindi, akşam ve yatsı namazları kasdedilmiştir. Bu durumda<br/>sözkonusu âyet bütün farz namazları içine almış oluyor.<br/>
Bazı müfessirler, <i>“ve tüazzirûhu ve tüvakkırûhu”</i> fiillerinin sonlarında bulunan <i>“hû”</i><br/>
zamiriyle, Rasûlullah’ın kastedilmesinin de mümkün olabileceğini söylerler. Buna<br/>imkân yoktur. Bu durumda zamirler ayrılmış olur. Çünkü <i>“rasûlihî”</i> ve <i>“ve tüazzirûhu”<br/></i>kelimelerindeki zamirlerin Allah’a işâret ettiği kesindir. Öbür zamirlerin de aynı yere<br/>işâret etmesi gerekir. Diyelim ki, o iki zamir Rasûlullah (s.a.)’ı kastediyor.<br/>
Rasûlullah’a ta’zim ve ona saygı, zâhirde ve bâtında onun sünnetine sarılmakla ve onu<br/>
varlıkların özü ve hülâsası bilmekle gerçekleşir. Allah’ın ezelî habibi odur. Onun<br/>hâricindekiler ona tâbidir. Bu sebeple Allah Teâlâ onu şâhid olarak gönderdi. Çünkü o,<br/>mahlûkatın ilki olduğu için Allah’ın tek oluşuna, rubûbiyetine, yokluktan varlık âlemine<br/>çıkardığı her şeye, ruh, nefis, cisim, cesed, ma’den, bitki, hayvan, melek, cin, şeytan,<br/>insan ve her şeye şâhiddi. Allah Teâlâ’nın fiillerinin esrârı, harikûlâde san’atı ve<br/>kudretinin garipliklerinden mahlûkatın kavrayabilecekleri hususlarda ihtilaf etmemeleri<br/>ve ortak îcad etmemeleri için bir şâhiddi.<br/>
Bu sebeple Efendimiz (s.a.) buyururlar ki: <i>“Meydana gelmiş ve meydana gelecekleri</i><br/>
<i>biliyorum.” </i>Çünkü o her şeyi görmüştü. En ufak bir an gâfil olmamıştır ve Âdem<br/>
