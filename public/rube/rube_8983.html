<a name=8984></a>“Meblağ” kelimesi ism-i mekan “hüm” çoğul zamiri de daha önce lafız itibariyle<br/>
müfred olarak geçen “men” kelimesinin mânâsına binâen çoğul olarak gelmiştir.<br/>
“İlim”den murad, zann-ı fâsidi derleyip toparlayan (sınırlayan) mutlak idraktir. “<i>İşte</i><br/>
<i>onların erişebilecekleri bilgi budur</i>” ifâdesi, müşriklerin himmetlerini Allah Teâlâ’nın<br/>en sevmediği şey olan değersiz dünyaya yönelttiklerine delâlet eder. Rasûlullah (s.a.)’in<br/>de: <i>“Allah Teâlâ’nın yarattıkları içinde en sevmediği ve yarattığı zamandan beri bir<br/>kısmına dahi olsa hiç bakmadığı şey dünyadır”</i><a href="RuhulBeyans.html#8993">[96] </a>sözü de onun kötü oluşuna şehâdet<br/>ettiği bir Kur’an ifâdesidir. Bu hadisi <b>Ebû Hüreyre</b> (r.a.) rivâyet etmiştir. Bu hadis-i<br/>şerifin mânâsı şudur. Allah Teâlâ dünyayı kendi zâtı için yaratmamıştır. Hak Teâlâ<br/>bundan münezzehtir. Allah dünyayı kendine mahsus değil de kendisine ulaşmak<br/>isteyenlere ulaştırıcı yol olarak kılmıştır. Bu nedenle İsâ (a.s.): <i>“Dünya bir köprüdür.<br/>Onun üzerinden geçiniz; ama onu tamirle uğraşmayınız.”</i><a href="RuhulBeyans.html#8993">[97]<i> </i></a>buyurmuştur. Dünyaya<br/>lânetin mubah olduğuyla ilgili ondan bir hadis vârid olmamıştır. Dünyanın bir kısmının,<br/>insanı Allah Teâlâ’dan uzaklaştırıp başka şeyle uğraştırmasından dolayı hakikat ehli<br/>bazı kimseler: “Seni Mevla’dan alıkoyan şey, senin dünyan ve senin bahtsızlık<br/>sebebindir.” demişlerdir. İnsanı Allah’a yaklaştıran ve O’na ibâdete yardımcı olan<br/>dünya ise övgüye lâyıktır. Nitekim Nebi (s.a.) bu hususta: <i>“Dünyaya sövmeyiniz.<br/>Müminin dünya üzerinde hayrın kendine ulaşıp şerden uzaklaştığı bir surette<br/>dolaşması ne de güzeldir! Kul: “Allah dünyaya lânet etsin!” dediği zaman dünya da:<br/>“Allah da kendisine isyan edenlere lânet etsin!” diye karşılık verir.<a href="RuhulBeyans.html#8993">”</i>[98] </a>buyurmuştur.<br/>
<i>Mesnevî</i>’de şöyle der:<br/>
<i>Dünya nedir? Allah’tan gâfil olmak<br/>Kumaş, para, tartı ve kadın dünya değildir.<br/>Din için kazandığın mal için<br/>Rasûl: ‘O ne güzel maldır’ buyur.<br/>Geminin içindeki su gemiyi batırır<br/>Geminin altındaki su ise ona destektir.<br/>Nebî, malı ve mülkü kalbinden kovduğu için<br/>Kendisine yoksuldan başka bir isim vermedi.</i><br/>
Büyüklerden bazıları şöyle demiştir. “Her kim dünyayı kötülerse, muhakkak annesine<br/>
âsî olmuş olur. Çünkü insanların dünyaya nisbet ettikleri uğursuzluk ve şerlerin hepsi<br/>dünyaya âid olmayıp, o dünyanın evlâdlarına âiddir. Zira şer, mükellefe âid olan,<br/>dünyaya âid olmayan bir fiildir. Dünya sadece kulun üzerinde hayra ulaşıp şerden<br/>uzaklaşması gereken bir mekândır. Dünya, evlatlarından/sakinlerinden hiç birinin<br/>kendisine âsî olmamasını arzu eder. Çünkü o (yani anne makamındaki dünya) evlatlarına<br/>karşı çok şefkatlidir. Dünya onları doğurmak ve terbiyelerinde vakit kaybetmemekle<br/>beraber onların hazırlıksız olarak uhrevî bir felâkete de yakalanmalarından korku<br/>duymaktadır. Dünya evlâdlarının dünyaya isyanından maksad, onların bütün hayır<br/>
