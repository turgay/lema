<a name=7584></a><img src="RuhulBeyan-7584_1.jpg"/><br/>
“<i>Sonra da</i>” Allah Teâlâ “<i>onu kuru bir kırıntı yapar.</i>” daha önce hiç var<br/>
olmamışçasına kırılıp dağılmış bir çöp hâline getirir. Yukarıda ekin çıkarma fiilinin<br/>Allah’a isnâd edilmesi gibi bu durum da güçlü neticelerden olduğu için Allah’a isnâd<br/>edilmiştir.<br/>
“<i>Şüphesiz bunlarda</i>” genişçe anlatılan hususlarda bozulma şâibelerinden uzak hâlis<br/>
“<i>akıl sâhipleri için</i>” büyük “<i>bir öğüt</i>” ve hakîkatin ne olduğuna dikkat çekme “<i>vardır.</i>”<br/>İşte onlar bu sâyede, her sene müşâhede edip durdukları o çöp hâline gelen ekinden, şu<br/>dünya hayatının hızla bir sona doğru gitmekte olduğu hususunda ibret alır, onun<br/>güzelliğine aldanmaz ve fitnelerine düşmezler.<br/>
<i>Dünyanın hâli şu çemenliğe benzer ki<br/>İlkbahar mevsiminde yeşerir.<br/>Sonbahar rüzgârı esmeye başlayınca,<br/>Ondan yeşil bir yaprak bulamazsın.</i><br/>
<i>Keşfü’l-esrâr</i>’da der ki: “Âyet, insanın önce küçük bir çocuk, sonra genç, sonra orta<br/>
yaşlı, sonra da yaşlı biri hâline geldiğine, sonra ömrün en kötü çağına vardığına, sonra<br/>da ömrünün sonunda ölüp gittiğine işâret etmektedir.”<br/>
Denir ki: Ekinler kurumayınca onların ekilmesinin gayesi olan dane alınamaz. Aynı<br/>
şekilde insan nefsinden kurtulmadıkça hiçbir kadr ü kıymeti olmaz.<br/>
<i>et-Te’vîlâtü’n-Necmiyye</i>’de der ki: “<i>Görmedin mi?...</i>” sözü ile işâret etmektedir ki,<br/>
Allah kalb semâsından rûhanî feyz suyunu indirdi de onu beşer arzındaki hikmet<br/>pınarlarına yerleştirdi. Sonra onunla namaz, zekât, oruç, hac ve cihad gibi çeşitli<br/>renklerde bedeni amel ekinleri çıkardı. “<i>Sonra onlar kurur da…</i>” ifâdesi, mürâînin<br/>amellerine işâret etmektedir. Sen onları şerîata uygun olarak yemyeşil görürsün. Sonra<br/>ucüb ve riyâ afeti yüzünden kurur da onları nursuz, sapsarı kesilmiş halde görürsün.<br/>Sonra Allah, onu üzerine esen kahr rüzgârları ile kendisinden hasretten başka bir şey<br/>elde edilemeyen kuru bir kırıntıya çevirir. “<i>Şüphesiz bunlarda akıl sâhipleri için bir<br/>öğüt vardır.</i>” ifâdesi de sâlikin, kendi akıl ve ilmine göre hareket ettiği takdirde<br/>kendisinden ictihad izlerinin zuhur edeceğine; sonra ma’rifet makamına yükselince bu<br/>ilk hâlinin kaybolacağına; daha sonra tevhîd nurlarının belirmesiyle de bunların<br/>hepsinin yok olacağına işâret etmektedir. Nitekim şöyle derler:<br/>
<i>İyice ortaya çıkınca sabah, yok eder ışığı<br/>Aydınlığı ile tüm yıldızların parlaklığını</i><br/>
İşte tevhîd de güneş ve ışığı gibidir: Nasıl güneşin ışığı ile yıldızların ışığı kaybolup<br/>
gittiği gibi tevhîdin nuru ile diğer ilim ve ma’rifetlerin nurları gücünü kaybedip yok<br/>olur, halleri sönüp fânî olur ve bakâ âleminden bir başka hal zuhur eder.”<br/>
