<a name=3528></a><img src="RuhulBeyan-3528_1.jpg"/><br/>
<img src="RuhulBeyan-3528_2.jpg"/><br/>
ahlâk ve iyi âdetlerden olsun fark etmez. Yani Allah, amellerinin karşılığını hiç<br/>eksiltmeden tam olarak verir.<br/>
Bu âyette amellerin karşılığının tam olarak verilmesi, onların zâyi edilmeyeceği ifâde<br/>
edilerek anlatılıyor. Oysa amellere karşılık mükâfât vermemek asla onları zâyi etmek<br/>demek değildir. Nasıl böyle olsun ki esâsen sevâbı gerektiren husus amellerin bizzat<br/>kendisi değildir. Tâ ki amellere sevâp vermemesi bu amelleri zâyi etmek olsun?<br/>
Bu ifâdede amellere sevap vermemek, kendisinden sâdır olması imkânsız çirkin bir<br/>
davranış olarak tasvir edilmekte; sevap verme ise kendisi için vâcib bir davranış olarak<br/>takdim edilmektedir. İşte bu, Allah Teâlâ’nın sevab verme sözünden dönmekten kemâl<br/>üzere münezzeh olduğunu beyan etmek içindir. Böylece neden sabredilmesi gerektiğinin<br/>sebebi de ortaya konulmaktadır.<br/>
Burada yine sabrın, Allah’ı görüyormuş gibi ibâdet etmek demek olan ihsâna dâhil<br/>
olduğu îmâ edilmektedir. Çünkü kişinin bu müşâhedeye gücü yetmiş olsaydı, sabır ve<br/>diğer zor vecibeleri yerine getirmesi kendisine çok kolay gelirdi. İhsân ise ancak ihlâsla<br/>ve kalbin ıslâhıyla elde edilir.<br/>
<i>Olmazsa hâlis bir niyet, ne elde edilir amelden?</i><br/>
Hayırlı insanlar birbirlerine şu üç cümleyi tavsiye eden mektuplar yazarlardı:<br/>1- Âhireti için çalışana, dünya işleri konusunda Allah yeter.<br/>2- Gönlünü ıslâh edenin, açıktan yaptıklarını Allah ıslâh eder.<br/>3- Kendisi ile Allah arasındaki münâsebetleri düzeltenin, Allah insanlarla<br/>
münasebetlerini düzeltir.<br/>
Bilesin ki Allah Teâlâ bazı şeyleri emretmiş ve bazı şeyleri yasaklamıştır. O’nun<br/>
maksadı, kulların tüm davranışlarında kendisine itâat etmeleridir. Kurtuluşları bundadır.<br/>Allah, ancak tâat, teslimiyet ve kabul gösterdikleri takdirde onlardan râzı olur.<br/>
<b>Hâfız </b>der ki:<br/>
<i>Neden ve nasıldan dem vurma ki makbûl kul,<br/>Cânânın söylediği her sözü candan kabûl eder.</i><br/>
<b>Ebû Bekir Verrâk</b> şöyle diyor: “Biz dört şeyi yıllarca aradık. Nihâyet onların şu dört<br/>
şeyde olduğunu gördük: Allah Teâlâ’nın rızâsını aradık, bunu O’na itâat etmekte bulduk.<br/>Geçimde bolluk aradık, bunu kuşluk namazında bulduk. Dinde selâmet aradık, bunu dili<br/>korumakta bulduk. Kabir aydınlığı aradık, bunu gece namazında bulduk.”<br/>
Şu halde akıllı kimseye düşen tâatların yolunda çalışmak ve ibâdetlerin nûru ile kalbi<br/>
aydınlatmaktır.<br/>
<i>et-Te’vîlâtü’n-Necmiyye</i>’de şöyle denir: “Ey gerçek âşık, ey sâdık tâlib, arzularını<br/>
terk edip hevâ ve tabîatına karşı koyarak kalp murâkabesinde ve zikre devam ile<br/>
