<a name=4198></a><i>Çünkü kendi hânende bile kim olduğunu bilmezsin</i><br/>
Zevâl vakti, kıblenin hangi yönde olduğu, ne kadar vakit geçip ne kadar kaldığı gibi<br/>
konularda ilm-i nücûmdan gözlem yoluyla öğrenilenler ise nehye dâhil değildir.” <b>Hâfız<br/>İbn Hacer</b>’in sözü bâzı ilavelerle birlikte burada sona erdi.<br/>
Fakir (<b>Bursevî</b>) der ki: Nazar ve istidlal ehlinin ilm-i nucûm, felsefe, astronomi ve<br/>
matematik gibi şeriatın zâhirine destek olan ilimleri belli ölçüde öğrenmeye<br/>muhtaçtırlar. Çünkü bu, düşünce ve yorum gücünün derinleşmesini sağlar. Allah Teâlâ<br/>şöyle buyuruyor: <i><b>“Onlar göklerin ve yerin yaratılışı konusunda tefekkür ederler.”<br/></b></i>(Âl-i İmran, 3/191) Tefekkürü, hiç bilinmeyen bir yöne yöneltmek mümkün değildir.<br/>Mutlaka bir yönden bile olsa işin mâlum olması gerekir. Bu kadarı tenkit ve kınamanın<br/>dışındadır. Nitekim <b>Seyyid Şerif</b> der ki: Allah Teâlâ’nın birliğine ve kudretinin<br/>kemaline delil bulmak için yıldızlar konusunda tefekkürde bulunmak büyük bir ibâdettir.<br/>Müşâhede ve muâyene ehlinin yolu ise zikirdir. Onunla mülk ve melekûtun nurlarına<br/>mutâlaaya, ceberût ve lâhûtun sırlarını müşâhedeye ulaşırlar. Nefislerinde ve dış<br/>âlemde gözlerle görülmeyenleri müşâhede ederler. Zâhir ve bâtında felsefecileri ve<br/>müneccimleri hayrette bırakan şeyleri görürler.<br/>
Yol bulma (ihtidâ) ya dış âlemin (âfâk) yıldızlarıyla olur ki bu bir yerden diğer yere<br/>
giden kimse içindir. Ya da yol bulma (ihtidâ) iç âlemin (enfüs) yıldızlarıyla olur ki bu<br/>bir halden başka bir hâle hicret eden kimse içindir. Bir hadiste: <i>“Ashabım yıldızlar<br/>gibidir hangisine uysanız hidâyete erersiniz.” </i><a href="RuhulBeyans.html#4201">[138] </a>Bu iktidâ ve ihtidâ, her asırda<br/>tevârüs yoluyla dünyânın sonuna kadar devam eder. Ancak mutlaka bir delil gerekir. Bu<br/>da basîret ve velâyet sâhibi, hidâyet konusunda tasarrufu kâmil ve inâyet (Allah’ın<br/>yardımı) kendisine tahsis edilen kimsedir.<br/>
<b>Hâfız</b> şöyle der:<br/>
<i>Aşk köyünün yoluna delilsiz ayağını basma.<br/>Ben delilsiz yüz ihtimam gösterdimse de maksad hâsıl olmadı.</i><br/>
<i>et-Te’vîlâtü’n-Necmiyye</i>’de der ki: Beşeriyet sıfatları sizi şerîat ve tarîkat yolundan<br/>
saptırmasın diye beşeriyet arzına, vakar ve sükûnet dağları, hikmet suyundan ve hidâyet<br/>nûrundan nehirler, Allah Teâlâ’ya ulaşasınız diye hidâyet yolu, şâhidlerden ve<br/>keşflerden âlâmetler yarattı. Onlar Allah’tan olan hidâyet yıldızı ile Allah’a yol<br/>bulurlar. Bu inâyet cezbesidir. Allah onunla sizi mecâzî varlığınızın karanlıklarından<br/>hakikî varlığın nûruna çıkarır.<br/>
<b>Şeyh Ebu’l-Kasım Huzeymî</b>, <i>Kitabü’l-es’ileti’l-mukhime fil-ecvibeti’l-müfhıme</i><br/>
adlı kitabında der ki: “<i>Sizi sarsmaması için yeryüzünde…yarattı.</i>” âyetinde, Allah’ın<br/>herkesten hidâyet ve şükür istediğine delil vardır. Kim de yol bulmamışsa bu Allah’ın<br/>isteğiyle değildir. Bundan murâdın ne olduğu konusuna cevâben, Allah Teâlâ 3-18.<br/>âyetlerde onlara şükrü gerektiren nîmetlerini hatırlatıyor. Sonra Allah Teâlâ bütün bu<br/>
