<a name=10850></a>geldiğiniz gün, sâdece kendileriyle lezzetlenmek ve haz almak için dînden ve<br/>mükellefiyetlerden alıkonduğunuz nîmetlerden hesâba çekileceksiniz ve şükrü<br/>terkettiğiniz için azâb edileceksiniz. Âyete bu şekilde mânâ veriyoruz. Çünkü<br/><i>“sorulacaksınız”</i> sözündeki hitâp, bütün düşüncesi sonuna kadar bedenî lezzetleri<br/>almak olan, sâdece hoş şeyler yemek ve yumuşak elbiseler giymek için yaşayan, bütün<br/>vakitlerini eğlence ve neşeyle geçiren, ilme ve amele önem vermeyen, nefsini bunların<br/>meşakkatleriyle yormayan kimseye yöneliktir. Allah Teâlâ’nın nîmeti ile nîmetlenip,<br/>bununla Allah’a itâat için vücûdunu güçlendiren kişi Allah’a şükretmiş olur ve bu<br/>sebeple de ateşten uzak olacaktır. Nitekim Rasûlullah (s.a.) Efendimiz’in ashâbıyla<br/>birlikte hurma yiyip su içtikten sonra yapmış olduğu şu duâ bu gerçeğe işâret eder: <i>“Bizi<br/>yediren, içiren ve müslümanlardan kılan Allah’a hamdolsun!”</i> <a href="RuhulBeyans.html#10852">[204] </a>Nitekim bu haber<br/><i>Keşşâf</i>’ta kayıtlıdır.<br/>
Bu âyete Mekke kâfirleri ve onların vasıflarını taşıyan fâsık mü’minler dâhildir. Bazı<br/>
âlimlere göre bu âyet sâdece kâfirleri konu edinmektedir. Yine bazı tefsir âlimlerine<br/>göre âyette yer alan “naîm/nîmetler” kelimesinden maksad, “sıhhat ve boş zaman”dır.<br/>Nitekim bir hadîs-i şerifte şöyle buyurulmaktadır: <i>“İki nîmet vardır ki bunlar hakkında<br/>birçok insan aldanmaktadır: Sıhhat ve boş vakit.”</i> <a href="RuhulBeyans.html#10852">[205] </a>Bu hadîs-i şerîf bu iki nîmetin<br/>ne kadar büyük ve değerli olduğuna işâret etmektedir. Zîrâ dünyanın maslahatları ve<br/>âhiret dereceleri bunlarla elde edilir. Çünkü sıhhat, insanda zâtî kuvvetlerin<br/>birleştiğine, boş vakit ise, hâricî sebeplerin onda bir nizâm içinde olduğuna işâret eder.<br/>Bunlar olmadan dünyâ ve âhiret maslahatlarından hiç biri elde edilemez. Diğer bütün<br/>nîmetler ancak bu iki nîmetin ardından gelir ve onların tâbîleri sayılırlar. <b>Muâviye b.<br/>Kurre</b> der ki: “Kıyâmet günü hesâbın en şiddetlisi, sıhhati yerinde olan ve boş vakti<br/>bulunan kimseye olacaktır. Ona: «Bu iki nîmetin şükrünü nasıl edâ ettin?» diye<br/>sorulacaktır.”<br/>
<b>Hasan</b> <b>Basrî</b> (r.a.) şöyle demiştir: “İnsanı barındıran küçük bir barınak, vücûdunu<br/>
örten bir elbise ve bedenine kuvvet veren bir parça ekmek hâriç insan her nîmetten<br/>sorulacak ve ondan hesâba çekilecektir.”<br/>
Selef âlimlerinden biri der ki: “Kim yemeğe başlarken <b>«Bismillah»</b>, bitirince <b>«el-</b><br/>
<b>Hamdü lillâh»</b> derse, o yemek nîmetinden sorguya çekilmez.”<br/>
Bir kişi Hasan Basrî (r.a.)’e sorar: “Bizim bir komşumuz var, şükrünü edâ edemem<br/>
diye falûzeç/pelte tatlısı yemiyor, ne dersiniz?” Hasan Basrî (r.a.) şöyle cevap verir:<br/>“Komşunuz ne kadar câhilmiş! Allah Teâlâ’nın ona lutfetmiş olduğu soğuk su nîmeti,<br/>tüm tatlılardan daha üstündür.” Bu sebeple Nebiyy-i Ekrem Efendimiz (s.a.) kula ilk<br/>sorulacak nîmetin: <i>“Vücûduna sıhhat vermedik mi, seni soğuk suya kandırmadık mı?”<br/></i>şeklinde olacağını haber vermişlerdir.<a href="RuhulBeyans.html#10852">[206]</a><br/>
<i>Aynu’l-Meânî</i>’de, insana beş nîmetten sorulacağı söylenmektedir. Bunlar; karın<br/>
tokluğu, soğuk içecek, uyku lezzeti, evlerin gölgeleri ve vücûdun uyumlu ve mütenâsib<br/>yaratılmasıdır.<br/>
