<a name=8816></a>bir şekil ve durumdan ötekine intikalidir.<br/>
Bir şâir şöyle demiştir:<br/><i>Her şeyde, O’nun (Allah’ın) birliğine dâir bir işâret vardır.<br/></i>Bunun sebebi, her şeyin hem cismi hem de rûhu ile tek oluşudur. Onun cüz ve<br/>
uzuvlarının fazlalığı önemli değildir. Nitekim her bir sayının “bir”le vasıflandırılıp<br/>mesela “bir on”, “bir yüz” denmesi doğrudur. Çünkü her cisim sonunda bölünmesi<br/>mümkün olmayan bir yere ulaşacaktır ki bu da “nokta”dır. Mesela “elif” harfi üç, beş,<br/>yedi gibi farklı noktalardan teşekkül etse de elif, eliftir. İşte sen, diğer harfî ve fiilî<br/>terkipleri bununla kıyaslayabilirsin.<br/>
<i>et-Te’vîlâtü’n-Necmiyye’de </i>bu husus şöyle izah edilmiştir: İnsan nefsi, Hak Teâlâ’nın<br/>
bütün sıfatlarının bir aynası gibidir. Bu yüzden Rasûlullah (s.a.), <i>“Nefsini bilen,<br/>Rabbini bilir”</i><a href="RuhulBeyans.html#8820">[17] </a>buyurmuştur. Hiç bir kimse nefsini, kemâle ermeden tanıyamaz.<br/>Nefsin kemâli; onun, Hak Teâlâ’nın sıfat tecellîlerini alma kabiliyetine ulaşacak tam bir<br/>cilâlı ayna hâline dönüşmesi ve kişinin, nefsini bir ayna gibi, Rabbini de o aynada<br/>yansıyan bir tecelligâh gibi kabul etmesiyle olur. Nitekim Allah <i><b>“Biz onlara ufuklarda<br/>ve kendi canlarında âyetlerimizi göstereceğiz ki, O (Kur’ân)ın gerçek olduğu<br/>onlara iyice belli olsun...”</b></i> (Fussılet 41/53) şeklinde buyurmuştur.<br/>
Şâir der ki:<br/>
<i>Cihan sevgilimizin güzelliğinin aynasıdır<br/>Bütün zerrelerde onun güzelliğini müşâhede et.</i><br/>
<i>“Görmüyor musunuz?”</i> Yâni basîret gözüyle bakıp da Sâni-i Teâlâ’nın sun’undan,<br/>
Nakkâş’ın nakış ve sıfatlarından ibret almıyor musunuz?<br/>
<b>Kâşifî </b>şöyle demiştir: <i>“Görmüyor musunuz?”</i> şeklindeki soru, emir mânâsındadır.<br/>
Yâni ibret nazarıyla bakınız. İlâhî sanatın kemâlinin alâmetlerini kendi zâtınızda<br/>müşâhede ediniz. <b>Sülemî</b>’nin <i>Hakàyık</i>’ında zikredilmiştir ki, kim bu âyetleri kendi<br/>nefsinde görmez ve kendi varlık sayfasında kudretin eserlerini mütalaa etmezse kendi<br/>nasibini zâyi etmiş olur ve hayattan hiçbir şey elde edemez.<br/>
<i>Kendine bir bak ki sen gönül çeliciden bir cansın,<br/>Kendini toprağa bırakma ki sen yüce bir yerdensin.<br/>Sen kendi gözünden gizlisin kendi yüceliğini ne bilirsin?<br/>İnci gibi sedeften dışarı çık da gör ki ne kadar değerlisin.</i><br/>
<b>Vâsıtî</b> şöyle demiştir: Allah Teala avamdan bir topluluğa sıfat ve fillerini tanıtmak<br/>
üzere <i><b>“Nefislerinizde de nice ibretler vardır”</b></i> (ez-Zâriyât 51/21) buyurur. Havas<br/>kullarına zâtını bildirmek için de<i><b> “Rabbini görmedin mi gölgeyi nasıl uzattı?...</b></i>” (el-<br/>Furkan 25/45) buyurur.<br/>
Rivâyet edildiğine göre <b>Hz. Ali</b> (r.a.) bir gün minbere çıkıp: “Bana kürsünün altından<br/>
