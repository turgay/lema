<a name=4872></a><img src="RuhulBeyan-4872_1.jpg"/><br/>
ulaşmak için bir sebep olduğu kasdedilmiştir. Kaderiye mezhebinin iddiâsının aksine<br/>cennet Allâh’ın bir vergisi ve rahmetidir.”<br/>
Verâset; fesih, geri dönüş, iptal ve düşürülme gibi sonuçları olmaması yönüyle hak<br/>
sahibi olmanın ve mülk edinmenin en güçlü yoludur. <i>el-Eşbâh</i>’ta ise şöyle der:<br/>“Mirasçı, ‘Ben hakkımı terk ettim’ dese hakkı yok olur.”<br/>
Müttakîlere olan lütuf ve ikramı artırmak üzere onların cennetten, îman ve itâat<br/>
etmeleri durumunda cehennemlikler için yaratılmış olan yerlerine mirasçı olacakları da<br/>söylenmiştir.<br/>
<b>Molla Fenârî</b>, <i>Fâtiha Tefsîri</i>’nde şöyle der: “Bilesin ki, üç türlü cennet vardır:<br/>1- İlâhî ihtisas/lütuf cenneti: Bu cennet, amel etme yaşına ulaşamadan ölen çocukların<br/>
gireceği cennettir. Bunların yaş sınırı, doğumundan altı yaşını tamamlayana kadardır. Bu<br/>cenneti Allah, kullarından dilediğine verir. Aklı olmayan deliler, ilme dayalı tevhid<br/>inancına sahip olanlar, fetret devrinde (peygamber olmayan dönemde) yaşayanlar ve<br/>kendilerine herhangi bir peygamberin çağrısı ulaşmayan kimseler bu cennete girecek<br/>olanlardandır.<br/>
2- Miras cenneti: Zikrettiğimiz mü’minlerden cennete giren herkes bu cennetlere nâil<br/>
olur. Bu miras cenneti, cennetliklerin oraya girmiş olmaları durumunda onlar için tâyin<br/>edilmiş olan mekânlardır.<br/>
3- Ameller cenneti: Bu cennete insanlar yaptığı iyi işlerin derecelerine göre girerler.<br/>
Üstünlüğe sebep olacak hususlarda kim diğerlerinden daha üstün olursa cennetten daha<br/>çok pay sahibi olur. İsterse üstün olan kimse bir halde üstün olduğu kimseden daha<br/>aşağıda olsun, ister olmasın fark etmez.<br/>
Her amelin, sahipleri arasında üstünlük yarışı olacak bir cenneti vardır. Sahih bir<br/>
hadiste rivâyet edildiğine göre, Hz. Peygamber Hz. Bilâl’e şöyle demiştir:<br/>
<i>“Ey Bilâl, hangi amelle cennette beni geçtin? Cennette ayağımı nereye bastımsa</i><br/>
<i>önümde senin hışırtını duydum.”</i><br/>
Bunun üzerine Hz. Bilal şöyle dedi: “Ey Allâh’ın Rasûlü, ne zaman abdestim bozulsa<br/>
hemen abdest alırım ve ne zaman abdest alırsam iki rekât namaz kılarım.”<br/>
Hz. Peygamber (s.a.) de:<i> “Sen beni bunlarla geçtin.”</i> buyurdu.<a href="RuhulBeyans.html#4873">[33]<br/></a>Buradan anlıyoruz ki, bu cennet bu amele mahsustur. Mutlaka her farzın, nâfilenin ve<br/>
hayrın, bir mekrûh ve haramı terk etmenin özel bir cenneti ve özel bir nimeti vardır.<br/>Bunları oraya giren elde eder. Bazı insanlar bir zamanda birden çok amel yapar. Oruç<br/>tuttuğu, sadaka verdiği, namaz kıldığı, zikrettiği, yapmaya ve terk etmeye niyet ettiği<br/>zaman kulağını, gözünü ve elini gerekli yerlere yöneltir. Bir zamanda birçok yönden ecir<br/>kazanır ve böyle olmayan kimselerden üstün olur. Allah’tan bizi tâat ehlinden kılmasını<br/>dileriz.<br/>
<a href="RuhulBeyans.html#4868">[30].</a> <i>Müslim</i>, İman, 80; <i>Müsned</i>, I, 458, 461<br/>
