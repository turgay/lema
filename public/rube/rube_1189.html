<a name=1190></a><img src="figure_sep_3.jpg"/><br/>
kirlerinden uzaklaşmış bir şekilde Rableri katında gerçek hayat tarzında<br/>yaşamaktadırlar. Mânevî cennetlerde mânevî nîmetlerle yani mârifet, hakikat nurlarıyla<br/>rızıklanırlar. Şeklî cennetlerde diriler nasıl rızıklanıyorsa, öyle rızıklanırlar. Yahud her<br/>iki cennetten de rızıklanacak olabilirler. Çünkü cennetlerin, bir kısmı maddî, bir kısmı<br/>mânevî olmak üzere pek çok mertebeleri vardır. Bu maddî ve mânevî cennetlerin de,<br/>insanların kesb, ilim, amel ve mârifetine göre çeşitli mertebeleri vardır. Mânevî cennet<br/>zât ve sıfat cennetleridir. Bunların üstünlük dereceleri, melekût ve ceberût âlemindeki<br/>terakkîlerine ve mârifetlerindeki farklılıklarına göredir. Sûrî cennet ise, ef’âl cennetidir.<br/>İnsanların, davranışlarına göre girecekleri cennettir. Onun mertebelerinin farklılığı da<br/>amelleri nisbetindedir. Her tür nimeti ihtivâ eden cennetlerden ve yüce semâlardan,<br/>mülk âlemindeki mertebeleri katetme derecesine göredir.<br/>
Uhud şehidleri ile ilgili olarak rivâyet edilen hadîsteki <i>“yemyeşil kuşlar”</i>, gök<br/>
cisimlerine işaret etmektedir. <i>“Kandiller”</i> ise yıldızlardır. Yani bu şehidlerin ruhları,<br/>nezih oldukları için, parlak gök cisimlerine takılırlar. <i>“Cennet nehirleri”</i>, ilim<br/>kaynakları ve kanallarıdır.<i> “Cennet meyveleri”</i>; haller, keşifler ve mârifetlerdir. Ya da<br/><i>“cennet nehirleri ve cennetin maddî meyveleri”</i> şehidlerin mânevî veya maddî<br/>cennetlerine göredir. Çünkü dünyada bulunan yiyecek, içecek, giyecek, cinsî<br/>münâsebetler ve diğer zevk ve lezzetler âhirette de misâl âleminde ve semâ<br/>tabakalarında, dünyâdakilerden çok daha lezzetli ve temiz olarak mevcuttur. Şehîdler,<br/>noksanlık ve taksirin gereği olarak verilecek azaptan emin olma ve kaçırdıkları dünya<br/>nimetleri yüzünden üzüntü duymama nîmetine sevinirler, onunla müjdelenirler. Çünkü<br/>onlardan daha lezîz, sürekli, temiz ve şerefli, cennet nîmetlerini elde etmişlerdir. Hattâ<br/>daha da fazlası vardır: O da işaret edilen sıfat cennetlerinin rızâ ile artmasıdır. Veya<br/>sıfat cennetlerinin nîmetidir ve ilâve olarak zât cennetidir. Çünkü onların îmanlarının<br/>ecri zâyî olmaz. Öyleyse, kendilerine envâî çeşit keşiflerin verilmesi için sâliklerin<br/>mallarını, bedenlerini ve ruhlarını fedâ etmeleri son derece gereklidir.<br/>
<i>Ey gönül, nihâyetsiz lütuf sahibi dosttan kesme ümidini,<br/>Aşktan dem vuruyorsun, oynat biraz başını ve elini…</i><br/>
<a href="RuhulBeyans.html#1188">[142].</a> <i>Müslim</i>, İmâre, 121; <i>Ebû Dâvûd</i>, Cihad, 25.<br/><a href="RuhulBeyans.html#1188">[143].</a> <i>Tirmizî, </i>Fezâilü’l-cihâd, 26; <i>İbn Mâce,</i> Cihâd, 16.<br/><a href="RuhulBeyans.html#1189">[144].</a> <i>Münzirî</i>, Tergîb, II, 442.<br/><a href="RuhulBeyans.html#1189">[145].</a> <i>Münâvî</i>, V, 487.<br/><a href="RuhulBeyans.html#1189">[146].</a> <i>Aclûnî</i>, I, 151.<br/>
