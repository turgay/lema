<a name=6179></a><i>“Şu halde, kendisine güzel bir vaadde bulunduğumuz”</i><br/>
“<img src="RuhulBeyan-6179_1.jpg"/>, mevsûle ve mübtedâdır. Mânâsı: “Îman ve tâatine karşılık kendisine güzel bir<br/>
vaadde bulunduğumuz mü’min kimse” demektir. Bu vaad; cennet ve sevâbıdır. Çünkü<br/>vaadin güzelliği, vaadolunan şeyin güzel oluşuna bağlıdır.<br/>
<b>Kâşifî </b>der ki: Dikkat edin! Biz bir kimseye âhirette cenneti, dünyada da muzafferiyeti<br/>
vaad etmişiz.<br/>
<i>“Ve ardından ona kavuşan kimse,”</i><br/>
Bu mü’min kimse, kendisine vaadolunan bu güzel ecir ve mükâfâta mutlaka<br/>
kavuşacaktır. Çünkü Allah, vaadinden dönmez.<br/>
<i>“(Sırf) dünya hayatının geçici menfaat ve zevkini yaşattığımız,” </i>yâni muhabbeti<br/>
mihnetle karışık olan dünya hayatının metâından yararlandırdığımız, demektir. Dünya<br/>devleti, musibete dönüşebilir; malı ve zenginliği yok olup makam ve mevkii de<br/>değişiverir. Kezâ dünyanın yiyeceği ve balı da hemen Ebucehil karpuzunun zehrine<br/>dönüverir.<i> “Sonra kıyamet gününde (azab için) huzurumuza getirilenler arasında<br/>bulunan kimse gibi midir?”</i><br/>
Âyetin ikinci yarısındaki “<img src="RuhulBeyan-6179_2.jpg"/>” de mevsûledir ve birincisinin haberidir. Yani, dünya<br/>
hayatının geçici metâı ile nimetlendirdiğimiz, sonra da kıyamet gününde hesab için,<br/>yahut cehennem ateşi ve ilâhî azâb için getirilecek olan kâfir kimse gibi midir?<br/>“<img src="RuhulBeyan-6179_3.jpg"/> (sonra)” zamanda terâhî ifâde eder. Yani, Allah’ın huzuruna getirilme hâli, dünyâ<br/>
menfaatlerinden faydalanma hâlinden sonra gelir, demektir. Yahud da <i>tertîb</i> içindir. “<img src="RuhulBeyan-6179_4.jpg"/>” deki “<img src="RuhulBeyan-6179_5.jpg"/> (fâ)”nın mânâsı; dünyâ ehli ile âhiret ehlinin arasındaki benzerliğin reddini<br/>tertîb içindir. Nasıl ki, dünya metâı ile Allah katındakiler birbirinden açıkça farklı ise,<br/>bu iki grub insan da birbirine denk, eş ve benzer olamaz. En üstün vaad ile ikram<br/>olunan, Mevlâ’yı bulan mü’min kimse; vaîde (azab vaadine) uğrayan, ahirette<br/>cehenneme düşen kâfir kimse gibi değildir. Kâfirin âhirette cehenneme düşmesi,<br/>dünyada elde ettiği geçici zevklerin karşılığıdır. Denilir ki: Nice bir anlık şehvet vardır<br/>ki, sâhibini uzun zaman üzüntüde bırakır.<br/>
Bir arı, bir karıncanın bin bir güçlükle taneyi yuvasına götürdüğünü görünce, ona<br/>
şöyle seslendi: Ey karınca, bu kendine yüklediğin nasıl bir meşakkat, seçtiğin nasıl bir<br/>yüktür? Gel de benim yediğim içtiğim yeri bir gör. En güzel ve en hoş yiyecekler<br/>benden artmadıkça padişahlara ulaşmaz. İstediğim yere konar, istediğimi seçer ve<br/>istediğimden yerim. Bu sözleri söylerken uçtu ve kasap dükkânında bir etin üzerine<br/>kondu. Kasap elindeki bıçağı o mağrur arının üzerine öyle bir vurdu ki onu iki parçaya<br/>böldü ve yere attı. Karınca geldi ve ayağından çekip onu götürürken arı şöyle diyordu:<br/>“Beni istemediğim yere götürme” dedi. Karınca da “Kim hırs ve şehveti sebebiyle<br/>dilediği, arzu ettiği yere konarsa, onu istemediği yere götürürler” diye karşılık verdi.<br/>
