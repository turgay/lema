<a name=10617></a><img src="RuhulBeyan-10617_1.jpg"/><br/>
<img src="RuhulBeyan-10617_2.jpg"/><br/>
Cehennemin ateşi en büyük olan kısmına gireceklerdir.<br/>
Bazı âlimlere göre “el-kubra” en büyük ateş” Cehennem ateşidir. “es-suğra/en küçük”<br/>
ateş ise dünya ateşidir. Buna göre en ağır ve en büyük ateş âhiret ateşi, ondan daha<br/>aşağı derecedeki ateş ise dünya ateşidir. Nitekim Peygamber (s.a.) Efendimiz’in bir<br/>hadis-i şerifi buna işâret etmektedir: <i>“Sizin şu dünya ateşiniz Cehennem ateşinin<br/>yetmiş parçada bir parçasıdır. Bu ateş kendisine yaklaşmak mümkün olsun diye iki<br/>kez denizin suyuna batırılmıştır. Eğer böyle yapılmamış olsaydı siz o ateşe<br/>yaklaşamazdınız.”</i> <a href="RuhulBeyans.html#10618">[81]</a> Âlimlerin ifâdelerine göre dünya ateşinin bizzat kendisi bile<br/>Cehennem ateşinden ve oraya girmekten Allah’a sığınır.<br/>
Fakir (<b>Bursevî</b>)’in kanâatine göre “en büyük ateşten maksad en büyük azap olsa<br/>
gerektir.” Nitekim Allah bir âyet-i kerimede bu en büyük azaba şöyle işâret buyurur:<br/><i><b>“İşte öylesini Allah en büyük azap ile cezâlandırır.”</b></i> (Ğaşiye, 88/24) En küçük azaba<br/>gelince bu da dünya azabı ile berzah azabıdır. Çünkü bu iki azap âhiret azabına oranla<br/>daha küçüktür.<br/>
Hikmetli konuşan bilge kişilerden birisi şöyle der: Bedbahtlığın alâmeti çoktur.<br/>
Yemek, içmek, uyumak, günah işlemekte ısrar etmek, kalp katılığı, çok günah, Rabbı<br/>unutmak, onun huzurunda bir gün duracak olduğunu akla getirmemek. İşte en büyük ateşe<br/>girecek olan bedbaht kimse burada nitelikleri sıralanan kimselerdir.<br/>
<i>et-Te’vilâtü’n-Necmiyye</i>’de şöyle deniyor: Ateş iki çeşittir. Birisi şehvetlerle ve<br/>
lezzetlerle meşgul olmaktan dolayı dünyada insanın başına gelen hicap nârıdır. Bu en<br/>küçük ateştir. Bir de âhiret hicabının nârı vardır. Bu insanın bir başına bırakılması,<br/>hüsrana uğraması, huzur-i ilahiden kovulması ve hicran içinde olmasıdır. Nitekim bütün<br/>bunlara Allah şu âyetinde işâret buyuruyor: <i><b>“Bu dünyada kör olan kimse âhirette de<br/>kördür. Üstelik iyice yolunu şaşırmıştır” </b></i>(İsra, 17/72) Âyetin deyimiyle bu kimse<br/>yolunu şaşırmıştır. Çünkü istidadını yitirmiştir.<br/>
<b>Kâşânî</b> ise en büyük ateşin şirk koşmaktan ve ağyar ile meşgul olmaktan dolayı<br/>
Rab’tan mahrum kalma ateşi olduğunu ifâde eder. Yine ona göre en büyük ateş sıfatlar<br/>makamında kahır nârı, gazab nârı, efalin makamında suht nârı, dört durakta asar<br/>Cehenneminin nârıdır. Bu dört durak mülk, melekut, ceberut mevkıfı ile lahut huzurudur.<br/>İşte bu durak yerlerinde ebediyyen âsâr Cehenneminin nârı en büyük ateştir ve bu ateş,<br/>ne kadar büyük ateştir.<br/>
<b>13. Sonra o orada ne ölür, ne de yaşar.<br/></b><i>“Sonra o orada ne ölür”</i> ki istirahate kavuşsun <i>“ne de”</i> kendine yararlı bir hayat<br/>
<i>“yaşar.”</i> Bu ifâde tıpkı şiddetli bir hastalığa tutulmuş kimse hakkında “bu adam ne<br/>diridir ne de ölüdür” demeye benzer. Âyette yer alan “sümme” şiddetin mertebeleri<br/>
