<a name=5843></a><img src="RuhulBeyan-5843_1.jpg"/><br/>
<img src="RuhulBeyan-5843_2.jpg"/><br/>
<img src="RuhulBeyan-5843_3.jpg"/><br/>
<img src="RuhulBeyan-5843_4.jpg"/><br/>
Bunu görünce <i>“sihirbazlar derhal”</i> yüzleri üzere Allah Teâlâ için<b> </b><i>“secdeye</i><br/>
<i>kapandılar.”</i> Onlar, asânın ejderhâya dönüşmesi ve kendilerinin hile ve aldatmaca ile<br/>yaptıklarını yutmasının, sihirle ilgisi olmadığını (mûcize olduğunu) anladılar. Yani bu<br/>durumu görmelerinin hemen ardından duraklama ve tereddüd göstermeden, kendilerine<br/>mâlik olamadan, sanki biri kendilerini secdeye zorlamış gibi secdeye kapandılar. Çünkü<br/>böyle bir şeyin sihrin sınırlarının dışında, Mûsâ (a.s.)’ı tasdik etmek üzere onun elinde<br/>görünen ilâhî bir mûcize olduğunu bildiler.<br/>
Burada her fen ve ilimde derinleşmenin faydalı olduğuna delil vardır. Çünkü<br/>
sihirbazlar Mûsâ (a.s.)’ın yaptığı şeyin mûcize olduğunu ancak sihir ilmindeki<br/>mahâretleriyle yakînen bildiler. Yine sihrin nihâyet bir göz boyama, yalan ve hakîkati<br/>olmayan şeyleri canlandırma ve hayal ettirmeden ibâret olduğuna delil vardır. Çünkü<br/>bir şeyin hakîkati/aslı sihirle başka bir şeye dönüşseydi, asânın yılan olmasını sihir<br/>sınırını aşan bir mûcize kabul etmezler ve onu görünce secdeye kapanmazlardı. Sihir<br/>konusunda geniş bilgi, Tâhâ sûresinde geçti.<br/>
Büyüklerden birisi der ki: Sihir kelimesi “<br/>
 (seher)”den alınmıştır. Seher, birinci<br/>
fecir ile ikinci fecir arasındaki zamandır. Karışımı ve hakikati aydınlığın ve karanlığın<br/>birbirine karışmasından ibârettir. Sabahın ışığı ona karıştığı için ne gecedir, güneş<br/>doğmadığı ve gözle görünmediğinden dolayı ne de gündüzdür. Aynı şekilde<br/>sihirbazların yaptığı da böyledir. O kesin bâtıl değildir ki adem/yok olsun. Çünkü göz<br/>kendisinde şüphe olmayan bir şeyi görüp idrâk etmiştir. Halbuki o sırf hak/gerçek<br/>değildir ki onun kendi gözünde bir varlığı olsun. Çünkü o aslında gözün gördüğü ve<br/>görenin zannettiği şeyin bizâtihî kendisi değildir.<br/>
<b>Şa’rânî</b><i> </i>bu sözü naklettikten sonra: “Bu benzerini asla işitmediğimiz kıymetli bir<br/>
sözdür.” der.<br/>
<b>47. “Âlemlerin Rabbine iman ettik” dediler.<br/></b>Doğru ve samimi olarak <i>“Âlemlerin Rabbine iman ettik” dediler.” </i>Bir bak, nasıl<br/>
sabahleyin sihirbaz oldukları halde akşamleyin şehâdet getiren mü’minler oldular. Asıl<br/>aldanan kimse bir kısım amellerine, sözlerine ve hallerine güvenendir.<br/>
<b>Hâfız</b> der ki:<br/>
<i>Amele güvenme, çünkü o zeval gününde<br/>Kudret kaleminin senin defterine ne yazdığını nereden bileceksin?<br/>Amel defterinin siyahlığı yüzünden bu sarhoşu kınama<br/>Kazâ ve kader kalemi başına ne yazdı, kim bilebilir?</i><br/>
