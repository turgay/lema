<a name=5041></a><img src="RuhulBeyan-5041_1.jpg"/><br/>
<img src="RuhulBeyan-5041_2.jpg"/><br/>
<img src="RuhulBeyan-5041_3.jpg"/><br/>
<img src="RuhulBeyan-5041_4.jpg"/><br/>
üzerine Allah Teâlâ: <i>“Ey Mûsâ, yerleri ve gökleri terazinin bir kefesine, “</i>Lâ ilâhe<br/>illallah<i>” kelimesini ise öbür kefesine koysan muhakkak bu kelime ağır gelir.”<br/></i>buyurdu.<br/>
Fakir (<b>Bursevî</b>) der ki:<br/>
<i>İstersen olmak Hakk’a âgâh<br/>Devamlı söyle: Lâ ilâhe illallah<br/>Bu kelime oldu zikrin efdali<br/>O’nu seven herkes çok zikretmeli</i><br/>
<b>102. O günde Sûr’a üflenir ve biz o zaman günahkârları, gözleri <i>(korkudan)</i></b><br/>
<b>gömgök bir halde mahşerde toplarız.</b><br/>
<i>“O günde” </i>kıyamet gününde <i>“Sûr’a üflenir”;</i> “ey Muhammed, İsrâfil’in boynuzla<br/>
sûra üfleyeceği günü kavmine hatırlat. <i>“Ve biz o zaman günahkârları, gözleri”<br/></i>korkudan<i> “gömgök olarak mahşerde toplarız.”</i> Yani o gün günah denizine dalmış olan<br/>kâfirleri ve müşrikleri kabirlerinden çıkarır ve sûra üflendiği gün onları bir arada<br/>toplarız.<br/>
Haşrin ancak sûra üflendiği gün vukû bulacağı belli olduğu halde açıkça zikredilmesi,<br/>
korkutmak içindir.<br/>
Gök gözlülük, araplara göre en kötü göz rengidir. Çünkü onların en büyük düşmanları<br/>
olan Rumlar gök gözlü idi.<br/>
İmam (<b>Râğıb</b>) <i>el-Müfredât</i>’ta şöyle der: “<i>Gözleri gömgök olarak”</i> Yâni gözleri kör<br/>
ve gözlerinde nûr olmayarak, demektir. Çünkü âmânın gözbebeği mavi olur.Yâni gözün<br/>nûru giderse, göz göğerir.”<br/>
<b>103. Aralarında birbirlerine gizli gizli şöyle derler: “Dünyada sadece on gün</b><br/>
<b>kaldınız.”</b><br/>
<i>“Aralarında birbirlerine gizli gizli şöyle derler:” </i>Yani, benliklerini kaplayan korku,<br/>
ürperti ve zaafları sebebiyle onlardan bazıları, seslerini yükseltmeksizin diğerlerine<br/>gizlice şunları söyler: <i>”Dünyada” </i>ya da kabirde <i>“sadece on gün” </i>on gece ya da on<br/>saat <i>“kaldınız.”</i> Bu sözü dünyada kaldıkları müddeti kısa buldukları için söylerler.<br/>Çünkü bolluk ve rahat içinde geçirilen günler azdır. Saatler, bulutların geçip gitmesi<br/>gibi akıp gider.<br/>
