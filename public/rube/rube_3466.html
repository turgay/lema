<a name=3467></a>dediğine göre gecenin bir bölümünde <i>“âilenle”</i> yola çıkıp<i> “yürü.”</i><br/>
<i>“Karından başka” </i>-çünkü ötekilere erişen azap ona da erişecektir-<i> “sizden” </i>sen ve<br/>
ailenden <i>“hiçbiri geride kalmasın.” </i>kendisine emredilen şeyi yerine getirmekten imtina<br/>etmesin, geri durmasın. Veya arkasına bakmasın. Bu ihtimâle göre öyle görünüyor ki<br/>bunların şehirde malları, kumaşları ve arkadaşları vardı. İşte melekler, bu eşyaları,<br/>bırakıp kalbî alâkalarını keserek çıkmalarını emretti. Nitekim <i>et-Te’vîlâtü’n-<br/>Necmiyye</i>’de şöyle denilir: <i>“İçinizden hiç kimse”</i> onların içinde bulundukları dünyaya,<br/>dünya ziynetlerine ve dünya metâlarına <i>“bakmasın.”</i> Bu ifade ile Allah, bâtının<br/>dünyadan ve dünyadaki varlıklardan tecrid edilmesini istemektedir. Çünkü azaptan ve<br/>helâktan kurtulmak buna bağlıdır.”<br/>
Bir hadiste şöyle buyrulmuştur: “<i>Allah’ım! Ashabımın hicretlerini devam ettir, onları</i><br/>
<i>gerisin geri döndürme</i>.”<a href="RuhulBeyans.html#3471">[159] </a>Hicret ettikleri şehre hasret çektirme ki vatanlarına az da<br/>olsa meylederek sevapları azalmasın.<br/>
<b>Ebü’l-Leys</b>, tefsîrinde şöyle der: “Lût, ailesini ve kızları <b>Reysâ </b>ile <b>Raura</b>’yı topladı.<br/>
Cebrail de Lût’u, kızları ve malları ile birlikte bir kanadına alarak <b>Zağar </b>şehrine<br/>getirdi. Burası beş aded Lût şehrinden biriydi ve <b>Sodom</b>’a dört fersah mesafede<br/>bulunuyordu. Bu şehirdekiler Sodomlular gibi çirkin ameller içerisinde değillerdi.”<br/>Ancak gayet açık olduğu üzere geceleyin gitme emri bu ifadeye ters düşmektedir.<br/>
<i>Bahru’l-ulûm</i>’da şöyle denilir: “Geri dönüp bakmaları sırf kavimlerinin başına<br/>
gelecek azâbı görüp de onlara acımasınlar diye yasaklanmıştır. “Geri dönüp<br/>bakmamak” hiç durmaksızın devamlı yürümekten kinâye de olabilir. Çünkü dönüp<br/>arkasına bakanlar az da olsa mutlaka dururlar.<br/>
<i>“Çünkü onlara gelecek olan” </i>azap<i> “şüphesiz ona”</i> hanımına<i> “da isâbet edecektir.”</i><br/>
Yani peygamberin âilesi içerisinde dalâlate düştüğü için o da helâk olmuştur. Buradaki<br/>“aile”den maksad, Lût’un karısıdır. Çünkü peygamberlik evine mensup olma şerefine<br/>ermesine rağmen dalâlettekilerle birlikte hareket ettiğinden dolayı sapıtmış ve bu<br/>sapıklığı ve inkârı onlarla birlikte kendisinin de helâk olmasına yol açmıştır.<br/>
Burada ağyâr ile beraber hareket etmekte çok büyük zarar olduğuna işâret vardır.<br/>
<i>Lût (a.s.)’ın eşi kötülerle yâr ve dost oldu<br/>Onun için hânedân-ı nübüvvetten olamadı</i><br/>
<i>“Onlara vaadedilen”</i> azap ve helâkin <i>“zamanı sabah vaktidir.”</i> Bu ifade, <i>el-</i><br/>
<i>İrşad</i>’da belirtildiği üzere hem ‘gece yürüme’ emrini hem de hızlı hareket etmeyi teşvik<br/>eden ‘geriye dönüp bakma’ yasağının sebebini açıklamaktadır.<br/>
Rivâyet edilmiştir ki Lût (a.s.) meleklere: “Onlara vaadedilen azâbın zamanı ne<br/>
vakit?” diye sordu. Onlar: “Sabahleyin” dediler. Lût (a.s.): “Ben daha acele olmasını<br/>istiyorum.” dedi. Melekler bunun üzerine: <i>“Zaten sabah da yakın değil mi?”</i> dediler.<br/>
Lût kavminin sabahleyin helâk olmaları takdir buyrulmuştur. Çünkü sabah vakti,<br/>
istirahat ve uyku vaktidir. Azabın bu vakitte gelmesi, çok daha kötüdür. Ayrıca bu vakit,<br/>
