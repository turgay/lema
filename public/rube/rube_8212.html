<a name=8213></a><img src="RuhulBeyan-8213_1.jpg"/><br/>
Allah’a teslim oldular. Bu konuda eksik olanlara gelince, her ne kadar mümin iseler de<br/>bunların Müslümanlıkları tam ve kâmil değildir. Yoksa bunlar takvâyı terk ederek<br/>Allah’a karşı hasis davranmazlardı. Minnet makamı, fâsıkların bu âyetin hükmüne dâhil<br/>olmasına engeldir. Ancak ilhak yoluyla bu hükme dâhil edilirler. Zîrâ bunların âhiretteki<br/>korku ve üzüntü dönemi bitip, zindan ve azap süreleri de dolunca artık cennet<br/>nimetlerine kavuşacaklardır. Öyleyse akıllı insan hem zâhirdeki sâlih amellerde hem<br/>bâtındaki zikir ve gönül çalışmalarına devam etmelidir. Zîrâ zâhirî yeme ve içmekle<br/>yetinenler müşâhede yemeğinden ve mükâşefe içeceğinden mahrum olurlar. Kim de bu<br/>dünyada mârifet ağacının meyvelerinden yiyip âhirette takvâ ehli has kulların nasîbi<br/>olan hakîkat zevklerini tadamaz.<br/>
<b>Hâfız</b> şöyle demiştir:<br/>
<i>Aşk tahsil ediyorum, ümid ederim ki bu şerefli ilimde<br/>Diğer hünerlerdeki gibi ümidsizlik olmasın.</i><br/>
Allahım! Bizleri senin cemâline âşık olanlardan ve senin celâlin hürmetine sana<br/>
vuslatı kabil olanlardan eyle! (Âmîn!)<br/>
<a href="RuhulBeyans.html#8210">[192].</a> Tirmizî, Cennet 11.<br/><a href="RuhulBeyans.html#8210">[193].</a> İbn Kesîr, IV, 134.<br/><a href="RuhulBeyans.html#8211">[194].</a> Nesâî, Sehv 62; Ahmed b. Hanbel, el-Müsned, V, 191.<br/><a href="RuhulBeyans.html#8212">[195].</a> Zeylaî, Tahrîcu ehâdisi’l-vâkıa, III, 255.<br/>
