<a name=6609></a><img src="RuhulBeyan-6609_1.jpg"/><br/>
<img src="RuhulBeyan-6609_2.jpg"/><br/>
melekler gibi bir takım semâvî sebepler/vâsıtalarla, sonuçları yeryüzüne inecek şekilde<br/>evirip çevirir ve yönetir.”<br/>
Allah Teâlâ, kulların tedbîrinin (idâre etme/çekip çevirmesinin) kendi tedbîrinin<br/>
yanında tesiri olmadığına işâret olmak üzere düzenleyip yönetmeyi kendi zâtına izâfe<br/>etmiştir.<br/>
“<i>Sonra </i>(bütün bu işler)<i> sizin saya geldiklerinize göre bin yıl tutan bir günde</i>” yâni,<br/>
uzun bir zamanda “<i>O’nun</i>” Allah Teâlâ’nın “<i>nezdine çıkar</i>” ve bilfiil O’nun ilminde<br/>sâbit olur.<br/>
“__WORD__ yukarı çıkmak demektir.<br/>
“<i>Bin yıl</i>” ifâdesinden murâd, hâdiselerin takdîri ile meydana gelmesi arasındaki<br/>
müddetin uzunluğunu açıklamaktır.<br/>
Bazıları şöyle demiştir: “<i>Allah, gökten yere kadar her işi düzenleyip yönetir.</i>”<br/>
Dünyânın işini yapar, düzenler. Yâni dünyâya hükmeder; orada görevlendirilmiş meleği<br/>gökyüzünden yeryüzüne gönderir. Melek gelir ve bir gün içinde o işi yerine getirir,<br/>sonra gökyüzüne geri döner. Bu bir gün, sizin zaman anlayışınızla -ki bir yıl on iki ay,<br/>bir ay otuz gündür- bin yıldır. Yâni melek, bir insanın ancak bin yıl içinde gidip<br/>geleceği bir süre içinde gökten iner ve tekrar yükselir. Zira yerden göğe kadar olan<br/>mesafe beş yüz yıllıktır. Bu durumda iniş ve yükseliş süresi bin yıldır.”<br/>
Meâric sûresindeki “<i><b>Melekler ve Cebrâil, süresi </b>(dünyâ senesi ile) <b>elli bin yıl olan</b></i><br/>
<i><b>bir günde O’na yükselip çıkarlar.</b>”</i> (el-Meâric, 70/4) âyetine gelince, orada Sidretü’l-<br/>müntehâ ile yeryüzü arasındaki mesafenin müddeti, sonra meleğin Sidre’ye tekrar dönüş<br/>süresi kasdedilmiştir. Melek bu mesâfeyi, dünyâ günlerinden bir günlük bir süre içinde<br/>
kat’eder. Bu durumda “  (ona)” zamiri, meleğin bulunduğu mekâna râcidir. Yâni<br/>Allâh’ın bu mekân, Allah Teâlâ’nın meleğe çıkmasını emrettiği mahaldir.<br/>
Bazıları da şöyle demiştir: “Allah, dünyâda cereyan eden hâdiseleri, dünyâ günleri<br/>
müddetince yönetip idâre eder. Dolayısıyla kazâ ve kader gökyüzünden yeryüzüne iner.<br/>Sonra âmirlerin emri, hâkimlerin hükmü son bulduğu zaman emir ve idâre Allâh’a geri<br/>döner. Miktarı bin sene olan günde, yâni kıyâmet gününde emir ve iş yalnız Allâh’a âid<br/>olur. Çünkü âhiret günlerinden bir gün, dünyâ günlerinden bin yıl gibidir. Nitekim Allah<br/>Teâlâ: <i><b>“…Rabbinin katında bir gün, sizin saymakta olduklarınızdan bin yıl<br/>gibidir.”</b></i> (el-Hac, 22/47) buyurmuştur. Bu durumda “<i>elli bin sene</i>”nin anlamı, kıyâmet<br/>günü kâfirlere o kadar şiddetli olur ki sanki onlara elli bin yıl gibi uzun gelir.<br/>Mü’minlere ise o kadar kolay olur ki dünyâda iken edâ ettiği farz bir namazın süresi<br/>kadar kısa gelir. Dolayısıyla herkesin kıyâmeti, kendisinin lâyık olduğu muâmeleye göre<br/>olacaktır. Mahşerde şahısların amelleri, hâlleri ve makâmlarına göre çok sayıda<br/>bekleme ve kalma yerleri ve zamanları olacaktır.<br/>
Fâkir (<b>Bursevî</b>) der ki: “Âlimler bu âyetin tefsirinde farklı farklı görüşler<br/>
serdetmişlerdir. Kimileri de bu hususun bilgisini Allah Teâlâ’ya havâle ederek<br/>susmuşlardır. Çünkü onlara göre açıklama adıyla ortaya konulan bütün izahların, zayıf<br/>
