<a name=10834></a><img src="RuhulBeyan-10834_1.jpg"/><br/>
<img src="RuhulBeyan-10834_2.jpg"/><br/>
<i>“derlenip toparlandığı zaman.” </i>Yâni göğüslerde ne varsa derlenip toparlanıp bir yere<br/>yığıldığı zaman...<br/>
Bu âyette yer alan “hussıle” kelimesinin kökü olan “tahsîl”; herhangi bir şeyin,<br/>
kendini örten kabuktan dışarı çıkarılması, oradan alınması demektir. Özün kabuktan<br/>çıkarılması, altının cevheri olan topraktan çıkarılması, buğdayın samandan, yağın sütten<br/>ve çökelekten çıkarılması gibi...<br/>
Bu âyete şöyle bir mânâ vermek de mümkündür: Göğüslerde olanların hayırlıları<br/>
şerlerinden ayrıldığı zaman... Nitekim eleğe, bu kökten türeme, <i>“mıhsal</i>/<i>ayırma âleti”<br/></i>demişlerdir. Çünkü unu kepeğinden ayırır. Aynı şekilde vâcip, mendûb, mubâh, mekrûh<br/>ve harâmın da birbirinden ayrılması gerekir. Çünkü herbirinin kendine mahsus hükmü<br/>vardır. Şu halde bunların birbirinden ayrılması ve herbirine kendine âid hükmün<br/>verilmesi, bir <i>“tahsil” </i>ameliyesidir.<br/>
<i>Kâmûs</i>’da bu kelime şöyle açıklanır: Tahsîl, hâsıl olan şeyi ayırmak demektir.<br/>
Herşeyin “hâsıl”ı, geri kalanı, sâbitleşeni ve kendisinden olmayan şeylerin ondan<br/>ayrılıp gitmesi demektir.<br/>
Bu âyet-i kerimede husûsiyle kalbin amellerinden bahsedilmesinin sebebi şudur:<br/>
Kalpteki istekler ve iradeler olmasa uzuvların amelleri ortaya çıkmaz. Kalp asıldır,<br/>uzuvların amelleri ise ona tâbîdir. Bu sebeple Allah Teâlâ: <i><b>“Onun kalbi günahkardır”<br/></b></i>(Bakara, 2/283) buyurmuştur. Nebiyy-i Ekrem (s.a.) Efendimiz: <i>“Onlar niyyetlerine<br/>göre dirilirler”</i> buyurmuşlardır.<a href="RuhulBeyans.html#10835">[199]</a><br/>
<b>11. Şüphesiz Rableri o gün onlardan tamamıyla haberdardır.<br/></b><i>“Gerçekten o gün,”</i> yâni, kabirlerdekilerin dirilecekleri, göğüslerdekilerin derlenip<br/>
toparlanacakları o gün <i>“Rableri”</i> yâni dirilenlerin Rableri <i>“onlardan”</i> onların zât, sıfat<br/>ve bütün durumlarından tafsîlâtıyla <i>“haberdardır.”</i> Yâni zâhir ve bâtınlarını<br/>bilmektedir. Yaptıklarının o gün verilecek karşılıklarından bahsedildiği için burada<br/>bahsedilen bilgi sâdece o günle alâkalıdır. Nitekim bunun <i>“o gün”</i> ifâdesi ile<br/>kayıtlanması da bunu göstermektedir. Yoksa Allah’ın mutlak ilmi, olmuş olacak herşeyi<br/>ihâta etmiş, kuşatmıştır.<br/>
Dikkat edilirse görüleceği üzere, ikinci dirilişlerinin ardından onlardan söz edilirken<br/>
<i>“Rabbehum”</i> denilerek, “akıllı” varlıklara âid zamir kullanıldı. Hâlbuki yukarıda<br/>akılsız varlıklara âid <i>“mâ”</i> edatı kullanılmıştı. Bunun sebebi, o iki hallerinin<br/>birbirinden farklı olmasıdır. Çünkü onlar kabirlerinde iken, bir çeşit hayat sürmelerine<br/>rağmen yine de aklı ve bilgisi olmayan cansız varlıklar mesâbesinde idiler. Ama haşir<br/>vaktinde böyle değildirler.<br/>
<i>“Habîr” </i>kelimesinin kâideye göre önce gelmesi gerekirken daha sonra gelmesi, âyet<br/>
