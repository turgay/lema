<a name=10471></a><img src="RuhulBeyan-10471_1.jpg"/><br/>
<img src="RuhulBeyan-10471_2.jpg"/><br/>
Bazı âlimlere göre bu kelime, kendisinden daha sonra gelen “emin” kelimesinin mekan<br/>zarfıdır. Bu takdirde âyetin mânâsı; o Allah katında vahyinin güvenilir kişisi,<br/>peygamberlerine giden mesajları hususunda güvene ermiş birisidir, demek olur. Böylece<br/>kelime, Allah katına işâret eden bir kelime olmuş olur.<br/>
“Semme” kelimesi “sümme” şeklinde de okunmuştur. Bu durumda kelime,<br/>
Cebrâil’deki eminlik vasfını ta’zim etmiş ve onun bu vasfının, önce zikredilen diğer<br/>vasıflarından üstün olduğuna işâret etmiş olur. Dolayısıyla “sümme” kelimesindeki<br/>“sonralık”, rütbe itibariyle bir sonralık olmuş olur. Bu durumda Cebrâil’in sıfatları<br/>üstün olandan en üstün olana doğru sıralanmış olur ki, bu vasıfların içinde en üstünü de,<br/>onun vahiy emini olması olmuş olur.<br/>
<i>Kâşifî</i> demiştir ki; âyette geçen “kerîm rasûl” Hz. Muhammed (s.a.)’dir. Zira o<br/>
Allah’ın yakını, ibâdet ve taat yönüyle kuvvet sâhibidir. Allah katında kıymet ve itibarı<br/>olan, dâvetine icabet edilendir.<br/>
Bu âyet-i kerimede ruhun, rûhi feyzi her bir kimseye fıtrî istidadına göre verme<br/>
noktasında emin olduğuna işâret vardır.<br/>
<b>22. Arkadaşınız <i>(Muhammed)</i></b><b> de mecnun değildir.<br/></b>Ey Mekkeliler! Sizin söylediğiniz gibi <i>“arkadaşınız asla deli değildir.”</i> Burada<br/>
arkadaş kelimesiyle işâret olunan kişi Peygamberimiz (s.a.)’dir. Bu son ifâde, yukarda<br/>geçen kasemin cevabı üzerine atfedilmektedir. Bu nedenle <i>Fethu’r-Rahman</i>’da “bu son<br/>cümle de kasemin cevabıdır” denmektedir.<br/>
Âyette “arkadaşınız” tâbirinin kullanılması, tecrübe ile Hz. Peygamber’in her hâline<br/>
vâkıf olduklarına, kendisi için uydurdukları şeylerden onun tamamen uzak olduğunu<br/>bildiklerine işâret etmek için getirilmiştir. Çünkü Peygamberimiz (a.s.), uzun bir süre<br/>onların arasında yaşamış, Mekke’liler onun aklını denemişler, kendisini aralarında en<br/>akıllı kişi olarak bulmuşlar ve ona “<i>es-Sadık, el-Emin</i>” lakabını vermişlerdir.<br/>
Bazıları bu âyeti ileri sürerek Cebrâil’in Peygamberimiz (s.a.)’den daha faziletli<br/>
olduğunu ileri sürmüşlerdir. Çünkü Cebrâil, her biri yüce şan ve mertebeye delalet eden<br/>altı sıfatla nitelenmişken, Peygamberimiz (s.a.) ise sâdece “deli olmamak”la<br/>vasfedilmiştir, demişlerdir. Oysa bu iddiâ ve akıl yürütme zayıftır. Çünkü âyetin<br/>getirilmesinden maksad, Peygamberimiz (s.a.) hakkında kâfirlerin sözlerini<br/>reddetmektir. Çünkü kâfirler şöyle diyorlardı: <i><b>“Ey kendisine Kur’an indirilen<br/>(Muhammed!) Sen mutlaka bir mecnunsun.”</b></i> (Hicr 15/6) Dolayısıyla bu âyet,<br/>Cebrâil ile Peygamber Efendimiz’in her birinin faziletlerini sayıp dökmek ve aralarında<br/>mukayese yapmak için getirilmemiştir. Öte yandan Cebrâil’in yukarda zikredilen<br/>sıfatlarla anlatılmış olması, Peygamberimiz (s.a.) açısından onun şerefini beyân<br/>
