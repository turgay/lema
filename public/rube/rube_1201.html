<a name=1202></a><img src="flower_sep.jpg"/><br/>
<i>“Eğer</i> gerçek bir îmanla <i>inanır”</i>, nifâktan <i>“korunursanız” </i>bu îman ve korunmanıza<br/>
karşılık olarak <i>sizin için</i> künhüne vâkıf olunamayacak <i>“büyük bir mükâfat vardır</i>.<i>”</i> Bu<br/>mükâfat ise, takvâlarının büyüklüğü oranında olacaktır. Çünkü, en yüce maksada doğru<br/>seyretmek ve seçilmişlik mertebelerine ulaşmak, ancak takvâ ayakları ile yüründüğü<br/>zaman, kolaylaşır.<br/>
<i>“Tarîkatta ayak koymak gerek, nefes (lâf) değil.<br/>Sâbit kadem olmayan nefes bir işe yarar değil.</i><br/>
<b>İbrâhîm b. Edhem </b>anlatıyor: “Bir geceyi Beyt-i Makdis’teki kayanın altında<br/>
geçirdim. Gecenin bir vakti, iki melek inip biri diğerine: “Şuradaki kim?” dedi. Öteki:<br/>“İbrâhîm b. Edhem’dir.” diye cevap verdi ve devam etti: “Bu zât, Allah’ın kendisini<br/>mertebelerinden bir mertebeye indirdiği zattır.” Birinci melek: “Niçin, peki?” diye<br/>sorunca: “Çünkü” dedi öteki, “Basra’da hurma satın alırken, satıcının hurmalarından bir<br/>hurma, bunun hurmalarının içine düşmüştü.” İbrâhîm devam ediyor: “Basra’ya gittim,<br/>aynı adamdan hurma satın aldım ve satın aldığım hurmalardan birini onun hurmalarının<br/>içine attım. Sonra Beyt-i Makdis’e geldim. Kayanın altında gecelerken, gecenin bir<br/>vakti bir baktım semâdan inen o iki melek! Biri diğerine: “Şuradaki kim?” diye sordu.<br/>Öteki: “Bu, hurmayı yerine koyan ve böylece derecesi yükselen zattır.” dedi.<br/>
İşte gerçek takvâ! İşte herkesin hakkına gerektiği şekilde riâyet! Ancak, böyle bir<br/>
takvâya, Cenâb-ı Peygamber (s.a.)’i araya koymadan ulaşmak müyesser olmaz. Çünkü<br/>gaybî hakikat ve haller, peygamberlerin aracılığı olmadan kimseye açılmaz. <i>“Allah sizi<br/>gaybe vâkıf kılacak değildir, ancak...”</i> âyet-i kerîmesi de buna işâret etmektedir. Kendi<br/>görüş ve seçimine bağlı kalan biri nasıl olur da gerçek takvâya ve kayıtlılıktan<br/>sıyrılarak mutlaklık âlemine (âlem-i itlâk) yükselebilir?! Cenâb-ı Hak şöyle buyuruyor:<br/><i><b>“O’na ulaşmaya yol arayınız.”</b></i> (el-Mâide, 5/35) Öyle ise Hz. Peygamber’in peşinden<br/>gitmek son derece lüzûmludur.<br/>
<i>Gerçek şu ki, olmadan tâbi Seyyid-i rusule<br/>Hiçbir kimse varamaz menzile, vusûle<br/>Hiçten hiçbir kapıya yol bulamaz,<br/>Rasûlü kapısından başkasına gönül bağlayan.</i><br/>
Allah ve Rasûlü’ne îman, ancak tasdîk-i kalbî ile, güçlü bir irade ile ve şerîata<br/>
sımsıkı sarılmakla olur. İnsanın kurtuluşu, ancak buradadır, başka şeylerde değil.<br/>Rivâyet ediliyor ki: Mü’minler, <i><b>“sizden cehenneme uğramayacak yoktur.”</b></i> (Meryem,<br/>19/71) âyet-i celîlesi gereğince cehenneme uğrayınca, Allah tevhidlerinin sevabını bir<br/>gemiye; Kur’ân-ı Kerîm’i gemi halatına; namazı ise gemi yelkenine çevirir. Hz.<br/>Muhammed Mustafa (s.a.)’yı da geminin kaptanı kılar. Mü’minler Allah’ı tekbir ederek<br/>
