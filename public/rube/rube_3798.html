<a name=3799></a><i>Ben diken, çör çöp gibi dışarıda kalmışım<br/>Züleyhâ’nın derd ve hasreti sınırı aşınca<br/>Toprağı öptü ve yere serildi<br/>İki gözüne iki parmağını getirdi<br/>İki nergisi, iki gözünü yerinden çıkardı<br/>Baş kâsesinden Yûsuf ’un toprağına bıraktı<br/>Ki toprağa nergis ekmek çok güzeldir<br/>Kan bulaşan yüzünü Yûsuf ’un toprağına koydu<br/>Hâlsiz bir şekilde yeri öptü ve can verdi<br/>Hoştur o âşık ki böyle merdin hicrânından,<br/>Cânânının halvetgâhına cânını iletir<br/>İlk olarak cânândan gayrıya nazar etme<br/>Sonra nakd-i cânını onun toprağı üzerine bırak.<br/>Binlerce feyz onun cânı ve teni üzerine olsun<br/>Can gözü cânânı ile aydın olsun.<br/>Adamlar onun hâlini görünce<br/>Felek üzerine feryâd ü figan ettiler<br/>Züleyhâ’nın firkat tozundan yüzünü temizlediler<br/>Yûsuf ’un yanında onu toprağa verdiler</i><br/>
<i>el-Kısas</i>’ta der ki: “Züleyhâ Yûsuf’tan önce vefât etti. Yûsuf (a.s.) onun ölümüne çok<br/>
üzüldü. Ondan sonra kimseyle evlenmedi. Ölüm vaktinin yaklaşığını hisseden Yûsuf<br/>(a.s.), oğlu Efrâyim’e insanları yönetmesini vasiyet etti.<br/>
Âilesi, çocukları, kardeşleri ve kendisine inananlarla Mısır’dan çıktı. Cebrâil (a.s.)<br/>
Yûsuf’a inip Nil’den Feyyum bölgesine doğru bir körfez açtı. Birçok insan daha ona<br/>katıldı. Yûsuf (a.s.)’a inananlar, burada iki şehir inşa ederek bunlara Haremeyn adını<br/>vermişler. Yûsuf (a.s.) da ölünceye kadar burada yaşadı.<br/>
Öldüğü vakit Mısırlılar, Nil’in hangi tarafına gömüleceği konusunda anlaşmazlığa<br/>
düştüler. Herkes gerek mübârek kabriyle bereketlenmek, gerekse kabri bolluğa vesile<br/>olsun diye onun Nil’in kendi yaşadıkları tarafına gömülmesini arzuluyordu.<br/>
Sonunda savaşmaya bile karar verdiler. Fakat sonra bir sene Nil’in Mısır tarafına bir<br/>
sene de çöl tarafına defnedilmesi üzerinde anlaşmaya vardılar. Böylece önce Mısır<br/>tarafına defnedildi. O tarafta büyük bir verim alındı. Öbür taraf ise verim alamadı.<br/>Sonra çöl tarafına nakledildi. Bu sefer de bu taraf verimli öbür taraf kıtlıkta kaldı.<br/>Nihâyet onun Nil’in ortasına gömülmesi konusunda uzlaştılar. Nil’in ortasını bir zincirle<br/>ölçerek mermer bir sanduka ile oraya defnettiler.<br/>
<i>Bir taşı yarıp Yûsuf ’un kabri eylediler<br/>Nil’in dibine orta bir yere koydular<br/>Birisi âşinâlık denizinde gark oldu</i><br/>
