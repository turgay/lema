<a name=297></a><img src="RuhulBeyan-297_1.jpg"/><br/>
<img src="RuhulBeyan-297_2.jpg"/><br/>
<img src="RuhulBeyan-297_3.jpg"/><br/>
<img src="RuhulBeyan-297_4.jpg"/><br/>
<b>Üftâde </b>hazretleri bu konuda şöyle demiştir: “Mûsâ (a.s.)’ın Rabbi ile kırk gün<br/>
süreyle vakit tayin edip sözleşmesi gibi bir olay, Peygamber Efendimiz hakkında vâkî<br/>olmamıştır. Ancak Efendimiz, Ramazan ayının son on gününü i’tikâfla geçirirdi.<br/>Halvetiye tarîkatı kırk günlük çile çıkarmayı Mûsâ (a.s.)’dan almışlardır. Zira Mûsâ<br/>(a.s.) Tûr’da kırk gün ibâdetle meşgul olmuştur.” Şeyh <i>Hüdâyî </i>hazretlerinin <i>Vâkıât</i>’ında<br/>böyle yazılıdır.<br/>
<i>et-Te’vîlâtü’n-Necmiyye</i>’de şöyle denilmiştir: Şükür, söz, amel ve hâl ile olmak üzere<br/>
üç çeşittir. Söz ile şükür, insanın nimeti nefsinde gizlice, başkalarının yanında açık<br/>olarak anması, Rabbine ihtiyaç arzetmesiyle olur. Zira Allah Teâlâ: <i><b>“Rabbinin<br/>nimetine gelince, onu minnet ve şükrânla an!”</b></i> (ed-Duhâ, 93/11) buyurmaktadır.<br/>Peygamberimiz de <i>“Nimeti anmak şükürdür”</i><a href="RuhulBeyans.html#313">[281] </a>buyurmuştur.<br/>
Amel ile şükür, Allah’ın nimetlerini O’nun râzı olduğu yerlerde sarfedip isyan<br/>
yolunda kullanmamak; yapamadığı ibâdetleri telâfî etmeye çalışıp günahlardan yüz<br/>çevirmekle olur. Zîrâ Allah Teâlâ: <i><b>“Ey Dâvud âilesi! Şükredin”</b></i> (Sebe’ 34/13)<br/>buyurmaktadır.<br/>
Hâl ile şükre gelince, kulun gönlüne <i>“Şekûr”</i> sıfatıyla tecellî edip nimeti de; şükretme<br/>
gücünü de verenin Allah olduğunu görmektir. Böylece kul, nimetin de, şükrün de<br/>Allah’dan geldiğini bilir. Nimet vereni nimette görür; nimeti nimet verenden bilir.<br/>Şekûr’ü şükürde görür, şükrün Şekûr’den olduğunu bilir. Kul, varlığını ve şükrünü,<br/>Allah’ın nimetlerinden iki ihsân olarak görür. Böylece nimeti görmek kul için ayrı bir<br/>nimet olur. Kulun vücûdu, Allah’ın <i>“Cemâl”</i> ve <i>“Şekûr”</i> sıfatlarının aynası hâline gelir.<br/>Kulun nimeti vereni ve nimetleri görmesi, ayrı bir nimettir; şükrü gerektirir. Sonsuza<br/>dek devam edecek olan bu durumda kul, Allah’a hakkıyla şükredemeyeceğini; belki<br/>çokça şükredenlerin O’na şükretmiş olacağını anlar. Allah Teâlâ: <i><b>“Kim bir iyilik<br/>işlerse onun sevâbını artırırız. Şüphesiz Allah bağışlayan </b></i>(iyiliğe) <i><b>karşılık<br/>verendir.”</b></i> (es-Şûrâ, 42/23) buyurmaktadır.<br/>
<i> </i><br/>
<i> </i><br/>
<b>54. Mûsâ kavmine demişti ki: Ey kavmim! Şüphesiz siz, buzağıyı <i>(tanrı)</i></b><br/>
<b>edinmekle kendinize kötülük ettiniz. Onun için Yaradanınıza tevbe edin de<br/>nefislerinizi <i>(kötü duygularınızı) </i></b><b>öldürün. Öyle yapmanız yaratıcınızın katında sizin<br/>için daha iyidir. Böylece Allah tevbenizi kabûl etmiş olur. Çünkü acıyıp tevbeleri<br/>kabûl eden ancak O’dur.</b><br/>
Ey İsrâîloğulları! Buzağıya tapınan kavmine Mûsâ’nın şunları söylediği zamanı<br/>
hatırlayın ki bu hitab Allah’ın onlara beşinci lütfudur. Âyette Mûsâ (a.s.)’ın kavmine:<br/>
