<a name=9441></a>4. Evinde oturduğu halde mücahid ve gazi fazileti isteyen şeytanla mücadele etsin.<br/>5. Veremediği sadakanın faziletini isteyen ilimden bildiğini insanlara öğretsin.<br/>6. Gidemediği hac sevabını isteyen cumaya devam etsin.<br/>7. Çok ibâdet edenlerin faziletini isteyen insanların arasını düzeltsin.<br/>8. Kahramanlar fazileti isteyen kendisi için istediği şeyleri kardeşi için de istesin.<br/>Peygamberimiz (s.a.) şöyle buyurdu: <i>“Gözlerinize, ibâdetten olan nasibini veriniz.”</i><br/>
Ey Allah’ın Rasûlü! Gözlerin ibâdetten nasîbi nedir?” dediklerinde: <i>“Mushafa<br/>bakmak, onun mânâlarını düşünmek ve hayret uyandıran haberlerinden ders ve ibret<br/>almaktır” </i>buyurdu.<a href="RuhulBeyans.html#9442">[66]</a><br/>
<i>Mesnevî</i>’de şöyle gelmiştir:<br/>
<i>Gazneli Hakîm Senâî, perdeli olanlara<br/>Ne güzel mânevî bir misal getirdi.<br/>Kur’ân’da sözden, laftan başka bir şey görmezlerse<br/>Sapık kimselerin bu hâline şaşılmaz.<br/>Zira nurla dolu güneş ışığından<br/>Körün gözü harâretten başka bir şey hissetmez.</i><br/>
<b>İbn Abbas</b> (r.a.): “Tâdîl-i erkan ve tefekkür içinde kılınan iki rekat namaz, gönlünü<br/>
vermeden kılınan bir gecelik ibâdetten daha iyidir” demiştir.<br/>
<b>Hasan Basrî</b> (r.h.): “Sözü hikmetli olmayan kimsenin konuşması lağvdır, boştur,<br/>
faydasızdır. Susması tefekkür olmayanın sükûtu sehivdir, gaflettir. Bakışı ibret ve öğüt<br/>olmayan kimsenin bakması oyundur, gaflettir” demiştir.<br/>
<b>Ebû Süleyman</b> (r.h.) der ki: “Dünya için düşünmek âhirete perdedir, velâyet ehli için<br/>
ukubet ve azabdır. Âhiret için tefekkür hikmet getirir ve kalbi diriltir.”<br/>
<b>Süfyan b. Uyeyne</b>’nin çok söylediği beyitlerden biri şudur:<br/>
<i>Kişinin tefekkürü varsa<br/>Her şeyde onun için öğüt vardır.</i><br/>
Tefekkür ya Yaratan hakkında veya yaratılmışlar hakkında olur. Hâlık/Yaratan<br/>
hakkında tefekkür de Allah’ın sıfat ve fiilleri hakkındadır. Cenab-ı Hakk’ın zâtı<br/>hakkındaki düşünce yasaklanmıştır. Çünkü Allah Teâlâ’nın yüce zâtını Allah Teâlâ’dan<br/>başkası bilemez. Ancak O’nun azameti, sonsuz büyüklüğü, celal ve kibriyâsı itibariyle,<br/>varlığı kendinden olduğu, bakası sonsuz bulunduğu, O’nun hakkında fenâ ve imkan<br/>konularının imkânsız bulunduğu; her şey O’na muhtaç olduğu halde, O’nun hiç bir şeye<br/>muhtaç olmadığı, yâni samediyeti hakkında tefekkür câizdir, yasaklanmamıştır. Allah<br/>Teâlâ’nın sıfatlarındaki tefekkür, onların kemali itibariyledir. Şöyle ki, ilâhî ilmi bütün<br/>malûmatı, kudreti bütün kâinatı, semî sıfatı bütün işitilen şeyleri ve basîr sıfatı bütün<br/>görülebilen şeyleri kuşatmış olduğunu düşünmek gibi.<br/>
