<a name=10196></a><img src="RuhulBeyan-10196_1.jpg"/><br/>
<img src="RuhulBeyan-10196_2.jpg"/><br/>
<img src="RuhulBeyan-10196_3.jpg"/><br/>
ile aynı anlamı taşımaktadır. Bir başka ifâde ile siz de O’na döneceksiniz. Çünkü o gün<br/>Allah’tan başka ne bir hükümran ve ne de bir mâlik vardır. Ya da Allah’ın dilemesine<br/>döneceksiniz. Allah’ın dilemesi onların istikrar bulacakları noktadır. Ve Allah<br/>dilediğini cennete, dilediğini cehenneme koyacaktır. Yaptığımız bu tefsire göre üzerinde<br/>durduğumuz âyet-i kerîmede yer alan “müstekarr” kelimesi mekân ismi olmuş olur.<br/>
<b>13. O gün insana, ileri götürdüğü ve geri bıraktığı ne varsa bildirilir.<br/></b><i>“O gün insana önden yapıp yolladığı”</i> gerek hayır gerek şer olsun amelleri <i>“ve</i><br/>
<i>geride bıraktığı”</i> hayır veya şer yapmadığı <i>“şeyler haber verilecek.”</i> O gün insana<br/>ister itâatkâr, ister fâcir/günahkâr olsun herkese amellerinin tartılması esnâsında<br/>amellerin sunulması ve hesâba çekilme sırasında önden yapıp yolladığı ve geride<br/>bıraktığı şeyler haber verilecek. Haber verecek olan Allah’tır veya O’nun emriyle<br/>görevlendirilmiş melektir ya da O’nun açacak olduğu amel defteridir.<br/>
Gerek hayır, gerek şer kişinin önden gönderdiği amelleri kendisine haber verilecek ve<br/>
hayır göndermişse karşılığında sevap alacak, şer göndermişse cezâya çarptırılacaktır.<br/>
Geriye bıraktığı yâni yapmadığı ameller de hayır olsun, şer olsun kendisine haber<br/>
verilecektir. Yapmadığı, geriye bıraktığı hayır yüzünden cezâlandırılacak, şer yüzünden<br/>sevaba nâil olacaktır.<br/>
Üzerinde durduğumuz bu âyet-i kerîmeyi şöyle anlamak da mümkündür: O gün insana<br/>
önden gönderdiği; yâni hayatında iken malından tasadduk ettiği şeylerle geriye bıraktığı<br/>veya vakfettiği ya da vasiyet ettiği şeyler haber verilecektir.<br/>
Bir başka ihtimale göre; o gün insana amelinin başı ve sonu haber verilecektir.<br/><b>Şeyhü’l-İslâm Abdullah Ensârî </b>(k.s.) buyurmuştur ki: Günahı cür’etle, cesâretle<br/>
önden gönderirsin, malı da hasretle geride bırakırsın. Günahı tövbeyle yok et, hiçbir şey<br/>geride kalmasın. Malı da sadaka ile önden gönder ki hepsinin sevabı sana kalsın.<br/>
<i>Malını önden gönderirsen iyi olur<br/>Göndermezsen arkasından hasretle bakarsın.</i><br/>
Bir hadis-i şerifte Peygamber (s.a.) Efendimiz şöyle buyurmuştur: <i>“Sizden her</i><br/>
<i>birinizle rabbiniz mutlaka konuşacaktır. Kendisi ile rabbi arasında hiçbir tercüman<br/>ve hiçbir perde olmayacaktır. Kişi sağa bakacak orada sâdece daha önce yapıp<br/>gönderdiklerini görecek. Sola bakacak orada da yapıp gönderdiklerini görecektir.<br/>Sonra önüne bakacak yüzüne doğru olan cehennemden başka bir şey görmeyecektir.<br/>O hâlde yarım hurma ile de olsa sadaka vererek cehennemden korununuz” </i><a href="RuhulBeyans.html#10198">[194]</a><br/>
