<a name=2245></a><img src="RuhulBeyan-2245_1.jpg"/><br/>
<img src="RuhulBeyan-2245_2.jpg"/><br/>
<img src="RuhulBeyan-2245_3.jpg"/><br/>
<img src="RuhulBeyan-2245_4.jpg"/><br/>
<img src="RuhulBeyan-2245_5.jpg"/><br/>
İblis ile konuşmuştur. Çünkü Allah’ın biriyle konuşması, muhatabı hakkında rahmet,<br/>hoşnudluk, ikram, ve kadrini yüceltmek anlamına gelir. Bilmez misin ki, Musa (a.s.) bu<br/>özelliği ile Halilullah İbrahim (a.s.) ve Efendimiz Muhammed (s.a.v.) dışındaki<br/>peygamberlerden üstün olmuştur.<br/>
Eğer “Allah’ın birisini bir işle vazifelendirmesi, onun için onur kaynağıdır. Halbuki<br/>
İblis hakkında bu görevlendirme, bir şereflendirilmeye vesile olmamıştır. Keza Allah’ın<br/>kelâmını göndermesi başkaları için bir övünç kaynağı olduğu halde, aynı durum İblis<br/>için söz konusu değildir. Bu nasıl izah edilir?” denirse, şöyle cevap verilir:<br/>
Sadece vazifelendirmek, gönderilmiş olmak, başlıbaşına bir onur kaynağı değildir. Bu<br/>
ancak bir delili ortaya koymak için olur. Nitekim Allah, Musa (a.s.)’ı, Firavun ve<br/>Hâmân’a göndermiştir. Onların Allah’ın düşmanları olduğunu bildiği halde onlara Mûsâ<br/>(a.s.)’ı göndererek onlara ikram etmeyi ve onları yüceltmeyi kastetmemiştir. Musa<br/>(a.s.)’a hitâbı ise onu şereflendirmek içindir.<br/>
<i><b>“(Allah) onlara seslenerek: “elçilere ne cevap verdiniz?” dediği gün.”</b></i> (el-Kasas,<br/>
68/65) ayetinde belirtilen Allah Teâlâ’nın seslenmesi de melekleri vasıtasıyle olacaktır.<br/>
<b>16. İblis dedi ki: Öyle ise beni azdırmana karşılık, and içerim ki, ben de onları</b><br/>
<b>saptırmak için senin doğru yolunun üstüne oturacağım.</b><br/>
İblis <i>“dedi ki: “Öyle ise beni azdırmânâ karşılık.”</i> <i>“iğva” </i>(azdırmak), doğru yoldan<br/>
saptırmak anlamındadır. Yani, beni azgın, yoldan çıkmış, rahmetten mahrum bir hâle<br/>getirdiğin için <i>“and içerim ki,”</i> Senin izzetin hakkı için yemin ederim ki, <i>“ben de onlar<br/></i>(ı saptırmak) <i>için senin doğru yolunun üstüne oturacağım.”</i> Âdem (a.s.)’ın ve<br/>zürriyetinin yoluna oturup onları hep gözetleyeceğim. Yol kesicilerin, yolcuların yolunu<br/>kesmek için yaptığı gibi önlerine dikileceğim. Yani, cennete ulaştıran yolda insanların<br/>önüne geçeceğim. Bu yol, İslâm dinidir.<br/>
Ayetteki <i>“oturmak”</i> ifadesi, Âdemoğullarını aldatmaya çalışmak, bu yönde çeşitli<br/>
planlar kurmaktan kinayedir. Bir işi tamamlamak için kendini helak edercesine gayret<br/>gösteren kimse, maksadına ermek için kendini meşgul eden şeyleri gönlünden çıkarmak<br/>ve maksadına tüm varlığı ile yönelmek için oturur.<br/>
<b>17. “Sonra elbette onlara önlerinden, arkalarından, sağlarından, sollarından</b><br/>
