<a name=1655></a><i>Bu ölmüş dünyâda onlara rahatlık yoktur<br/>Çünkü ot hayvanlardan başkasına lâyık değildir<br/>Meclisi ve vatanı gül bahçesi olan<br/>Külhanda nasıl şarap içer?</i><br/>
<i>“Kan ve domuz eti”</i> de size haram kılındı. Yani, bunların helal olanı da haramı da, azı<br/>
da çoğu da birdir. Çünkü kanın (dalak ve ciğer içinde kalan kan gibi) helâl olanı vardır.<br/>Domuz eti ise tamâmen haramdır. Kan ete nisbetle az, et ise kana nisbetle çoktur.<br/>
<i>“Allah’tan başkası adına boğazlanan”,</i> yani Allah’tan başkası adına gösteriş olarak<br/>
yapılan her ibadet, tâat, Kur’ân kırâatı, ders yapmak ve hadis rivâyet etmek haramdır.<br/>
<i>“Boğulmuş ve vurup öldürülmüş”,</i> bunlardan maksat nefistir. Yani, onlar mücâhede<br/>
ile nefislerini boğarlar ve türlü riyâzatlarla onu isteklerden alıkoyarak, riyâ ve gösteriş<br/>gibi isteklerine muhâlefet ederek ona vururlar.<br/>
<i>“Yukarıdan yuvarlanıp düşmüş ve boynuzlanıp ölmüş” </i>Yani, onlar akranları ile<br/>
boynuzlaşıp sürtüşerek, kardeşleri ile münâkaşa ederek ilmi ile övünerek ve dostlar<br/>arasında zahitlik taslayarak nefislerini yüceler yücesinden aşağıların en aşağısına<br/>yuvarlayıp düşürenlerdir.<br/>
<i>Yırtıcı hayvanların yediği hayvanlar -ölmeden yetişip kestikleri müstesnâ- </i>Bu ifâde;<br/>
insanların ihtiyaç duydukları zarûrî kuvveti elde etmek için yırtıcı hayvanlar gibi<br/>yemekten sakınmalarına işârettir. Onlar dünyâ cîfesine köpekler gibi saldıran, onu tamah<br/>pençesi ile çekiştiren zâlimlerdir. Siz ancak helâl kazançla ve uygun yolla elde<br/>ettiklerinizden durumun zorunlu bıraktığı kadarını yiyebilirsiniz.<br/>
<i>“Dikili taşlar üzerine boğazlanmış hayvanlar”</i> burada nefsin dünyevî ve uhrevî<br/>
istekler uğruna türlü gayret ve çabalarla boğazlayıp fedâ ettiği şeylere işaret<br/>edilmektedir.<br/>
<i>Fal oklarıyle kısmet aramanız size haram kılındı. Bunlar fısktır.</i> Yani istediğiniz<br/>
şeyin meydana gelmesi ve maksûdunuza kavuşma husûsunda tereddüt içinde ve tefe’ül<br/>peşinde olmayın. Dînen yasak olan bu hususlara son verir ve boş beklentilerden<br/>kurtulursanız, Allah için ihlas, Allah’da ihlas ve Allah ile ihlas üzere olursanız, rabbânî<br/>cezbelerle benlik hapishânesinden ve insanlık zindanından kurtulursanız; geceniz<br/>gündüze ve zulmetiniz nûra döner.<br/>
<i>Bugün kâfirler, sizin dîninizden ümit kesmişlerdir.</i> Nefs-i emmâre ile onun sıfatları,<br/>
dünyâ ve onun şehvetleri, sizin tekrar onların dînine dönme ve kıblelerine doğru namaz<br/>kılma ihtimâliniz kalmadığını kesin olarak bilmişlerdir.<br/>
<i>“Artık onlardan korkmayın.”</i> Siz onların karışık hîlelerinden ve tuzaklarının ağından<br/>
kurtuldunuz.<br/>
Allah Teâlâ buyuruyor: <i>“Benden korkun.”</i> Zira benim hîlem şiddetli, tuzağa<br/>
düşürmem aciz bırakıcı, yakalamam çetin ve hapsetmem uzun sürelidir.<br/>
<i>“Bugün sizin için dîninizi kemâle erdirdim.”</i> Yani, ezelde sizin dîninizi en<br/>
mükemmel din kıldım. Bütün dinler ve milletler içinde en kâmil dîni size nasib ettim.<br/>
