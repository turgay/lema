<a name=9865></a><b>Hz. Abbas</b> (r.a.) develerinin yüzlerine dağlamak sûretiyle işâret vurmuştu. Bunun<br/>
üzerine Peygamber Efendimiz (s.a.) ona; <i>“Dikkat ediniz ve iyi davranınız, sen<br/>koyacağın alâmeti hayvanların (yüzlerine değil) arka taraflarına vur”</i> buyurmuştur.<br/><a href="RuhulBeyans.html#9866">[50]</a><br/>
Burun kelimesinin “el-Hurtûm” kelimesi ile ifâde olunması, kasdedilen kişiyi küçük<br/>
düşürmek ve ona hakâret etmek içindir. Çünkü “hurtûm” kelimesi sâdece fillerde ve<br/>domuzlarda kullanılır. Benzetilme amacıyla seçilen hayvan ne kadar pis, ne kadar iğrenç<br/>olursa ifâdede sağlanan küçümseme ve hakâret dozu o derece güçlü ve sağlam olur.<br/>
Rivâyete göre Velid’in Bedir savaşı günü burnu yaralanır ve bu yaranın izi ömrünün<br/>
sonuna kadar burnunda kalır.<br/>
<i>el-Keşf</i> müellifinin ifâdesine göre bu rivâyet zayıftır. Çünkü Velid Bedir savaşından<br/>
önce ölmüştür. Burnuna hayatının sonuna kadar izi kaybolmayacak bir işâret koymuş<br/>değildir.<br/>
<b>Râğıb İsfahânî</b>’nin anlayışına göre âyet-i kerîmenin mânâsı “biz ona ömrü boyu asla<br/>
silinmeyecek bir ar ve leke veririz” demektir. Nitekim <i>el-Keşşaf</i> yazarı aynı kanâattedir.<br/>Ona göre asla silinmeyecek bu leke, Allah’ın kendini büyük bir zillete düşürmesinden<br/>ibârettir. Âyetin bu mânâya alınmasının nedeni; insanın yüzünün vücudunda en değerli<br/>organı olmasından, burnunun ise yüzündeki en bâriz ve ön plana çıkan organı<br/>olmasından dolayıdır. Burun üzerine dağlama yapılarak işâret konulması, o kişinin zelil<br/>ve hakir kılınmasının son derece şiddetli olacağını vurgulamasından dolayıdır. Çünkü<br/>insanın yüzüne dağlama yoluyla bir işâret konulması orada çirkinlik sebebi olacağına<br/>göre, bunun, yüzdeki en bâriz bir organ olarak burna vurulması sonucunda yüzde<br/>meydana getirecek olduğu çirkinliği varın siz hesap edin!<br/>
<b>el-Adbî</b> der ki: Allah Velid’i çok yemin etmek, aşağılık ve hakir olmak, sürekli<br/>
ayıplamak, lâf getirip götürmek, cimrilik ve zulüm yapmak, günahkâr olmak, kaba ve<br/>haşin bulunmak ve herhangi bir kabileye yanaşma ile niteliyor ki bu niteleme dünyada<br/>ve âhirette ondan asla ayrılmayacak bir ar ve lekedir. Nitekim <b>eş-Şâbi</b>’den “utullin”<br/>kelimesi hakkında rivâyet edilen tefsir bu mânâya işâret etmektedir. Şâbi’nin ifâdesine<br/>göre “utull” katı ve kaba, “zenim” kötülükten alâmeti olan ve koyunun tanındığı alâmet<br/>gibi bununla tanınan kişidir.<br/>
Bu âyetin tefsirini bâzıları şöyle yapmışlardır: Biz kıyâmet günü ona öyle bir çirkin<br/>
işâret vururuz ki bununla diğer kâfirler arasında tanınır, onun yüzünü adamakıllı kapkara<br/>bir hâle çeviririz. Çünkü o, Peygamber Efendimiz’e düşmanlıkta son derece ileri<br/>gitmişti. Bu tefsire göre âyette yer alan el-Hurtûm kelimesi, mecazen yüz anlamına<br/>kullanılmış olmaktadır. Mecâzın yönü ise, bir cüz’ün (burun) zikredilmesi ve bununla<br/>bütünün (yüzün) irâde edilmesi kabilindendir.<br/>
<i>et-Tevilatu’n-necmiyye’</i>nin anlayışına göre âyet-i kerîmenin mânâsı; Biz onun isti’dâd<br/>
hortumunu bu’d ve hicap ateşinin dağlaması ile dağlarız da nihâyetinde o, ilâhî<br/>nefhalarla ve rabbânî esintilerle damgalanmaz ve işâretlenmez.<br/>
