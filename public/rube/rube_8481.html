<a name=8482></a>yoktur. Öyle ise mîzana nasıl girer ki! Allah Teâlâ’dan sahih olarak nakledilen şu haber<br/>buna işâret etmektedir. Allah Teâlâ şöyle buyuruyor: <i>“Yedi kat gökler ve benden başka<br/>göklerin sakinleri, yedi kat yerler ve benden başka onların sakinleri hepsi terazinin<br/>bir kefesinde olsa ve «lâ ilâhe illallah» diğer kefesinde olsa elbette lâ ilâhe illallah<br/>onları tartar ve onlardan ağır gelir.”</i><a href="RuhulBeyans.html#8487">[61]<i> </i></a>Bu işâretten anlaşılan şudur ki, lâ ilâhe<br/>illallah’ın hakikat mîzânına girmesine mâni olan şey, lâ ilâhe illallah’ın muâdili ve<br/>benzeri olmamasıdır. Nitekim âyet-i kerimede: <i><b>“Ona benzer hiçbir şey yoktur.”</b></i> (Şûrâ<br/>42/11) buyrulmaktadır.<br/>
Şâyet bu kelime-i tevhidden tevhîd-i resmî murad edilirse bu sefer mîzana girer.<br/>
Çünkü bunun bir, hattâ birçok zıddı yâni muâdil ve mümâsili olarak mizana konulacak<br/>şey vardır. Bu hususa meşhur doksan dokuz dosya sahibinden bahseden hadisle işâret<br/>edilmiştir. <b>Abdullah b. Amr</b> (r.a.)’den rivâyet edildiğine göre Peygamberimiz (s.a.)<br/>şöyle buyurmuştur: <i>“Allah Teâlâ kıyâmet günü ümmetimden bir kişiyi bütün yaratıklar<br/>ve şâhidler huzurunda durduracaktır. Ve bu adama her biri gözün görebildiği mesafe<br/>kadar büyük olan doksan dokuz suç dosyası açacaktır. Sonra bunlardan inkâr edip<br/>kabul etmeyeceğin bir isnad var mıdır? Benim yazıcı muhafız meleklerim sana<br/>haksızlık ettiler mi? diye soracak. Adam: «Hayır yâ Rabbi!» diyecek. Allah Teâlâ:<br/>Peki bunları yapmakta bir mâzeretin var mı? buyuracak. Adam: «Hayır yâ Rabbi!»<br/>diyecek. Allah Teâlâ: Evet bizim katımızda sana âid bir iyilik var. Bugün sana<br/>haksızlık yapılmaz, buyurur. Bu arada bir etiket yahut hüviyet cüzdanı pasaport<br/>evsafında içinde; «eşhedü en lâ ilâhe illallah ve eşhedü enne Muhammeden abdühü<br/>ve rasûlüh» yazılı olan bir kağıt çıkarılır. Allah Teâlâ adama: Teraziye koyacak<br/>şeyini getir, buyurur. Adam: «Yâ Rabbi! Bu suç dosyalarıyla beraber bu kağıdın ne<br/>önemi var ki» der. Allah Teâlâ: Sana haksızlık yapılmaz</i>, <i>buyurur.”</i><br/>
Peygamberimiz (s.a.) devamla şöyle buyurdular: <i>“Bu doksan dokuz suç dosyası</i><br/>
<i>terazinin bir kefesine, kelime-i şehâdet ve kelime-i tevhid yazılı olan kağıt diğer<br/>kefesine konulur. Suç dosyaları hafif gelir uçup kaybolup gider. O kağıt ağır gelir.<br/>Sonuçta hiçbir şey Allah’ın isminden, kelime-i şehâdet ve kelime-i tevhidden daha<br/>ağır gelmez.”</i><br/>
İşte burada terazinin kefesi sadece meleğin yazmış olduğu bir kağıt ile dolmuştur. Bu<br/>
kelime burada yazılı olup konuşulan, okunan, yaratılmış olan bir kelimedir. Bu işâretten<br/>anlaşılan şudur ki, bu kelimenin şerîat mîzanına girmesinin sebebi, buna muhalif olan<br/>bir şeyin var olmasıdır. O da dosyalara yazılmış bulunan günahlar ve kötülüklerdir.<br/>Allah Teâlâ’nın böyle bir dosya sâhibi hakkında üzerinde kelime-i tevhid yazılı olan<br/>kağıdı mîzana koyması, mahşer halkının kelime-i tevhidin faziletini görmeleri içindir.<br/>Ancak bu durum, müminlerden günahları sebebiyle cehenneme girecek olanlar girdikten<br/>ve mahşer meydanında sadece cennete girecek olanlardan kimse kalmadıktan sonra<br/>olacaktır. Çünkü bu kelime-i tevhid, Allah Teâlâ’nın cehenneme girmelerine hüküm<br/>verdiği kimseler için mizana konulmaz. Bunlar, cehenneme girerler daha sonra şefaatle<br/>yahut Allah’ın Teâlâ’nın özel bir inâyetiyle cehennemden çıkarlar. Zira kelime-i tevhid<br/>
