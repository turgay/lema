<a name=5613></a><img src="RuhulBeyan-5613_1.jpg"/><br/>
zikirle ve ona devamla mümkündür. Nitekim Allah Rasûlü (s.a.): <i>“Her şeyin bir cilâsı<br/>vardır, kalplerin cilâsı da Allah’ı zikir iledir.”</i><a href="RuhulBeyans.html#5613">[173] </a>buyurmuştur. Kalb cilâlanıp<br/>parlayınca Allah cemâl nûruyla orada tecellî eder. İşte <i><b>“İyilik yapanlara daha güzel<br/>karşılık, bir de fazlası vardır”</b></i> (Yûnus, 10/26) âyetinde geçen “<i>bir de fazlası</i>” budur.<br/>
Hesapsız rızık, ancak ruhların rızıkları ve ilâhî mevhibeler bakımındandır. Bedenlerin<br/>
ve kalıpların rızıkları ise sayılı ve bellidir. Dolayısıyla akıllıya gereken şerîatın<br/>emrettiği amelleri ve tarîkat âdâbını yerine getirmek için çalışıp gayret etmektir. Çünkü<br/>bu hakîkat nurlarına ulaşmaya sebeptir. Dünyada bâtınını nurlandıranın, âhirette hem<br/>zâhiri hem de bâtını nurlanır. Bütün karşılıklar ancak yapılan amelin cinsindendir.<br/>
Rivâyete göre kıyâmet günü, yüzleri inciye benzer yıldızlar gibi parıldayan bir<br/>
topluluk haşredilir. Melekler onlara: “Sizin amelleriniz ne ki?” diye sorunca onlar: “Biz<br/>ezanı duyduğumuz zaman hemen abdest için kalkar, başka şeylerle meşgul olmazdık:”<br/>derler. Sonra yüzleri ay gibi parlak bir topluluk haşredilir. Aynı soruya onlar: “Biz<br/>namaz vakti girmeden abdest alırdık.” diye cevap verirler. Sonra yüzleri güneş gibi<br/>parlak üçüncü bir topluluk daha haşredilir. Onlar da: “Biz ezanı mescidde dinlerdik.”<br/>derler.<br/>
Bir hadiste şöyle buyrulmuştur: <i>“Cuma günü olduğu zaman mescidin her kapısında</i><br/>
<i>mescide önce gelenleri yazan melekler bulunur.” </i>Yâni bu melekler mescide birinci,<br/>ikinci vakitte gelenlerin sevaplarını yazarlar<i>.” İmam (minbere çıkıp) oturunca<br/>sahifeleri dürerler ve zikri”</i> yâni hutbeyi<i> “dinlemek üzere gelirler. Bu vakitte<br/>gelenlerin sevaplarını yazmazlar.”</i><a href="RuhulBeyans.html#5613">[174] </a>Yâni onlar için ayrıca mescide geliş sevabı<br/>yazmazlar. Onların bu gelişleri için meleklerin asla sevap yazmayacağı söylenildiği<br/>gibi, hutbeyi dinledikten sonra yazacakları da söylenmiştir. Burada bahsedilen<br/>meleklerden murâd, hafaza meleklerinden ayrı olarak cuma namazına gelenlerin<br/>sevaplarını yazan meleklerdir.<br/>
Allah’ım! Bizi hayra koşan ve hayırda yarışanlardan eyle! Bizi sıdk, hak ve yakîn ehli<br/>
ile birlikte haşret!<br/>
<a href="RuhulBeyans.html#5609">[172].</a> <i>Aclûnî</i>, I, 423<br/><a href="RuhulBeyans.html#5613">[173].</a> <i>Terğîb</i>, III, 56<br/><a href="RuhulBeyans.html#5613">[174].</a> <i>Buhârî</i>, Cuma, 31; <i>Müslim</i>, Cuma, 24<br/>
