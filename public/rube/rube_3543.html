<a name=3544></a><img src="flower_sep.jpg"/><br/>
olsun bütün konularda şaşkın bir durumdadırlar.<br/>
Nitekim <b>Molla Câmî</b> şöyle der:<br/>
<i>Ey gönül sen fuzûlî işlerde ve şaşkınlıktasın<br/>Benden neden âfiyet nişanı istersin<br/>Velî olsun nebî olsun başı dönmüştür</i><br/>
<i>“<b>Bana ne yapılacağını bilmem</b>.” </i>(el-Ahkâf, 46/9)<i> vâdîsindedir</i><br/>
Tevekkül, bütün işlerde Allah Teâlâ’ya güvenip dayanmaktan ibarettir. Mahalli<br/>
kalbdir. Kul, her şeyin Allah tarafından takdir edildiğine, zor olan bir şeyin de O’nun<br/>takdiriyle olduğuna kesin olarak inandıktan sonra zâhirî davranışlar, tevekküle ters<br/>düşmez. Bu durumda kulların hepsinin Allah Teâlâ’ya kulluk etmeleri; rütbe, akıl, mal<br/>ve evlada değil, tamamen Allah’a güvenmeleri gerekir. Çünkü yaratılan her şeyi<br/>yaratan, rızık verilen her şeyin rızkını veren Allah’tır.<br/>
Bir hadiste şöyle buyrulmuştur: “<i>Toprakta bulunan hiçbir ekin, ağaçlarda bulunan</i><br/>
<i>hiçbir meyve yoktur ki üzerinde “Rahmân ve Rahîm olan Allah’ın adıyla. Bu falan<br/>oğlu falanın rızkıdır.” yazılı olmasın</i>.”<a href="RuhulBeyans.html#3545">[196]</a><br/>
Başka bir hadiste de şöyle buyrulur: “<i>Allah Teâlâ rızıkları cesedleri yaratmadan bin</i><br/>
<i>yıl önce yaratmış ve onları gök ile yer arasına yaymıştır. Rüzgarlar onları alıp<br/>götürür ve onlar yeryüzünün doğusuna batısına düşerler. Kiminin rızkı bin yere<br/>düşer, kiminin rızkı yüz yere, kiminin rızkı da evinin kapısının önüne düşer. Bunlar<br/>geceleyip gündüzlerken rızıkları geliverir</i>.”<a href="RuhulBeyans.html#3545">[197]</a><br/>
<b>Molla Câmî</b> (k.s.) der ki:<br/>
<i>Hırsı yüklenmenin sana ne faydası var?<br/>Dûşeş bazan olur, her zaman olmaz<br/>Rızık talebinin zahmetini devamlı üzerinde tutma<br/>Sen rızkı taleb ettiğin gibi rızık da seni taleb eder</i><br/>
Tevekkül makamında en üstün ibadet tevekküldür. Rızâ makamında en üstün ibadet<br/>
rızâdır. Fenâ makamında ise fenâdır. Diğer makamları buna kıyas et.<br/>
Ayrıca ibadet türleri ne kadar çok olursa olsun, gerçek ibadet; alışkanlıkları bırakmak,<br/>
mücâhedelerle ve mâsivâdan alâkayı keserek nefse karşı koymaktır. Böylece kul, ibadet<br/>makamından ubûdiyyet makamına yükselir. Ancak bu tevhîdin kemâli ile hâsıl olur.<br/>Tevhîdin kemâli ise ancak ibâdetlere devam etmekle ve bütün hallerde Allah Teâlâ’yı<br/>zikre yapışmakla gerçekleşir.<br/>
<i>Yâ Rab, beni iki âlemde bir şeye muhtâc eyleme</i><br/>
