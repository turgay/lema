<a name=7187></a><img src="RuhulBeyan-7187_1.jpg"/><br/>
<img src="RuhulBeyan-7187_2.jpg"/><br/>
<i>“Onlar için, bunun gibi binecekleri başka şeyler de yarattık.”</i> Bu ise vuslata eren<br/>
kâmil meşâyihın himmet kanadıdır. “<i>Dilesek onları suda boğarız.</i>” Yâni şeriat gemisini<br/>kırıp parçalayarak avâmı dünya denizinde, havâssı hakikat denizinde boğarız. Tıpkı<br/>temennî ehlinden kim şerîat gemisi olmaksızın hakikat denizine açılırsa ya da şerîat<br/>gemisini parçalarlarsa, suda boğulur ve sonra da cehennem ateşine sokulurlar.<br/>
<i>“O zaman ne onların imdadına koşan olur, ne de onlar kurtarılırlar. Ancak bizim</i><br/>
<i>tarafımızdan bir rahmet”</i> ki onlar meşâyıhtır. Çünkü onlar<b> </b>Hak Teâlâ’nın rahmetinin<br/>sûretleridir<i> “ve belli bir zamana kadar” </i>yâni ezeli inâyet kendilerine yetişinceye kadar<br/><i>“dünyadan faydalandırmamız müstesnâdır.”</i><br/>
<b>45. Onlara “Yapmakta olduğunuz ve yapıp arkada bıraktığınız işlerde Allah’tan</b><br/>
<b>korkun; umulur ki size merhamet olunur.” denildiğinde <i>(aldırmazlar)</i></b><b>.</b><br/>
<i>“Onlara”</i> yani Mekke kâfirlerine uyarı yoluyla <i>“yapmakta olduğunuz” </i>yani<br/>
peygamberlerini yalanlayan geçmiş ümmetlere verilen cezâlardan ve inanmadığınız<br/>takdirde benzerinin sizin de başınıza gelmesinden korkun <i>“ve yapıp arkada bıraktığınız<br/>işlerde” </i>helâk olduktan sonra âhirette sizin için hazırlanmış olan azap konusunda<br/><i>“Allah’tan korkun.” </i>Geçmişte yaşanan vâkıalar onlardan önce olması îtibariyle sanki<br/>önlerindeymiş gibi kabul edilmiştir. Âhiret halleri onların helâkinden sonra olacağı için<br/>arkalarında kabul edilmiştir.<br/>
Ya da önünüzde olan âhiret işinden korkun ve âhiret için çalışın. Ardınızda olan<br/>
dünyadan sakının ve ona aldanmayın demektir. Burada daha başka yorumlar da vardır.<br/>Ancak bizim önce söylediğimiz daha uygundur. Çünkü Allah Teâlâ Kur’an’da kâfirleri<br/>iki şeyle korkutmuştur. Bunlardan birincisi geçmiş ümmetlerin cezâlandırılmaları,<br/>ikincisi ise âhiret azabıdır.<br/>
<i>“Umulur ki size merhamet olunur.”</i> Yâni size rahmet olunacağını umarak Allah’tan<br/>
korkun veya rahmet olunmak için Allah’tan korkun ki bu durumdan kurtulasınız. Çünkü<br/>siz kurtuluşun Allah’ın rahmetine bağlı olduğunu biliyorsunuz<i> “denildiğinde<br/>(aldırmazlar).” </i>Âdet ve alışkanlık hâline getirdikleri üzere öğütten yüz çevirirler, daha<br/>çok kibir ve inâd ederler. Nitekim gelen âyet buna delâlet etmektedir.<br/>
<b>Sa’dî</b>, <i>Bostân</i>’da der ki:<br/>
<i>Kafası kuruntu içinde olan kimsenin,<br/>Gerçeği kabul edeceğini aklından çıkar<br/>Öylesi kimse öğrenmekten bıkar, öğüt dinlemekten arlanır.<br/>Yağmur yağmakla taştan şakayık bitmez.</i><br/>
