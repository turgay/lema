<a name=8455></a><img src="figure_sep_1.jpg"/><br/>
<b>Kurtubî</b> şöyle demiştir: Sâhibini cennetten engelleyecek olan borç, bir vefa borcu<br/>
olarak kişiye bırakılıp vasiyet yapılmayan borçtur. Yahut kişinin edâya muktedir olduğu<br/>halde edâ etmediği borçtur. Yahut ahmakça ve israf üzere borçlanıp borcunu ödemeden<br/>ölen kişinin borcudur. Fakat bir kimse, fakirlik ve zor durumda kalmak gibi zaruri bir<br/>sebeple borçlanıp ölse, geride de borcunu ödeyebilecek birini bırakamamışsa, şehid ya<br/>da başkası olsun Allah Teâlâ bu kişiyi cennetten alıkoymaz. Bilakis bu kişinin borcunu<br/>Yüce Allah kendi tarafından ödeyip hasmını da râzı eder. Nitekim Peygamberimiz (s.a.)<br/>şöyle buyurmuştur: <i>“Kim ödemek niyetiyle insanların malını alıp borçlanırsa<br/>(ödeyemediği takdirde) Allah onun adına öder (ona ödeme imkânı verir). Kim de itlâf<br/>maksadıyla alırsa Allah o kişiyi ve malını itlâf eder.”</i><br/>
Bu âyet-i kerîmede hem cihad-ı asğar, yâni küçük cihad olan düşmanla, kâfirlerle<br/>
cihad edip savaşmaya hem de cihad-ı ekber yâni büyük cihad olan nefis mücâhedesine<br/>teşvik edilmektedir. Kimi, zâhiri düşman öldürürse bu kişi şehid olur. Kimi de bâtınî<br/>düşman olan nefis öldürürse bu kişi matrûd ve mel’ûn olur. Huzurdan kovulur.<br/>
Şâir der ki:<br/>
<i>Kâfirlerin öldürdüğü kimse şehîd olur.<br/>Hakk’ın huzurundan kovulan, nefsi tarafından öldürülendir.</i><br/>
Nefs-i emmare ile şeytanla savaşmak üzere Allah’tan yardım isteriz.<br/>
<a href="RuhulBeyans.html#8449">[50].</a> Irakî, Muğnî, II, 369.<br/>
