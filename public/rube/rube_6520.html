<a name=6521></a>makamları geçmesini kolaylaştırılması, bunların menfaatlarından faydalanması ve<br/>zararlarından kaçınmasıdır.<br/>
<i>“Ve yerdeki”</i> dağları, sahraları, denizleri, nehirleri, hayvanları, bitkileri, madenleri<br/>
vâsıtalı veya vâsıtasız olarak onlardan istifâde imkanlarını size vermek sûretiyle sizin<br/>emrinize verdiğini görmediniz mi?<br/>
Aynı şekilde nefislerin arzında bulunan kibir, hased, kin, cimrilik, hırs, açgözlülük,<br/>
şehvet ve benzeri yerilmiş sıfatları da size âmâde kıldı. Bunların âmâde kılınması, her<br/>birinin (mânevî terbiye ve tezkiye ile) zıddı olan güzel ahlâk ile değiştirilmesi, onların<br/>bir bir geçilmesi, güzelliklerinden istifâde edip âfetlerinden sakınılmasıdır.<br/>
“<i>Nîmetlerini açık</i>” hissedilen ve görülen “<i>ve gizli</i>” akıl ile idrâk edilen ve hissedilip<br/>
görülmeyen “<i>olarak size bolca ihsan ettiğini</i>” tamamladığını ve kemâle erdirdiğini<br/>“<i>görmediniz mi?</i>”<br/>
“<i>Nîmet</i>” aslında insanın haz duyup lezzet aldığı güzel ve hoş hallerdir. Sonra bu hoş<br/>
hâle götüren, insanın tabiatına uygun, lezzet veren her türlü iş için kullanılmıştır.<br/>
Açık/zâhir olan nîmetlere şunlar örnek verilebilir: Şekil güzelliği, boyun uzunluğu,<br/>
âzâların tamlığı.<br/>
<i>Heykeltıraşın su üzerine nakış işlemesi gibi<br/>Nutfeye peri gibi bir sûret verir.</i><br/>
Yine işitme, görme, koku alma, tatma, dokunma, konuşma gibi açık olan duyular; dilin<br/>
zikri, rızık, mal, makam, hizmetçiler, evlâdlar, sağlık, âfiyet, emniyet, günahları<br/>bırakmak, şerefin yükseltilmesi, güzel edeb, zilleti ve zellesi/hatası olmayan bir nefis,<br/>kelime-i şahadeti getirerek îmânı ikrar edip müslüman olmak, namaz, oruç, zekat, hac,<br/>Kur’ân okumak ve onu ezberlemek, Rasûlullah (s.a.)’e tâbi olmak, evliyâullaha karşı<br/>mütevâzı olmak, dünyâdan yüz çevirmek, Allâh’ın âyetlerini insanlara açıklamak,<br/>Allâh’ın yardımı, galibiyet ve bunlardan başka insanların bildiği nîmetlerdir.<br/>
Bâtınî nîmetler ise bedene ruhun üflenmesi, onun akıl, idrak ve düşünce ile<br/>
aydınlatılması, ma‘rifet, nefsin rezilliklerden tezkiye edilmesi ve kalbin fazîletlerle<br/>tahliyesi/süslenmesi gibi nîmetlerdir. Bu sebeple Allah Rasûlü (s.a.) şöyle buyurmuştur:<br/><i>“Allâh’ım! Yaratılışımı güzel yaptığın gibi, ahlakımı da güzel kıl!<a href="RuhulBeyans.html#6528">”</i>[97]</a><br/>
Yine Rasûlullah (s.a.)’e muhabbet, kalplerin bu muhabbetle ziynetlenmesi, hakkımızda<br/>
takdir edilmiş ezelî saadet, sadrın açılması, nîmet vereni müşahede etmek, cihad ve<br/>benzeri durumlarda meleklerin yardıma gelmesi, dînin sıhhati, basîret, hallerin<br/>temizliği, velâyet -çünkü velâyet nübüvvete nisbetle bâtındır-, selîm fıtrat, hakîkati<br/>talep etmek, feyzi kabule istîdad, devamlı zikir hâlinde olmak, rızâ, bağışlanma,<br/>gafletsiz bir kalb, illetsiz bir teveccüh, az olmayan bir feyiz de gizli/bâtın<br/>nîmetlerdendir.<br/>
<b>İbn Abbâs</b> (r.a.) der ki: “Rasûlullah (s.a.)’e bu açık/zâhir ve gizli/bâtın nîmetlerin ne<br/>
olduğunu sordum. Şöyle buyurdu: <i>“Açık/zâhir nîmetler, İslâm, yaratılışını güzel</i><br/>
