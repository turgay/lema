<a name=4702></a>yanında ara. Yol azığı için bir zenbilin içine tuzlu bir balık koy. O kulum, bu tuzlu balığı<br/>kaybettiğin yerdedir.” buyurdu. Mûsâ (a.s.) bir balık aldı ve onu bir zenbile koydu.<br/>Hizmetçisine: “Balığı kaybettiğin zaman bana haber ver.” dedi.<br/>
<i>“Bir vakit Mûsâ genç adamına demişti ki:”</i> Bir takım ibretleri ihtivâ ettiği için Mûsâ<br/>
b. İmrân’ın şöyle söylediği vakti hatırla!”<br/>
Tevrât ehli bu Mûsâ’nın, Mûsâ b. İmrân’dan önce peygamber olan Mûsâ b. Mîşâ b.<br/>
Yûsuf (a.s.) olduğunu iddiâ etmiştir. Çünkü onlar, kelîmullah olan ve kendisine açık<br/>mûcizeler tahsis edilen bir peygamberin kendinden aşağı birinden istifâde etmeye ve<br/>ilim öğrenmeye gönderilmesini uzak görürler. İşte ilmiyle âmil, kâmil bir kimsenin bâzı<br/>şeyleri bilmemesi yadırganmamalıdır. Çünkü bazen fazîlet ehli biri, bir yönden başka<br/>birinden aşağı olabilir. Dolayısıyla âyette kastedilen Mûsâ, Tevrât sâhibi Mûsâ<br/>(a.s.)’dır. İsmin mutlak olarak kullanılması da buna delildir. Çünkü diğer Mûsâ<br/>kastedilseydi takyid edilirdi. Meselâ İmam Ebû Hanîfe’den ayırmak için “Ebû Hanîfe<br/>Dîneverî şöyle dedi” denir.<br/>
Âyetteki Mûsâ (a.s.)’ın genç adamı, Yûşa b. Nûn b. Efrâyim b. Yûsuf’tur. Mûsâ<br/>
(a.s.)’ın kız kardeşinin oğludur. Mûsâ (a.s.)’ın ashabının en büyüklerindendi. Vefatına<br/>kadar onun yanından hiç ayrılmadı. Sonra da şerîatında onun halefi oldu. Mûsâ<br/>(a.s.)’dan sonra İsrailoğulları’nın en büyüğü kabul edilmiştir. Onun hizmetinden<br/>ayrılmadığı için, “fetâsı (genci, hizmetçisi)” diye isimlendirilmiştir. Uzun süre Mûsâ<br/>(a.s.)’a hizmet etmiş, ona tâbî olmuş ve ondan ilim öğrenmiştir.<br/>
Arapça’da yaşlı bile olsa hizmetçi ve talebeye “fetâ” denir. Şu meşhur söz de buna<br/>
işaret eder: “Ey fetâ/delikanlı! İlim öğren, cehâlet utançtır.” İlim öğrenmek, hükmî bir<br/>köleliğe benzetilmiştir. Nitekim <b>Şu‘be</b> der ki: “Ben, kendisinden dört hadis yazdığım<br/>kimsenin ölünceye kadar kölesiyim.”<br/>
Âyetteki “fetâ” kelimesinin “köle” anlamında olduğu da söylenmiştir. Allah Teâlâ’nın<br/>
böyle buyurması edeb öğretmek içindir. Rasûl-i Ekrem (s.a.) da şöyle buyurmuştur:<br/>“<i>Hiç kimse (eli altındakilere) ‘kölem, câriyem’ demesin! Herkes, ‘yavrum, kızım,<br/>delikanlı!’ desin.</i>”<a href="RuhulBeyans.html#4708">[198] </a><b>Ebû Yûsuf</b> der ki: “Kim ‘Ben falan kimsenin fetâsıyım’ derse<br/>kendisinin köle olduğunu ikrar etmiş sayılır.”<br/>
Fakir (<b>Bursevî</b>) der ki: Meşhur olan “fetâ” kelimesinin birinci anlamda<br/>
kullanılmasıdır. Bu yolculuğun şerefi de, sâhibinin değerli bir kişi olmasını gerektirir.<br/>Bunun bir benzeri, Rasûlullah (s.a.)’in hicret sırasında Ebû Bekir (r.a.)’ı yol arkadaşı<br/>olarak seçmesidir. Çünkü Ebû Bekir Sıddîk (r.a.) da, tıpkı Mûsâ (a.s.)’ın halîfesi olan<br/>Yûşâ (a.s.) gibi Rasûlullah (s.a.)’in en kıymetli sahâbisi ve kendisinden sonra halîfesi<br/>idi.<br/>
<i>“Durup dinlenmeyeceğim; tâ iki denizin birleştiği yere kadar varacağım,”</i> Bu söz,<br/>
yola çıkılacağı zaman söylenmiştir. “<i><b>Hakîkaten şu yolculuğumuz yüzünden başımıza<br/>(epeyce) sıkıntı geldi</b></i>” (el-Kehf, 18/62) ifâdesinde de “sefer (yolculuk)”un zikredilmesi<br/>bunu göstermektedir.<br/>
<b>Müftî Sa‘dî</b>’nin: “Kur’an nazmında buna delâlet yoktur. Belki bu, hadisten ve<br/>
