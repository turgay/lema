<a name=1700></a><img src="RuhulBeyan-1700_1.jpg"/><br/>
<img src="RuhulBeyan-1700_2.jpg"/><br/>
<img src="flower_sep.jpg"/><br/>
<i>“Biz hristiyanlarız.” diyenlerden de kesin sözlerini almıştık.”</i> Yani daha önceden<br/>
yahûdîlerden aldığımız gibi hristiyanlardan da söz almıştık. Âyette “hristiyanlardan...”<br/>buyurulmayıp “<i>Biz hristiyanlardanız”</i> <i>diyenlerden...”</i> buyurulması, bu ismi kendilerine<br/>kendilerinin verdiğine dikkat çekmek içindir. Îsâ (a.s.)’a <i><b>“Biz Allah’ın<br/>yardımcılarıyız.”</b> </i>(Âl-i İmran, 3/52; es-Saff, 61/14) dedikleri bu söze göre Allah’ın<br/>yardımcıları olduklarını iddiâ ederler. Allah’ın bu vasfı vermesiyle Allah’ın<br/>yardımcıları değillerdir. Onlardan söz alınmasının mânâsı, Allah’ın İncil’de bulunan,<br/>Muhammed (s.a.v.)’e tâbi olmak ve O’nun sıfat ve na’tını beyan husûsunda<br/>hristiyanlardan tekidli söz alması anlamındadır.<br/>
<i>“Ama onlar da uyarıldıkları şeyden”, </i>îman ve ondan doğan hayırlı amellerle ilgili<br/>
kendilerinden alınan güçlü sözden <i>“önemli bir bölümünü</i> <i>unuttular. Bu sebeple<br/>kıyâmet gününe kadar aralarına düşmanlık ve kin saldık”</i> Düşmanlıktan maksat,<br/>kalplerin ve niyetlerin birbirinden uzak olmasıdır. Bu düşmanlık ve kin veya onların<br/>salınması kıyâmete kadar sürecektir. Yani, kıyâmete kadar birbirlerine düşmanlık ve kin<br/>duyacaklardır.<br/>
<i>“Yakında” </i>yani âhirette <i>“Allah onlara yaptıklarını haber verecektir.”</i> Bu söz, bir<br/>
kimsenin diğerini tehdit için “Yaptığın şeyi sana bildireceğim!” demesi gibi cezâ ve<br/>azap ile korkunç bir tehdittir. Yani Allah onları devamlı sözlerini bozmaları ve<br/>uyarıldıkları şeyden önemli bir kısmını devamlı olarak unutmalarından dolayı<br/>cezâlandıracaktır. Gelecek zaman edâtı olan “ <br/>
 ”, tehdîdi kuvvetlendirmek içindir.<br/>
Yine yaptıklarından bahsederken “san’at” kelimesiyle aynı kökten olan “ <br/>
 ”<br/>
fiilinin kullanılması, onların yaptıklarını meslek haline getirdiklerini bildirmek içindir.<br/>
Hristiyanların arasına düşmanlığı sokanın <b>Pavlus</b> diye biri olduğu söylenir. Onunla<br/>
hristiyanlar arasında bir savaş vardı. O, pek çok hristiyanı öldürmüştü. Ve hristiyanları<br/>birbirine kırdıracak bir savaş hilesi arzusundaydı. Bir gün hristiyanların yanına gözünün<br/>biri görmez gibi geldi. Onlara: “Beni tanımıyor musunuz?” dedi. Onlar da: “Sen<br/>içimizden pek çok kişiyi öldüren ve şöyle şöyle yapan kişisin.” dediler. Bunun üzerine<br/>Pavlus: “Ben onların hepsini size yaptım ama şimdi tevbe ettim. Çünkü ben rüyâmda Îsâ<br/>(a.s.)’ı gördüm. O, gökten indi ve yüzüme bir tokat vurup gözümün tekini çıkardı. Sonra<br/>bana: “Kavmimden ne istiyorsun?” dedi. Ben de onun huzurunda tevbe ettim. Sonra da<br/>aranıza katılmak ve Îsâ (a.s.)’ın bana rüyâda öğrettiği şekilde dînimizin hükümlerini<br/>size öğretmek için geldim.” dedi.<br/>
Onlar Pavlus’a bir oda yaptılar. O, oraya çıktı. Duvarda da onları izlemek için küçük<br/>
bir pencere açtı. O, orada ibadet ediyordu. Hristiyanlar, bazen toplanıp gelerek ona<br/>sorular soruyorlar, o da pencereden onlara cevap veriyordu. Bazen de kendisi<br/>insanların orada toplanmasını istiyor ve zahirde onlara ters gelen (acaip) şeyler<br/>söylüyor, onlar bu sözleri reddedince de onları hayrete düşürecek şekilde tefsir<br/>ediyordu. Hepsi ona tabi oldular. Onun söylediği her emri yerine getiriyorlardı.<br/>
