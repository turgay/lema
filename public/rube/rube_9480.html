<a name=9481></a>bulunması mümkündür. İşte Allah bunu yasaklamıştır. Böylece, çeşitli sebeplerle dâvâ<br/>arkadaşlıklarının bulunabilmesinden, birbirine zıt olan muhabbetle düşmanlık bir arada<br/>bulunmuş olmaz. <i>“Benim de düşmanlarım”</i> ifâdesiyle yetinilmeyip <i>“sizin de<br/>düşmanlarınız”</i> buyrulması, onların mürüvvet ve fütüvvetli olmadıklarını gösterir. Bu<br/>sebeple, inkârcılar müminlere düşman olsalar da olmasalar da, sırf Allah’a düşman<br/>olmaları mü’minlerin onlara karşı dost olmayıp düşman olmaları için kâfi bir sebeptir.<br/>
<i>“Oysa onlar, size gelen gerçeği inkâr etmişlerdir.”</i> Bu cümle “sevgi göstermek”<br/>
fiilinin fâilinden haldir. Âyetteki gerçek (hak)tan maksad, Kur’an’dır yahut İslam dini<br/>veya Rasûlullah (s.a.)’dir.<br/>
<i>“Rabbiniz Allah’a inandığınızdan dolayı Peygamberi de sizi de yurdunuzdan</i><br/>
<i>çıkarıyorlar.”</i> Burada “Peygamberi de sizi de yurdunuzdan çıkarıyorlar” cümlesi, önce<br/>geçen “inkâr etmişlerdir” fiilinin fâilinden haldir. Yâni “Mekke’den Peygamberi de sizi<br/>de çıkarmakta oldukları halde” demektir. Çıkarma olayı önceden gerçekleşmiş olmasına<br/>rağmen muzâri fiilin kullanılması, o çıkarma olayını şimdi olmuş gibi göz önüne<br/>getirmelerini sağlamak içindir. Böyle bir durumun şimdi de gelecekte de olmakta ve<br/>olabileceğini ifâde etmek içindir. “Rabbiniz Allah’a inandığınızdan dolayı” cümlesi,<br/>yurtlarından çıkarılmalarının sebebini belirtmektedir. Burada, <i>inandığınızdan</i> muhatab<br/>fiiliyle, muhatab olanı gaibe tercihle hitâb edilmiştir. Yâni gâib olan Peygamber’e hitâb<br/>edilmemiştir. “Bana inanmanız” buyrulmayıp, “Rabbiniz olan Allah’a inanmanız”<br/>buyrularak mütekellim sigasından/birinci şahıs kipinden gaibe geçilmesi, inanılması<br/>vâcib olanın ülûhiyet ve rubûbiyet olduğunu bildirmek içindir.<br/>
<i>“Eğer benim yolumda savaşmak ve rızâmı kazanmak için çıkmışsanız “</i>cümlesi,<br/>
“dost edinmeyin” fiiline mütealliktir; mânâ itibariyle ona bağlıdır. Yâni “Eğer benim<br/>dostlarım iseniz düşmanlarımı dost edinmeyiniz” denmiş gibidir. <i>“Cihâden</i> ve<br/><i>ibtiğâen”</i> kelimelerinin mansub olması, her ikisinin de “çıkmışsanız” fiilinin mef’ulün<br/>lehleri olması sebebiyledir. Yâni “Eğer vatanlarınızdan benim için savaşmak ve benim<br/>rızâmı kazanmak için çıkmış iseniz, onları dostlar edinmeyin ve onlara sevgi<br/>beslemeyin” demektir.<br/>
Cihad, mücâhede gibi düşmanla savaşmaktır. <i>Ta’rifat’</i>ta cihad; “Hak olan dine davet<br/>
etmek” olarak târif edilir.<br/>
<i>Müfredat</i>’ta belirtildiğine göre cihad ve mücâhede, düşmana karşı savunmak için<br/>
bütün imkanları ve gücü ortaya koymaktır. O da görünen düşmanla savaşmak, şeytanla<br/>savaşmak ve nefisle savaşmaktır. Cihad, elle olduğu gibi dille de olur. Âyet-i kerîmede<br/>geçen “rızâ ve hoşnutluk” anlamındaki <i>merzât</i> kelimesi <i>rızâ</i> kelimesi gibi masdardır.<br/><i>“Benim rızâmı kazanmak..”</i> ifâdesinin, “Benim yolumda cihad etmek” ifâdesi üzerine<br/>atfedilmesinde, zorunlu olarak bilinen açıklama getirilmiş olmaktadır. Yâni elbette<br/>Allah rızâsı için cihad edilir. O’nun yolunda savaşmak, O’nun kelimesini ve dinini<br/>yüceltmek içindir. Başka bir maksad için değildir. Mekke’den mü’minlerin<br/>çıkarılmalarını, Allah yolunda savaşma ve O’nun rızâsını kazanma sebebine bağlamak,<br/>her ne kadar inkârcıların eziyet ve işkence etmeleri sebebiyle çıkmış olsalar da bunun,<br/>
