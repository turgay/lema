<a name=9498></a><img src="RuhulBeyan-9498_1.jpg"/><br/>
<img src="RuhulBeyan-9498_2.jpg"/><br/>
<img src="RuhulBeyan-9498_3.jpg"/><br/>
<img src="RuhulBeyan-9498_4.jpg"/><br/>
<i>Kılıcın ülke ırmağına akan sudur,<br/>O halde adâlet ağacını dik, kötü isteklilerin kökünü kaz!</i><br/>
<i> </i><br/>
<b>9. Allah, yalnız sizinle din uğrunda savaşanları, sizi yurtlarınızdan çıkaranları ve</b><br/>
<b>çıkarılmanız için onlara yardım edenleri dost edinmenizi yasaklar. Kim onlarla dost<br/>olursa işte zâlimler onlardır.</b><br/>
<i>“Allah, yalnız sizinle din uğrunda savaşanları”</i> ve onun nurunu söndürmeğe<br/>
çalışanları, <i>“sizi yurdunuzdan çıkaranları ve çıkarılmanız için onlara yardım<br/>edenleri dost edinmenizi yasaklar.”</i> Îman edenleri yurtları olan Mekke’den çıkaranlar,<br/>Mekke halkından olan zâlimler ve ileri gelen azgınlar; onların çıkarılmalarına yardım<br/>edenler de Mekke’nin diğer müşrikleridir. <i>En tevellevhüm</i> cümlesi, ism-i mevsûlden<br/>bedel-i iştimâl olarak “Allah Teâlâ sizi yalnız onlara dostluk etmekten yasaklar”<br/>anlamındadır.<br/>
<i>“Kim onlara dost olursa işte zâlimler onlardır.”</i> Hem dostluğu düşmanlığın yerine<br/>
koydukları hem de kendilerinin azaba uğramalarına sebep oldukları için zâlimdirler.<br/>Allah düşmanlarına dostluk besleyenin hesabı ise daha büyük, böyle dostluğun sebep<br/>olduğu bozgunluk ve fesad daha da çoktur. Bu zâlimliğin ne kadar çok büyük olduğunu<br/>ifâde için haberden önce munfasıl zamiri getirilerek bir <i>hasr</i>/özelleştirme mânâsı<br/>oluşturulmuştur. Haber olan <i>zâlimûn</i> kelimesinin cemi/çoğul olarak gelmesi mübtedânın<br/>mânâsına itibarladır. Allah bizi ve sizi fânî olanı değil, bâki olanı isteyenlerden kılsın!<br/>
Fakîr (<b>Bursevî</b>) der ki: Açıklaması yapılan son iki âyetin karşılaştırılmasında şöyle<br/>
denilebileceği açıktır: İkinci âyetteki “onlara dostluk etmeniz” cümlesi birinci âyette de<br/>zikredilmeliydi. Veya aksine çevirerek söylenebilir. Yâni birinci âyette olduğu gibi<br/>“onlara iyilik etmeniz” cümlesi ikinci âyette de zikredilmeliydi. Yahut bu cümlelerin<br/>ikisi de her iki âyette zikredilebilirdi. Ancak, akla dayanan delillere ve birbirini<br/>güçlendiren nakle dayalı delillere göre, müslümanlara karşı savaşsın savaşmasın kâfire<br/>dostluk beslemek asla câiz değildir. İyilik yapmak ise bunun aksinedir. Müslümanlara<br/>karşı savaşmayan inkârcıya iyilik yapmak câiz ise de, müslümanlara karşı savaşan<br/>kâfire dostluk yapmak câiz olmadığı gibi iyilik yapmak da câiz değildir. Bu duruma<br/>göre, iyiliğin fiili bakımdan açıkça yapılmasının câiz olduğu bildirilen yerde dostluk<br/>yapmak zımnen yasaklanmıştır. Dostluk yapılması yasaklanan yerde iyilik yapılması da<br/>zımnen yasaklanmıştır. Müslümanlara karşı savaşan inkârcıya düşman olmanın bir<br/>sonucu olarak ona iyilik yapmak câiz değildir. Denilirse ki, kötülük yapana karşı iyilik<br/>
