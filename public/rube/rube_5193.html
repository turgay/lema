<a name=5194></a><img src="RuhulBeyan-5194_1.jpg"/><br/>
<img src="RuhulBeyan-5194_2.jpg"/><br/>
<img src="flower_sep.jpg"/><br/>
<b>67. Size de, Allâh’ı bırakıp tapmakta olduğunuz şeylere de yuh olsun! Siz</b><br/>
<b>akıllanmaz mısınız?”</b><br/>
<i>“Size de, Allâh’ı bırakıp tapmakta olduğunuz şeylere de yuh olsun!”</i><b> </b>Hz. İbrahim<br/>
(a.s.) açıkça bâtıl olan bir şeyde ısrar etmelerinden daralıp sıkılarak bunları<br/>söylemiştir.<br/>
“<i>Üf (yuh olsun)</i>” daralma ve sıkılmayı ifâde eder. Bir kimseden bu sözü söylediği<br/>
zaman canının sıkı olduğu anlaşılır. Bunun anlamı, ne kötü, ne fenâ demektir. Âyetteki<br/>mânâsı ise, çirkinlik ve nâhoşluk, sizin ve Allah Teâlâ dışında taptıklarınızın üzerine<br/>olsun, demektir<br/>
“Lâm”, yuhlananı açıklamak içindir. Yâni başkasına değil, size ve ilahlarınıza yuh<br/>
olsun, demektir. Nahiv kitaplarında ise “__WORD__”, ‘kızıyorum’ anlamında isim-fiildir.<br/>
<i>“Siz akıllanmaz mısınız?”</i> yâni delirdiniz mi ki yaptığınızın ne kötü bir şey olduğunu<br/>
akletmiyorsunuz?<br/>
<b>İbn Atâ</b> şöyle der: “Allah Teâlâ kullarını kendisine çağırdı ve <i>“Allâh’ı bırakıp da</i><br/>
<i>size hiçbir fayda ve zarar vermeyen şeylere mi tapıyorsunuz?”</i> buyurarak başkalarına<br/>tapınmalarını yasakladı. Senin gibi âciz bir varlığa nasıl güvenirsin de dönüş kendisine<br/>olan, fayda ve zarar elinde olan Allâh’a güvenmezsin!<br/>
<b>Hamdûn Kassâr</b> şöyle demiştir: “Bir yaratılmışın başka bir yaratılmıştan yardım<br/>
umması, bir mahpusun diğerinden meded umması gibidir.”<br/>
Büyüklerden biri şöyle demiştir: “Senin Allah’tan gayrısından bir şey talep etmen,<br/>
O’ndan uzak olduğunu gösterir. Şâyet sen bütün kalbinle O’nun huzûrunda olsan,<br/>başkasına yönelmezdin. Allah’tan başka her şey, bâtıla dalmaktır ve bir oyundur. Şu<br/>halde mâsivâya bağlanmak yalandır. Öyleyse hepsini bir tarafa bırak. Bütün benliğinle<br/>Mevlân’a sarıl. Her işinde O’nu yardımcı bulursun ve her hususta hakka ve yakîne<br/>erersin.<br/>
Allah bizi, kendisine sebepsiz bağlananlardan kılsın, Zilletten, zelleden/sürçmekten<br/>
ve kılletten/azlıktan selâmete erdirsin.<br/>
Hikaye edilir ki <b>Habîb Acemî</b>’nin karısı, rızıkları genişlesin diye kocasını ücretle bir<br/>
işte çalışmaya zorladı. Habîb evinden çıktı ve akşama kadar Allâh’a ibâdet etti. Eli boş<br/>olarak eve döndü. Karısı ne iş yaptığını sorunca: “Bu gün şânı yüce, cömert bir zâta<br/>çalıştım. O’ndan ücret istemeye utandım.” dedi. Üç gün böyle devam edince kadın:<br/>“Artık ondan ücretini iste, ya da başkasına çalış. Aksi halde beni boşa.” dedi. Habib,<br/>ertesi gün tekrar evinden çıktı ve akşama kadar ibâdetle meşgul oldu. Bu kez evine<br/>döndüğünde leziz yemek kokularıyla karşılaştı. Karısı da neşeliydi. Ona: “Senin kendisi<br/>için çalıştığın zat, bize pek çok şey ve bir kese altın göndermiş.” dedi. Habib bunları<br/>işitince ağlayarak: “Bunlar, Kerîm olan Allâh’ın katındandır.” dedi. Kadın bunu işitince,<br/>
