<a name=10371></a>melekleridir. Müminin ruhu her ne kadar parmaklarından, parmak uçlarından çekilip<br/>alınacak ise de mümin, kâfirin hissettiği gibi hiçbir elem ve acı hissetmeyecektir. Öte<br/>yandan müminin ruhunun bedenine, kâfirin ruhunun kendi bedenine bağlanması gibi<br/>şiddetli bir bağlantısı ve yapışması yoktur. Çünkü müminin rûh-ı kuds âlemine doğru<br/>çekilmektedir. Bu rûhun çıkarılması ve alınması olayında asıl şiddet ve sıkıntı<br/>vücudundan ilgiyi kesen müminlerde değil, buna şiddetle bağlanan kâfirlerdedir.<br/>Özellikle bu kişi ölmeden ölmeyi tercih eden bir kişi ise... Öte yandan melekler<br/>müminlerin ruhlarını bedenlerinden söküp alırlarken bunu kâfirlere yaptıkları gibi bir<br/>anda yapmazlar. Aksine müminin ruhu dinlensin, istirahat etsin diye zaman zaman<br/>bırakırlar. Oysa kâfirin ruhu alınırken böyle olmaz. Fakat îmanı zayıf ve ameli eksik<br/>müminin ruhu alınırken -ruhu gırtlağına vardığında- karşısına şeytan çıkabilir. Ona<br/>babası, annesi, kardeşi veya dostu sûretinde gelip yahudi veya hristiyan ya da başka bir<br/>dinden olmasını emredebilir. Allah’tan böyle bir imtihan ve belâdan kurtuluş dileriz.<br/>
Anlatılır ki mel’un İblis bir gün Peygamber Efendimiz (s.a.)’e elinde bir şişe su<br/>
olduğu halde görünür. Ona; “bu suyu, insanların ruhları bedenlerinden çekilip alınırken<br/>îmanları karşılığında satacağım” der. Bu haber üzerine Peygamberimiz (s.a.) ağlar. O<br/>kadar ağlar ki ehl-i beyti de onunla beraber ağlarlar. Bunun üzerine Allah, Peygamber<br/>Efendimiz’e şöyle vahyeder: “Ben o durumda olan kullarımı İblis’in hîlesinden<br/>muhâfaza edeceğim.”<br/>
Ölmek üzere olan kimse melekleri, ister güzel ister çirkin olsun, yaptığı ameller<br/>
sûretinde görür. Bu melekler müminin ruhunu aldıklarında Cennet ipeğine sararlar. Bu<br/>ruh arı kadar büyüklükte ve kişinin işlemiş olduğu amel sûretindedir. Ancak bu kadar<br/>küçük olmasına rağmen aklından ve dünyada elde etmiş olduğu ilminden hiçbir şey<br/>kaybetmez. Nitekim gerçeğin bu olduğuna Yasin sûresinde anlatılan Antakya’da şehîd<br/>düşen <b>Habib Neccar</b>’ın kıssası delalet etmektedir. Habib Neccar Kur’an’ın haber<br/>verdiği şekliyle şöyle diyordu: <i><b>“Keşke Rabbimin beni bağışladığını ve beni ikrama<br/>mazhar olanlardan kıldığını kavmim bilseydi.”</b></i> (Yasin 36/26-27)<br/>
Müminin ruhunu alan melekler bu ruhla birlikte havaya yükselirler. Ona kabrinde ve<br/>
illiyyînde nimetlenme sebeblerini hazırlarlar. Bu nimete erme ve nimetlenme, rûhâni bir<br/>nimetlenmedir. Sonra insanlar kabirlerinden doğrulup kalktıklarında rûhânî<br/>nimetlenmeye, cismanî olanı da eklendiği için nimetlenme olayı daha da artar.<br/>
<i>Ve’n-nâşitâti neştan</i> âyet-i kerimesi, müminlerin ruhlarının nasıl kabzedileceğine<br/>
içindeki kelimelerin ve mânâlarının şehâdeti ile delâlet etmektedir.<br/>
Söz buraya gelmişken şöyle bir soru akla takılabilir: Tarihen sâbittir ki Peygamber<br/>
Efendimiz’in temiz ve tayyib ruhu bir parça sıkıntı ve şiddetle kabzolunmuştur. Hatta<br/>Peygamberimiz (s.a.), ömrünün son sâniyelerinde, <i>“Vah sıkıntıya! Lâ ilâhe illallah,<br/>ölümün sıkıntıları vardır. Allahım, ölümün sıkıntı ve şiddetlerine karşı bana yardım<br/>et”</i> demiştir. O esnâda Peygamber Efendimiz bu duâyı okurken bir yandan da mübarek<br/>elini içinde su bulunan bir kaba daldırıp sonra nurlu yüzüne sürerdi. Hatta kızı Hz.<br/>Fatıma babasının bu sıkıntılarını görünce “Vah babacığımın sıkıntısına!” demiştir.<br/>
