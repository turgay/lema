<a name=3568></a>“<i>Te’vilü’l-ehâdis</i>”ten maksad, rüyâların tâbiridir. Rüyâlar sâdık/doğru iseler meleğin<br/>
sözleridir. Böyle olmadıkları takdirde nefsin ve şeytanın sözleridir.<br/>
Rüyâ tâbirine, “<i>te’vil</i>” denilmiştir. Çünkü rüyâ dönüp dolaşıp rüyâyı yoran kimsenin<br/>
aslı budur diye zikrettiği şeye dönüp varır.<br/>
“<i>Ehâdîs</i>” kelimesi, hadis lafzının çoğuludur. Hz. Peygamber (a.s.)’ın hadisleri ifadesi<br/>
de buradan gelir. Hadis lügatte “yeni” demektir. Genel kullanımda kelâm/söz<br/>mânâsınadır. Hadis bilginlerinin kullanımına göre Hz. Peygamber’den hâdis olan,<br/>meydana gelen sözler manâsınadır. Bu isimlendirmede hadisin Kur’an’dan farklı olduğu<br/>göz önünde bulundurulmuş gibidir. Çünkü Kur’an kadîm iken, hadisler hâdistir. <i>es-<br/>Sıhâh</i>’da şöyle der: Hadîs, kadîmin zıddıdır. Az veya çok söz için de hadîs kelimesi<br/>kullanılır. Çünkü söz yavaş yavaş yenilenmektedir.<br/>
Ey Yûsuf <i>“ve daha önce” </i>yani bu vakitten önce ya da senden önce <i>“iki atan İbrahim</i><br/>
<i>ve İshak’a nimetini tamamladığı gibi”</i> İbrâhim ve İshâk, Yûsuf’un babaları değil, biri<br/>dedesinin babası, diğeri ise babasıdır. Ama burada Yûsuf’un bu değerli peygamberlerle<br/>son derece irtibatlı olduğunu göstermek için onlara da “baba” denilmiştir.<br/>
<i>el-Kevâşî</i>’de der ki: “Dede, aslında babadır. İki kişi arasında çok sayıda baba olduğu<br/>
halde ‘Falanca falancanın oğludur.’ denilir.”<br/>
Allah’ın nimetini İbrahim’e tamamlaması, onu dost edinmesi, kendisini ateşten ve<br/>
çocuğunu kesmekten kurtarması ile gerçekleşmiştir. İshak’a olan nimetini tamamlaması<br/>ise Yâkub (a.s.)’ı ve torunlarını onun sulbünden çıkarması ile olmuştur. Bütün bunlar,<br/>peygamberlik nimetini tamamlayan büyük nimetlerdir.<br/>
Âyetteki benzetme/teşbih tam olarak gerçekleşmesi için, bu nimetlerin müşebbehün<br/>
bihte (kendilerine benzetilenlerde, yani İbrahim ve İshak’da) vâki olduğu gibi her<br/>yönden müşebbehde (benzetilen Yûsuf’ta) bulunması gerekli değildir.<br/>
<i>“Sana ve Yâkub soyuna da nimetini tamamlayacaktır.” </i>Yâkub soyu, Yâkub’un ev<br/>
halkı ile diğer yakınlarıdır. “<i>Sana</i>” kelimesi, “sana olan nimetini” şeklinde nimete;<br/>“nimetini sana.... tamamlayacaktır.” şeklinde tamamlamaya da bağlı olabilir. Yâni<br/>“seçme” ifadesinden anlaşılan peygamberliğe hükümdarlığı da ekleyerek onu<br/>peygamberliğin tamamlayıcısı kılacaktır.<br/>
<i>“Öğretecek”</i> ifadesinin arada (seçme ile nimetini tamamlama arasında) getirilmesi,<br/>
bunun şehâdet âleminde gerçekleşme sırasına riâyet etmek içindir.<br/>
Yûsuf’un kardeşlerini, saçtıkları ışıklarla yol bulunan yıldızlar şeklinde görmesi,<br/>
onların da sonunda nübüvvete ereceklerine delâlet ettiği için Allah’ın onlara bahşettiği<br/>bir nimet olmaktadır. Böylece kuvveden fiile çıkan her şey bu nimeti tamamlamak için<br/>meydana gelmiş olmaktadır.<br/>
<b>Müfti Sa‘dî</b> der ki: “Yûsuf’un kardeşlerini yıldız şeklinde görmesi delâlet etse etse<br/>
sadece onların insanları doğru yolu ileteceklerine delâlet eder. Bunun mutlaka<br/>peygamber olarak olması gerekmez. Öyle görünüyor ki Yâkub (a.s.) bunu vahiy yolu ile<br/>öğrenmiştir.”<br/>
Fakir (<b>Bursevî</b>) der ki: “Belki de Yâkub (a.s.) onların yıldız şeklinde<br/>
