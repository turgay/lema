<a name=5422></a><img src="RuhulBeyan-5422_1.jpg"/><br/>
<img src="flower_sep.jpg"/><br/>
<img src="RuhulBeyan-5422_3.jpg"/><br/>
<img src="RuhulBeyan-5422_4.jpg"/><br/>
Bu âyet inince <b>Hz. Ömer</b> (r.a.) “__WORD__ dedi. Efendimiz (a.s.) da: “<i>Böyle</i><br/>
<i>indirildi, ey Ömer</i>.”<a href="RuhulBeyans.html#5423">[71] </a>buyurdu. Ömer (r.a.) sözünün vahye uygun düşmesiyle iftihâr<br/>ederdi. Bir bak bu hâdise nasıl Ömer (r.a.)’ın saâdetine ve <b>İbn Ebî Serh</b>’in şakavetine<br/>sebep oldu. Nitekim Allah Teâlâ: <i>“<b>Allah onunla bir çoklarını saptırır, birçoklarını<br/>da doğru yola iletir.</b>”</i><b> </b>(el-Bakara, 2/26) buyurmuştur.<br/>
“Beşer, Kur’an nazmının benzerini önceden söylemiştir.” denilemez. Bu, Kur’an’ın<br/>
i‘câzını zedeler. Zirâ beşer, en kısa sûre miktarında Kur’ân’ın bir sûresinin benzerini<br/>getiremez.<br/>
<b>15. Sonra, muhakkak ki siz, bunun ardından elbet öleceksiniz.<br/></b>“<i>Sonra, muhakkak ki siz, bunun ardından</i>” yâni zikredilen hayret verici işlerden<br/>
sonra “<i>elbet öleceksiniz.</i>” kesin olarak ölüme ulaşacak/dûçar olacaksınız. Yâni, sizin<br/>hâlinizin neticesi ölümdür; fenâ/yokluk kadehini ecel sâkîsinin elinden içeceksiniz.<br/>Bazıları şöyle der: “Kim dünyadan ölürse (geçerse) âhiret hayatına çıkar. Kim de âhiret<br/>hayatından ölürse (geçerse) ondan aslî hayata, yâni Allah Teâlâ ile bakâya çıkar.<br/>
<b>16. Sonra da şüphesiz, siz kıyamet gününde tekrar diriltileceksiniz.<br/></b><i>“Sonra da şüphesiz, siz kıyamet gününde</i>” sûra ikinci defa üflenmesi ile birlikte<br/>
“<i>tekrar diriltileceksiniz”</i> hesaba çekilmek, yaptıklarınıza sevab ve ceza ile karşılık<br/>verilmek üzere kabirlerinizden çıkarılacaksınız.<br/>
Âyette işâret vardır ki insan, insanlık mertebesine ulaştıktan sonra, kalbin ve nefsin<br/>
ölümü gibi ölüme ve onların haşrine kabiliyetli olur. Kalbin ölümünde nefsin hayatı ve<br/>haşri vardır. Nefsin ölümünde ise kalbin hayatı ve haşri söz konusudur. Nefsin hayatı<br/>hevâ ve onun zulmeti iledir. Kalbin hayatı Allah ve O’nun nûru iledir. Nitekim Allah<br/>Teâlâ: “<i><b>Ölü iken dirilttiğimiz ve kendisine bir nur verdiğimiz kimse…</b></i>”(el-En’âm,<br/>6/122) İşte “<i>Sonra da şüphesiz, siz kıyamet gününde tekrar diriltileceksiniz.</i>” âyetinin<br/>hakîkatinin mânâsı budur. <i>et-Te’vîlâtü’n-Necmiyye</i>’de böyle geçmektedir.<br/>
<i>el-Es’iletül-mukhime</i>’de der ki: “İnsanın yaratılışından diriltilmesine kadar<br/>
geçireceği safhalar burada sayıldı. Fakat kabir suâlinden bir şey zikredilmedi. Bu, kabir<br/>suâlinin önemli bir şey olmadığını gösterir.” denilirse, bunun cevabı şöyledir: Allah<br/>Teâlâ amele sebep olan birinci hayat ile yapılanların karşılığının verilmesinin sebebi<br/>olan ikinci hayatı zikretti. Âyette kastedilen bu ikisidir. Bu, zikredilenin (kabir suâlinin)<br/>olmamasını gerektirmez.<br/>
Bilesin ki ölüm, Allah’ın izzetinin kuvvetle şimşek gibi çakması ve azamet nurlarının<br/>
