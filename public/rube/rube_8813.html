<a name=8814></a><img src="RuhulBeyan-8814_1.jpg"/><br/>
<img src="RuhulBeyan-8814_2.jpg"/><br/>
<img src="RuhulBeyan-8814_3.jpg"/><br/>
<img src="flower_sep.jpg"/><br/>
<b>MÜMİNLER İÇİN YERYÜZÜNDE </b><br/>
<b>ÂYETLER VARDIR</b><br/>
<i> </i><br/>
<b>20. Kesin inananlar için yeryüzünde âyetler vardır.<br/>21. Kendi nefislerinizde de öyle. Görmüyor musunuz?<br/>22. Semada rızkınız ve size vaadedilen başka şeyler vardır.<br/>23. Göğün ve yerin Rabbine andolsun ki bu vaad, sizin konuşmanız gibi kesin ve</b><br/>
<b>gerçektir.</b><br/>
Kesin inananlar için yerde nice ibretler vardır. “Îkân”, şek ve şüphesiz olmak<br/>
demektir. Yâni kesin inananlar için yeryüzünde Sâni, Teâlâ’nın varlığına; ilim, kudret,<br/>irâde ve vahdâniyetine, bir yaygı gibi yayılmış bol rahmetine işâret eden apaçık<br/>alâmetler vardır. Yine yeryüzünün düz bölgelerinde dolaşanlar için yollar, tepe ve dağ<br/>aralarında seyredenler için de menfezler/geçitler vardır. Yeryüzünde ova, dağ, kara,<br/>deniz ve bunların mücâvir olduğu bölgeler, fışkıran pınarlar ve her cinsi barındıran<br/>madenlerin yanı sıra çeşitli bitki filizleri ve çeşitli ağaç ile tadı ve kokusu farklı meyve<br/>türleri mevcuddur. Ayrıca yeryüzünde, üzerinde yaşayanlara rahatlık verme ve destekte<br/>bulunma maksadıyla menfaat ve maslahatları için tertib olunarak emirlerine sunulmuş<br/>çok çeşitli hayvanlar bulunmaktadır.<br/>
<b>el-Kelbî</b>, âyette geçen “âyât: deliller, ibretler” lafzından muradın, yeryüzünde daha<br/>
önce yaşayıp geçmiş kavimlerin izlerinden “ibret tabloları” olduğu kanâatini<br/>belirtmiştir.<br/>
<i>et-Te’vîlâtü’n-Necmiyye’de </i>ise “âyât: deliller, ibretler” lafzı hakkında şu açıklamalar<br/>
yapılır:<br/>
1. Yeryüzü her şeyi üzerinde taşıdığı gibi, “ârif-i mûkin” (kesin bir îmana sâhip ârif<br/>
kişi) de her bir kişiden gelen yükleri öylece yüklenir ve taşır. Kim, insanlardan gelen<br/>herhangi bir yükü ağır bulur veya Allah’ın, kendisine doğru sevkettiği bir kulunu<br/>görmekten bıkarsa, bu onun hakikatten uzak/gaflette oluşundan ve halkı tefrika gözüyle<br/>mütâlaâ etmekten mahrum oluşundandır. Ehl-i hakâık, asla böyle bir sıfatla<br/>sıfatlanmazlar.<br/>
2. Yeryüzü üzerine çerçöp atıldığı halde o bunları tahâvüle tâbi tutarak bunlardan<br/>
rengârenk çiçek, ot ve güller bitirir. Ârif de böyledir; o kendisine sunulan cefâ ve<br/>eziyetleri sabırla yudumlar da bunlar neticesinde ondan çok yüce huylar ve tertemiz<br/>
