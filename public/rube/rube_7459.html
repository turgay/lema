<a name=7460></a><i>Senin nimet sofranda dokuz felek tabaktır.<br/>Ezelden beri adınla başlar her kemâl hutbesi,<br/>Bu dersi sonsuza kadar yazı tahtasından kimse okumamıştır.</i><br/>
<i>“Şüphesiz sen,” </i>istemiş olduğum herşeyle ilgili bütün istîdâdları hibe eden ve<br/>
<i>“dâimâ bağışta bulunansın, dedi.” </i>Nitekim Allah Teâlâ şöyle buyurur: <i><b>‘Ve O size<br/>istediğiniz herşeyden verdi”</b></i> (İbrahim 14/34).<br/>
<i>et-Te’vîlâtü’n-Necmiyye’</i>ye göre bu âyetin işârî yorumu şu şekildedir: <i>“Rabbim, dedi</i><br/>
<i>beni affet...</i> âyeti, birtakım mânâlara işâret etmektedir:<br/>
1- Süleyman (a.s.) derece artması anlamındaki hükümdarlığı talep edince talebini<br/>
insanı yücelten tevâzu temeline oturtarak <i>“Rabbim, beni bağışla,”</i> dedi.<br/>
2- Hükümdarlık istemeden önce affedilmek istedi. Çünkü hükümdarlık istemek bir<br/>
peygamber için kusur teşkil ediyor idiyse de mağfiret dilemiş olduğu için bu isteğinden<br/>dolayı sorgulanmayacaktı.<br/>
3- Hükümdarlık, affedilmiş ve inâyet nazarı ile bakılmış birinin elinde olduğu sürece<br/>
ancak adâlet ve insaf dâiresi çerçevesinde bir icraat yapılabilecektir. Böyle biri<br/>saltanat âfetlerinden ve saltanatın ayrılmaz unsurlarından korunmuş olacaktır.<br/>
4- <i>“Bana, benden sonra kimsenin ulaşamayacağı bir hükümranlık ver”</i> ifâdesi, bu<br/>
hükümdarlığın sadece kendisine hem de -hükümdarlıkla ilgili ilâhî kanunların aksine-<br/>bir daha alınıp başkasına verilmemek şartıyla bahşedilmesine dâir bir taleptir.<br/>
5- “<i>Benden sonra kimsenin ulaşamayacağı bir hükümranlık …”</i> ifâdesi, benden<br/>
başka hiç kimsenin istemeyeceği bir hükümdarlık, demektir. Böylece hiç kimse,<br/>“<i><b>Şüphesiz insan, kendini müstağnî görerek azmıştır”</b></i> (el-Alak 96/6-7) âyetinde<br/>bahsedilen fitneye düşmemiş olacaktır. Çünkü hükümdarlık, <i>“Andolsun biz Süleyman’ı<br/>imtihan ettik”</i> âyetinde Süleyman’ın sınanmasını gerektirdiği gibi,- tabîatı gereği<br/>diğerlerinin sınanmasını da gerektirecektir.<br/>
6- <i>“Kimsenin ulaşamayacağı” </i>ifâdesi, bu hükümdarlık faydalanılmak ve istifâde<br/>
edilmek amacıyla benden başka hiç kimse tarafından senden istenmeyecek demektir.<br/>Böyle bir talep, benim bu hükümdarlığı istemekteki maksad ve niyetimden çok uzaktır.<br/>Çünkü ben bunu isterken, <i>nefsim için</i> bir niyet; <i>kalbim için</i> bir niyet; <i>ruhum için</i> bir<br/>niyet; <i>bütün ülkem için</i> bir niyet ve <i>halkım için</i> bir niyet taşıyordum.<br/>
Süleyman’ın (a.s.) nefsi için taşıdığı niyet, nefsindeki kötü sıfatları ve aşağılık huyları<br/>
temizlemektir. Bu da nefsânî istek ve zevklerini mecbûren değil, kendi isteğiyle<br/>engellemekle olur. Bunu engelleme ise -hiçbir engel ve karışanı olmayan bir hükümran<br/>ve sâhip olarak -mezkûr engellemeye tam anlamıyla kâdir olduktan sonra mümkün olur.<br/>Bunun gerçekleşmesi için de insanın cibilliyetine yerleştirilmiş bulunan dürtülerden<br/>birini harekete geçiren bir başka şeyin bulunmadığı eksiksiz bir hükümranlığa sâhip<br/>olunmalıdır. Öyle ki nefsânî arzu ve zevklerden herbiri, -nefsin kızıştığı ve hevesinin<br/>iyice arttığı sırada nefse sâhip olup ona istediğini yaptırmağa kâdir olduğunda- sadece o<br/>arzu ve zevke uygun olan dürtüyü harekete geçirebilsin. Ancak böyle olduğu zaman<br/>
