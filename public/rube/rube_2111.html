<a name=2112></a><img src="RuhulBeyan-2112_1.jpg"/><br/>
Ömür sermayelerini boş yere tüketmeyip, her zaman yapabildikleri tâat ve ibadetlere<br/>devam ederler. Hak yolunu talebden bir an geri durmazlar. Çünkü bir şeyin tamâmı ele<br/>geçmiyor diye tamâmı terkedilmez.<br/>
<i>Mesnevî</i>’de şöyle denilmektedir:<br/>
<i>Arayan ister yavaş gitsin, ister hızlı<br/>Sonunda arayan aradığını bulur</i><br/>
Sonra Hak yolunda bu istîdad ve gönül inşirahı Allah Teâlâ’dan gelen bir nurdur ki<br/>
onu istediği kulun kalbine atar. Yoksa gençlik veya ihtiyarlık bu durumu etkilemez. Ben,<br/>ömrünün baharında ve daha işin başında iken hallerinin kendilerine galebe çaldığı nice<br/>insanlar gördüm ve işittim.<br/>
Salih bir zatın şöyle dediği nakledilmiştir: Ben aşırı sıcakların olduğu, sam yellerinin<br/>
estiği yıllardan birinde hacca gittim. Hicaz’ın ortalarına vardığımız bir günde diğer<br/>hacılardan geri kaldım.<br/>
Biraz dalmışım. Gecenin nasıl geçtiğini anlayamadım. Bir de baktım ki yapayalnız bir<br/>
çölün ortasındayım. Önümde bir şahıs peydah oldu. Hemen koşup ona yetiştim.<br/>
Bir de baktım ki daha bıyığı terlememiş bir genç, sanki nur saçan bir ay, göz<br/>
kamaştıran bir güneş. Üzerinde bolluk ve varlık alâmetleri vardı. Ona: “Selam sana, ey<br/>genç!” dedim. O da bana:<br/>
“Allah’ın selamı, rahmeti ve bereketleri senin de üzerine olsun, ey İbrahim!” diyerek<br/>
mukabele etti. Hayretim daha da arttı. Gencin durumu beni iyice şüphelendirdi ve:<br/>“Sübhanallah! Ey genç, sen beni daha önce görmediğin halde nereden tanıyorsun?”<br/>demekten kendimi alamadım. O da bana:<br/>
– “Ey İbrahim, ârif olduktan sonra bilmediğim bir şey kalmadı, vâsıl olduktan sonra<br/>
bir daha ayrılmadım.” diye cevap verdi.<br/>
– “Ey genç, böylesine sıcak ve kurak bir yılda seni çöle düşüren nedir?” diye sordum.<br/>– “O’ndan başkasına ünsiyet etmem. O’ndan başkasıyla dostluk yapmam. Tamamen<br/>
O’na yöneldim. Sadece O’nunla dostluk yaparım ve sadece O’na kulluk ederim.” diye<br/>cevap verdi.<br/>
– “Nereden yer, nereden içersin?” diye sordum.<br/>– “Sevgili bu ihtiyaçlarımı üzerine aldı.” dedi. Ona:<br/>– “Allah’a yemin olsun ki saydığım sebeplerden ötürü senin için korkuyorum.” dedim.<br/>
Yanaklarından inci taneleri gibi yaşlar dökerek şu şiiri okudu:<br/>
<i>Eğer acıkırsam zikrullah beni doyurur,<br/>O’nun hamdi sebebiyle susuz kalmam<br/>Eğer bîtab düşersem beni taşıyacak birini gönderir<br/>Hicaz’dan Horasan’ın en uzağına kadar</i><br/>
