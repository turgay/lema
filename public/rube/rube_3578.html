<a name=3579></a><img src="RuhulBeyan-3579_1.jpg"/><br/>
<img src="RuhulBeyan-3579_2.jpg"/><br/>
<img src="flower_sep.jpg"/><br/>
<img src="RuhulBeyan-3579_5.jpg"/><br/>
<b>13. <i>(Babaları) </i></b><b>Dedi ki: “Onu götürmeniz beni üzer. Siz ondan habersizken onu</b><br/>
<b>kurt yemesinden korkarım.”</b><br/>
Babası <i>“Dedi ki: “Onu götürmeniz beni üzer.”</i> Bunun sebebi ondan ayrı kalmanın<br/>
bana çok sıkıntı vermesi ve onun başına bir şey gelmesine sabredemememdir. Bunun<br/>yanında <i>“Siz ondan habersizken”</i> temâşâya dalıp ondan bihaber olduğunuzda<i> “onu kurt<br/>yemesinden korkarım.”</i> Çünkü o bölgede çok kurt vardı. “<i>Hüzün</i>/üzülme”, sevilenin<br/>elden gitmesiyle kalbin duyduğu elemdir. “<i>Havf</i>/korku” ise kötü bir şey gerçekleşeceği<br/>için nefsin rahatsızlık duymasıdır. Bu mânâ farkından dolayı âyette Yâkub (a.s.)’ın<br/>Yûsuf’la beraberlik ve birlikteliğinin devam etmesini engelleyen ‘götürme’ fiili ‘hüzn’e<br/>isnâd edilirken, Yûsuf’un başına gelmesi (sadece) beklenti dahilinde olan ‘kurt yemesi’<br/>‘korku’ya isnâd edilmiştir.<br/>
<i>Kurdun gelip onu yemesinden gafil olmanızdan korkarım<br/>Gafletten onun ne halde olduğunu görmezsiniz<br/>Bu mihnetli köhne evde, sahrâda<br/>Eski kurt onun üzerinde dişlerini keskin eder</i><br/>
Rivâyete göre Yâkub (a.s.) rüyasında kendisini bir dağın başında; Yûsuf’u ise bir<br/>
sahrâda gördü. On bir tane kurt Yûsuf’a saldırdı. Yûsuf aralarından kayboldu. İşte bu<br/>sebeple Yâkub (a.s.) oğullarını, kurdun yemesine karşı dikkatli olma konusunda<br/>uyarmıştır. Ancak buna rağmen yine de Yûsuf’u onlara teslim etmiştir. Çünkü “<img src="RuhulBeyan-3579_3.jpg"/>  Geldiği zaman kader/Kör olur bütün gözler.”<br/>
<i>Bu da ilâhî hükmün ve kaderin tesirindendir<br/>Kuyuyu görürsün, ondan sakınmaya kâdir olamazsın</i><br/>
<b>14. “Dediler ki: “Biz bir topluluk olduğumuz halde, onu kurt yerse, o zaman biz</b><br/>
<b>gerçekten âciz kimseler sayılırız.”</b><br/>
<i>“Dediler ki:”</i> Vallahi <i>“biz bir topluluk olduğumuz halde”</i> halbuki biz güçlü bir<br/>
topluluk ve oldukça mücessem adamlarız ki bizden her birimiz on aslanla muhârebede<br/>mukavemet etmesi mümkündür, <i>“onu kurt yerse, o zaman biz gerçekten âciz kimseler<br/>sayılırız.”</i> Doğrusu biz kardeşimiz Yûsuf’u kurda verirsek elbette ziyan işlemiş oluruz.<br/>Zaaf, beceriksizlik ve acizlikten helak olmuş oluruz.<br/>
