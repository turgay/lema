<a name=8623></a>Kâfirler, müslümanların dünyada elde ettikleri izzet ve şerefe ilâveten âhirette de<br/>
onlar için hazırlanmış olan nimetleri ve ikrâmları duyduklarında, aşırı derecede<br/>öfkelenmişlerdir.<br/>
Fakir (<b>Bursevî</b>) şöyle der: Kâfirlerin düşünceleri, dünyada elde etmek için<br/>
birbirleriyle yarıştıkları ve birbirlerinden kıskandıkları şeylerle sınırlıdır. Ahiret<br/>gününe inanmadıkları halde orada mü’minler için hazırlanmış olan nimetler kâfirleri<br/>nasıl öfkelendirsin ki?<br/>
Âyetteki “büyük bir mükâfat”tan maksad cennet ve dereceleridir. Ashâb hakkında ta’n<br/>
eden kimseler için bu âyette bir delil yoktur. Zira onların tamamı mü’mindir ve âyetin<br/>ilk kısımlarında geçtiği üzere Cenâb-ı Allah’ın lütfunu ve rızasını dileyerek O’na ibadet<br/>ettikleri için Allah onlara kendisinden kaçınılan şeyden (cehennem azabından)<br/>kurtulacaklarını, arzu edilene (cennet nimetlerine) de kavuşacaklarını vaad etmiştir.<br/>
<b>Hasan Basrî</b> şöyle der: Âyetin ilk kısmında “Rasûlullah (s.a.) ile birlikte” olduğu<br/>
ifade edilen kimse Hz. Ebû Bekir (r.a.)’dir. Çünkü o, Hz. Peygamber (s.a.) ile Hira<br/>mağarasında birlikte idi. Hz. Ebû Bekir (r.a.)’ın sahâbî olduğunu inkâr eden kimse, kâfir<br/>olur. Daha sonra “kâfirlere karşı çetin ve sert” olduğu ifade edilen kimse Hz. Ömer<br/>(r.a.)’dir. Çünkü o, Mekkeli kâfirlere karşı, çetin, sert ve öfkeli idi. “Kendi aralarında<br/>merhametli” olduğu ifade edilen kimse, Hz. Osman (r.a.)’dir. Çünkü o, çok şefkatli ve<br/>merhametli, büyük bir hayâ sahibi idi. “Rukû ve secde eder hâlde olduğu” ifade edilen<br/>kimse Hz. Ali (r.a.)’dir. “Allah’ın lütfunu ve rızasını dileyenler” ise cennetle<br/>müjdelenen on sahâbîden geri kalanlarıdır.<br/>
Rasûlullah (s.a.) Hz. Ali (r.a.)’a şöyle buyurdu: <i>“Ey Ali! Sen ve taraftarların cennete</i><br/>
<i>gireceksiniz. Benden sonra senin velâyetini iddiâ eden, kendilerine “Râfizîler”<br/>denilecek olan bir topluluk gelecek. Onlara eriştiğinde, onlarla savaş, çünkü onlar<br/>müşriktir.”</i><a href="RuhulBeyans.html#8625">[154] </a>Hz. Ali (r.a.) Hz. Peygamber (s.a.)’e “Onların alâmetleri nedir?” diye<br/>sordu. Peygamber Efendimiz (s.a.) de cevaben <i>“Ey Ali! Onlarda cumâ ve cemaat<br/>yoktur. Aynı zamanda onlar, Ebû Bekir ve Ömer’e söverler”</i> buyurdu.<br/>
<b>Mâlik b. Enes</b> şöyle der: Kim kalbinde ashâba karşı bir öfke ve nefret olduğu hâlde<br/>
sabahlarsa, bu âyet kendisine isâbet eder. <b>Ebu’l-Âliye</b> der ki: Bu âyette ifade edilen<br/>amel-i sâlih, sahâbeye karşı sevgi ve muhabbet duymaktır.<br/>
<i>Keşfü’l-Esrâr</i>’da ifade edildiği üzere, Rasûlullah (s.a.) şöyle buyurmuştur: <i>“Ey Ali!</i><br/>
<i>Allah Teâlâ bana Ebû Bekir’i vâlid, Ömer’i danışman, Osman’ı da sened<b> </b>edinmemi<br/>emretti. Sen de destekçimsin. Kur’ân’da dördünüzün misâkı alındı. Sizi ancak mü’min<br/>olan sever, ancak fâcir olan size buğz eder. Siz, peygamberliğimin halifeleri,<br/>zimmetimin kendine bağlı olduğu kimselersiniz. Sakın birbirinizle ilişkinizi kesmeyin,<br/>birbirinize sırt çevirmeyin ve birbirinizin arkasından kaş göz işâreti yaparak alay<br/>etmeyin.<a href="RuhulBeyans.html#8625">”</i>[155]</a><br/>
Hadis-i şerifte şöyle buyrulur: <i>“Ashâbıma sövmeyin. Sizden biriniz Allah yolunda</i><br/>
<i>Uhud dağı kadar altın infak etse dahi, onlardan birinin bir müd hatta yarım müd</i><br/>
