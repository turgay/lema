<a name=6935></a><img src="RuhulBeyan-6935_1.jpg"/><br/>
kelime fiilinin lafzından başkasının ya da hazfedilmiş fiilinin masdarı olur. Ya da bu<br/>kelime haldir. Yâni şükrediciler olduğunuz halde amel edin demektir. Ya da bu kelime<br/>mef’ûlün bihtir. Yâni şükür işleyin demektir.<br/>
Bu sözün mânâsı ise şöyledir: Biz cinleri sizin emrinize âmâde kıldık. Ne isterseniz<br/>
size onu yapıyorlar. Öyleyse benzer şekilde siz de şükredin.<br/>
Büyüklerden birisi şöyle demiştir: Allah Teâlâ Dâvud (a.s.) hakkında <i><b>“Andolsun</b></i><br/>
<i><b>Dâvûd’a tarafımızdan bir üstünlük verdik.”</b></i> (Sebe, 34/10) buyurdu. Ancak kendisine<br/>vermiş olduğu bu üstünlüğün yanına kendisinden bir şükür talebinde bulunan bir ifâde<br/>getirmedi. Yine Dâvud (a.s.)’ın amellerinden birine karşılık olarak ona bu üstünlüğü<br/>verdiğini de bildirmedi. Allah Teâlâ bu üstün kılma dolayısıyla amel etmek sûretiyle<br/>şükrü taleb edince, Dâvud (a.s.)’a verdiği nimete âilesinin şükretmesi için bunu Dâvud<br/>(a.s.)’dan değil onun âilesinden taleb etmiştir. Bu verilen üstünlük, Dâvud (a.s.)<br/>hakkında lütuf, nimet ve ihsandır. Âilesi hakkında ise kendilerinden karşılık taleb<br/>edilmek üzere onlara yapılan bir lütuftur. Şu halde bu lütuf karşılığında Dâvud<br/>(a.s.)’dan şükür taleb edilmemiştir. Gerçi peygamberler Allah’ın nimetlerinden ve<br/>bağışlarından dolayı ona şükretmişlerdir, fakat onların yaptığı bu şükür Allah’tan bir<br/>taleb ve istek üzerine yapılan şükür değildir. Bilakis peygamberler şükrü gönül rızası<br/>ile yapmışlardır. Nitekim Rasûlullah (s.a.) Allah’in geçmiş ve gelecek günahlarını<br/>bağışlamasına şükür olmak üzere, böyle bir şükürle memur olmamasına rağmen geceleri<br/>ayakları şişinceye kadar ibadet ederdi. Kendisine niçin böyle yaptığı sorulunca:<br/><i>“Şükreden bir kul olmayayım mı?<a href="RuhulBeyans.html#6941">”</i>[19] </a>buyururdu.<br/>
<i>et-Te’vîlâtü’n-Necmiyye’</i>de der ki: “Âyet ruh Dâvud’u ve kalp Süleyman’ı ile onun<br/>
âilesinden sır, hafî, nefis ve bedenin şükrüne işâret etmektedir. Çünkü bütün bunlar hep<br/>ruhtan doğmuşlardır. Bedenin şükrü bütün uzuv, organ ve beş duyu ile şeriatı<br/>uygulamasıdır. Bu yüzden Allah Teâlâ “<i>Ey Dâvud ailesi! Şükredin.” </i>buyurmuştur.<br/>Nefsin şükrü takva ve vera’ın şartlarını yerine getirmekledir. Kalbin şükrü, Allah’ı<br/>sevmek ve O’nun dışındaki her şeyin (mâsivâ) sevgisinden boş olmakladır. Sırrın şükrü,<br/>Allah’tan başkasına iltifat etmemesi için onu murakabe edip gözetmektedir. Rûhun şükrü<br/>mumun şem’ine kendisini atan pervaneler gibi varlığını muhabbet ateşinde yakıp feda<br/>etmekledir. Hafînin şükrü vahdet makamında vâsıtasız olarak feyzi kabul etmekledir.<br/>Bunun için ona hafî denilmiştir. Çünkü hafî, rûhun Allah’ta fânî olmasından sonra<br/>vahdet makamında feyzi kabulde vahdet nuruyla kendisinden gizlenmiş olarak bâkî<br/>olur.”<br/>
<i>“Kullarımdan şükreden azdır!”<br/></i><b>Kâşifî</b> ve <i>Keşfü’l-esrâr</i> sâhibi der ki: “Kullarımdan pek azı şükrederler.”<br/>“<br/>
” Vakitlerinin çoğunda ve hallerinin büyük kısmında nimetlere ve ihsanlara<br/>
karşı kalbi, dili ve organlarıyla şükrü edâda mübâlağa eden, bununla birlikte şükrün<br/>hakkını tam olarak veremeyendir. Çünkü Allah’ın şükre muvaffak kılması da başka bir<br/>şükrü gerektirir. Bu durum sonsuza kadar böyle devam edip gider. Bu sebeple “Şekûr,<br/>şükürden âciz olduğunu görendir.” denilmiştir.<br/>
