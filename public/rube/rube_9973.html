<a name=9974></a>Bu âyet-i kerîmenin hakkıyla anlaşılabilmesi için bir mikdar ön bilgi vermek gerekir.<br/>
Şunu ifâde etmemiz yerinde olur: Burçlar, şu Farsça beyitte ifâde edildiği gibi on iki<br/>adettir:<br/>
<i>Hamel/Koç, Sevr/Boğa, Cevzâ/İkizler, Seretân/Yengeç ve Esed/Aslan.<br/>Sünbüle/Başak, Mîzân/Terazi, Akrep, Kavs/Yay, Cediy/Oğlak Delv/Kova ve</i><br/>
<i>Hût/Balık.</i><br/>
Arşî deverân, terazi burcundan başlar ve balık burcuna kadar gider. Allah Teâlâ orada<br/>
semâvî ruhları ve Arş’ın içinde belirgin hâle gelen küllî ve aslî sûretleri yaratmıştır.<br/>Her burcun kendine âid husûsî bir günü vardır. Sözünü ettiğimiz altı burcun -ki bunlar<br/>Terazi, Akrep, Yay, Oğlak, Kova ve Balık burçlarıdır- yirmi bir bin yıllık bir süreleri<br/>vardır. Oğlak burcundan Başak burcuna kadar hüküm itibariyle elli bin yıllık bir süre<br/>vardır. Başak burcunun süresi yedi bin senedir. Bu, Âhiret haftalarından bir haftadır. Bu<br/>sözünü ettiğimiz Başak devrinin başında, Allah Teâlâ’nın ilâhî emriyle ve orada<br/>kendisine yapılan bir vahiyle/ilhamla insan nevi zuhûr etmiştir. Peygamber Efendimiz<br/>(s.a.) sözünü ettiğimiz yedi bin yıllık periyodun son bin yılında gönderilmiştir. Başak<br/>burcu ile âhiret hayatına âid olan terazi burcu arasında gönderilmiştir. Zira on iki burç<br/>dönmesini tamamladığında hüküm terazi burcuna geçer ki o da büyük kıyâmet<br/>zamanıdır.<br/>
Bu durumda Muhammedî devletin dünyaya âid olan ilk bin kefesini ele almışız<br/>
demektir. Öbür kefe ise âhiret ve haşr içindir. Bir başka ifâdeyle sözünü ettiğimiz bu<br/>neş’et yâni doğuş, terazi burcunun ikinci bin yılının yarısında olacaktır. Aynı burcun<br/>ikinci ve son yarısı ise âhiret için dirilmeye tahsis edilmiştir. Bu nedenle kıyâmetin<br/>kopmasına ve bin yıldan sonra beş yüz yıl daha uzanmasına dâir gelen haberler vardır.<br/>Bu beş yüz yıl ikinci teraziden ikinci bin yılın ilk yarısıdır. Şerîat âlimlerinden birine<br/>göre dünyanın sınırı bunu aşmayacaktır. Peygamber Efendimiz (s.a.) dünyanın âhiretle<br/>kaynaştığı zamanda gönderilmiştir. Bu tıpkı günün başlangıcı olan sabah vaktinden<br/>güneşin doğduğu ana kadar olan zaman gibidir.<br/>
Peygamber (s.a.) Efendimiz’in peygamber olarak gönderildiği zaman dünya ile<br/>
âhiretin birbirine karıştığı zamandır. Bu tesbit, O’nun gönderilmiş olduğu zaman ile<br/>kıyâmetin kopması zamanı göz önüne alınarak yapılmıştır. Nitekim fecrin doğumundan<br/>sonra yavaş yavaş ışık artmaktadır. Âhiret ahkâmı da Peygamber (s.a.) Efendimiz’in<br/>peygamber olarak gönderilmesi anından itibâren ortaya çıkmaya başlamıştır ve bu<br/>ahkâm güneşin batıdan doğma ânına kadar azar azar artıp çoğalacaktır. Nitekim<br/>Peygamber Efendimiz (s.a.) bu gerçeğe şöyle işâret buyurmuşlardır:<br/>
<i>“Benim peygamber olarak gönderilişimle kıyâmetin gelişi, aynı şartlarda yarışan</i><br/>
<i>ve neredeyse biri diğerini geçecek olan iki yarış atı gibidir.” </i><a href="RuhulBeyans.html#9982">[85]</a><br/>
Bir başka hadis-i şerifte yine Peygamber Efendimiz (s.a.) şöyle buyururlar:<br/><i>“Nefsim elinde olan Allah’a yemin ederim ki yırtıcı hayvanlar insanlarla</i><br/>
<i>konuşmadıkça, kişiye kamçısının ucu ve ayakkabısının bağı konuşmadıkça, uyluğu<br/>kendisinden sonra âilesinin ne yaptığını haber vermedikçe kıyâmet kopmaz!”<a href="RuhulBeyans.html#9982"> </i>[86]</a><br/>
