<a name=4611></a><img src="RuhulBeyan-4611_1.jpg"/><br/>
<img src="RuhulBeyan-4611_2.jpg"/><br/>
diğer şaşırtıcı mûcizelere nisbetle, şaşılacak bir şey olmadığını anlatması açısından<br/>daha elverişlidir. Çünkü onların mağarada 309 sene uyutulmaları, Allah katında günün<br/>bir bölümü gibidir.<br/>
<b>12. Sonra da iki guruptan hangisinin kaldıkları müddeti daha iyi hesap edeceğini</b><br/>
<b>bilelim diye onları uyandırdık.</b><br/>
<i>“Sonra da”</i><b> </b>ileride geleceği gibi takdir ederek ve Allah’a havâle ederek onların<br/>
uyuma müddetleri hakkında ihtilaf eden <i>“iki guruptan hangisinin kaldıkları müddeti<br/>daha iyi hesap edeceğini bilelim diye onları” </i>ölüme benzeyen o ağır uykularından<br/><i>“uyandırdık.” </i>Burada uyandırılmayı gerektirmesi, hayâtı tatil etmesi ve kişiyi cansız<br/>varlık hâline getirmesi bakımından uykunun ölümün kardeşi olduğuna delil vardır.<br/>
Âyette “bilmek” müsebbibin isminin sebebe verilmesi yoluyla ‘sınamak’tan mecazdır.<br/>
Sınanan fiilin mutlaka meydana gelmesi, sınamanın olmazsa olmaz şartı değildir. Aksine<br/>insanın yerine getirmekten âciz olduğu tekliflerde olduğu gibi, onun bunu yapmaktan âciz<br/>olduğunu göstermek içindir. Nitekim <i><b>“İbrahim: “Allah, güneşi doğudan getirir, sen<br/>de onu batıdan getir!” deyince, inkâr eden o adam şaşırıp kaldı...”</b></i> (el-Bakara,<br/>2/258) âyetinde bu durum söz konusudur. Bu âyette kasdedilen de budur. Buna göre<br/>âyetin anlamı “Biz onları dirilttik ki o iki gruba kendilerini sınayan kimsenin yaptığı<br/>muâmeleyi yapalım” şeklinde olur.<br/>
<b>İbn Abbas</b> (r.anhümâ)’nın şöyle dediği rivâyet edilir: “Âyette bahsedilen iki<br/>
zümreden biri gençler, diğeri ise o şehri sıra ile idare eden yöneticilerdir.”<br/>
“<i>İki guruptan hangisinin kaldıkları müddeti daha iyi hesap edeceği” </i>bilinince<br/>
onların acziyeti meydana çıkar ve onlar bu konuyu her şeyi bilen, her şeyden haberdar<br/>olan Allah’a bırakırlar. Onların hallerini, bedenlerini ve dinlerini korumak için Allah’ın<br/>onlara ne yaptığını bilirler. Böylece Allah’ın sonsuz kudretine ve nihâyetsiz ilmine olan<br/>kesin îmanları (yakîn) artar. Yeniden diriltilmede gizlenen sırrı görürler. Bu, onların<br/>zamanındaki mü’minlere bir lütuf kâfirlere de apaçık bir âyet/delil olur.<br/>
Âyette kastedilen, hepsinin kendi başına Ashâb-ı Kehf’in mağarada ne kadar<br/>
uyutuldukları müddeti hesaplamaktan âciz olduğunu açıklamaktır. Yoksa her iki grup da<br/>hesap etmekle birlikte tahminde bulunan iki gruptan üstün olanı ortaya koyup onu aşağı<br/>olandan ayırmak değildir.<br/>
<i>et-Te’vîlâtü’n-Necmiyye</i>’de şöyle der: “<i>(Rasûlüm)! Yoksa sen, bizim âyetlerimizden”</i><br/>
yâni kulumuza ihsânımızın âyetlerinden sadece <i>“Kehf ve Rakîm sahiplerinin”</i> hallerinin<br/><i>“ibrete şâyan olduklarını mı sandın?</i>” Burada işaret olunan Nebî (a.s.)’dır. Çünkü<br/>senin ümmetin içinde halleri bunlardan daha ibrete şâyân olanlar vardır. Çünkü onların<br/>içinde halvet ehli vardır. Onlar tefekkür ve tezekkür için O’nunla baş başa kalmayı<br/>
