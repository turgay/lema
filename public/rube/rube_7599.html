<a name=7600></a><img src="flower_sep.jpg"/><br/>
<img src="RuhulBeyan-7600_2.jpg"/><br/>
<img src="flower_sep.jpg"/><br/>
buyurduğunu işittim: “Musa’nın kavminden bir adam vefat etti. Kıyamet günü olunca<br/>Allah meleklerine: “Bakın bakalım bu kulumun amellerinden bir şey bulacak mısınız?”<br/>buyurur. Melekler: “Yüzüğüne “Lâilâhe illâllah” kelimesinin nakşedilmiş olmasından<br/>başka onun bir amelini bulamıyoruz.” derler. Bunun üzerine Allah Teâlâ: “Kulumu<br/>cennete koyun, onu bağışladım.” buyurur.<br/>
Tevhîd, zâhire nakşedilmesiyle bile insanı cehennemden kurtarır ise, bâtına<br/>
nakşedilmesi hakkında bir düşünün nasıl olur! Öyleyse nefsi ıslah etmek, yakîni<br/>güçlendirmek, İslâm ve din nimetine hamd etmek için çalışmak gerekir.<br/>
<b>Ebû Ali Nesefî</b>’den hikâye edilmiştir ki: Bir müslüman eşeğini kaybetti ve onu<br/>
aramaya çıktı. O sırada bir mecusi karşısına çıktı. Mü’min onun yanından hemen<br/>uzaklaşarak şöyle dedi: “Allah’ım! Ben bineğimi kaybettim, bu adam ise dinini<br/>kaybetmiş. Onun musîbeti benimkinden daha büyük. Benim musîbetimi onun musîbeti<br/>gibi kılmayan Allah’a hamd olsun!”<br/>
Bu, sadece şu vakte ve hâle göredir. Âhiretteki durum ise çok daha çetrefillidir.<br/>
Nitekim <i>Mesnevi</i>’de şöyle der:<br/>
<i>Hiç kâfire hor gözle bakmayın,<br/>Umulur ki Müslüman olarak ölür.<br/>Ömrünün sonundan ne haberin var ki<br/>Ondan tamamen yüz çeviriyorsun?</i><br/>
Tevfik sadece Allah’tandır.<br/>
<b>27. Andolsun ki biz, öğüt alsınlar diye, bu Kur’an’da insanlara her türlü misâli</b><br/>
<b>verdik.</b><br/>
“<i>Andolsun ki biz,</i>” düşünüp “<i>öğüt alsınlar diye, bu Kur’an’da insanlara</i>” bakıp<br/>
düşünen kimsenin diniyle ilgili hususlarda ihtiyaç duyacağı “<i>her türlü misâli verdik.</i>”<br/>
<b>Semerkandî </b>der ki: “Andolsun biz Kur’an’da insanlara, gariplik ve güzellik<br/>
açısından dillerinde dolaşıp duran mesellere benzeyen her sıfatı açıkladık. Önceki<br/>ümmetlerin kıssası, kıyamet günü diriltileceklerin ve bunlardan başka hayret verici<br/>mâhiyetteki bütün kıssaları onlara anlattık.”<br/>
<i>el-Vasît</i>’ta bildirildiği gibi buradaki “<i>insanlar</i>”dan maksad Mekke halkıdır.<br/>
Bazılarının söylediği ‘Kur’an’da “<i>Ey insanlar!</i>” şeklinde geçen bütün hitapların Mekke<br/>halkına olduğuna’ dâir söz de bunu desteklemektedir. Fakat ibârenin zâhirinden<br/>anlaşılan, bu kelimenin Mekke halkına ve onlardan sonra gelenlere genel olduğudur.<br/>
