<a name=3599></a><img src="RuhulBeyan-3599_1.jpg"/><br/>
<img src="RuhulBeyan-3599_2.jpg"/><br/>
Yûsuf’un açık artırma yoluyla satılması üç günden fazla sürdü. İnsanlar fiyat artırma<br/>
yarışına girdiler. Sonunda fiyat, hiç kimsenin erişemeyeceği bir miktara ulaştı.<br/>
<i>Diğer alıcıların ağzı bağlandı<br/>Sonunda sessizlik dizine oturdular</i><br/>
Nihâyet Mısır’ın azizi, Yûsuf’u ağırlığı kadar misk, ağırlığı kadar inci, ağırlığı kadar<br/>
altın, ağırlığı kadar gümüş, ağırlığı kadar ipek vererek satın aldı. Yûsuf, dört yüz rıtl<br/>ağırlığındaydı.<br/>
Hikâye edilir ki yaşlı bir kadın da bir parça ip getirerek Yûsuf’u satın almak istedi.<br/>
İşte <b>Molla Câmî</b>, şu sözleriyle buna işaret etmektedir:<br/>
<i>Âriflerin sırrına mazhar olmayı aklından geçirme<br/>Bu bir tutam pamuk ipliği ile Yûsuf ’u almaya tâlib olma</i><br/>
Burada isteğine ulaşmak için herkesin elindeki tüm imkânları sarf etmesi gerektiğine<br/>
işaret vardır. Çünkü böyle bir davranış âşıkların alâmetlerindendir.<br/>
<i>Herkes kendi yüksek himmetinden<br/>Kendisine lâyık kumaş ve metâdan fayda görür</i><br/>
O zaman Yûsuf on yedi yaşındaydı. Zindanda kaldığı müddeti de eklersek azizin<br/>
evinde kaldığı süre on üç senedir. Otuz bir yaşında Reyyân kendisini vezir edindi. Allah<br/>Teâlå, Yûsuf’a ilim ve hikmet verdiğinde otuz üç yaşındaydı. Yûsuf (a.s.) yüz yirmi<br/>yaşında vefât etti. Kâğıt kullanan ilk kişi Yûsuf (a.s.)’dır.<br/>
<i>“karısına: “Ona değer ver ve iyi bak!”<br/>et-Tibyân</i>’da belirtildiği üzere karısı, Raâyîl ya da Heygâhervân’ın kızı Râîl’dir.<br/>
<i>Aynü’l-maânî</i>’de geçtiği üzere bu kadının lakabı Züleyhâ’dır. Halk dilinde Zelîha diye<br/>meşhur olmuştur.<br/>
Bu cümle ‘yaşayacağı yeri kendisinin hoşnut kalacağı, güzel ve değerli bir yer yap’<br/>
demekse de sonuçta yeme, içme ve diğer hususlarda ona iyi bak mânâsına gelmektedir.<br/>Buna göre âyetteki ifade, Yûsuf’a değer vermek ve ona iyi bakmaktan kinâye<br/>olmaktadır. Nitekim yüce makam dendiğinde de kinâye olarak sultandan söz edilmiş<br/>olmaktadır.<br/>
<b>İmam Gazzâlî </b>der ki: “Şeref sahibi birinden cenâb, hazret ve meclis kelimeleriyle<br/>
kinâye yapılarak <i><b>“es-selâmü alâ hadratihi’l-mübâraketi ve meclisihi’ş-şerif”<br/></b></i>(mübârek hazret (huzur)larına ve şerefli meclislerine selâm olsun!) denilir. Maksad<br/>selâmın o kişi üzerine olmasıdır. Ancak o kişiyi daha da yüceltmek için kendisiyle<br/>
