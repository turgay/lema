<a name=1551></a><img src="flower_sep.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
zaman da fazla ileri gitmez ve hemen barışırlar. Ne güzel söylenmiştir:<br/>
<i>Ahmak, işi gücü inatlaşmak olan kimsedir<br/>Böylesine ilaç, tedavi fayda vermez<br/>Gücün yettikce inatlığı huy edinme<br/>Çünkü inat dostluğa zarar verir</i><br/>
<i>“Zaten nefisler, kıskançlığa hazırdır.”</i> Onların tabîatında cimrilik vardır. Bu huy,<br/>
onlara iyice yerleşmiştir. Ne kadın haklarını erkeklere vermeye müsâmaha gösterir, ne<br/>de erkek hanımının çirkin olması, yaşının ilerlemesi durumunda onunla güzel geçinir ve<br/>sohbetinden lezzet duyar.<br/>
<i>“Şuh” </i>kelimesi hırsla birlikte olan cimrilik olup <i>“buhl” </i>kelimesinden daha husûsîdir.<br/>
<b>Abdullah b. Vehb</b>’in Leys’den rivâyet ettiğine göre o şöyle demiştir: Bana ulaştığına<br/>
göre İblis, Nuh (a.s.)’la karşılaşıp ona: “Ey Nuh! Hased ve cimrilikten sakın. Çünkü ben<br/>Âdem (a.s.)’a hased ettim ve cennetten çıkartıldım. Âdem (a.s.)’ın kendisine yasak<br/>kılınan bir ağaç husûsunda cimrilik yapması cennetten çıkarılmasına sebep olmuştur.<br/>
<b>Yahyâ b. Zekeriyyâ </b>(a.s.) da İblis’le gerçek sûretinde karşılaşmış ve: “Bana senin en<br/>
sevdiğin ve en nefret ettiğin şeyi söyler misin?” demiş, İblis de ona şu cevâbı vermiştir:<br/>“Benim en çok sevdiğim insan cimri mü’min, en nefret ettiğim ise cömert fâsıktır.”<br/>Bunun üzerine Yahyâ (a.s.): “Bu nasıl olur?” demiş, o da şöyle cevap vermiştir: “Çünkü<br/>cimrinin cimriliği bana kâfîdir. Ama cömert fâsığın cömertliğini Allah’ın bilip de kabul<br/>etmesinden korkarım.” Daha sonra Yahya (a.s.)’ın peşine düşerek ona: “Şayet sen Yahyâ<br/>olmasaydın aslâ bunu sana haber vermezdim.” demiştir. Bu bilgi, <i>“Âkâmü’l-mercân”<br/></i>isimli eserden alınmıştır.<br/>
Ey kocalar! <i>“Eğer” </i>iyilikle hanımlarınızı evinizde tutar ve huyları sizin huylarınıza<br/>
uymamasına rağmen, güzel muâmele yaparak onlarla <i>“iyi geçinir ve” </i>onlara kötü<br/>muamele etmek husûsunda <i>“Allah’tan korkarsanız”</i> ve onları kendi haklarından<br/>herhangi birini vermeye mecbur bırakmazsanız <i>“şüphesiz Allah”</i> <i>“yaptıklarınızdan”<br/></i>bu güzel hareketlerinizden ve takvânızdan <i>“haberdardır.”</i> Yaptıklarınızı ve ne için<br/>yaptığınızı bilir. İyilik yapanların ecirlerini zâyi etmesi muhal olduğu için mutlaka<br/>yaptığınız iyiliğin mükâfâtını ve sevâbını verir.<br/>
Rivâyete göre çok çirkin bir adamın çok güzel bir karısı vardı. Kadın bir gün<br/>
kocasına bakarak “Elhamdülillah” dedi. Kocası: “Sana ne oluyor?” diye sordu. Karısı:<br/>“Benim ve senin cennetlik olduğumuz için Allah’a hamdettim. Çünkü sana benim gibi<br/>biri verildi ve şükrettin. Bana da senin gibi biri verildi ve sabrettim. Muhakkak ki Allah<br/>
