<a name=2922></a>Ey münâfıklar! <i>“Siz de tıpkı kendinizden öncekiler”</i> yâni sizden önce helak edilen<br/>
milletler <i>“gibisiniz. Oysa onlar kuvvetçe sizden daha yaman”</i> yani vücutça sizden<br/>daha sağlamdılar, <i>“mal ve evlatça sizden daha çok idiler.</i> <i>Onlar”</i> dünya lezzetlerinden<br/><i>“kendi paylarına düşenden faydalandılar. Sizden öncekilerin kendi paylarına<br/>düşenden faydalandıkları gibi”</i> kısmetlerine düşen kadarıyla nasıl zevk sürmek<br/>istedilerse <i>“siz de”</i> onlar gibi <i>“kendi payınıza düşenden faydalandınız.”</i> kısmetinize<br/>düşen kadarıyla zevk sürmeye baktınız.<br/>
Âyette tekrar yoktur. Çünkü “<i>Onlar (dünya malından) kendi paylarına düşenden</i><br/>
<i>faydalandılar.</i>” ifadesi, önceki milletlerin fânî hazlarla iştigal etmelerini<br/>kötülemektedir. Onları bu şekilde kötülemesi, muhatapların (yani münâfıkların)<br/>öncekilerin yollarını takip etmelerini yermeye bir giriş ve hazırlık babındandır.<br/>Muhatapların durumunu onların durumuna teşbih kabilindendir.<br/>
<i>“Ve </i>(bâtıla) <i>dalanlar gibi siz de daldınız.” </i>Sizden önceki toplumların daldığı gibi siz<br/>
de bâtıla daldınız.<br/>
<i>“Onlar”</i> yani benzetilenlerden (münâfıklardan) ve kendilerine benzetilenlerden<br/>
(helak edilen önceki milletlerden) yukarıda anlatılan kötü fiillerle mevsuf olan kimseler,<br/>
Bu ifade de hitap, Rasûlullah (s.a.)’e ya da muhatap olabilecek herkesedir.<br/><i>“yaptıkları işler” </i>mallarını hayır yollarında harcama ve sıla-i rahim gibi yapmış<br/>
oldukları ve şayet iman ile birlikte yapmış olsalardı büyük mükâfâtlara nâil olacakları<br/>bütün amelleri <i>“dünya ve ahirette boşa gitmiş” </i>zâyi olmuş, tamamen boşa gitmiş ve bu<br/>amellere hiçbir sevap terettüb etmemiş<i> “kimselerdir.”</i><br/>
Amellerinin âhirette boşa gitmesi bilinen bir husustur. Amellerinin dünyada boşa<br/>
gitmesine gelince, <i><b>“Her kim (yalnız) dünya hayatını ve süsünü isterse, biz onlara<br/>amellerinin karşılığını orada tam olarak veririz ve onlar orada hiçbir zarara<br/>uğratılmazlar.”</b></i> (Hûd, 11/15) âyetinin de haber verdiği üzere yaptıkları ameller<br/>karşılığında kazandıkları sıhhat, refah vb. şeylerin onlara verilmesi, aslında onlara<br/>sevap ve îtibar kazandırmak için değildir. Bilakis bunlar onları derece derece âhirette<br/>karşılaşacakları felaketlere yaklaştırmak için kendilerine verilmektedir.<br/>
<i>“Ve ziyana uğrayanlar da onlardır.”</i> İşte onlar dünyada ve âhirette amelleri boşa<br/>
gidenler ve bu zararın tüm öncüllerini ve sebeblerini birarada bulunduranlardır. Çünkü<br/>bütün sermâyeleri kendilerini zarara sokacak ve hiç fayda temin etmeyecek şekilde heba<br/>olup gitmiştir. Aslında sermayeleri zarar ve kâr getirmeyecek şekilde yok olsaydı, bu<br/>bile onların zarara uğramalarına yeterdi.<br/>
<b>Sa‘dî</b> (k.s.) der ki:<br/>
<i>Kıyamet günü cennet pazarını kurduklarında<br/>Makamları iyi amellere göre verirler<br/>Ne sermaye getirirsen, o kadar alırsın<br/>Eğer müflis isen, mahcup olursun<br/>Çarşı ne kadar dolu olursa</i><br/>
