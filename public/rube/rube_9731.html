<a name=9732></a>Farsça tâbiriyle “Lâyık ve sezâdır ki O’nun Rabbi…” yâni Nebî’nin (a.s.) Rabbi…<br/>
“sizi boşarsa” Yine Farsça tâbiriyle “Eğer onun eşleri olarak sizi boşarsa…” Burada<br/>asâ’nın ismiyle haberi arasında şart-ı mûteriz olarak gelmiştir, cevâbı da mahzûf ya da<br/>mütekaddimdir. “Allah onların yerine verir”; yâni Allah, Peygamberine (a.s.) sizin<br/>yerinize verir. “Eşler” yübdiluhû fiilinin ikinci mef’ûlüdür. “Sizden daha hayırlı”<br/>ifâdesi ise ezvâcın (eşlerin) sıfatıdır. Bundan sonra gelen ve müslimât (kendini Allah’a<br/>veren) kelimesinden seyyibât (dul kadınlar) kelimesine kadar olan kısım da böyledir.<br/>
Burada muhâtab Hz. Âişe ile Hafsa olduğu halde “sizlerden daha iyi” denilerek çoğul<br/>
yapılması bu emre muhâtab olan iki eşin orada olmayan diğer Peygamber eşlerine tağlib<br/>edilmiş olmasından dolayıdır. Aslında takdîrî olarak “Peygamber sizin ikinizi ve sizin<br/>dışınızdaki diğer eşlerini boşarsa... Rabbi ona sizden daha iyi... eşler verebilir”<br/>demektir. Yahut buradaki hitâbı bütün Peygamber hanımlarına şâmil kılmak mümkündür.<br/>Yâni âyet metnindeki hitabı bütün Peygamber hanımlarına şâmil kılarak Hz. Âişe ile Hz.<br/>Hafsa (r.anhüma)’ya yapılan azarlamayı ve <i>“kalpleriniz kaydı”</i> şeklindeki ifâdeyi<br/>bütün Peygamber hanımlarına şâmil kılarak hitâbı genel yapmak mümkündür. Böyle bir<br/>durum tevbeyi gerektirir. Önce bu iki peygamber hanımı, peygamberin kendilerini<br/>boşamaları ihtimal dâhilinde olduğu zikredilerek korkutulmuştur. Sonra kendilerine<br/>“eğer peygamber sizin ikinizi boşayacak olursa bunun zararı sadece sizin ikinize âid<br/>olacaktır” denilmiştir. Çünkü Allah Teâlâ ona ikinizden de daha iyi eşler verir<br/>denmektedir.<br/>
Âyet-i kerîmede Peygamber Efendimiz’in Hz. Hafsa’yı boşamadığını ve kadınlar<br/>
arasında onlardan daha hayırlısı bulunduğunu gösteren herhangi bir işâret yoktur. Çünkü<br/>boşamanın bütün kadınlara bağlanması bunlardan herhangi birisinin boşanmış olmasıyla<br/>zıtlık teşkil etmez. Vâkî olmayan bir duruma bağlanan şeyin mutlaka vâkî olmuş olması<br/>gerekmez. Yâni hayırlılık ve iyi olmak, vâkî olmayan bir şeye bağlanınca kendi kendine<br/>vâkî olmuş olmaz. Allah Teâlâ Peygamber Efendimiz’in (s.a.) onları boşamadığını<br/>elbette bilir. Fakat Allah eğer peygamber onları boşarsa yerlerine kendilerinden daha<br/>iyilerini getireceğini -onları korkutmak üzere- haber vermiş bulunuyor. Bu tıpkı şu âyet-<br/>i kerîmeye benzemektedir: <i><b>“Eğer ondan yüz çevirirseniz yerinize sizden başka bir<br/>toplum getirir, artık onlar sizin gibi de olmazlar.”</b></i> (Muhammed, 47/38) Burada da<br/>Allah hem kudretini ifâde etmekte ve hem de onları korkutmaktadır. Yoksa Peygamber<br/>Efendimiz’in (s.a.) sahabîlerinden daha iyi ve hayırlı olanların bulunabileceğini ifâde<br/>sadedinde söylenmiş değildir.<br/>
Demişlerdir ki, Kur’ân’da geçen bütün “asâ” kelimeleri vâcibdir, sadece bu âyetteki<br/>
böyle değildir. Bazılarına göre buradaki de vâcibdir. Fakat Allah Teâlâ bunu bir şarta<br/>bağlamıştır. O da peygamberin hanımlarını boşamasıdır. Fakat Peygamberimiz (s.a.)<br/>onları boşamamıştır. Ve zaten mezhebimize göre yeryüzünde mü’minlerin annelerinden<br/>daha hayırlı kadın yoktur. Ancak Peygamber Efendimiz (s.a.) kendisine isyân<br/>ettiklerinden ve eziyette bulunduklarından dolayı onları boşarsa bu sıfatlarla mevsûf<br/>olan onların dışındaki kadınlar peygambere itâat ederlerse onlardan daha hayırlı<br/>
