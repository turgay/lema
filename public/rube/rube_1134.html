<a name=1135></a><img src="RuhulBeyan-1135_1.jpg"/><br/>
<i>Dünya rüzgarlı yol üstündeki muma benzer.<br/>Ben dünyaya gönül bağlamayan sultanın kölesiyim.</i><br/>
<b>Şiblî </b>(k.s.)’ye âriflerin özellikleri sorulunca şöyle dedi: “Ârif, dili zikrullahı telâffuz<br/>
eden; kalbi Allah’ın huccetiyle dosdoğru olan; sırrı Allah’ın vâdine güvenen; ruhu<br/>Allah’ın yolunda koşan kişidir. Ârif daima Allah’a âşıktır. Bir kişinin âriflerden<br/>olabilmesi için, lâfı bırakıp Mevlâ’ya yönelmesi ve O’nun yolunda ruhunu fedâ etmesi<br/>gerekir.”<br/>
<b>Hâtim-i Esamm</b>’ın şöyle anlattığı hikâye edilir:<br/>“Türklerle karşı karşıya gelip birbirimize girdik.<a href="RuhulBeyans.html#1135">[124] </a>Bir Türk bana bir kement attı ve<br/>
beni atımdan düşürdü. Kendisi de bineğinden atlayıp göğsüme yüklendi. Şu gür<br/>sakalımı tuttu. Başımı kesmek için ayakkabısından bıçağını çıkardı. Rabbim üzerine<br/>yemin ederim ki o esnâda ne bu adamı ne de bıçağını düşünüyordum. Sessiz ve<br/>donakalmış bir vaziyette şöyle diyordum:<br/>
“Rabbim! Canımı sana teslim ettim. Eğer bu adamın beni kesmesine hükmettiysen,<br/>
ale’r-re’s ve’l-ayn ; bu hükmün başımın üstünde yeri vardır. Çünkü ben seninim, senin<br/>mülkünüm.”<br/>
Türk göğsümde oturmuş bir vaziyette ben Rabbime böyle duâ ederken, birden bir<br/>
müslüman, bir ok attı ve tam boğazına isâbet ettirdi. Üstümden düştü. Bu sefer ben ona<br/>yöneldim, bıçağı aldığım gibi adamın kafasını kestim.<br/>
Ey insanlar, kalpleriniz daima Rabbinizle beraber olsun ki ana-babalarınızdan<br/>
görmediğiniz hayret verici lütuflar görebilesiniz. Biliniz ki, sabredip teslimiyet<br/>gösteren, zafere ulaşır. Heveslerine uyarak zorluklardan kaçan ise kendini kurtaramaz.<br/>Şiddetli sıkıntı anlarında sabretmek, ne kadar güzel bir yardımdır.”<br/>
<i>Başlangıçta sabır insana zehir gibi gelir,<br/>Lâkin sabır tabîat hâline gelince bal olur.<br/>Ey akıllı kişi hastalıktan korkma!<br/>Hekim sana acı ilaç verir, ama şifâ bulursun.</i><br/>
Allah cümlemizi sâbit kadem eylesin!<br/>
<a href="RuhulBeyans.html#1131">[123].</a> <i>Tirmizî, </i>Zühd, 56; İ<i>bn Mâce,</i> Fiten, 23.<br/><a href="RuhulBeyans.html#1135">[124].</a> Bu olay Türklerin müslüman olmasından önce gerçekleşmiştir.<br/>
