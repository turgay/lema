<a name=1257></a><img src="RuhulBeyan-1257_1.jpg"/><br/>
<img src="RuhulBeyan-1257_2.jpg"/><br/>
kendinizi ve atlarınızı hazır tutun. Nefislerinizi de tâatlara hazırlayın. Nitekim, Hz.<br/>Peygamber (s.a.) şöyle buyuruyor: <i>“Bakınız, size Allah’ın, hatâlarınızı bağışlayıp<br/>derecelerinizi yükselteceği bir amel göstereyim mi?”</i> Yanındakiler: “Evet yâ<br/>Rasûlallah” deyince şöyle buyuruyor: <i>“Nefse ağır gelen şeyler karşısında çok abdest<br/>almak; mescidlere çok gitmek ve namaz kıldıktan sonra bir sonraki namazı iştiyakla<br/>beklemek... İşte hazırlıklı olmak budur. İşte hazırlıklı olmak budur.<a href="RuhulBeyans.html#1259">”</i>[188]</a><br/>
<i>“Ve Allah’dan korkun ki kurtuluşa eresiniz” </i>Yani kurtuluşun son noktasına erişmek<br/>
için Allah’dan başkasından el etek çekmek sûretiyle Allah’dan korkun. Çirkinliklerden<br/>sakının, umulur ki; şu üç makama ulaşma başarısına erersiniz.<br/>
1. Tâatların verebileceği sıkıntılara sabretmektir.<br/>2. Alışkanlıkları terketme husûsunda nefse direnmektir.<br/>3. Şerîat, tarîkat ve hakikat diye bilinen vâridâtı gözetlemek maksadı ile “sırr”ını Hak<br/>
Teâlâ katına hazırlamaktır.<br/>
Buradan anlaşılıyor ki: “sabr, musâbereden; musâbere de murâbatadan daha aşağı<br/>
seviyededir. Denilir ki:<br/>
<i>Tabiat sarayından dışarı çıkmazsan eğer<br/>Tarîkat köyüne varamazmışsın meğer.</i><br/>
Seyr ü sülûk son derece gereklidir. Tâ ki bu sâyede kul, hal ve makamlardan geçerek<br/>
en yüce mertebelere ulaşabilsin.<br/>
<b>İbrâhîm b. Edhem</b>’den naklen anlatılır ki: Kendisi yaya olarak Beytullah’a<br/>
gidiyormuş. Birden, arkasından deveye binmiş bir bedevî Arap gelip:<br/>
“Ey İhtiyar, nereye böyle?” demiş. İbrâhîm de:<br/>“Beytullah’a” demiş. Adam: “Yaya olarak, nasıl gideceksin, oraya?” deyince İbrâhîm<br/>
cevap vermiş:<br/>
“Benim bir sürü bineğim var.” Adam:<br/>“Nedir o binekler?” diye sormuş. İbrâhîm, cevaplamış:<br/>“Başıma bir belâ gelince <i>“sabır” </i>bineğine; bir nîmet gelince <i>“şükür” </i>bineğine; kazâ<br/>
gelince <i>“rızâ” </i>bineğine binerim. Nefsim beni bir şeye çağırdığı zaman, bilirim ki<br/>ömrümün geri kalan kısmı, geçirdiğim kısmından daha azdır.”<br/>
Bu cevâbı duyan bedevî: “Aslında binekli olan sen; yaya olan ise benmişim, Allah’ın<br/>
memleketlerinde yürü git” demiş.<br/>
Hayat boyu mücâhede ile iştigal etmek gereklidir. Tâ ki, kötü huylar nefsi terkedip<br/>
sabır ve benzeri iyi sıfatlara dönüşsün. Mücâhedenin en belirgin örneği ise, daima<br/>hazırlıklı bulunmak yani, murâbatadır.<br/>
