<a name=10084></a><img src="RuhulBeyan-10084_1.jpg"/><br/>
<img src="flower_sep.jpg"/><br/>
<img src="RuhulBeyan-10084_3.jpg"/><br/>
<img src="flower_sep.jpg"/><br/>
<img src="RuhulBeyan-10084_5.jpg"/><br/>
<b>20. <i>(Rasûlüm!)</i></b><b> De ki: Ben ancak Rabbime yalvarırım ve O’na kimseyi ortak</b><br/>
<b>koşmam.</b><br/>
Bu daha önce benzerini yapmadığım bir şey değil, hayret uyandıracak ve çirkin<br/>
görülecek bir hareket de değil. Yahut bana düşmanlığı gerektirecek bir hâl de değil. Bu<br/>benim hâlim, sizin hâliniz de aynen böyle olsun.<br/>
<b>21. De ki: Doğrusu ben <i>(kendi başıma)</i></b><b> size ne zarar verme ne de fayda sağlama</b><br/>
<b>gücüne sâhibim.</b><br/>
Burada sanki şöyle denmiş oluyor: De ki ey müşrikler! Ben ne fayda vermeye ne zarar<br/>
vermeye, ne saptırmaya ne de doğru yola iletmeye mâlikim. Bütün bunlar benim elimde<br/>değil, tam tersine Cenâb-ı Hakk’ın elindedir. Zarar veren, fayda veren, doğru yola ileten<br/>ve sapıklığa sevkeden sâdece O’dur. Bu âyet-i kerîmede “zarar- fayda, eğrilik-doğru<br/>yol” kavramlarından birinci gruptan “zarar” ikinci gruptan ise “doğru yol” zikredilerek<br/>diğer ikisi zikredilmiyor. Bunun sebebi, birisi zikredildiğinde kendi zıddını çağrıştırmış<br/>olması ve mânâ bakımından herhangi bir kaybın bulunmamasıdır. Şu hâlde bu âyet-i<br/>kerîmede <b>“ihtibak”</b> sanatı vardır. Yâni mukâbili kendisine delâlet eden lâfızlar<br/>hazfedilmiştir.<br/>
<i>et-Tevilâtü’n-necmiyye</i>’de şöyle deniyor: Peygamber Efendimiz (s.a.), “Abdullah”<br/>
diye Allah’a izâfe edilmesi itibârı ile kimseye ne bir zarar ne de fayda vermeye mâlik<br/>değildir”. Nitekim Allah şöyle buyurur: <i><b>“Sen sevdiğini hidâyete erdiremezsin, bilakis<br/>Allah dilediğine hidâyet verir ve hidâyete girecek olanları en iyi O bilir.” </b></i>(el-Kasas,<br/>28/56) Fakat hak ve mutlak varlığı itibariyle Peygamber Efendimiz (s.a.) zarar<br/>verebilir, doğru yolu gösterebilir. Nitekim Allah Teâlâ şöyle buyurur: <i><b>“Şüphesiz ki sen<br/>doğru bir yolu göstermektesin.”</b></i> (eş-Şûra, 42/52)<br/>
<b>Kâşânî</b> bu âyet-i kerîmeyi şöyle tefsir ediyor: De ki doğrusu ben size ne bir zarar<br/>
vermeye ne de doğru yola iletme gücüne sâhibim. Sapıklığa düşürmek, hidâyete<br/>erdirmek Cenâb-ı Hak’tandır. Eğer o bana yetki verirse sizler benim nûrumla doğru<br/>yola, hidâyete erersiniz. Şâyet vermezse sapıklığınız içinde kalmaya devam edersiniz.<br/>Benim sizi hidâyete girmeye zorlama gücüm yoktur.<br/>
