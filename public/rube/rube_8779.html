<a name=8780></a><img src="RuhulBeyan-8780_1.jpg"/><br/>
Yine bir başkası şöyle demiştir: Korkutma, uyarma ve hatırlatma sadece korku<br/>duyanlara tesir eder. Korkmayanlara bir faydası olmaz. Gökyüzündeki kuş yuvasına<br/>iner. Başka bir söz de şöyledir: “Sen onlar üzerinde bir zorba değisin” âyeti, kalbe<br/>yöneltilen bir hitaptır. Yani sen nefse ve sıfatlarına biz olmadan kendi nefsinle tasallut<br/>kuramazsın. O halde Kur’ân’ı hatırlat. Onun ince mânâlarını ve sırlarının taşıdığı<br/>hakikatleri vaîdden korkacak kimselere, yani nefisleri Kur’ân’ın hatırlatılmasını ve<br/>vaîdini algılayabilecek olanlara hatırlat. Zira senin bunu tek başına yapabilecek bir<br/>nefsin yoktur.<br/>
<b>Şeyh Sâdi</b> şöyle söyler:<br/>
<i>Hayır kapısı, taât kapısı açıktır,<br/>Fakat herkes iyi iş yapmaya güç yetiremez.<br/>Kendisinde büyüklük ve benlik olan kimsenin,<br/>Hakk’ı, hakîkati dinleyeceğini zannetme!<br/>Bu kimseler amelinden usanır, nasihatten sıkılırlar,<br/>Ne kadar yağmur yağsa da taş üstünde gelincik bitmez.<br/>Uğraşmakla söğüt dalında gül bitmez<br/>Zenci hamamda yıkanmakla beyaz olmaz.<br/>Yaratılışı kötülerden iyilik gelmez,<br/>Köpeklerin insanlık etmesi muhaldir.<br/>Aynadan pası silmek mümkündür,<br/>Fakat taştan ayna yapmak mümkün olmaz.</i><br/>
Hz. Peygamber (s.a.) hutbelerinde sık sık Kaf suresini okurdu.<a href="RuhulBeyans.html#8781">[277] </a>Zira bu surede,<br/>
Allah Teâlâ’nın zikri, senâsı, nefislere vesvese veren hususların bilgisine yer<br/>verilmekte ve meleklerin insan üzerinde yazdığı itâat ve isyana dair yazdıkları, ölümün<br/>ve sekerât, kıyamet, onun korkutucu halleri ve insanlara kendi amellerinin şâhid olarak<br/>gösterileceği, cennet ve cehennem, kıyamet çığlığı, neşir, kabirlerden çıkış<br/>hatırlatılmakta, en sonunda da namazların düzenli olarak kılınması emredilmektedir.<br/>
<b>Suyûtî,</b> <i>el-Vesâil </i>isimli eserinde şöyle der: Hutbelerin sonunda Nahl suresi 90.<br/>
âyetini ilk okuyan kişi <b>Ömer b. Abdülaziz</b> olmuş ve hatibler bu adeti günümüze kadar<br/>sürdürmüşlerdir. <b>Hz. Peygamber </b>(s.a.) Kaf suresini, <b>Hz. Ömer </b>(r.a.) Tekvir suresinin<br/>ilk âyetlerini, <b>Hz. Osman </b>(r.a.) Nisâ suresinin en sonundaki “yesteftûnek” diye<br/>başlayan 176. âyetini, <b>Hz. Ali </b>(r.a.) Kâfirûn ve İhlâs surelerini okurlardı. <b>İbnü’s-Salah<br/></b>bunu kitabında aktarır. Efendimiz’in (s.a.) <i>“Allah Teâlâ Kaf suresini okuyan kişinin<br/>ölümünü kolaylaştırır<a href="RuhulBeyans.html#8781">”</i>[278] </a>hadis-i şerifinde geçen “târâtü’l-mevt” ibâresindeki târât<br/>kelimesi, sekerat halini ifade eder. <b>Sa’dî el-Müfti</b> <i>Havâşi </i>de böyle geçer<a href="RuhulBeyans.html#8781">.[279]</a><br/>
