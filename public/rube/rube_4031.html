<a name=4032></a><i>“Ve size misaller de verdik.”</i> Yâni, hem onların yaptıklarını hem de onlara<br/>
yapılanları Kur’an-ı Azîm’de size açıkladık. Bunlar, bütün zâlimlere verilen darb-ı<br/>meseller gibi acâib ve nâdir şeylerdir. Bunları açıklamaktan maksadımız sizin ibret<br/>almanız, amellerinizi onların amelleriyle, âkıbetlerinizi de onların akıbetleriyle<br/>mukâyese ederek onlara dünyâda azap verilmiş olmasından hareketle size de âhirette<br/>azâb edileceği neticesini çıkarmanız ve içinde bulunduğunuz küfür ve mâsıyetten el etek<br/>çekmenizdir. Yâni siz bütün bunları dünyâda iken duymuş fakat ibret almamıştınız.<br/>Bugünden sonra dünyâya geri döndürülseniz bile öğütler size yine kâr etmeyecektir.<br/>
<i>Mesnevî</i>’de şöyle denilir:<br/>
<i>Ey inatçı bu, gölcüğün hikâyesine benzer.<br/>Ki onun içinde üç büyük balık vardı.<br/>Birkaç balıkçı, o gölcüğün yanından<br/>Geçtiler ve o balıkları gördüler.<br/>Derhal koşup ağ getirmeye gittiler.<br/>Balıklar duruma vâkıf olup hemen anladılar...<br/>İçlerinden akıllı olan yola düştü;<br/>Hiç de gidilmesi istenmeyen o güç yola yürüdü.<br/>“Bunlarla danışmayayım” dedi<br/>“Türlü, türlü fikirlerde bulunur, azmimi gevşetirler.<br/>Yurtlarının sevgisine kapılırlar;<br/>Tenbellikleri, bilgisizlikleri bana da sirâyet eder.<br/>Danışmak için bir iyi ve diri kişi lâzım<br/>Ki seni de diriltsin, fakat nerede öyle bir diri?<br/>Ey yolcu yolcuyla danış, kadınla değil.<br/>Çünkü kadının reyi seni topal eder.<br/>Vatan sevgisinden dem vurma; durma, yürü.<br/>Vatan oradadır, burada değil canım efendim!<br/>O akıllı balık dedi ki: Bir yol bulayım da<br/>Gönlümü şunlarla danışmadan, çekip çevireyim.<br/>Kendine gel şimdi danışma zamanı değil;<br/>Yola düş... Hz. Ali gibi kuyuya âh et.<br/>O âhın mahremi pek azdır.<br/>Geceleri git, hem de bekçi gibi gizlice yürü.<br/>Bu gölcükten denize doğru git.<br/>Denizi ara, şu girdabı bırak.<br/>Göğsünü ayak yaptı da yola düştü çekingen balık,<br/>O tehlikeli yerden ta nur denizine kadar yürüdü, denize ulaştı.<br/>Ardına köpek düşen ceylan, bir damarı bile kalsa koşar ya<br/>İşte o da onun gibi koşmaktaydı.</i><br/>
