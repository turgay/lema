<a name=9914></a><img src="RuhulBeyan-9914_1.jpg"/><br/>
<img src="RuhulBeyan-9914_2.jpg"/><br/>
ikinci mef’ûlüdür. Cümle bütün hâlinde, kıyâmetin korkunçluğunu ve fecâatini<br/>pekiştirmektedir. Çünkü o, kıyâmetin mahlûkatın bilgilerinin çerçevesinin dışında bir<br/>olgu olacağını haber vermektedir. Bir başka ifâdeyle kıyâmetin durumunu ne kadar<br/>büyük olduğunu, onun korkunçluğunun ve şiddetinin boyutlarını açıklamaktadır. Bu<br/>boyut, algılama gücü ne kadar olursa olsun hiç kimsenin aklının eremeyeceği, vehminin<br/>ve hayalinin ulaşamayacağı boyuttadır. Buna göre kıyâmet bütün bu kavrama ve<br/>algılardan çok daha büyük ve korkunç olacaktır. Bunu ifâdeye dökerek bildirmek<br/>mümkün değildir.<br/>
Âlimlerden birisi şöyle der: Peygamber Efendimiz (s.a.) kıyâmetin kopacağını her ne<br/>
kadar biliyorsa da; nasıl kopacağını tam olarak bilmiyordu. Efendimiz’in kıyâmeti<br/>hakkıyla bildiği, ancak âyette başkalarına işittirmek üzere kendisine “Hâkka’nın ne<br/>olduğunu sana ne bildirdi” şeklinde sorulmuş olması da ihtimâl dâhilindedir.<br/>
<i>et-Tevilatu’n-necmiyye</i>’de bu âyet-i kerîme şöyle tefsir olunuyor: Cenab-ı Hak “el-<br/>
Hâkka” ifâdesiyle her şeyi yok eden vâhidiyyet aynasında ıtlak, ıtlâki ve ahadî<br/>tecellîsine işâret etmektedir. Nitekim bu gerçeği belirtmek üzere Allah; <i><b>“Bugün<br/>hükümranlık kimindir? Kahhar olan tek Allah’ındır”</b></i> (el-Mü’min, 40/16) buyurur ki<br/>şu anlama gelir: Bugün hükümranlık, mutlak zâtı örten taayyünât zulmetlerinin tamamını<br/>ahadiyyet nurlarının saldırıları ile yok eden kahhâr Allah’ındır. Kendisine “hâkka” diye<br/>isim verilmesi; zâtında sâbit ve nefsinde tahakkuk edişinden dolayıdır.<br/>
<b>4. Semûd ve Âd kavimleri, kapılarını çalacak felâketi <i>(kıyâmeti)</i></b><b> yalan</b><br/>
<b>saymışlardı.</b><br/>
<i>“Semûd”</i> Sâlih peygamberin kavmi <i>“ve Âd”</i> Hud peygamberin kavmi <i>“Karia’yı”</i><br/>
kıyâmeti <i>“yalan saymışlardı.”</i><br/>
Sâlih peygamberin kavmi olan “Semûd” kelimesi “semd” kelimesinden türemedir.<br/>
Semd; az su anlamına gelmektedir.<br/>
Hûd kavminin ismi olan “âd” kelimesi ise kabile adıdır. Bu kelime <i>Kamus</i>’ta ifâde<br/>
edildiği üzere “engel olan” anlamına gelmektedir.<br/>
“el-Kària” kelimesi kıyâmetin isimleri arasında geçer. Kıyâmete “karia” denmesi,<br/>
insanlara vurmasından dolayıdır. Bir başka ifâdeyle kıyâmete karia denmesi, o günün<br/>çeşit çeşit korku ve fecâatlerle insanlara vurmasından dolayıdır. Yâni kıyâmet günü, bu<br/>korkularla insanlara vuruyormuşçasına onların başlarına gelecektir. Gökyüzü yarılarak<br/>ve çatlayarak, yeryüzü ve dağlar birbirine çarpılıp darmadağın edilerek, yıldızlar<br/>söndürülerek ve dağılarak bu olay gerçekleşecektir.<br/>
Âyette “el-Hâkka” kelimesine dönecek zamir yerine “el-Kària” kelimesinin<br/>
getirilmesi, kıyâmetin içerisindeki “vurma” anlamına daha fazla delâlet etme ve onun<br/>
