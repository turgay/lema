<a name=1824></a><b>Şeyh Necmüddin Dâye </b><i>et-Te’vilâtü’n-necmiyye</i> isimli eserinde şöyle der:<br/>
Hristiyanlar hak yoluna akıl ile girmek ve peygamberlerin hallerine akıl penceresinden<br/>bakmak istediler. Fakat şüphe vâdilerinde ve helâk çöllerinde kaybolup gittiler. Çünkü<br/>Cenâb–ı Hak insan aklıyla idrak edilmekten yücedir. Heyhât, heyhât... Bu yolda onların<br/>ardından gidenlerin ve izlerini tâkip edenin durumu da aynıdır. Onlar Îsâ (a.s.)’ın<br/>yaratılışını akıllarıyla değerlendirmeye kalkınca, akılları babasız bir insan<br/>olamayacağına, onun Allah’ın oğlu olması gerektiğine hükmetti. Onun çamurdan kuş<br/>yaratmasını, anadan doğma körleri ve alaca hastalarını iyileştirmesini, ölüleri<br/>diriltmesini, insanlara evlerinde ne yediklerini ve ne sakladıklarını haber vermesini<br/>buna delil saydılar. Onlara göre bunlar Allah Teâlâ’nın sıfatlarıdır. Mesîh, Allah’ın<br/>oğlu olmasaydı bunları yapması mümkün olmazdı. Çocuk babasının sırrı olduğu için o<br/>bu işleri başarabiliyordu.<br/>
Hristiyanlardan bazıları da şöyle derler: Îsâ (a.s.) insaniyetiyle ilgili nefis tezkiyesini<br/>
tamamlayınca, nâsût (şehâdet) aleminden çıkıp lâhûtî aleme hulûl etmiştir. Böylece<br/>Allah oluvermiştir. Hâşâ Allah, bu gibi zâlimlerin iftiralarından münezzehtir.<br/>
Bil ki, Muhammed (a.s.)’ın ümmeti ona tâbi olmasının gereği olarak ilâhî cezbe ile,<br/>
Hak yoluna girmişlerdir. Cezbenin yönlendirmesiyle bu yola girdikleri için vusul ve<br/>vuslat delilleri onlardan başkaca delil getirme külfetini kaldırmıştır. Nitekim Şiblî’nin<br/>hâli buna örnektir. O, Hakk’a vâsıl olduktan sonra kitaplarını su ile yıkamış ve bunu<br/>yaparken de kitaplara şöyle demiştir: “Siz ne güzel delilsiniz. Fakat ben maksada vasıl<br/>olduktan sonra artık delil ile uğraşmam imkansızdır.”<br/>
<i>Mesnevî</i>’de şöyle denilmiştir:<br/>
<i>Göklerin damlarına çıktıktan sonra<br/>Merdiven araman anlamsızdır<br/>Parlak ayna saf ve cilâlı bir halde iken<br/>Onu cilâlamağa kalkışmak cahilliktir<br/>Padişah tarafından kabul edilip huzurunda oturduktan sonra<br/>Mektup ve elçi araştırmak çirkin bir şeydir</i><br/>
İşte onlar celâl makamına ulaştıktan sonra cemâl sıfatlarının nurlarını müşâhede<br/>
ederler.<br/>
Şüphesiz insan, diğer varlıklar arasında Hakk’ın emânetini yüklenen tek varlıktır.<br/>
Hakk’ın emâneti ise, canibinden peygamberler vâsıtasıyla akıp gelen ulûhiyyet feyzinin<br/>nûrudur. Peygamberler ise bu kemâli kabul etme husûsunda en güzel sûrette<br/>yaratılmışlardır.<br/>
Gönülleri lâhût alemine ait hakikatlere ma’kes olanlar, Îsâ (a.s.)’ın gönlünü<br/>
mâsivâdan temizlemek için yaptığı tezkiyeden sonra yaratıcılık ve canlandırıcılık<br/>feyzine nâil olduğunu bilirler. Bu sebeple o, çamurdan bir kuş sûreti yapar, ona üfler ve<br/>Allah’ın izniyle o kuş oluverirdi. Yine kendi izni ile değil, Allah’ın izniyle körü ve<br/>
