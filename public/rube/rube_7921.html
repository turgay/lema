<a name=7922></a><img src="flower_sep.jpg"/><br/>
<img src="RuhulBeyan-7922_2.jpg"/><br/>
kendisine <i>“korkma, üzülme sana vaad edilen cennetle müjdelen, elbette sen bu gün<br/>hiç benzeri görülmemiş birtakım olaylar göreceksin, sakın korkmayasın çünkü bu<br/>olaylar senin dışında cereyân edecektir”</i> derler. Mutlu olunuz, çünkü sevinmek mutlu<br/>olmaktır.<br/>
<i>et-Te’vîlâtü’n-Necmiyye</i>’de şöyle der: Ey Allah’ın has kulları! Allah dostları! Vuslat<br/>
cennetiyle müjdelenin. Artık söz gerçekleşti; vaad ve tehdid yok, artık vuslat bayramı<br/>var. Allah Teâlâ genel olarak müminleri sevap ve cennetle ödüllendirmiş has kullarına<br/>güzel bir vuslat dönüşü takdir etmiş, en zirve noktada mümtaz şahsiyetlere ise vuslat<br/>bayramını ebedi hayat sermayesi olarak takdim etmiştir. Burada peşin olan cennet zevk<br/>ve huzur hâlidir.<br/>
Bu hususta şöyle denilmiştir: Velâyet ve dostluktan azledilmek gibi bir endişe<br/>
duymayın, daha baştan Allah’ın yardım ve inâyetine mazhar olmakla müjdelenin,<br/>korkmayın. Çünkü siz zaten dünyada korkanlardan idiniz. Üzülmeyin; çünkü siz<br/>âriflerden idiniz. Cennetle müjdelenin! Çalışanların ecir ve ödülleri ne güzeldir!<br/>
Yarın âhirette şerîatlere âid her şeye nesh kalemi çekilir, namaz, oruç, hac, cihad<br/>
ortadan kalkar ve nesh edilir. Fakat muhabbet akdi ve mârifet ahdi asla nesh edilemez.<br/>Cennette geçirdiğin her bir günde Hak Subhânehu ve Teâlâ’yı tanıma, bilme konusunda<br/>daha önce olmayan yeni bir âlemi sana açarlar. Bu sonu olmayan bir iştir ki zâten bu iş<br/>sakın sona ermesin!<br/>
<i>Ben var oldukça sanatım ve işim budur.<br/>Rahatım, huzûrum ve dert ortağım budur.<br/>Günüm budur, zamanım budur.<br/>Aradığım avım da şikârım da budur.</i><br/>
<b>Baklî</b> şöyle der: Hayret! İstikamet üzere Allah ile beraber, O’nun müşâhedesinde ve<br/>
cemalini idrak içinde olan bir Allah dostunu melekler nasıl müjdeleyebilir! Sevenle<br/>sevgili arasında meleğin feleğin işi ne! Hakkın müjdesinden öte müjde yoktur. Hak<br/>dostları o müjdeyi meleklerden önce almışlarıdır. Zîrâ Yûnus sûresi 62. âyette <i><b>“Bilin<br/>ki Allah dostlarına korku ve üzüntü yoktur”</b></i> buyrulmaktadır. Artık Allah dostları için<br/>bir firkat, hasret yahut hicâb hüznü yoktur. Onlar hep yüce Mevlâ’nın cemâlini<br/>seyretmenin zevk sefâsı içindedirler.<br/>
Burada meleklerin onları müjdelemesi sadece bir iltifat ve teşrîfâttan ibarettir.<br/>
Hakîkatte melekler onları müjdelemekle bu durumdan faydalanmış olurlar. Zîrâ<br/>melekler mârifet nisbetinde esasen bizim dostlarımız ve hizmetçilerimizdir. Meleklerin<br/>babamız Âdem (a.s.)’a secde ettikleri düşünülürse durum daha iyi anlaşılır.<br/>
