<a name=6329></a><img src="RuhulBeyan-6329_1.jpg"/><br/>
<img src="RuhulBeyan-6329_2.jpg"/><br/>
<img src="RuhulBeyan-6329_3.jpg"/><br/>
bilir ve ona genişletir. Aynı şekilde daraltmaya lâyık olanı da bilir ve ona rızkını<br/>daraltır. Yahut da bir kimseye, hikmet ve maslahata göre rızkı bir vakitte genişletir,<br/>diğer bir vakitte de daraltır; her birini kendi vaktinde yapar.<br/>
Kudsî hadiste buyrulmuştur ki: <i>“Kullarımdan öylesi vardır ki, onun îmanını ancak</i><br/>
<i>zenginlik ıslah eder. Şayet onu fakirleştirsem, bu onun îmanını bozar. Öylesi de<br/>vardır ki, îmanını ancak fakirlik ıslah eder. Şayet onu zenginleştirsem, bu da onun<br/>îmanını ifsâd eder.”</i><br/>
<i> </i><br/>
<b>63. Andolsun ki onlara: “Gökten su indirip onunla ölümünün ardından yeryüzünü</b><br/>
<b>canlandıran kimdir?” diye sorsan, mutlaka, “Allah” derler. De ki: <i>(Öyleyse)</i></b><b> hamd<br/>da Allah’a mahsustur. Fakat onların çoğu <i>(söyledikleri üzerinde)</i></b><b> düşünmezler.</b><br/>
<i>“Andolsun ki onlara:”</i><b> </b>yâni müşrik Araplara: <i>“Gökten su indirip onunla ölümünün</i><br/>
<i>ardından yeryüzünü canlandıran” </i>yâni kuru ve çorak olup ölü hale geldikten sonra yeri<br/>tekrar diriltip orada ot ve ağaçları çıkaran<i> “kimdir?” diye sorsan,</i> <i>mutlaka, “Allah”<br/>“derler.”</i><br/>
Yani, onlar Allah’ın bu âlemin tümünü usûl ve furûuyla hepsini yarattığını ve yoktan<br/>
var ettiğini itiraf ederler. Sonra da herhangi bir şeye asla gücü yetmeyen bazı<br/>mahlûkları Allah’a ortak koşarlar.<br/>
Ot bitmeyen yerlere “ölü arâzî” denilir; çünkü ölüden faydalanılmadığı gibi, bu<br/>
yerlerden de faydalanılmaz.<br/>
<i>“De ki: (Öyleyse) hamd da Allah’a mahsustur.”</i><br/>
Yâni övgüye lâyık olan Allah’tır. Hakkı, bâtıl ehlinin cesâret edemeyeceği tarzda<br/>
kılan ve senin huccetini de onlara gâlib ve üstün getiren O’dur.<br/>
<i>“Fakat onların” </i>kâfirlerin<i> “çoğu (söyledikleri üzerinde) düşünmezler.”<br/></i>Onlar, yukarıdaki söz ve itiraflarının gereğini yerine getirmezler, ona göre amel<br/>
etmezler; mahlukatın en değersizi olan putları O’na ortak koşarlar.<br/>
Fakir (<b>Bursevî</b>) –Kadîr olan Allah onu istiğnâ hâline erdirsin– der ki: Allah Teâlâ<br/>
önce rızık âyetini sonra tevhid âyetini zikretti; sonra iki yerde bunları tekrar hatırlattı.<br/>O, böyle yapmakla mü’min kullarına şunu tenbih etmiştir: Allah Teâlâ, küfür ve<br/>günahlarına rağmen kâfir kullarının rızkını kesmezken, kendisine îman edip ibâdet eden<br/>mü’min kullarının rızkını nasıl keser?<br/>
<i>Ey Rabbim, senin hazinenden, ateşperest de Hıristiyan da nasiplenir</i><br/>
