<a name=8372></a>yüz dirheme onu satın alarak âzâd etti. Râbia bu mânevî yolu tercih etti. İbâdete yönelip<br/>kendini zühd ve takvâya adadı. Aradan daha bir sene geçmemişti ki sahip olduğu<br/>mânevî makamdan dolayı kendisini Basra zâhid ve sûfileri, kurrâlar, devrin ve bölgenin<br/>ileri gelen âlimleri ziyaret ettiler. İşte bu, hiçbir illet ve sebeple muallel olmayan, ezelî<br/>bir irâde ve kadîm bir inâyetle olmuştur.<br/>
<i>“Rûhu’l-kuds Cebrâil eğer feyziyle yardıma yetişirse,<br/>Hz. İsâ’nın yaptığını diğer insanlar da yapar.”</i><br/>
Şeyh-i Ekber <b>Muhyiddîn b. Arabî</b> (k.s.) şöyle demektedir: “Benim fikir ve düşünce<br/>
âlemimde amellerin yaratılması konusunda şu iki husustan hiç biri netleşmiyor. Bir<br/>topluluğun söylediği kesb/kulun ameli kazanması ile bir de diğer topluluğun söylediği<br/>kulun amelini yaratması konusu. Allah Teâlâ beni basarî bir keşif ile kendisinden önce<br/>hiçbir mahlûkun yaratılmamış olduğu ilk yaratma üzerinde durdurdu. Bana “burada<br/>karışıklık ve hayreti mucip bir durum var mı “diye sordu, ben, “hayır ya rabbî” dedim.<br/>İşte sonradan yaratılmış olarak gördüğün her şeyin durumu budur. Hiç kimsenin ve<br/>hiçbir yaratığın bu işte bir dahli ve tesiri yoktur. “İşte sebepler oluştuğu anda eşyayı<br/>yarattım. Yoksa sebeplerle yaratmam. Sonuç benim emrim üzerine olmuştur. Îsâ<br/>(a.s.)’da üflemeyi, kuşta ise oluşumu yarattım.” (Bk. Âl-i İmrân, 3/49).<br/>
<i>“İnkâr edenler, uyarıldıkları şeyden yüz çevirmektedirler.” </i>Bu âyette insanların<br/>
uyarıldıkları şeyden yüz çevirmelerinin küfür ve inkâr olduğuna işâret edilmektedir.<br/>Fukahâ şöyle demişlerdir: Bir kimse Allah hakkında câiz ve uygun olmayan; mümkün ve<br/>sonradan olma, cisim ve yönde olma, zulüm, uyku, unutma, zarar görme vb. sıfatlarla<br/>Allah’ı nitelese, yahut Allah’ın isimlerinden bir isimle yahut emirlerinden bir emirle<br/>alay etse yahut Allah Teâlâ’nın vaad ve tehdidlerinden ve kesin delil ile sabit olan bir<br/>şeyi inkâr etse, kâfir olur.<br/>
<i>Fetâvây-ı Zâhiriyye</i>’nin sonunda şöyle denilmektedir: <b>İmâm Ebû Bekr Muhammed</b><br/>
<b>b. el-Fadl</b>’a: “Ben cehennemden korkmam, cenneti de ümid etmem. Ben ancak Allah’tan<br/>korkar ve Allah’ı umarım” diyen kimse soruldu. Bu zat, “kişinin cehennemden korkmam,<br/>cenneti ummam” demesi yanlıştır. Zira Allah Teâlâ kullarını cehennemden korkutmuş ve<br/>şöyle buyurmuştur: <i><b>“Kafirler için hazırlanmış ateşten sakının” </b></i>(Âl-i İmrân, 3/131)<i><b>.</b></i><br/>
Bir kimseye, “Allah’ın korkuttuklarından sen de korkmalısın” dense, adam bu sözü<br/>
reddederek, “korkmuyorum” dese, kâfir olur.<br/>
Fakîr (<b>Bursevî</b>) der ki: Âlimler şunu açıkça beyân etmişlerdir ki, sırf cehennem<br/>
korkusu ve cennet ümidiyle olan îmân sahih/geçerli değildir. Çünkü bu îmân Allah’a<br/>tahsis edilmemiştir. Şâyet kişinin “ben cehennemden korkmam ve cenneti de ümid<br/>etmem” demesinden muradı “benim îmânım bunlara bina edilmiş değildir” demek ise bu<br/>kimse kâfir olmadığı gibi bilakis îmânın hakikatini elde etmiştir. Çünkü burada<br/>cehennemden sakınmak gerçekte Allah Teâlâ’dan sakınmaktır. Zira isyan ettiği takdirde<br/>tehdit ve uyarısının gereği olarak onu cehenneme sokacak olan Allah Teâlâ’dır.<br/>
