<a name=2387></a><img src="RuhulBeyan-2387_1.jpg"/><br/>
<b>99. Allah’ın azabından emin mi oldular? Fakat ziyana uğrayan topluluktan</b><br/>
<b>başkası, Allah’ın <i>(böyle) </i></b><b>mühlet vermesinden emin olamaz.</b><br/>
<i>“Allah’ın tuzağından emin mi oldular?”</i> “Allah’ın tuzağı” ifadesi, kulunu yavaş<br/>
yavaş helâke yaklaştırıp hiç bilemeyeceği yerden yakalamasından istiaredir. Maksad<br/>Allah’ın azabının, zikredilen iki vakitte gelmesidir.<br/>
<b>Haddâdî </b>demiştir ki: Azab, mecaz olarak tuzak (mekr) diye isimlendirilmiştir. Çünkü<br/>
tuzak, tuzak kuran tarafından, tuzak kurulan kimseye farkında olmadığı taraftan gelir.<br/>Fakat hilekârlık mânâsına gelen mekr (tuzak), Allah hakkında caiz değildir.<br/>
Allah Teâlâ’nın günahkârları yavaş yavaş cezalandırması ve yakalaması bu şekilde<br/>
olunca, küfür ile, tefekkür ve ibret almayı terk ile <i>“ziyâna uğrayan</i> <i>topluluktan başkası<br/>Allah’ın tuzağından emin olmaz.”</i><br/>
<b>Haddâdî </b>der ki: “Peygamberler Allah’ın azabından emin oldukları halde neden ziyana<br/>
uğrayan topluluktan değillerdir?” diye sorulursa, buna şöyle cevap verilir: Ayetin<br/>mânâsı: “Asîlerden hiç kimse Allah’ın azabından emin olmaz.” veya “Günahkarlardan<br/>hiç kimse Allah’ın azabından emin olmaz.” demektir. Peygamberler günah işleyerek<br/>Allah’ın azabından emin olmamışlardır. Bu sebeple onlar kendiliklerinden Allah’a karşı<br/>gelmezler.”<br/>
<i>et-Te’vîlâtü’n-Necmiyye</i>’de şöyle denilmektedir: Allah Teâlâ’nın tuzağı, kahır ehline<br/>
kahır ile, lütuf ehline de lütuf iledir. Kahır ehlinden ancak dünya ve ahiret saadetini<br/>ellerinden kaçıranlar, lütuf ehlinden de ancak dünya ve ahireti kaybedip Mevlâyı<br/>kazananlar Allah’ın mekrinden emin olur. Buna göre ehlullah Allah’ın tuzağından<br/>emindirler. Çünkü Allah’ın onlar hakkındaki tuzağı lütuf ile olup: <i><b>“İşte güven<br/>onlarındır ve doğru yolu bulanlar da onlardır.”</b></i> (el-En‘âm, 6/82) ayeti buna delâlet<br/>eder. Bu yüzden Allah Teâlâ kendisi hakkında: <i><b>“Allah, tuzak kuranların en iyisidir.”<br/></b></i>(Al-i İmran, 3/54) buyurmuştur. Çünkü insanların mekri, hak edene de etmeyene de hep<br/>kahır ile olduğu halde Allah Teâlâ’nın mekri hak edene lütuf iledir. Bunu iyi anla ve<br/>ibret al.”<br/>
Allah’ın mekrinden (tuzağından) emin olmak küfür sayılmıştır. Fakat bu, kerem ehline<br/>
değil, mekir ehline göredir. Çünkü kâmil velîler, dünya hayatlarında da selametle<br/>müjdelenmişlerdir. Nitekim Allah Teâlâ şöyle buyurmuştur: <i><b>“Dünya hayatında da<br/>müjde onlara!”</b></i> (Yûnus, 10/64) Şu halde dünyevî ve uhrevî selamet onlar içindir. Yine<br/>Allah Teâlâ onlar hakkında <i><b>“İyi bilin ki, Allah’ın dostlarına korku yoktur ve onlar<br/>üzülmeyeceklerdir.”</b></i> (Yûnus, 10/62) buyurmuştur. Fakat onlar, selamette olduklarını<br/>gizlerler. Çünkü bunu gizli tutmakla emrolunmuşlardır. Selamette olduklarını bilmeleri<br/>onlara kâfîdir. Bunu başkalarının bilmesine ihtiyaçları yoktur. Peygamberler (a.s.) ise<br/>şeriat getiren kimseler olduklarından emniyet ve selamette olduklarını haber vermeleri<br/>gerekir. Muhataplarının onlara iman etmesi ve davetlerini kabul etmesi için onların<br/>
