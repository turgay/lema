<a name=2856></a><img src="flower_sep.jpg"/><br/>
Mekkeli müslümanlar, kâfirlerin eziyetlerine maruz kalınca Hz. Peygamber (s.a.)<br/>
onların hicret etmelerine izin verdi. “<i>Hicret edeceğiniz yurt olarak iki siyah tepe<br/>arasındaki hurmalık yeri gördüm</i>.” buyurdu ve “<i>Bana da oraya hicret etme izninin<br/>verileceğini umuyorum</i>.” dedi. Hz. Ebû Bekir: “Babam sana feda olsun (ey Allah’ın<br/>Rasûlü) bunu umuyor musunuz?” deyince “<i>Evet</i>” buyurdu.<a href="RuhulBeyans.html#2866">[147]</a> Bunun üzerine Ebû Bekir,<br/>Rasûlullah’ın hicreti sırasında ona arkadaşlık etmek üzere hicret etmeyip bekledi.<br/>Mekke’de sadece Hz. Ebû Bekir, Hz. Ali, Suheyb ile mahpus, hasta ya da hicret<br/>edemeyecek kadar yaşlı olanlar kalmıştı.<br/>
Hz. Ebû Bekir, Peygamber Efendimiz’in bu sözü üzerine 800 dirheme iki binit devesi<br/>
satın aldı ve onları evinde bekletti. Hicrete hazırlamak için onları “habat” ile<br/>besliyordu.<br/>
Habat, yapraktan yapılan bir yemdir. Bu yem şu şekilde hazırlanır: Yapraklar<br/>
sırıklarla silkilir, kurutulur, ardından öğütülür. Un ya da benzeri bir şeyle karıştırılır ve<br/>bu karışım da su ile yoğrulur. Elde edilen bu yemi deve yer.<br/>
Bu iki deve Hz. Ebû Bekir’in yanında üç ay kadar kaldı. Çünkü müslümanlara hicret<br/>
etme izni Zü’l-hicce ayında verilmişti. Hz. Peygamber (a.s.)’ın hicreti ise Rebîulevvel<br/>ayında oldu.<br/>
Evs ve Hazrec kabîlelerinin Rasûlullah (s.a.)’e bey‘at etmesi, bazı kabile ve<br/>
bölgelerin halkının da O’na yardımcı olmasıyla Rasûlullah’ın gücünün kuvvetlendiğini<br/>gören Kureyşliler O’nun Mekke’den çıkıp kendileri ile savaşacak insanlar<br/>toplamasından korktular. Korktukları bir süre sonra da olsa başlarına geldi. Söyleyen ne<br/>güzel söylemiş: “İş işten geçince (düşmana verilecek) zarar hileye kalır.”<br/>
Hz. Peygamber’in (a.s.) durumunu görüşmek üzere Dâru’n-nedve’de toplandılar.<br/>
Dâru’n-nedve, Mekke’de inşa edilen ilk binadır. Bina, Kusay b. Kilâb’ın eviydi. Hicr<br/>tarafında şimdiki Makâmu’l-hanefî’nin yanındaydı. Mescid-i Haram’a açılan bir kapısı<br/>vardı. Nedve, yani kavmin önde gelenleri/meclis, orada toplandığı için binaya “Dâru’n-<br/>nedve” adı verilmiştir.<br/>
Peygamber Efendimiz’in durumunu görüşmek üzere toplandıkları güne “yevmü’z-<br/>
zahme” (izdiham günü) adı verilmişti. Çünkü o gün Kureyş’ten sayılmayan<br/>Abdüşemsoğulları, Nevfeloğulları, Abdüddâroğulları, Esedoğulları, Mahzûmoğulları<br/>ve diğer birçok kabile eşrafı da toplanmıştı. Görüş ve fikrine değer verilen herkes<br/>orada idi. Müzakere yaptıkları gün Cumartesi idi. Nitekim Peygamber’e (s.a.)<br/>Cumartesi günü hakkında sorulduğunda: “<i>O gün tuzak ve hile günüdür</i>.” buyurmuştur.<br/>Ashab: “Niçin yâ Rasûlallah?” diye sorunca: “<i>Çünkü, o gün Kureyşliler tuzak kurmak<br/>istediler</i>.” buyurmuştur.<a href="RuhulBeyans.html#2866">[148]</a><br/>
İblis, Dâru’n-nedve’de toplanan güruhun yanına Necidli bir ihtiyar kılığında geldi ve<br/>
“Ben Necidliyim.” dedi. Kureyşliler “Müzakereye Tihâmeli hiçbir kimseyi almayın,<br/>çünkü onlar Muhammed tarafına meylediyorlar.” dedikleri için İblis böyle söylemişti.<br/>
