<a name=2957></a><img src="RuhulBeyan-2957_1.jpg"/><br/>
<i>de...”</i><br/>
<i>“Onlardan”</i> zamiri ile münâfık olsun samimi mümin olsun mutlak olarak Tebük<br/>
savaşına katılmayanlar değil, Medine’de kalan münâfıklar kastedilmektedir. Çünkü<br/>Tebük savaşına iştirak etmeyenlerden bazıları, müslüman olmakla birlikte savaşa<br/>gitmeye mâni olan özürlerinden dolayı iştirak edememişlerdi. Yâhut da <i>“onlardan”<br/></i>zamiri ile geriye kalan münâfıklar kastedilmektedir. Çünkü münâfıklardan kimi ölmüş,<br/>kimi bölge dışına çıkmış, kimi tevbe etmiş, kimi de (savaşa katılmamak için) izin<br/>istememişti.<br/>
<b>Katâde</b>’den rivayet edildiğine göre bunlar on iki kişiydiler. Bunların kimler olduğu<br/>
hakkında çok şey söylenmiştir.<br/>
<i>“</i>(onlar savaşa) <i>çıkmak için senden izin isterlerse”</i> Katıldığın bu Tebük gazvesinden<br/>
sonra seninle birlikte başka bir gazveye çıkmak için senden izin isterlerse <i>“de ki: “Aslâ<br/>benimle çıkmayacaksınız”</i> (Seninle birlikte savaşa çıkmaları için) onlara asla izin<br/>verme. Âyette “çıkmayacaksınız” ifadesi, mübâlağa için haber verme mânâsında bir<br/>nehiydir. Ayetin devamındaki şu ifâde de aynı şekildedir: <i>“Benimle beraber”<br/></i>düşmanlardan herhangi bir <i>“düşmanla savaşmayacaksınız.”</i><br/>
<i>“Siz ilk seferde oturmağa râzı olmuştunuz,”</i> Bu cümle, daha önce geçen hususların<br/>
illetini belirtmektedir. Yâni siz önceki seferde, yani Tebük savaşına çağrıldığınızda<br/>savaştan geri kalmaya râzı olmuş, buna sevinmiştiniz.<br/>
<i>“öyle ise geri kalanlarla beraber oturun.”</i> Bundan böyle kadın ve çocuklar gibi<br/>
cihada liyakatleri olmadığı için âdetleri evde oturmak olanlarla birlikte oturun. “__WORD__” (geri kalanlar) lafzında, erkeklerin kadınlara tağlîbi sözkonusudur.<br/>
“Münâfıkların kelime-i şehâdeti söylemeleri, namaz, zekat, oruç, hac ve cihad gibi<br/>
amelleri işlemeleri, Allah katında makbul olmasa da Peygamber Efendimiz nezdinde<br/>makbul idi. Nitekim Peygamber Efendimiz (a.s.) şöyle diyordu:<br/>
“<i>Biz zâhir ile hükmederiz, sırları Allah üzerine alır</i>.”<a href="RuhulBeyans.html#2968">[226]<br/></a>Öyleyse Allah Teâlâ’nın Nebî (a.s.)’a Tebük savaşından geri kalanların bundan böyle<br/>
kendisiyle birlikte savaşa çıkmaları, düşmanla savaşmaları ve diğer amellerini kabul<br/>etmemesini emretmiş olmasındaki hikmet nedir?” diye sorulursa, biz deriz ki: Gerçi en<br/>doğrusunu Allah bilir, bundaki hikmet şudur: Münâfıklar içlerindeki inkarı ve<br/>münâfıklığı gizliyor olmakla birlikte görünüşte müslüman olduklarını ve Hz. Peygamber<br/>(a.s.)’ın emirlerine uyduklarını iddia ettikleri için amelleri Peygamber Efendimiz<br/>katında kabul görüyor, sırları ise tevbe edip münâfıklıktan gerçek imana dönerler<br/>ümidiyle Allah’a bırakılıyordu. Ancak onlar içlerinde gizledikleri şeyleri açığa<br/>vurunca, yaptıkları amelleri kendilerine reddedilmiştir. Bu durumda da hüküm yine<br/>zahire göre verilmiştir. İyi anla.<br/>
Âlimler demişlerdir ki: Allah Teâlâ, savaştan geri kalmalarının cezası olarak<br/>
münâfıkları gâzîlerin divanından çıkarmış, isimlerini mücâhidlerin defterinden silmiştir.<br/>Onların mahallini Peygamber Efendimiz’in (s.a.) sohbet meclisinden uzaklaştırmıştır.<br/>Çünkü onlar savaştan geri kalmakla ihanet etmişler, münâfıklıklarını açığa vurmuşlardır.<br/>
