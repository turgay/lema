<a name=2876></a><img src="RuhulBeyan-2876_1.jpg"/><br/>
<img src="RuhulBeyan-2876_2.jpg"/><br/>
<b>43. Allah seni affetsin, doğru söyleyenler sana iyice belli olup yalan söyleyenleri</b><br/>
<b>bilmezden önce niçin onlara izin verdin?</b><br/>
<i>“Allah seni affetsin,” </i>sefere katılmamak için özür beyan ettiklerinde onlara hangi<br/>
sebepten dolayı izin verdin?<br/>
Bilesin ki Allah Teâlâ’nın: <i><b>“Yakın bir dünya menfaati ve orta bir yolculuk olsaydı,</b></i><br/>
<i><b>elbette sana tâbi olurlardı.”</b></i> âyeti, bir grup insanın Peygamber’in (a.s.) emrine tâbi<br/>olmaktan geri durduklarını gösterir. <i>“Allah seni affetsin, niçin onlara izin verdin?”<br/></i>sözü de seferden geri kalma işinin Rasûlullah’ın izni ile olduğunu gösterir. Affetme,<br/>daha önce bir hata yapılmış olmasını gerektirir. Buradaki hata günah kabilinden olan bir<br/>hata değil, bilakis daha uygun ve üstün olanı terk etme, yani teennî ile hareket etmeyi ve<br/>iş açığa çıkıp durum aydınlanana kadar beklemeyi terk etme kabilinden bir hatadır.<br/>
<i>“Niçin onlara izin verdin?”</i> sözü ise, af kelimesiyle işaret edilen terk edilen evlâ<br/>
şeyin ne olduğunu açıklamaktadır. Bu âyette Allah önce <i>“Allah seni affetsin”</i> ifadesini,<br/>ardından <i>“niçin onlara izin vedin?”</i> ifadesini kullanarak affı, azarlamadan önce<br/>zikretmiştir. Bunun sebebi <i><b>“Tâ ki Allah, senin günahından, geçmiş ve gelecek olanı<br/>bağışlasın.”</b></i> (el-Feth, 48/2) âyetindeki hükmü tasdik edip gerçekleştirmektir.<br/>
<i>et-Te’vîlâtü’n-Necmiyye</i>’de zikredildiğine göre “<i><b>Niçin onlara izin verdin?</b></i>” ifadesi<br/>
gerçekte (Peygamberi) azarlama kasdıyla söylenmiş bir söz olmayıp Allah’ın<br/>Peygamberi’ne olan lütfunu ve şefkat ve merhametinin kemalini ızhar etmek üzere<br/>kullanılmıştır.<br/>
<b>Süfyân b. Uyeyne</b> bu konuda şunları söyler: Şu lütfa bakın ki âyette önce af, daha<br/>
sonra affedilen husus zikredilmiştir.<br/>
Bu ifadenin suçtan kinaye olduğunu ve mânâsının “hata ettin, ne kötü yaptın” şeklinde<br/>
olduğunu iddia eden kişi yanılmış, sû-i edebde bulunmuş, gerek sözünde gerekse<br/>yazısında kötü bir iş yapmıştır. <i>el-İrşâd</i>’da böyle geçmektedir.<br/>
“ <br/>
 ” ifâdesi, <i>“Allah seni affetti.” </i>mânâsına olabileceği gibi <i>“Allah seni</i><br/>
<i>affetsin.”</i> mânâsına olması da mümkündür. Nitekim <b>Kâşifî</b>, tefsîrinde şöyle der: <i>“Allah<br/>seni affetsin.”</i> Onun için duâdır. Hak Sübhânehû ve Teâlâ Peygamberine şöyle buyurur:<br/>Allah seni bağışlasın. İnsanların birisinde bir hata zuhur etmeden affedilip rahmet ve<br/>mağfirete ermesi için duâ etmesi adettir. Meselâ biri susuz kalmış birine su verse, o<br/>cevaben “Allah seni mağfiret etsin” der. Veya hapşıran birine “Allah sana rahmet etsin”<br/>denir.”<br/>
Ben derim ki: <b>Kâşifî</b> âyeti isabetli bir şekilde tefsir etmiş ve güzel açıklamıştır.<br/>
Çünkü Hz. Peygamber’in (a.s.) hatası, yanılması ve unutması, ümmetinin yaptığı hata,<br/>yanılma ve unutma kabilinden değildir. Bu konuda edebe uygun olan, kişinin Hz.<br/>Peygamber (a.s.)’ın şânını lekeleyen ve kemaline uygun düşmeyen şeyleri ağzına<br/>almamasıdır.<br/>
