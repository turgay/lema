<a name=8271></a>atalarımızı hemen diriltin ki bu sözünüzün doğruluğu ortaya çıkmış olsun. Denilmiştir ki<br/>mü’minlerden Kusay b. Kilâb’ın dirilmesi için Allah’a duâ etmelerini talep ediyorlardı.<br/>Böylece Kusay ile istişâre edecek ve ona ölüm ahvâlini soracaklardı. Zîrâ Kusay<br/>onların büyükleri olup hep mühim ve sıkıntılı meselelerde kendisine danışırlardı.<br/>
<b>Kâşifî</b> şöyle demiştir: Onların böyle bir söz söylemeleri cehâletti. Çünkü ortaya<br/>
çıkması mümkün olan bir şeyin, Allah’ın ona takdir ettiği bir zamanı vardır ve o vakitte<br/>ortaya çıkar, yoksa bir başkasının talep ettiği bir zamanda ortaya çıkması mümkün<br/>değildir. Böyle olunca yeniden diriltilme sözünün gerçekleşeceği yer âhirettir. Dünyâda<br/>gerçekleşmediği takdirde kimsenin bu konuda Hakk’ı zorlaması veya Hakk’a<br/>hükmetmesi mümkün değildir.<br/>
<i>Keşfü’l-esrâr</i>’da şöyle denilmektedir: Peygamberimiz (s.a.) kâfirlerin bu taleplerine<br/>
cevap vermemiştir. Çünkü onlara söz verilen dirilme, cezâ yurdu olan kıyâmet gününde<br/>olacaktır. Onların talep ettikleri dirilme ise teklif âlemi olan dünyâdadır. Bunlar<br/>arasında fark vardır.<br/>
Fakîr <b>(Bursevî)</b> der ki: Hz. Îsâ’nın (a.s.) ölüleri diriltmesi, özellikle ölümünden dört<br/>
bin seneden fazla zaman geçmiş olan Nuh oğlu Sam’ı diriltmesi doğrudur.<br/>Peygamberimiz (s.a.) Hz. Îsâ’dan (a.s.) daha üstün ve bu diriltme işine daha liyâkatlidir.<br/>Fakat onlar inat ve ısrarla bu mûcizeyi talep ettilerse de bunun sonucu onların<br/>köklerinin kesilip tamamen helâk olmalarına sebep olacağından Allah Teâlâ bu duruma<br/>izin vermemiştir. Hâlbuki Peygamberimiz’in (s.a.) anne-babasını ve amcası Ebû Talib’i<br/>dirilttiği ve onların da kendisine îman etmiş olduklarının mûteber âlimler nezdinde sâbit<br/>olduğu mahallinde geçmişti.<a href="RuhulBeyans.html#8285">[214] </a>Âyette şuna işâret vardır: His ve duygularına mağlûb<br/>olarak âhiretten ibâret olan gayb âlemini beden ve gönül gözüyle mütâlaa edebilmek<br/>için kalp gözü açık olmayan, ancak beden gözünün gördüğüne inanır. Bundan dolayı<br/>kâfirler beden gözleriyle göremedikleri öldükten sonra dirilişi inkâr etmişler ve <i>“…<br/>atalarımızı getirin”</i> demişlerdir. Yani şâyet bu öldükten sonra dirilme iddiânızda doğru<br/>ve haklı olduğunuza inanıyorsanız, atalarımızı diriltin de görelim ve onlara ölümden<br/>sonraki hallerin nasıl olduğunu soralım, demektir.<br/>
Hikâye edildiğine göre <b>Ebû Ali Rûzbârî</b> (k.s.) hazretlerine dervişlerden bir cemâat<br/>
geldi. Aralarından biri hastalanıp hastalığı günlerce devam etti. Hastalanan bu dervişin<br/>hizmeti arkadaşlarına ağır geldi ve bir gün bu durumu Şeyh Ali hazretlerine arz ve<br/>şikâyet ettiler. Şeyh hazretleri nefsine muhâlefet ederek hasta olan bu dervişin hizmetini<br/>bizzat kendisi üstlendi ve günlerce bu hizmete devam etti. Bir zaman sonra derviş vefât<br/>etti. Şeyh hazretleri dervişi yıkayıp kefenleyerek namazını kıldı ve defnetti. Kabirde<br/>arkadaşlarının yanında bu dervişin kefenini açınca dervişin gözlerinin açık olduğunu<br/>gördü. Ölü derviş şeyhe lisân-ı hâl ile şöyle söyledi: “Ey Ebû Ali! Sen nasıl nefsine<br/>muhâlefet ederek bana yardım ettiysen, ben de kıyâmette Allah katında sâhip olduğum<br/>mevkî ve îtibârla sana yardım edeceğim”.<br/>
<b>Ebû Yâkub Sûsî</b> (k.s.) şöyle demiştir: Mekke’de bir mürîd bana geldi ve dedi ki: Ey<br/>
üstad! Ben yarın öğle vakti vefât edeceğim, şu parayı al yarısıyla bana hanût bir çeşit<br/>
