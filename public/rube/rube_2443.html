<a name=2444></a>çıkmak istediğinde kardeşi Hârûn (a.s.)’a: <i>“Kavmim içinde benim yerime geç. Islah et,<br/>bozguncuların yoluna uyma”</i> diyerek onu, kavmi ile Rabb’i arasında vasıta yapmıştır.<br/>Mûsâ (a.s.) da Allah Teâlâ’yı görmek isteyince O da onunla kendisini görmesinin<br/>arasına dağı vasıta kılmış ve ona: <i>“Sen beni asla göremezsin, fakat dağa bak.”<br/></i>buyurmuştur. Böylece “Eğer kardeşin olmaksızın ben senin hilafetine layık değilsem,<br/>sen de aramızda dağ olmaksızın beni görmeye layık değilsin.” demek istemiştir.<br/>
<i>“Eğer o yerinde durursa, sen de beni göreceksin.”</i> Eğer üzerine tecellî ettiğim<br/>
zaman dağ yerinde sabit kalır, göçüp gitmezse, bana bakmaya güç yetirebileceksin.<br/>Fakat dağ yerinde durmazsa bana bakamazsın. Çünkü dağ, gücüne ve kuvvetine rağmen<br/>tecellîden etkilenir ve buna güç yetiremezse, parçalanıp dağılır ve yok olursa, korkunç<br/>hadiseleri görünce hemen dehşete kapılan insan nasıl olur da buna güç yetirebilir? Nasıl<br/>olur da vasfedilmeyecek kadar büyük, mutlak celâl ve azamet sahibi olan Allah Teâlâ’yı<br/>müşahedeye dayanabilir?<br/>
Ayetin bu kısmı da yine bizim ru’yetullah (Allah’ın görülebileceği) konusundaki<br/>
görüşümüze delildir. Çünkü burada görme, dağın yerinde durmasına bağlanmıştır. Bu<br/>ise mümkün olabilecek bir şeydir. Bir şeyi imkânsıza bağlamak, meydana gelmesinin<br/>imkânsızlığına delâlet ettiği gibi, mümkün olan bir şeye bağlamak da olmasının imkan<br/>dahilinde bulunduğunu gösterir. Nitekim, kâfirlerin cennete girmesi imkansız olduğu için<br/>Allah Teâlâ: <i><b>“</b>(<b>Onlar</b>)<b> deve, iğne deliğinden geçinceye kadar cennete<br/>giremeyeceklerdir.”</b></i> (el-A‘râf, 7/40) buyararak bunu, imkansız (muhal) bir şeye<br/>bağlamıştır.<br/>
Allah’ın tecellîsi karşısında dağın yerinde durmasının mümkün olduğuna delil, <i>“Onu</i><br/>
(dağı)<i> darmadağın etti.”</i> sözüdür. Burada Allah, dağın parçalanmasını kendine nisbet<br/>etmiş ve “Dağ, darmadağın oldu.” dememiştir. Allah Teâlâ’nın var ettiği bir şeyi, var<br/>etmemesi de caizdir. Çünkü Allah, yaptığı işte hürdür (muhtardır). Ayrıca böyle bir<br/>istekten dolayı Mûsâ (a.s.)’ı ne azarlamış, ne de ümitsizliğe düşürmüştür. Şayet bu istek<br/>muhal olsaydı, oğlunun boğulmaktan kurtarılmasını isteyen Nûh (a.s.)’ı <i><b>“Sana<br/>cahillerden olmamanı öğütlerim”</b></i> (Hûd, 11/46) buyurarak azarladığı gibi Mûsâ<br/>(a.s.)’ı da azarlardı.<br/>
<i>“Rabb’i dağa tecellî edince” </i>Allah Teâlâ’nın azameti dağda gözüktü, kudreti ve emri<br/>
ona yöneldi. Allah’ın azamet ve kudretinin dağda zuhuru, bunların ona ilişmesi ve<br/>etkilerinin orada belirmesi demektir. Ayetin bu şekilde yorumlanması, Allah’ın zâtının<br/>cansızlara gözükmesinin akla uygun olmaması sebebiyledir.<br/>
<i>Tefsiru’l-Uyûn</i>’da şöyle denilmiştir: Hak Teâlâ, nurunu saran perdelerin arasından,<br/>
baş parmakla serçe parmağın üst boğumu birleştirilince ortaya çıkan daire kadar bir<br/>yerden nurunu dağa göstermiştir.<br/>
<b>Sehl b. Sa‘d es-Sâidî</b>’den şöyle rivayet edilmiştir: “Allah o dağa, yetmiş bin perdenin<br/>
(hicâb) arkasından dirhem büyüklüğünde bir nur izhar etmiştir.”<br/>
<i>Farsça tefsirde </i>şöyle denilmiştir: Yani, kendi nûrundan veya Arş’ın nûrundan iğne<br/>
deliği kadar gösterdi.”<br/>
