<a name=9719></a><img src="RuhulBeyan-9719_1.jpg"/><br/>
<img src="RuhulBeyan-9719_2.jpg"/><br/>
<b>2. Allah, <i>(gerektiğinde)</i></b><b> yeminlerinizi bozmanızı size meşrû kılmıştır. Sizin</b><br/>
<b>yardımcınız Allah’tır. O, bilendir, hikmet sâhibidir.</b><br/>
“<i>Allah, (gerektiğinde) yeminlerinizi bozmanızı size meşru kılmıştır.</i>” Âyette geçen<br/>
“farz” burada meşrû kılmak ve açıklamak mânâsına gelir. Nitekim aynı âyetteki<br/>“leküm”/size ifâdesi buna delâlet etmektedir. Çünkü Arapçada “faraza” fiili “evcebe”<br/>yâni yükümlü kıldı demektir. Bu fiil “alâ” harfi ceriyle müteaddî olur. Oysa âyet-i<br/>kerîmede bu harf-i cerle müteaddî olmamıştır. Şu halde mânâ yükümlü kıldı olmaz.<br/>“Tahılle” kelimesi “hallele” fiilinin masdarıdır; mânâsı “tahlil” (çözmek) anlamınadır.<br/>Kelimenin aslı “kerrame”den “tekrime”, “allele”den “taille”, “bassare”den “tabsıra”<br/>şeklinde olduğu gibi tahliledir. Bazıları bunun tekrim, talil, tabsir ve tezkir mânâsına<br/>geldiğini söylemişlerdir. Ancak masdar sahîh olan fiilden kıyâsa aykırı olarak<br/>gelmektedir. Oysa bu fiil sülâsî kökünün ikinci harfi illetli olanlardandır. Tıpkı semmâ<br/>fiilinin tesmiye şeklinde geldiği gibi. Yahut fiil lâmel fiili hemzeli olabilir. Tıpkı cezzee<br/>fiilinden teczie şeklinde masdar geldiği gibi. Tahılle ile kasdedilen yemîni çözmektir.<br/>Sanki yemin düğümlenmiş bir ip gibidir ve keffâret bu düğümü çözmektedir. Arapçada<br/>“Hallele’l-yemîne tahlilen” şeklinde kullanılan fiil “keffâret vererek yeminini çözdü”,<br/>yâni yemîni bozmayı gerektiren bir fiil işledi demektir. “Tahallele fî yemînihi” demek<br/>“yemîninde istisnâ yaptı”, yâni “yemînin sonunda ‘inşâallah’ dedi” mânâsına gelir.<br/>
Peygamber Efendimiz bir hadîs-i şeriflerinde şöyle buyururlar: <i>“Herhangi bir</i><br/>
<i>kimsenin üç çocuğu ölür de cehenneme girerse ancak Allah’ın yemini yerini bulacak<br/>kadar bir süre girer.</i>”<a href="RuhulBeyans.html#9721">[207]</a> Yâni yemîninin sonunda inşâallah demiştir. Nitekim<br/><i>Müfredât</i>’ta da aynı açıklama yer alır. Yahut Allah’ın kendisini yemîninden berî kılması<br/>takdîrinde bulunduğu mânâsındadır. Çünkü Allah Teâlâ bir âyet-i kerîmede şöyle<br/>buyurur: <i><b>“İçinizden oraya uğramayacak hiç bir kimse yoktur.”</b></i> (Meryem, 19/71)<br/>
<i>Tâcü’l-mesâdır</i> isimli eserde şöyle denir: Arapçada “fe‘altühû tahilleti’l-kasemi”<br/>
denir ki, bunun mânâsı: “‘Ben bu işi yapmayacağım’ şeklindeki yemînimi çözecek kadar<br/>yaptım, bundan daha ileri gitmedim” demektir. Denilmiştir ki herhangi bir şeyde aşırıya<br/>gidilmemişse buna tahlîl denir. Nitekim Arapçada “Darabtühû tahlîlen” denir. Bu bab<br/>herhangi bir şeyi fethetmek, açmak mânâsında kullanılır.<br/>
Keffâret demek fakiri yedirmek veya giydirmek yada köle âzâd etmek veya oruç<br/>
tutmak demektir. Nitekim Mâide sûresi tefsîrinde bu mesele ayrıntılı olarak ele<br/>alınmıştır. Buna göre âyetin mânâsı: Allah Teâlâ yeminlerinizin çözülmesini meşrû<br/>kılmıştır ve size yeminlerinizin keffâret verilerek nasıl çözüleceğini beyân etmiştir.<br/>Burada kasdedilen yeminde istisnâ değil, keffâret verilerek yeminlerin çözülmesidir.<br/>Yemin de istisnâ şöyle olur: Yemin eden yaptığı yeminin ardından hiç aralık vermeden<br/>
