<a name=8778></a><img src="flower_sep.jpg"/><br/>
<img src="RuhulBeyan-8778_2.jpg"/><br/>
tekid, ihtisas ve yalnızlığı bildirmek içindir.<br/>
<b>Kâşifî</b> şöyle der: Yani dünyada ölü halde bulunan nutfeye hayat veririz, sonra onu<br/>
öldürürüz.<br/>
<i>“Dönüş de ancak bizedir.”</i> Yani âhirette karşılığını vermek üzere dönüş bizedir,<br/>
başkasına değildir. Başkaları bize bu hususta ne ortak olabilir, ne de tek başlarına<br/>karşımıza çıkabilir. Onlar bizimle karşılaşmaya hazır olsunlar. Bu âyette, zikir<br/>vakitlerinin ardından, yakın bir yer olan kalpten gelecek ğaybî hâtiflere, Rabbânî<br/>ilhamlara ve ilâhî işâretlere kulak vermek üzere kalpleri murâkabe etmeye bir işâret<br/>vardır. Nefislerin Hak cânibinden sıfatlarının tecellîsi yoluyla gelen çığlığı işitecekleri<br/>gün, beşeriyetin karanlıklarından rûhâniyet ve rabbâniyetin nuruna çıkılacak gündür. İşte<br/>biz, ölü kalpleri diriltir ve diri kalpleri de öldürürüz. Nefsi ölen ve kalbi diri olanlar<br/>için dönüş bizedir.<br/>
Şunu bil ki; haşrin bir genel olanı vardır. Bu haşr, neşr gününde vücudların/cesetlerin<br/>
kabirlerden çıkarak mahşere gelmeleridir. Bir de özel haşr vardır ki bu da uhrevî<br/>ruhların dünyevî cisimlerinden henüz hayatta iken seyr u süluk ile çıkarak ruhânî âleme<br/>gelmeleridir. Bu, zorunlu olarak yaşanan ve hayvânî suretin kaybedildiği ölümden önce<br/>hayvânî-nefsânî sıfatlardan iradi olarak ayrılmak suretiyle yaşanan ölümdür. Bir de<br/>daha da özel olan haşr vardır ki bu da rûhânî enâniyet kabirlerinden rabbânî hüviyete<br/>çıkmaktır. Aynı şekilde ölüm de zorunlu ve ihtiyârî olmak üzere iki nev’idir. Yine<br/>doğumun Allah Teâlâ’nın yaratmasıyla gerçekleşen ve kulun kesb ve ihtiyârının dahlinin<br/>söz konusu olmadığı zorunlu nev’i olduğu gibi bir de ihtiyârî olan nev’i vardır. Kesb ile<br/>elde edilen ihtiyârî doğum, Hz. Îsâ’nın (a.s.) “İki kez doğmayan kişi semâvâtın<br/>melekûtuna nüfuz edemez” sözüyle işâret ettiği doğum nev’idir.<br/>
<b>44. O gün yer yarılır, onların üzerinden süratle yarılıp açılır. Bu, bize göre kolay</b><br/>
<b>olan bir haşirdir.</b><br/>
<i>Tâcü’l-masâdır</i>’da şöyle geçer: O gün yer yarılır, yırtılır. O günü hatırla ki yer yarılır<br/>
ve insanlardan uzak olur, yani ölüler kabirlerinden dışarı çıkarlar, uzaklaşırlar.<br/>
“Sirâan” hızlıca anlamına gelir. Sürat, yavaşlığın zıddı olup cisimler ve fiiller<br/>
hakkında kullanılır. Âyetteki anlamı, bu kimselerin sağa sola bakmadan dâvet edene<br/>icabet etmek üzere hızlıca koşmalarıdır. Yani onlar, sura üfleyen meleğin çağrısına itâat<br/>eder vaziyette dâvete boyun eğerler.<br/>
<i>“Bu, bize göre kolay olan bir haşirdir.”<br/></i>“Haşr” dirilme, toplanma ve sevk edilme demektir. Bu, bizim için kolaydır; ol deriz<br/>
ve olur. Bu ibâre, kâfirlerin <i><b>“Bu, gerçekleşmesi çok uzak (imkansız) olan bir<br/>dönüştür”</b></i> (Kàf, 50/3) sözlerine karşılık söylenmiştir. Âyetteki “aleynâ” ifadesinde car-<br/>
