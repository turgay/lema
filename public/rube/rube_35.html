<a name=36></a>on ay gibi bir müddet vardır. İsmâîl Hakkı Hazretleri biraz da tefsîrin hazırlandığı<br/>müddeti Kur’ân’ın nüzûl müddetine denk düşürmek gayretiyle olsa gerek yaklaşık<br/>olarak vahiy müddeti kadar bir zamanda, yirmi üç senede tamamlandığını söyler<a href="RuhulBeyans.html#51">.[104]</a><br/>
<i>Rûhu’l-Beyân</i>’ın te’lîfinin bu kadar uzun sürmesinde zaman zaman meydana gelen<br/>
fâsılaların da te’sîri olmuştur. İsmâîl Hakkı Bursevî (k.s.), 1097-1101/1686-1690<br/>târihleri arasında beş defa İstanbul’a şeyhi Osman Fazlî Efendi’yi ziyârete gitmiş, bu<br/>ziyâretlerden bâzıları birkaç ay sürmüştür. 1102/1690’da Kıbrıs’a şeyhini ziyârete<br/>gidip dönmesi beş buçuk ayı bulmuştur. II. Mustafa’nın saltanatının ilk yıllarında askere<br/>va’z ve nasîhat etmek üzere katıldığı I. ve II. Avusturya Seferi (1107-1108/1695-1696)<br/>sırasında ordu ile beraber hareket ettiği kabûl edilirse yaklaşık altışar aydan bir yıl<br/>tutar. 1111/1700’de edâ ettiği ilk haccına gidiş dönüşü on yedi ay sürmüştür. 1114/1703<br/>yılı Ramazan’ında Kadir gecesinde Ulucami’de meydana gelen katil hâdisesinden sonra<br/>bir müddet va’zlarına (Kur’ân’ın takrîren tefsîrine) ara vermiştir. 1115 yılı Şaban ayı<br/>ortasından Zülkade ayı ortasına kadar (Aralık 1703-Mart 1704) üç ay süren şiddetli bir<br/>hastalık geçirmiştir. Altı yıla yaklaşan bu fâsılalar sırasında <i>Rûhu’l-Beyân</i>’ın te’lîfi de<br/>durmuştur.<a href="RuhulBeyans.html#51">[105]</a><br/>
İsmâîl Hakkı Hazretleri, <i>Rûhu’l-Beyân</i>’ı te’lîf ederken vaktinin tamâmını tefsîre<br/>
hasretmemiş, bir taraftan da <i>Tamâmü’l-feyz fî bâbi’r-ricâl, Ferahu’r-rûh (Şerhu’l-<br/>Muhammediyye), Rûhu’l-Mesnevî (Şerhu’l-Mesnevî), Vâridât-ı Hakkıyye</i> ve <i>Min<br/>Vâridâti’l-fakîr eş-Şeyh İsmâîl Hakkî </i>gibi hacimli eserlerini ve bir çok risâlesini de<br/>kaleme almıştır.<a href="RuhulBeyans.html#51">[106]</a><br/>
<b>b) <i>Rûhu’l-Beyân</i></b><b>’ın Müellif Nüshası ve Baskıları:</b><br/>
<i>Rûhu’l-Beyân</i>, İsmâîl Hakkı Bursevî (k.s.) tarafından üç cilt olarak tertîb edilmiştir.<br/>
<a href="RuhulBeyans.html#51">[107]</a> Her cilt Kur’ân’dan yaklaşık on cüz’ün tefsîrini ihtivâ eder. Her cilde ayrı bir<br/>mukaddime (hutbe) ile başlanmıştır.<br/>
İsmâîl Hakkı, birinci cildin mukaddimesinde 1096 (1685) târihinde şeyhi Osman Fazlî<br/>
Efendi tarafından “burcü’l-evliyâ” olarak nitelendirdiği Bursa’ya gönderilmesinden,<br/>Ulucami’de va’za başlamasından ve Balkanlar’da bulunduğu sırada yazdığı dağınık<br/>vaziyetteki tefsir notlarını bir araya getirerek tefsîri yazmaya başlamasından bahseder.<br/><a href="RuhulBeyans.html#51">[108]</a> Birinci cildin sonunda tefsîri yazmaya başladığında bir veya iki cilt olarak<br/>hazırlamaya niyetlendiğini, fakat umduğundan daha geniş olması sebebiyle artık üç cilt<br/>olarak hazırlamaya karar verdiğini ve Tevbe sûresinin sonunda birinci cildi<br/>tamamladığını belirtir. Yine burada tefsîrin adını <i>Rûhu’l-Beyân fî Tefsîri’l-Kur’ân<br/></i>olarak sarâhaten zikreder ve bu ismin ilhâmla konulduğunu vurgular.<a href="RuhulBeyans.html#51">[109]</a><br/>
İkinci cildin mukaddimesinden İsmâîl Hakkı Hazretlerinin tefsîri tamamlamaya<br/>
ömrünün yetip yetmeyeceği endîşesine düştüğü anlaşılmaktadır. Bu hâlet-i rûhiye<br/>içindeyken gördüğü bir rüyâ cesâretini artırmış ve tefsîrin te’lîfine devam etmiştir. O,<br/>içine düştüğü bu hâlet-i rûhiyeyi ve gördüğü rüyâyı başka bir eserinde şöyle anlatır:<br/>
