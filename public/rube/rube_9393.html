<a name=9394></a><img src="flower_sep.jpg"/><br/>
<img src="flower_sep.jpg"/><br/>
olur. Bu durumda mânâ şöyledir: Rasûlullah (s.a.)’ın size verdiği emir mutlak mânâda<br/>ister fey ve başka konuda, ister temel itikâdî konularda ve ister amel hususunda olsun<br/>onu alın; yâni ona sımsıkı tutunup yerine getirin. Bu sizin kaçınılmaz görevinizdir.<br/>
Onun elinden gelen her şerbeti alınız, zira sizin hayatınız ondadır. Levh’de yazılmış<br/>
şeyi okuyunuz. Çünkü ihtiyacınız olan şey onun sayfasında açıklanmıştır. Onun emir ve<br/>yasağı Hak iledir. Kim onun emrini yerine getirirse necat bulur, kim de onun nehyettiği<br/>şeyden ictinab etmezse helâk olma tehlikesiyle karşı karşıyadır.<br/>
<i>Senin emrine ittiba eden kimse muhakkak kurtuldu,<br/>Senin isteğinin hilafına davranan kimse helâk oldu.</i><br/>
Bu âyet-i kerime, Rasûlullah (a.s.)’ın yapılmasını emrettiği her şeyin aynı zamanda<br/>
Allah’ın emri olduğuna delildir.<br/>
Âlimler şöyle demişlerdir: Farz-ı aynlar konusunda Rasûlullah’a uymak farz-ı ayın,<br/>
farz-ı kifâye olanlar da uymak ise farz-ı kifayedir. Vâciblerde ona uymak vâcib,<br/>sünnetlerde de sünnettir. Rasûlullah (s.a.)’in fiillerinden hükümlerini bildiklerimize o<br/>hükümle uyarız. Hangi hüküm ifâde ettiğini bilmediğimiz fiillerine ise mubah olan en alt<br/>mertebeye göre amel ederiz.<br/>
Rivâyet edildiğine göre, <b>Abdullah b. Mes’ud</b> (r.a.) ihramlı olduğu halde üzerinde<br/>
elbisesi olan bir adamla karşılaştı ve “üzerindeki bu elbiseyi çıkar” dedi. Adam: “Bu<br/>konuda Allah’ın kitabından bir âyet okur musun?” dedi. İbn Mes’ud (r.a.) <i>“Evet,<br/>Peygamber size ne verdiyse onu alın, size, neyi yasakladıysa ondan da sakının”<br/></i>meâlindeki âyet-i kerimeyi okudu.<br/>
Yine <b>Abdullah b. Mes’ud</b> (r.a.)’in şöyle dediği rivâyet edilmiştir: <i>“Bedenine döğme</i><br/>
<i>yaptıran ve yapan kadınlara, kıllarını yolduran ve yolan, güzelleşmek için dişlerini<br/>törpületip seyrekleştiren ve Allah’ın yarattığını değiştirmeğe çalışan kadınlara Allah<br/>lânet etsin.”</i> Bu haber, Esedoğullarından Ümmü Yakûb denilen bir kadına ulaşınca bu<br/>kadın İbn Mes’ud (r.a.)’a gelerek “Senin şöyle şöyle dediğini duydum” dedi ve<br/>aralarında şu konuşma geçti:<br/>
Abdullah b. Mes’ud (r.a.): “Allah Rasûlü’nün lânet ettiği ve Allah’ın kitabında olan<br/>
bir konuda neden lânet etmeyeyim?” dedi. Kadın: “Ben Kur’an’ı baştan sona kadar<br/>okudum, ama senin söylediklerini onda bulamadım” dedi. İbn Mes’ud: “Şâyet gerçekten<br/>okumuş olsaydın onu bulurdun” dedi ve: “<i><b>Sen, Peygamber size ne verdiyse onu alın,<br/>size neyi yasakladıysa ondan da sakının</b></i>, âyetini okumadın mı?” dedi. Bunun üzerine<br/>kadın: “Evet okudum” dedi. İbn Mes’ud (r.a.): “İşte Rasûlullah bu saydıklarımı<br/>yasaklamıştır” dedi<a href="RuhulBeyans.html#9410">.[37]</a><br/>
