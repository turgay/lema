<a name=6514></a>Buna göre mânâ şöyle olur: Seslendikleri veya konuştukları vakit insanların seslerinin<br/>
en çirkini, bir anlamda merkep gibi anıran kimsenin sesidir. Yâni seslendiği vakit, tıpkı<br/>merkebin sesini yükseltmesi gibi sesini yükseltir. Burada ihtiyaçtan fazla sesini<br/>yükseltenler merkebe benzetilmiş ve çıkardıkları sesler de anırma misaliyle îzah<br/>edilmiştir. Daha sonra söz, benzetme edatından arındırılarak istiâre şeklinde ortaya<br/>konmuş, böylece Allah onları merkepler, seslerini de anırma yapmıştır. Bu ifâdede, sesi<br/>gereğinden fazla yükseltmenin kınanmasında mübalağa ve böyle bir sesin Allah katında<br/>sevilen değil de sevilmeyen şeylerden olduğuna tenbih vardır.<br/>
<b>Kâşifî</b> der ki: “Sesi yükseltmede fazîlet yoktur; zira eşeğin sesi yüksek olmasına<br/>
rağmen hoşa gitmez. Böyle bir sesi işitmek ürperti verir.”<br/>
<i>Aynü’l-maânî</i>’de şöyle nakledilir: “Arap müşrikler yüksek sesleri sebebiyle<br/>
övünürlerdi. Bu âyet onların bununla övünmelerini reddetti.”<br/>
Fakîr (<b>Bursevî</b>) der ki: Âyetteki red, sadece sesi yükseltmekle alâkalı değildir.<br/>
Bilakis Hz. Lokman’ın öğütlerinde yer alan şirkten sakındırma ve peşinden gelen bütün<br/>hususlar için geçerlidir. Çünkü muhataplar şirkle ve bahsedilen bütün kötü sıfatlarla<br/>muttasıf idiler. Kötülük yapıyorlar, namazı terk ediyorlar, iyiliği emir ve kötülüğü<br/>yasaklamadan uzak duruyorlar ve musîbet geldiğinde sızlanıyorlardı.<br/>
Merkep, özellikle de anırması, bir hususun kötülüğünü belirtmede misal verilmiştir.<br/>
Bu sebeple ondan “uzun kulaklı” künyesiyle bahsedilir olmuştur.<br/>
<b>Süfyân Sevrî</b> (r.h.) der ki: “Her varlığın sesi tesbihtir. Ancak merkebin sesi hâriç.<br/>
Çünkü o şeytanı gördüğü zaman anırır. Bu sebeple merkep sesi çirkin sayılmıştır.”<br/>
Bir hadîste şöyle buyrulmuştur: <i>“Merkep anırmasını işittiğiniz zaman şeytandan</i><br/>
<i>Allâh’a sığının. Çünkü o, şeytanı görmüştür. Horozun ötüşünü işittiğiniz zaman ise<br/>Allah’tan lütuf isteyin. Çünkü o, meleği görmüştür.”</i><a href="RuhulBeyans.html#6517">[93]<i> </i></a>Bu hadîs, sâlih kimselerle<br/>beraber bulunduğumuzda rahmetin indiğine ve o vakit duânın müstehab olduğuna;<br/>günahkâr kimselerin yanında bulunulduğu zaman ise gazabın indiğine ve bu durumda<br/>Allâh’a sığınmanın lazım geldiğine delâlet etmektedir. Nitekim <b>İbn Melek</b>’in <i>Şerhu’l-<br/>Meşârık</i> isimli eserinde böyle geçmektedir.<br/>
Fakîr (<b>Bursevî</b>) der ki: Bu sebepledir ki Efendimiz (s.a.): <i>“Kadın, merkep ve köpek</i><br/>
<i>namazı bozar”</i><a href="RuhulBeyans.html#6517">[94] </a>buyurmuştur. Yâni bunlar, namaz kılanın önünden geçtiği zaman<br/>namazın kemâlini keser ve azaltır. Kadın ise insanlara şehvetlerin en sevimlisi ve<br/>insanın mânevî hâlini bozmada şeytandan daha şiddetlidir. Köpekten maksad ise şeytan<br/>olması sebebiyle siyah köpektir. Çünkü Efendimiz (s.a.): <i>“Siyah köpek şeytandır.”</i><a href="RuhulBeyans.html#6518">[95]<br/></a>buyurmuştur. Köpeklerin en ısırganı, en kötüsü, faydası en az, uykusu en çok olanı<br/>olması sebebiyle siyah köpeğe şeytan denmiştir. Bu yüzdendir ki <b>Ahmed b. Hanbel</b>,<br/>onunla avlanmayı helal saymaz. Merkebe gelince, Nuh (a.s.)’ın gemisine binerken<br/>şeytan onun kuyruğuna tutunmuştur. Bu sebeple şeytan pek çok vakit ondan ayrılmaz. En<br/>iyisini Allah bilir, şeytanı görme özelliğinin şeytana tahsis edilmesindeki sır da budur.<br/>Aynı şekilde meleği görme özelliğinin de horoza tahsis edilmesi, onun Arş horozunun<br/>
