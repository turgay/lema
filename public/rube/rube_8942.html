<a name=8943></a><img src="RuhulBeyan-8943_1.jpg"/><br/>
<img src="RuhulBeyan-8943_2.jpg"/><br/>
<img src="RuhulBeyan-8943_3.jpg"/><br/>
yayın kabzâsı kiriş kısmına üstün kılınarak yakınlığı te’kîd murad edilmiştir.<br/>
Bu ölçü hikâyesinin aslı şudur: Müttefik olan araplar câhiliyye döneminde bir<br/>
dürüstlük ve güven anlaşması yapacakları zaman iki yay çıkarır, birbirlerini<br/>destekleyeceklerine ve himâye edeceklerine delâlet etmesi için bir yayı diğerinin<br/>üzerine koyarak iki yayı birleştirirlerdi.<br/>
Bir kavle göre de bu “kâb-ı kavseyn” iki arşın miktarıdır. Zirânın yay olarak<br/>
isimlendirilmesinin sebebi ise kendisiyle mesâfenin ölçülmesi; yâni miktarının<br/>belirlenmesi hasebiyledir. Cibrîl (a.s.)’ın Nebî (a.s.)’a mesâfesi; ne çok yapışık, ne de<br/>çok uzak bir konumda idi. Sadece teeddüp sâhibi ahbabların sohbet ederken bilinen<br/>ölçüde, ifâde etme ve istifâdede bulunmayı anlatmak içindi.<br/>
<i>“Hatta daha da yakın oldu.”</i> Yâni ey muhatablar! Sizin takdir ettiğiniz mesafeden<br/>
daha da yakın oldu. Bir âyet-i kerîmede de; <i><b>“Ya da daha fazla olanlara”</b></i> (es-Saffât,<br/>37/147) tarzında geçmektedir. Bu âyet-i kerîmede şüpheye düşürmek yoktur. Zaten bu<br/>Allah için sahih değildir. “Ev ednâ”daki “ev” kullar cihetinden bir şüpheyi ifâde eder.<br/>Nitekim Kur’ân-ı Kerîm’in pek çok yerinde “lealle” kelimesinde de bu söz konusudur.<br/>
O halde bu âyetin mânâsı; “Şâyet sizden biriniz Cibrîl ve Peygamber (a.s.)’ı bu halde<br/>
görse onların yakınlığı hakkında: “iki yay mesafesi kadar veya daha yakın bir<br/>uzaklıktalar” derdi” takdirindedir. Yâni onların birbirlerine yakınlığında tereddüd<br/>ederdi. “Sümme denâ”dan “ev ednâ”ya kadar ki bu iki ihtimalli anlatım, ifâdenin temsîlî<br/>olduğunu hatırlatmak ve Peygamber (a.s.)’ın vahyi işitmesini, şüphe duyulan uzaklığın<br/>olmadığını ifâde içindir. Bazı âlimler ise bu olayın hakikati üzerinde durarak: “Cibrîl<br/>(a.s.) Peygamber (s.a.)’e her yaklaştığında bu mesafe gittikçe azalmaktadır. Cibrîl (a.s.)<br/>peygambere iki yay uzunluğu kadar yaklaştığı zaman Peygamber (a.s.) onu diğer<br/>vakitlerdeki gördüğü hakîkî sûretinde görmüş ve onun Cibrîl olduğunda şüphe<br/>duymamıştır” demişlerdir. Bu hususta âyetlerin bitiminden sonra gelecek diğer bir<br/>kelâm daha vardır.<br/>
<b>10. Bunun üzerine Allah, kuluna vahyini bildirdi.<br/></b><i>“Bunun üzerine”</i> Cebrâil (a.s.) Allah Teâlâ’nın <i>“kuluna vahyini bildirdi.”</i><b> </b>Allah<br/>
isminin yerine zamirin getirilmesinin maksadı, bu ismin son derece açık olmasındandır.<br/>Nitekim <i><b>“Yeryüzünde hiçbir canlı bırakmazdı”</b></i><b> </b>(Fâtır, 35/45) âyetinde de böyledir.<br/>Allah Teâlâ’nın yanında zikredip de şerefli kılınan abd, Rasûlullah (s.a.)’dır. <i><b>“Bir gece<br/>kulunu götüren Allah her şeyden yücedir” </b></i>(el-İsra, 17/1) âyetindeki “mâ evhâ =<br/>vahyetti” ile Rasûlullah kasdedilmiştir. Kuluna vahyetmek istediği şeyleri vahyetti.<br/>Yahut Allah Teâlâ o zaman Cibrîl (a.s.) aracılığı ile vahyini iletti.<br/>
