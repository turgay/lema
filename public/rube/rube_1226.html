<a name=1227></a><img src="RuhulBeyan-1227_1.jpg"/><br/>
<b>189. Göklerin ve yerin hükümranlığı Allah’ındır. Allah’ın her şeye gücü yeter.<br/></b><i>“Göklerin ve yerin hükümranlığı”</i> göklerde ve yerde, bu ikisinde bulunan her şeyde,<br/>
yaratmak-yok etmek; diriltmek-öldürmek; azap etmek-sevap vermek bakımından,<br/>bunların hiçbirisinde, herhangi bir şekilde, kendisinden başka hiçbir varlığın etki ve<br/>şâibesi olmaksızın dilediği şekilde tasarrufta bulunabilecek tarzda kahredici bir<br/>hükümranlık <i>sadece Allah’ındır</i>.<br/>
O, göklerde ve yerde bulunanların her hallerinin mâlikidir. Yaptıkları şeyler sebebiyle<br/>
onlara azap eder. Hiç kimse, O’nun kudretinin kendisini yakalamasından uzak duramaz;<br/>hiç kimse O’nun azabından kurtulamaz. O, dilediği her an herkesi yakalayıverir. <i>“Allah<br/>her şeye kadirdir.”</i> Tabîî onları cezalandırmaya da... Kendisine azap edecek olan böyle<br/>her şeyin sahibi, her şeyi yapabilen biri olunca, kişi O’nun azabından kurtulmayı nasıl<br/>ümit edebilir?<br/>
Rivâyet edilir ki Hz. Peygamber (s.a.) Yahûdîlere Tevrat’taki bir şeyi sormuş.<br/>
Yahûdîler de ona Tevrat’takinin tersini bildirmişler ve kendilerini, doğru söylemiş gibi<br/>göstererek bu yaptıklarından sevinç duymuşlar. Bu olay üzerine mezkûr âyet nâzil<br/>olmuş.<br/>
Denilir ki: Âyet-i kerîmede kendilerinden bahsedilenler bütün münâfıklardır. Ve bu,<br/>
<i>“yapmadıkları şeylerle övülmeyi isteyenler”</i> ifadesinin zâhirine daha uygundur. Çünkü<br/>münâfıklar, kalpleri tamamen küfürle dolu olduğu halde, îman etmiş gözükerek<br/>yaptıklarından dolayı sevinirler ve îmanla uzaktan yakından ilgileri olmadığı halde, bu<br/>îmanları sâyesinde mü’minlerin övgüsüne mazhar olmayı beklerlerdi. Mü’minlere son<br/>derece düşman olmalarına rağmen, onları seviyormuş gibi gözükürlerdi.<br/>
Âyet-i kerîmedeki ism-i mevsûlü geniş mânası üzere kullanıp, “herhangi bir iyiliği<br/>
yaparak bu iyiliği beğenmenin verdiği bir sevince kapılan ve saklamayı gerektirecek<br/>fazilet ve iyilik türleri ile insanların kendisini övmesini arzulayan herkesi” içine alacak<br/>şekilde mânalandırmak daha doğrudur. Ayrıca sebebin husûsîliği, âyetin hükmünün<br/>umûmî oluşuna bir zarar vermez.<br/>
Dünya metâıyla sevince kapılmak ve insanların kendisini övmesinden hoşlanmak,<br/>
mânevî yakınlıklara, uhrevî saâdetlere ulaşmaları engelleyen, şeytanların akıl<br/>karıştırmalarına ve dünya hayatına aldanan nefs-i emmâre sahiplerinin sıfatlarındandır.<br/>
<b>İmam Fahreddin Râzî </b>tefsîrinde şöyle diyor: Şayet meseleye insaflıca bakacak<br/>
olursanız, çoğu insanın aynı durumda olduğunu görürsünüz. Çünkü insanlar dünyalık<br/>elde etmek için her türlü çareye başvururlar; isteklerine ulaşınca da sevinirler. Sonra da<br/>iffetli, sâdık ve dindar kişiler olarak övülmek isterler.<br/>
<i>Hiç kimse tanıyamaz seni, senin tanıdığın gibi,<br/>Kendine bir kıl ucu kadar ziyâdelik verme, görün olduğun gibi.</i><br/>
