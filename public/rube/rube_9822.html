<a name=9823></a><img src="RuhulBeyan-9823_1.jpg"/><br/>
<img src="RuhulBeyan-9823_2.jpg"/><br/>
yüzlerine rahmet nazarıyla bakmak, muhsinlerin yaratılmışlara iltifatlarına; yakin<br/>ashabının, şevk, zevk ve şefkat erbabının bakışlarına bakmak ve bunların dışında hayırlı<br/>olan şeylere gözü çevirmek vardır.<br/>
<i>Dil, şükür ve hamd içindir<br/>Hakkı bilen kimse gıybet etmez<br/>Kulak, Kur’ân ve nasîhat dinlemek içindir,<br/>Bâtıl şeylere ve iftirâya kulak verme.<br/>İki göz Allah’ın sanatlarını görmek içindir,<br/>Kardeşinin ve dostunun ayıbına gözünü kapa.<br/>Hayvanlar suskundur, insanlar konuşur,<br/>Fakat lüzumsuz söz söyleyenler hayvanlardan da kötüdür.<br/>İnsanoğlunu aklı ve konuşması belli eder,<br/>Söz bilen papağan gibi nâdân olma.<br/>Birisi hakkında kötü söz söylediğinde<br/>Doğru söylemiş olsan bile sen kötü birisin.<br/>Göz, ağız, kulak ne varsa hepsini sana verdi,<br/>Eğer akıllıysan onun istemediğini dinleme.<br/>Başını nimet verene şükürden çevirme ki<br/>Kıyâmet günü âsîlerden olmayasın.</i><br/>
“Ef’ide” yâni kalplerin görevleri arasında ise Allah’ın celâli, kemali, cemali,<br/>
ihsanları üzerinde düşünmek; O’ndan korkup ümitlenmek, O’nu sevmek, O’nunla<br/>buluşmaya özlem duymak, peygamberlerini ve velî kullarını sevmek, düşmanlarına buğz<br/>etmek, meseleler ve deliller üzerinde düşünmek, âile efradının ihtiyaçlarına önem<br/>vermek ve buna benzer başka faydalı şeyleri yapmaktır.<br/>
<i>Kalbini cemâl nûruyla cilâla, parlat ki<br/>Bütün kemâller sende hâsıl olsun.</i><br/>
<b>24. De ki: Sizi yeryüzünde çoğaltıp yayan O’dur; ancak O’nun huzûruna gelip</b><br/>
<b>toplanacaksınız.</b><br/>
Ey yaratıkların en mükemmeli, <i>“De ki: Sizi yeryüzünde çoğaltıp yayan O’dur.”</i> Yâni<br/>
yeryüzünde sizi yoktan var eden ve çoğaltan O’dur. <i>Kamus</i>’ta ifâde olunduğuna göre<br/>“zerae” fiili tıpkı “ce’ale” fiili gibidir. Mânâsı ise “herhangi bir şeyi yarattı ve çoğalttı”<br/>demektir. Zürriyet kelimesi bu kökten türemektedir. Ne bir başkasıyla ortak olarak ne de<br/>başlı başına bağımsız biçimde hiç kimsenin değil <i>“ancak O’nun huzûruna gelip</i><br/>
