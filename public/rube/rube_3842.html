<a name=3843></a><img src="flower_sep.jpg"/><br/>
<img src="RuhulBeyan-3843_2.jpg"/><br/>
<img src="RuhulBeyan-3843_3.jpg"/><br/>
uzun olan kimse “kebîr (büyük)” diye adlandırılırsa, yokluğu muhal olan, ezelî ve ebedî<br/>olarak devam edenin büyük olması daha uygundur.<br/>
2- O’nun varlığı, her mevcûdun varlığının kendisinden meydana geldiği bir varlıktır.<br/>
Varlığı kendi nefsi itibariyle tam olan, kâmil ve büyük oluyorsa, bütün mevcûdatın<br/>varlığı kendisinden olan varlık, kâmil ve büyük olmaya elbette daha lâyıktır.<br/>
Kullardan büyük olan ise kemâl sıfatları sadece kendisinde kalmayıp başkalarına da<br/>
ulaşan ve meclislerinde bulunanların mutlaka kemâllerinden feyizyâb olduğu<br/>kimselerdir. Kulun kemâli aklında, vera ve ilminde olur. Buna göre büyük, insanları<br/>irşad eden, nurlarından ve ilimlerinden istifâde edilen bir önder olmaya elverişli, takvâ<br/>sâhibi âlimlerden başkası değildir. Bu sebeple <b>Hz. Îsâ </b>şöyle buyurmuştur: “Kim bilgi<br/>sahibi olur, bilgisiyle amel eder ve bunları öğretirse, işte o semanın melekûtunda<br/>‘büyük’ diye çağırılır.”<br/>
<i>“el-Müteâl”</i> ise yüce mânâsınadır. Ancak bu kelimenin anlamında biraz mübâlağa<br/>
vardır. <i>“el-Müteâl”</i>, kendi rütbesinin üstünde hiçbir rütbe bulunmayan demektir. Bir<br/>kulun, mutlak mânâda yüce olması düşünülemez. Çünkü nâil olduğu her derecenin<br/>üstünde, şu varlık âleminde mutlaka bir derece vardır ki bu derece peygamberlerin ve<br/>meleklerin derecesidir. Evet, kulun hiçbir insanın kendisinin üstünde olamayacağı bir<br/>rütbeye nâil olması düşünülebilir. Bu, Peygamber Efendimiz (a.s.)’ın rütbesidir. Ne var<br/>ki bu rütbe de mutlak yüceliğe nazaran eksiktir. Çünkü O’nun yüceliği, bâzı mevcûdâta<br/>nisbetledir. Allah’ın yüceliği ise bütün mevcûdâta nisbetledir. Mutlak olmayan yücelik<br/>vâcib/zorunlu değildir, aksine kendisinden daha üstün bir insan olması da imkân<br/>dâhilindedir. Mutlak olarak yüce olan ise başkasına izâfeten değil zorunlu olarak<br/>üstünlük kendisine âid olandır. Yine onun üstünlüğü, zıddı imkan dâhilinde olan varlığa<br/>göre değildir.”<br/>
<b>10. Sizden, sözü gizleyenle onu açığa vuran, geceleyin gizlenenle gündüzün</b><br/>
<b>yürüyen <i>(onun ilminde) </i></b><b>eşittir.</b><br/>
<i>“Sizden, sözü gizleyenle onu açığa vuran,” </i>Yâni ey insanlar, Allah Teâlâ’nın ilminde<br/>
sizden sözü içinde gizli tutan da diliyle açığa vuran da eşittir.<br/>
<i>“Geceleyin gizlenenle gündüzün yürüyen”</i> onun ilminde<i> “eşittir.” </i>Aranızda<br/>
karanlıklarda gizlenen bir insan da, yollarda görünen bir insan da birdir.<br/>
<b>Kâşifî </b>de şöyle der: “Kim ki gizli olmak ister ve amelini kimse görmesin diye gece<br/>
gizli yapıp örtmek ister, kim de açık ve âşikâre olarak amelini gündüz yapar, yâni<br/>mutlak olarak söz, fiil, gizli ve âşikâre hiçbir şey O’ndan örtülü değildir.<br/>
