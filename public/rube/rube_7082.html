<a name=7083></a><img src="RuhulBeyan-7083_1.jpg"/><br/>
<img src="RuhulBeyan-7083_2.jpg"/><br/>
<img src="RuhulBeyan-7083_3.jpg"/><br/>
Hazret-i Zât-ı Yezdân’ın civarı olduğu için orada hüzün yoktur. Cennet rızâ, müjde,<br/>sevinç ve hoşnutluk yurdudur.”<br/>
Burada hem dünya hem âhiret hüznü murâd edilmektedir. Artık onlara maişet ve geçim<br/>
derdi, nimetlerin elden çıkması endişesi, açlık, susuzluk, helal azık, zâlim sultan<br/>korkusu, haset ve çekememezlikten kaynaklanan ayıplama, kin, nefret, öfke, birbirine<br/>buğz etme, haysiyet ve onur kırıcı durumlar, her türlü âfet ve musibetler, iblisin<br/>vesvesesi, günah ve kötülükler, tâat ve ibadetlerin reddedilmesi, kötü son, ölüm,<br/>kıyâmetin şiddet ve dehşetli halleri, cehennem, sırat köprüsünden geçme, ayrılık<br/>endişesi, hal ve ahvâlin düzelmesi için tedbir alma ve daha diğer korkularla ilgili hiç<br/>bir hüzün ve üzüntü isâbet etmeyecektir.<br/>
Hadiste şöyle vârid olmuştur: <i>“Lâ ilâhe illallah” ehline kabirde, mahşerde ve</i><br/>
<i>kıyâmette vahşet ve yanlızlık yoktur. Sanki ben “Lâ ilâhe illallah” ehlini görüyor<br/>gibiyim. Onlar yüzlerinden toprağı silerek kabirlerinden çıkarlar ve</i> <i>“<b>Bizden tasayı</b></i><br/>
<i><b>gideren Allah’a hamdolsun”</b></i><b> </b><i>derler.</i>”<a href="RuhulBeyans.html#7086">[86]</a><br/>
<b>Ebû Saîd Harrâz</b> (k.s.) der ki, dünyada mârifet ehli olanlar âhirette cennet ehli<br/>
gibidirler. Onlar dünyada dünyayı terk ettiler. Dünyada korkusuz ve üzüntüsüz olarak<br/>hamd ve şükürle cennetliklerin hayatı gibi bir hayat sürüp hep mutlu yaşadılar.<br/>
<i>Burada huzur erbabının zevki cennettir.<br/>Gönüllerinde sûrun üflenilmesine kadar hüzün ve kederden eser olmaz.<br/>“Doğrusu Rabbimiz”</i><b> </b>bize iyilik eden, günahkarları<b> </b><i>“çok bağışlayan”</i><b> </b>itâatkarlara<br/>
<i>“çok nimet verendir.” </i>Allah’ın kullarına teşekkür etmesi, onlara sevap vermesi ve<br/>onları ödüllendirmesi onlara tam ve denk karşılıkla mukabelede bulunmasıdır.<br/>
<i>et-Te’vîlâtü’n-Necmiyye</i>’de der ki: Allah Teâlâ nefsine zulmedeni ziyâde<br/>
bağışlayıcıdır. Muktesıd ve sâbıka da teşekkür eder. Halleri zayıf, durumları vahim<br/>olduğu için Allah Teâlâ zâlime olan şefkat ve merhametinden dolayı onun<br/>bağışlanmasını öne almıştır.<br/>
<b>35. O <i>(Rab)</i></b><b> ki lütfuyla bizi asıl oturulacak yurda <i>(cennete)</i></b><b> yerleştirdi. Artık</b><br/>
<b>orada bize ne bir yorgunluk dokunacak ne de orada bize bir usanç gelecektir.</b><br/>
<i>“O (Rab) ki”</i><b> </b>bizim amellerimizden bunu gerektirecek bir şey olmaksızın <i>“lütfuyla”</i><br/>
ve ihsanıyla <i>“bizi asıl oturulacak yurda (cennete) yerleştirdi.”</i><br/>
Yani, kendisinden ebedî intikal edilmeyecek olan ikamet yurduna yerleştirdi ki orada<br/>
konaklayan oradan ayrılmak istemez. Kendisinden de oradan ayrılması istenmez.<br/>Kulların yaptıkları iyilikler de yine Allah’ın lütuf ve ihsanıdır. Allah’a hiçbir<br/>
