<a name=10561></a>kendisinin haber değil yeminin cevabı olduğunu göstermektedir.<br/>
“Katl” lânet fiilinin kinâyeli yoldan anlatımıdır. Katl ile lânet arasındaki kinâyeli<br/>
ilişki şurdan kaynaklanır. Katl cezâların en sert ve katı olanıdır. Büyük bir gazap<br/>olmaksızın katl fiili işlenmez. O büyük gazap, hayır ve rahmetten uzaklaştırma sonucunu<br/>doğurur. Hayır ve rahmetten uzak olmak ise lânet anlamına gelir. Dolayısıyla katl, lânete<br/>uğramış olmanın sonuçlarından birisi olur. Bu açıklamalardan sonra mânâyı<br/>toparlayacak olursak burada âdetâ şöyle denmiş oluyor: Yukardan beri sıralamış<br/>olduğum, burçların, vaad olunan günlerin, tanıklık edeni ve edilenin üzerlerine andolsun<br/>ki Mekke kâfirleri hendeğin sâhipleri lânete uğradıkları gibi lânete uğramışlardır.<br/>
Bu ihtimalin neden daha ağır bastığını şöyle açıklayabiliriz: Bu sûre, mü’minleri<br/>
îmanları üzerinde sâbit kılmak, kâfirlerin verdikleri eziyete karşı sabırlarını<br/>desteklemek ve kendilerine onlardan önce yaşayan insanların îmanları sebebiyle<br/>uğradıkları azapları ve onların bu azaplara sabırlarını hatırlatmaktır. Ta ki o insanlarla<br/>gönül birliği içinde olsunlar ve kendi kavimlerinden görmüş oldukları eziyetlere<br/>dayansınlar. Ayrıca Allah Teâlâ katında daha önce azap eden kimseler mesâbesinde<br/>olduklarını ve onlar gibi mel’un olduklarını ve Kur’an’da onlar hakkında söylenen<br/>şeylerin kendileri hakkında da geçerli olduğunu bilsinler. Bu açıklamadan ortaya çıkıyor<br/>ki okuduğumuz âyet hendeğin sâhibi kâfirlere Allah Teâlâ tarafından yöneltilmiş bir<br/>bedduâ cümlesi değildir. Çünkü Allah Teâlâ âciz değildir ki bedduâ etsin. Bedduânın<br/>Allah hakkında ne anlama geldiği daha önceki Abese vb. sûrelerde açıklanmıştı.<br/>
Âyette yer alan “uhdud” yeryüzünde açılmış yarık demektir. Bu yarık derin bir nehir<br/>
yatağı gibi boylu boyunca uzun ve derindir. Kelimenin asıl kökü insanın iki yanağı<br/>anlamına gelen “haddu’l-insan” kökünden türemedir. <i>Haddu’l-insan</i> burnun sağ ve sol<br/>iki yanındaki yer alan kısımdır.<br/>
<i>Aynu’l-maânî</i>’de ifâde edildiğine göre gözyaşlarının aktığı kanallara bu kökten türeme<br/>
<i>el-hadd</i> denilir.<br/>
Ashabu’l-uhdûd denilen hendek sahibleri üç kişi idiler. Bunlar Şam’da bulunan<br/>
<b>Bizanslı Ant Yanus</b>, Fars diyarında bulunan <b>Buhtun Nasr</b>, Necran’da bulunan <b>Yusuf<br/>Zu-Nuvas</b>’idi. Necran Yemen’de bir yerin adı olup hicri on yılında fethedilmiştir. Bu<br/>bölgeye Necran isminin verilmesi Necran b. Zeydan b. Sebe’ dolayısıyladır. Yukarda<br/>ismini sıraladığımız bu üç kişiden her biri yeryüzünde büyük bir kuyu kazarlar. Bunun<br/>uzunluğu kırk arşın, genişliği ise oniki arşındır. İşte âyette işâret edilen uhdud bu<br/>kuyulardır. Bu kişiler kuyuyu ateşle doldurmuşlar ve dininden dönmeyen mü’minleri o<br/>kuyulara atmışlardır. Bazı âlimlerin ifâdesine göre okuduğumuz bu âyet sâdece<br/>Necran’daki kuyu sâhipleri hakkında inmiştir. Yani bu âyet sâdece Himyer’li yahudi Zu-<br/>Nuvas ve askerleri hakkında inmiştir.<br/>
Sözünü ettiğimiz olay şöyle ceryan etmiştir. <b>Abdullah b. Samir</b> isimli sâlih bir kulun<br/>
yolu Necran’a düşer. Abdullah b. Samir, Hz. İsa’nın dinine girmiş bir kişidir. Bu sâlih<br/>kişi Necran halkını Hz. İsa’nın dinine dâvet eder. Necranlılar da bu sâlih kişiye uyarlar.<br/>Olayın duyulması üzerine Zu-Nuvas askerleriyle birlikte Himyer’den kalkarak bunların<br/>
