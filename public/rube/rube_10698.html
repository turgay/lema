<a name=10699></a><img src="RuhulBeyan-10699_1.jpg"/><br/>
<img src="RuhulBeyan-10699_2.jpg"/><br/>
Te’vil ehline göre nefis ve onun yaratılması konusu ilerde inşaallah gelecek.<br/>
<b>8. Ona kötülüğünü ve takvâsını ilham edene yemin ederim ki,<br/></b>Âyetin başındaki “fâ” şâyet yaratılmanın sebebini bildirmek içinse durum açıktır.<br/>
Şâyet tâkıbiye fâ’sı ise herhalde bundan maksad ilhâmın dayandığı zâhir ve bâtın güçleri<br/>tamama erdirmektir.<br/>
İlham ya Allah cihetinden ya da mele-i a‘lâ cihetinden bir şeyin kalbe atılmasıdır<br/>
(ilkâ). Kelimenin aslı bir şeyin yutulması demektir.<br/>
“Fücûr” din perdesini yırtmak demektir. Âyette fücûr kelimesinin takvâ kelimesinden<br/>
önce getirilmesi âyet sonlarındaki ses uyumuna riâyet etmek ya da fücûru uzaklaştırmaya<br/>fazlasıyla önem verildiğinden dolayıdır. Çünkü kötülük ortadan kaldırılınca takvâ<br/>meydana gelir. Şu halde durumu önem taşıyan öne alınmıştır.<br/>
Âyetin mânâsı şöyledir: Nefse kötülüklerini ve iyiliklerini anlatana, bunların güzel<br/>
veya çirkin olduklarını, her ikisinin insanı götürecek olduğu âkıbeti bildirene, insan<br/>nefsini kötülük ve iyilikten dilediğini seçecek şekilde yaratana yemin ederim.<br/>
Büyüklerden birisi şöyle demiştir: İlham sâdece hayırda olur. Şer hakkında “Allah<br/>
bana şu kötülüğü ilham etti” denilmez. “<i>Ona kötülüğünü ve takvâsını ilham edene<br/>yemin ederim</i>” âyetindeki “<i>fücûra/kötülüğe</i>” gelince, burada maksad nefse yapması<br/>için değil sakınması için kötülüğün ilham edilmesidir. Takvânın ilham edilmesi ise onu<br/>yapması içindir. Yoksa Allah’ın kelamında asla çelişki olmaz.<br/>
Bazıları şöyle demiştir: İlham mahallinin nefis olduğu gizli değildir. Çünkü Allah<br/>
Teâlâ <i>“Ona kötülüğünü ve takvâsını ilham edene yemin ederim”</i> buyurmuştur. Böylece<br/>bize ilhamda asıl fâilin başkası değil Allah Teâlâ olduğunu bildirmiştir. Fakat nefse<br/>kötülüğü yapması için değil bilmesi için ilham eder. Takvasını ise hem bilmesi hem de<br/>uygulaması için ilham eder. Şu halde kötülükler hakkında ilhamı, bildirme ilhamıdır<br/>yoksa amel etmesi için ilham değildir. “<i><b>Şüphesiz, Allah çirkin işleri emretmez</b></i>.” (el-<br/>A‘râf, 7/28) Kötülükleri emretmediği gibi ilham da etmez. Çünkü Allah çirkin işleri<br/>ilham ederse o zaman Allah’ın kullarına söyleyecek bir hucceti kalmaz. Bu âyet <i><b>“Ona<br/>iki yolu göstermedik mi?” </b></i>(el-Beled, 90/10) âyetine benzer. Yani biz ona iki yolu<br/>beyân ettik, demektir.<br/>
Bazıları şöyle demiştir: Allah nefse mubah olan hâtır ve ilhamı nisbet etmedi. Bunun<br/>
sebebi şudur: Nefis için mübah olan şeyler zâtîdir. Nefis yaratılır yaratılmaz mübah<br/>ortaya çıkar. Dolayısıyla mübah nefsin ancak kendisiyle akledildiği kendisine âid<br/>sıfatlardandır. Şu halde mübah hâtır insanın gülmesi gibi özel bir sıfattır.<br/>
<i>et-Te’vîlâtü’n-Necmiyye’</i>de der ki: Bu âyet nefislerin hepsinin bir tek hakîkat<br/>
olduğuna, hallerin ve isimlerin farklılığından farklı olduklarına işâret etmektedir. Çünkü<br/>
