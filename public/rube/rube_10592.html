<a name=10593></a><img src="RuhulBeyan-10593_1.jpg"/><br/>
<b>8. İşte Allah <i>(başlangıçta bu şekilde yarattığı)</i></b><b> insanı tekrar yaratmaya da</b><br/>
<b>kadirdir.</b><br/>
Elbette Allah’ın onu öldükten sonra tekrar hayata döndürmeye gücü yeter. Âyetteki<br/>
“innehû” kelimesindeki zamir yaratıcı olan Allah’a âiddir. Bu zamirin Cenab-ı Allah<br/>yerine kullanıldığını yukarda altıncı âyette geçen “hulika” kelimesi göstermektedir.<br/>Buna göre âyetin mânâsı; insanı ilk baştan yukarda zikredilen nesnelerle yaratan, elbette<br/>onu öldükten sonra bir daha hayata döndürmeye kadirdir. O derece kadirdir ki bu<br/>konuda asla herhangi bir acziyyet ve âcizlik görmez.<br/>
Âyette “alâ rac’ıhî” ifâdesinin kendi âmili olan “kâdirun” kelimesinden öne<br/>
getirilmesi ise yeniden diriltme olayına dikkati çekmek ve asıl vurguyu oraya yapmak<br/>içindir. Çünkü bu söz, özel olarak insanın yeniden diriltilmesine Allah’ın gücünün<br/>yettiğini vurgulamak için getirilmiştir. Bu gerçek Allah Teâlâ’nın başka şeyleri yapmaya<br/>kadir olduğu gerçeğiyle çelişmez.<br/>
Bazı âlimler şöyle derler: Allah insanı kudretini göstermek için yaratır. Cömertliğini<br/>
göstermek için rızıklandırır, üstünlüğünü ortaya koymak için öldürür. Sonra sevap ve<br/>cezâ uygulamak için diriltir.<br/>
<a href="RuhulBeyans.html#10589">[66].</a> Heysemî, c. 9, s. 24.<br/><a href="RuhulBeyans.html#10590">[67].</a> Deylemi, hadis no: 7117<br/><a href="RuhulBeyans.html#10592">[68].</a> Acluni, I, 304<br/><a href="RuhulBeyans.html#10592">[69].</a> Acluni, II, 173<br/><a href="RuhulBeyans.html#10592">[70].</a> Taberî, 5362<br/>
