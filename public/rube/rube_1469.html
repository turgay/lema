<a name=1470></a><b>barış teklif ederlerse bu durumda Allah size, onların aleyhinde bir yola girme hakkı<br/>vermemiştir.</b><br/>
<i>“Ancak kendileriyle aranızda antlaşma bulunan bir topluma” </i>yâni, sizinle muâhede<br/>
yapıp savaşmayan bir kavme gidip sığınan kimseler önceki âyette yakalanıp<br/>öldürülmeleri istenenlerden müstesnâdır. Bu kavm, Eslemoğulları kabîlesidir. Nitekim<br/>Rasûlullah (s.a.v.) Mekke’ye sefere çıktığı zaman Hilal b. Uveymir el-Eslemî ile<br/>müslümanların lehine ve aleyhine yardımda bulunmayacağına ve kendisine gelip ilticâ<br/>edenlere de Hilal gibi eman verileceğine dâir muâhede yapmıştır.<br/>
<i>“Yâhut ne” </i>kavimleriyle beraber <i>“sizinle ne de” </i>sizinle birlikte <i>“kendi</i><br/>
<i>toplumlarıyla savaşmaktan yürekleri sıkılarak” </i>daralarak, sizinle ve kavimleri ile<br/>savaştan el çekmiş bir halde <i>“size gelenler müstesnâ.” </i>Yakalanıp katledilmekle<br/>emrolunanlardan istisnâ edilenler iki gruptur: Birincisi, müslümanlarla savaşanları<br/>terkedip muâhede edenlere katılanlar. İkincisi ise mü’minlere gelip her iki grupla da<br/>savaşmak istemeyenler. Bunlar Müdlicoğulları kabîlesidir. Onlar hem müslümanlarla<br/>hem de Kureyş kabilesiyle savaşmamak üzere anlaşma yapmışlardı. Sizinle aralarında<br/>anlaşma olduğu için savaşmaktan yürekleri daralmıştı. Bir de Allah Teâlâ onların<br/>kalplerine korku attı. Aynı dinden oldukları için kendi kavimlerine karşı sizinle berâber<br/>olup savaşmaktan da yürekleri sıkılmıştı.<br/>
Allah Teâlâ, mü’minlerin anlaşma yaptığı bir kavme sığınan bu mürtedlerin<br/>
öldürülmesini nehyetmiştir. Çünkü kendisiyle anlaşma yapılan bir kavme sığınan<br/>kimsenin de kanının dökülmemesi husûsunda onlarla aynı hükümde olur. <i>“Allah<br/>dileseydi onları”, </i>yâni Müdlicoğulları’nın kalplerini kuvvetlendirip yüreklerini<br/>genişletir ve korkuyu onlardan giderip <i>“başınıza belâ ederdi.”</i><br/>
<b>Zamahşerî </b><i>el-Keşşâf ’</i>da şöyle diyor: Eğer “Allah kâfirleri mü’minlerin başına nasıl<br/>
belâ eder” dersen derim ki: Kâfirleri savaştan alıkoyan şey ancak Allah’ın kalplerine<br/>atmış olduğu korkudur. Allah mü’minleri deneme ve benzeri maslahatlarla o korkuyu<br/>kafirlerin içine atmadığı takdirde kâfirler mü’minlere musallat olup hiç bir<br/>engellemeyle karşılaşmaksızın savaşırlar. İşte musallat kılmanın mânâsı budur.<br/>
Bunun akabinde <i>“sizinle savaşırlardı. Artık onlar sizi bırakıp bir tarafa çekilir de</i><br/>
<i>sizinle savaşmazlar”,</i> yâni Allah Teâlâ’nın meşîeti ile size taarruz etme imkanlarına<br/>sâhip olduklarını bildiğiniz halde size taarruz etmezler, <i>ve size barış”, </i>yâni itâat etmeyi<br/>ve teslim olmayı <i>“teklif ederlerse bu durumda Allah size onların aleyhinde” </i>esir<br/>etmek ve katletmek gibi <i>“bir yola girme hakkı vermemiştir.”</i> Kavimleriyle de<br/>savaşmıyorlarsa da sizinle savaşmaktan geri durmaları, sizinle muâhede yapmamış<br/>olsalar da size barış teklif etmeleri, onlara taarruz edip savaşmamanız için yeterlidir.<br/>
Bâzıları bu âyetin savaş ve kılıç âyeti olan <i>“müşrikleri öldürün”</i> (Tevbe, 9/5)<br/>
âyetiyle neshedildiğini söylemişlerdir. Bâzıları da mensûh olmadığını söylemişler ve<br/>“Bu âyeti anlaşma yapanlar üzerine hamledersek bu âyetin mensuh olduğu nasıl iddiâ<br/>edilebilir?” demişlerdir.<br/>
<b>Haddâdî </b>de tefsîrinde şöyle der: Müslümanlar, savaşmaya muktedir iken cizye<br/>
