<a name=9708></a>yeryüzü tabakaları da gök tabakaları gibidir. Nasıl her gökte Allah’ı tesbih eden, takdis<br/>edip ona hamdeden melekler varsa, her yer tabakasında da aynı, sıfat aynı biçim ve aynı<br/>acaiplikte yaratıklar vardır. Her göğün kendisine göre özel bir ismi olduğu gibi, her<br/>yerin de özel bir ismi vardır.<br/>
<b>İbn Abbas</b> (r.a.)’dan rivâyet ediliyor: <b>Nâfi bin Ezrak</b>’a:<br/>“– Yeryüzü tabakalarının altında yaratıklar var mıdır?” diye sorulur. O:<br/>“– Evet, vardır” der. Ona tekrar sorulur:<br/>“– Peki nedir bu yaratıklar?” Nafi de:<br/>“– Ya melektir ya da cindir” diye cevap verir.<br/><b>Atâ bin Yesâr</b>’dan bu âyet hakkında şöyle rivâyet olunuyor: Her yer tabakasında sizin<br/>
Âdem’iniz gibi bir Âdem, Nuh’unuz gibi bir Nuh, İbrahim’iniz gibi İbrahim, İsa’nız gibi<br/>İsa vardır. Âlimler derler ki: Bunun mânâsı yeryüzünün her tabakasında Yüce Allah’ın<br/>yaratıkları vardır ve bunlar ileri gelen efendilerdir. O insanlara karşı Hz. Âdem’in,<br/>Nuh’un, İbrahim’in ve İsa’nın bizim içimizde ve aramızda tuttukları mertebe kadar<br/>makamları ve mertebeleri vardır.<br/>
<b>Sehâvî </b>“<i>el-Makâsıdu’l-hasene</i>” isimli eserinde der ki: “Yerler yedi kattır ve her<br/>
katta bu yeryüzü üzerinde olduğu gibi yaratıklar vardır. Hatta sizin Âdem’iniz gibi<br/>Âdem, İbrahim’iniz gibi İbrahim vardır.”<a href="RuhulBeyans.html#9712">[201]</a> Hadis-i şerif nakil itibariyle İbn<br/>Abbas’tan sahih olarak geliyor olsa da meçhul bir hadistir. Müellif bu hadisi<br/>İsrailiyyattan; yâni Tevrat’ta zikredilen İsrailoğullarının sözlerinden almıştır. Ya da<br/><i>Şerhu’n-Nuhbe</i>’de ifâde edildiği üzere İsrailoğullarının âlimlerinden ve meşâyıhından<br/>almıştır. Bu ve benzeri ifâdeler haber verilmediğinde ve senedi de mâsum olan birisine<br/>sahih olarak bağlanmadığında kim söylemişse ona merdûddur. <i>el-Makâsıdu’l-<br/>hasene</i>’nin israiliyyat tefsiri şeklindeki görüşü burada son buluyor.<br/>
<i>İnsânu’l-uyûn</i> isimli eserde denir ki: İbn Abbas (r.a.)’dan bu âyetin tefsiri hakkında<br/>
şu sözler rivâyet olunur. “Buradaki yedi yerden yedi kat yer kasdedilir ve her tabakada<br/>Sizin peygamberiniz gibi peygamber, Âdem’iniz gibi Âdem, Nuh’unuz gibi Nuh,<br/>İbrahim’iniz gibi İbrahim, İsa’nız gibi İsa vardır.” Bu hadisi <b>Hakim</b> <i>Müstedrek</i>’inde<br/>rivâyet etmiş ve isnadı sahihtir demiştir. <b>Beyhaki</b> ise bu hadis hakkında isnadı sahihtir<br/>fakat şaz’dır yâni isnadın sahih olması metnin de sahih olmasını gerektirmez demiştir.<br/>İsnadın sahih olması ile birlikte hadis zayıf olabilir.<br/>
<b>Suyûtî</b> der ki: Hadisi şöyle tevil etmek mümkündür: Bunlardan maksad beşer<br/>
peygamberler namına cinlere tebliğde bulunan uyarıcılardır. Bu gibi uyarıcıların her<br/>birine kendi nâmına tebliğde bulunduğu peygamberin adını vermek uzak bir ihtimal<br/>değildir. Bu takdirde Peygamberimiz (s.a.)’in cinlere tebliğde bulunan bir elçisi<br/>bulunmuş olur ve bu elçi Peygamberimiz’in ismini taşır. Herhalde maksad Peygamber<br/>Efendimiz’in meşhur ismi yâni Muhammed olsa gerektir.<br/>
Bu makamın bir benzeri <b>Şeyh Üftade</b> hazretlerinin <b>Hz.</b> <b>Mahmud Hüdâî’ye</b> (k.s)<br/>
söylemiş olduğu şu hitâbı olsa gerektir: “Şu anda âlemler çoktur ve o âlemlerde birçok<br/>Mahmud ve Üftade vardır.”<br/>
