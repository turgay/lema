<a name=9123></a><img src="RuhulBeyan-9123_1.jpg"/><br/>
<img src="RuhulBeyan-9123_2.jpg"/><br/>
<b>Muhammed b. Hasan</b> (r.a.) demiştir ki; bir gece uyumakta idim, bir de ne göreyim!<br/>
kapım vuruldu. Bakın kimdir o dedim. Halifenin elçisidir, sizi çığırıyor dediler.<br/>Canımdan endişe ettim. Kalkıp yanına gittim. Yanına girdiğimde Halife sizi bir mesele<br/>için çağırdı, dedi. Muhammed’in annesine -eşi Zübeydeyi kasdediyor- ne, dedim ki, ben<br/>adâletli bir devlet başkanıyım, âdil imâm da cennettedir. O da bana sen zâlim ve âsî bir<br/>hükümdarsın, kendin için cennetlik olduğuna şâhidlik ederek Allah’a iftirâ etmiş oldun.<br/>Cennet sana haram olmuştur, dedi. Bunun üzerine ben Halifeye: Ey müminlerin emiri,<br/>bir mâsiyete düştüğünde, bir günah işlediğinde o halde veya ondan sonra Allah’tan<br/>korkuyormusun? dedim. O, evet yemin ederim ki, hem de şiddetle korkuyorum, dedi.<br/>Ben şâhidlik ederim ki, senin için bir değil, iki cennet vardır, dedim ve <i><b>“Rabbinin<br/>huzurunda durmaktan korkan kimselere iki cennet vardır” </b></i>(er-Rahmân, 55/46) âyet-<br/>i kerîmesini okudum. Beni taltif ederek evime dönmemi emretti. Evime döndüğümde,<br/>ayın ondördü/dolunay hâlinde beni aydınlattığını gördüm.<br/>
Müfessirlerin bir kısmı dediler ki; Rabbin makamı, perdelerin açıldığı ve işlerin<br/>
hakikatlerinin ortaya çıktığı kıyâmet gününde Rabbinin huzurunda duracağı makamdır. O<br/>gün bütün enbiyâ ve evliyâ susacaktır. Çünkü, ilâhî kudret ve ceberût ortaya çıkacaktır.<br/>Çok korkunç olan o makamda durmaktan korkmamak mümkün değildir.<br/>
<b>Mâlik b. Dînâr</b> demiştir ki; içinde korku olmayan bir kalp, sâhibi olmayan bir ev<br/>
gibidir ve sâhibi olmayan ev, en yakın zamanda harap olur. Kalpte korku olduğunun<br/>alâmeti, o kişide hürmet duygusunun çok olması, ahlâkını güzelleştirmesi ve çevresine<br/>karşı edepli olmasıdır. <b>Ebu’l-Kâsım Hakîm</b> demiştir ki; “Yaratıcı korkusu ile<br/>yaratılmış korkusu birbirinden farklıdır. Mahlûktan korkan kimse ondan kaçar, hâlıktan<br/>korkan kimse ise ona yönelir. Bu sebeple Allah Teâlâ şöyle buyurur: <i><b>“O halde Allah’a<br/>kaçın” </b></i>(ez-Zâriyât, 51/50). İnsanda şehvet ve dünya malına karşı alaka bulundukça,<br/>onda Allah korkusu olmaz. Şehvetinin esiri olan birinin kalbinden Allah korkusu kalkar,<br/>şeytanın eline düşer ve şeytan onu nereye isterse oraya götürür.<br/>
Kaynaklarda gelmiştir ki; Yahya (a.s.) İblis’e rastladı ve iblisin elinde değişik renk ve<br/>
çeşitte bağlar bulunduğunu gördü. Ona: “Ey şakî! Elindeki bu bağlar nedir?” diye sordu.<br/>İblis: “Bunlar insanoğlu için çeşitli şehvetlerdir, insanları bununla bağlar ve istediğimi<br/>bu şekilde elde ederim.” diye cevap verdi. Yahya (a.s.): “ Elinde Yahya’yı da bu<br/>şekilde bağlayacağına inandığın bir şey var mı?” diye sordu. Şeytan: “hayır, ancak bir<br/>şey var, o da şudur; ne zaman doyuncaya kadar yemek yerse, o da bir saat namazdan ve<br/>Allah’ı zikretmekten uzak kalır” dedi. Bunun üzerine Yahya (a.s.): “Allah’ı şâhid tutup<br/>ona yemin ederim ki bir daha asla doyuncaya kadar yemek yemeyeceğim” dedi.<br/>
Büyük bir zâta; “Allah Teâlâ kendisinden korkan ve bu yüzden hüzünlenenlere ne<br/>
yapar?” diye sorduklarında “eğer hüznü ve kederi gerçekten onun için çekmiş, korkuyu<br/>
