<a name=2571></a><img src="RuhulBeyan-2571_1.jpg"/><br/>
<img src="flower_sep.jpg"/><br/>
<img src="RuhulBeyan-2571_3.jpg"/><br/>
<img src="RuhulBeyan-2571_4.jpg"/><br/>
<b>197. Allah’ın dışında taptıklarınızın ne size yardıma güçleri yeter ne de</b><br/>
<b>kendilerine yardım edebilirler.</b><br/>
Ey puta tapanlar!<i> </i>“<i>O’nun dışında”</i> yani, Allah Teâlâ’yı bırakarak<i> “taptıklarınızın”</i><br/>
hiçbir konuda<i> “ne size yardıma güçleri yeter, ne de”</i> başlarına bir sıkıntı geldiğinde<br/><i>“kendilerine yardım edebilirler.</i>”<br/>
Bu ayetin muhtevâsı daha önce puta tapanları kınamak için zikredilmişti. Burada ise<br/>
putlara ve onlara kulluk edenlere aldırış etmemenin sebeplerini tamamlamak üzere<br/>zikredilmiştir. Bu sebeple bir tekrar söz konusu değildir.<br/>
<b>198. Onları doğru yola çağırmış olsanız işitmezler. Ve onları sana bakar görürsün,</b><br/>
<b>oysa onlar görmezler.</b><br/>
<i>“Doğru yolu göstermeleri” </i>tuzak kurmak ve diğer hususlarda maksadlarınıza erişmek<br/>
<i>“için onlara” </i>putlara <i>“duâ etseniz” </i>yardım etmek bir tarafa duânızı bile <i>“işitmezler.”</i><br/>
Yaratılmış olmalarına rağmen peygamberlerin ve velîlerin ruhâniyetlerine yönelmek<br/>
bunun aksinedir. Çünkü onlardan istimdad (yardım talebinde bulunmak), onlarla<br/>tevessül (onları vesîle kılmak) ve onlara intisab, onların Hakk’ın mazharları, nurlarının<br/>tecellîgâhları, kemâlâtının aynaları, zâhir ve bâtın bütün hususlarda O’nun huzurunda<br/>şefaatçi olmalarındandır. Bunun böyle olmasında pek çok hikmetler vardır. Bu asla şirk<br/>değil, bilakis tevhidin ta kendisidir. Nurları bizzat doğdukları yerlerden algılamak ve<br/>sırları yazılı oldukları kendi sayfalarından keşfetmektir.<br/>
<b>Sâib</b> der ki:<br/>
<i>Öldü diye gönül ehlinin yardımından ümidini kesme<br/>Gönül ehlinin uykusu/ölümü aynen uyanıklık gibidir</i><br/>
<i>“Onları sana bakar görürsün,”</i> buradaki görme baş gözüyle görmedir. Hitap,<br/>
müşriklerin her birinedir. Yani ey gören kimse, gözünle bakınca putların sana doğru<br/>bakan kimselere benzediğini görürsün. Müşrikler putlarına parlak ve ışık saçan<br/>cevherlerden gözler taktıkları ve onları baktığı şeye doğru gözbebeğini çeviren kişi gibi<br/>şekillendirdikleri için onların seni gördüğü hayâline kapılırsın.<i> “oysa onlar<br/>görmezler.” </i>Halbuki onlar görmeye güç yetiremezler. Önceki ayetlerde putların<br/>işitmekten âciz oldukları belirtildikten sonra bu ayette, görmekten de âciz oldukları<br/>ifade edilmiştir.<br/>
