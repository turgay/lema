<a name=10201></a>sonraya değil- hitâb vaktinden sonraya tehir edilmesinin câiz olduğuna delildir. Eğer<br/>beyân gereğince amel için buna ihtiyaç duyulduğu esnâda yapılmayacak olursa buna<br/>“teklif-i ma la yutak/insanın gücünün yetmeyeceği şeylerle mükellef tutulması” denir.<br/>
Müfessirler der ki: Peygamber (s.a.) Efendimiz vahyi alırken Cebrâil ile birlikte<br/>
âyetleri okumaya başlar, her ikisinin okuması birbirine karışırdı. Peygamber (s.a.)<br/>Efendimiz kendisine vahyedilen âyetleri çabucak ezberlemek için ve daha ezberlemeden<br/>kaçırıveririm korkusuyla Cebrâil’in işini tamamlamasını beklemezdi. İşte bunun üzerine<br/>gönlünü ve kulağını ona vererek susması emredildi. Tâ ki Cebrâil vahyini tamamlamış<br/>olsun. Nitekim bu konuda Allah bir başka âyette şöyle buyurur: <i><b>“Sana O’nun vahyi<br/>tamamlanmazdan önce Kur’anı (okumakta) acele etme.” </b></i>(Tâhâ, 20/114) Sonra da<br/>onda iyice derinleşene kadar onu inceleme işine devam et.<br/>
Âriflerden biri şöyle der: Bu âyet-i kerîmede herhangi bir vâsıta aracılığıyla<br/>
Allah’tan bilgi almanın mümkün olduğuna işâret etmektedir. Bu âyet-i kerîmede Allah<br/>âdetâ şöyle buyurmaktadır: Sen o vahyi Cebrâil’den alırken sanki sâdece ondan<br/>öğreniyormuş gibi davran, arada hiçbir vâsıta olmaksızın bizden direkt olarak almış<br/>olduğun vahiyle Cebrâil’in karşısına çıkıp onunla yarışa kalkma. Tahkik ehli olan büyük<br/>âlimler vâsıtasız olan bu yöne “el-vechu el-hâs/özel yön” diyorlar. Felsefeciler bu yönü<br/>kabul etmezler, onlar derler ki: “Hak ile mevcudat arasında sebeplerin ve vâsıtaların<br/>dışında başka bir irtibat ve ilişki yoktur.” Şu hâlde felsefeciler herhangi bir insanın;<br/>“bunu bana rabbim vâsıtasız haber verdi” demesini kabul etmezler. Oysa onlar<br/>verdikleri bu hükümde hatâ ediyorlar. Çünkü her mümkün olan yaratığın hak ile olan<br/>ilişkisi mümkün olma açısından iki yönden olur: Bunlar<br/>
a- Cihetü’l-vahdet,<br/>b- Cihetü’l-kesret yönleridir.<br/>Cihetü’l-vahdet’in vâsıtasız olması gerekir. İşte bu yöne el-vechu’l-has denir.<br/>
Cihetü’l-kesret ise vâsıta iledir. Buna “el-vechu’l-âm” denir. Peygamber (s.a.)<br/>Efendimiz cihetü’l-vahdet noktasında yaratıkların en mükemmeli idi. Çünkü onun kesret<br/>ahkâmı ve bunun mümkünlüğü tamamiyle vahdetü’l-hak’ta yok olmuştu ve o ahkâm-ı<br/>vücûb’u Allah’tan vâsıtasız alıyordu. Bir başka ifâdeyle el-vechü’l-has’tan alıyordu.<br/>Hak Teâlâ’nın Peygamber Efendimiz’e haber vermeyi dilediği şeyler onun kalbine<br/>doğuveriyordu.<br/>
Cihetü’l-vasait yâni el-vechü’l-âm’dan kendisine Kur’an’a muhatap olanların içinde<br/>
bulundukları hâllerin gereğine uygun olarak lafızlar ve ibâreler şeklinde kelam geldiği<br/>zaman Peygamber (s.a.) Efendimiz bunları hemen nutka söze dökmeye kalkışıyordu.<br/>Çünkü o bu vahyedilenleri vâsıtasız olarak aldığı için mânâ itibariyle biliyordu.<br/>Böylece rûhânî tenezzül/indiriliş sebebiyle mizacında karşılaşmış olduğu şiddetten ve<br/>ruhunda yer eden sıkıntıdan ruhunu hafifletmek ve ferahlığa kavuşturmak istiyordu.<br/>
İnsan tabîatı mizaç ile melekî ruh arasındaki farklılıktan dolayı sıkıntı duyar. İşte<br/>
bundan dolayı Hak Teâlâ Peygamber (s.a.) Efendimiz’e bildirmiş oluyor ki; sen<br/>Kur’an’ı bizden -mânâ itibariyle- vâsıtasız olarak almış olsan bile bizim onu sana bir<br/>
