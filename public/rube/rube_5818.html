<a name=5819></a>–“Efendim! Yaşadığın halde beni dul, sağ olduğun halde çocuğunu yetim bıraktın.”<br/>
dedi.<br/>
Seriy der ki: “Genç bana baktı ve: “Ey Seriy! Bu yaptığın vefâya sığar mı?” dedi.<br/>
Sonra hanımına döndü ve: “Vallâhi! Sen gönlümün meyvesi, kalbimin de sevgilisisin.<br/>Bu oğlum da insanlar arasında benim için en değerli varlıktır. Ancak şu Seriy, bana<br/>Allah’ı murad eden kimsenin Allah’tan başka her şeyden kesilip uzaklaşacağını haber<br/>verdi.” dedi.<br/>
Sonra çocuğun üzerindekileri çıkardı ve hanımına: “Bunları karnı aç, üstü çıplak<br/>
olanlara ver.” dedi. Sonra kendi elbisesinden bir parça koparıp onunla çocuğu sardı.<br/>Bunun üzerine kadın: “Ben çocuğumu bu halde görmek istemiyorum.” diyerek onun<br/>elinden çekip aldı. Genç, hanımının çocukla meşgul olduğunu görünce kalktı ve:<br/>“Gecemi zâyi ettiniz. Benimle sizin aranızda Allah hüküm versin.” dedi ve çıkıp gitti.<br/>Kadın feryad ederek ağladı ve: “Ey Seriy! Tekrar ondan haber alırsan bana bildir.”<br/>dedi. Ben de: “İnşâallah” dedim.<br/>
Günler sonra yanıma ihtiyar bir kadın geldi. “Ey Seriy! Şûnîziyye mescidinde bir<br/>
delikanlı var, senin gelmeni istiyor.” dedi. Ben de gittim. Baktım o genç bir kenara<br/>uzanmış, başının altında da bir kerpiç var. Ona selâm verdim. Gözlerini açtı ve: “Ey<br/>Seriy! Ne dersin bunca günah ve cürüm mağfiret olunur mu?” dedi. Ben de: “Evet.”<br/>dedim. “Benim gibi birisi de bağışlanır mı?” dedi. Ben de: “Evet.” dedim. “Ben<br/>batmışım” dedi. Ben de: “O Allah, batanları kurtarır.” dedim. “Üzerimde bir çok<br/>haksızlık var.” dedi. Ben de: “Kıyamet gününde tevbe eden getirilir, yanında da<br/>hasımları vardır. Onlara: ‘Onu serbest bırakın, Allah Teâlâ size karşılığını verecek.’<br/>denilir.” dedim.<br/>
Bunun üzerine: “Ey Seriy! Yanımda hurma toplama karşlığında kazandığım birkaç<br/>
dirhem var. Öldüğüm zaman ihtiyacım olan şeyleri al ve beni kefenle. Âileme bildirme<br/>ki kefenimi haram olan bir şeyle değiştirmesinler.” dedi. Bir müddet yanında oturdum.<br/>Gözlerini açtı, “<i><b>Çalışanlar, böylesi bir kurtuluş için çalışsınlar.</b></i>” (es-Sâffât, 37/61)<br/>dedi, sonra vefat etti.<br/>
Ben de dirhemleri alıp gerekli ihtiyaçları satın aldım. Sonra onun yanına doğru<br/>
yürüdüm. Baktım ki insanlar oraya doğru koşuyor. “Ne oldu?” diye sordum. “Allah’ın<br/>velî kullarından biri vefat etti. Onun cenaze namazını kılmak istiyoruz.” diye cevap<br/>verdiler.<br/>
Geldim, onu yıkadım ve defnettik. Bir müddet sonra âile efrâdı durumunu öğrenmek<br/>
için geldiler. Onlara vefat ettiğini söyledim. Hanımı ağlayarak çıkageldi, ona da<br/>durumunu anlattım. Benden kabrini göstermemi istedi. “Kefenini değiştirmenizden<br/>endişe ediyorum.” dedim. Kadın: “Hayır vallâhi!” dedi. Kabri ona gösterdim. Ağladı.<br/>İki şâhid getirmemi istedi. Sonra iki şahid getirildi. Bunun üzerine kadın câriyelerini<br/>âzâd etti, akarlarını vakfetti ve malını tasadduk etti. Ölünceye kadar, eşinin kabrine<br/>gidip geldi. Allah ikisine de rahmet etsin.<br/>
