<a name=417></a>3. Âyetin hem tilâvetinin, hem de hükmünün nesholunmasıdır. Bu tür neshe örnek<br/>
olarak Hz. Âişe’den gelen şu rivâyeti verebiliriz: Hz. Âişe: <i>“On kez emzirmekle<br/>haramlık gerçekleşir.” </i>âyeti Kur’ân’da mevcûddu, sonra bu âyet: <i>“Beş kez emzirmekle<br/>haramlık gerçekleşir.” </i>ile nesholundu, buyurmuştur. Bu da hüküm ve tilâvet açısından<br/>nesholunmuştur. Bu gibi durumlarda neshin anlamı, bu âyetin hem hükmüyle hem de<br/>kırâatiyle mükellefiyetin sona erdiğinin beyân edilmesidir.<br/>
<b>Kurtubî </b>şöyle demiştir: Cumhûr-ı ulemâya göre nesh, emirler ve nehiyler için söz<br/>
konusudur. Emir ve nehy özelliği taşımaksızın, Allah’ın Kur’ân’da haber verdiği<br/>olayların nesh ihtimâli yoktur. Çünkü Allah Teâlâ’nın haber vermiş olduğu bir şeyden<br/>vazgeçmesi, mümkün değildir. Aksi takdirde bu bir yalan olur ki, Allah hakkında böyle<br/>bir şey düşünülemez.<br/>
Âyetin unutturulması demek, zihinlerden silinmesi demektir. Rivâyet olunduğuna göre<br/>
ashâbdan bir grup, bir gece kalkıp Kur’ân’dan bir sûreyi okumak istediler, fakat<br/>besmele dışında bir şey hatırlayamadılar. Sabahleyin durumu Rasûlullah’a<br/>bildirdiklerinde Allah Rasûlü: <i>“O sûre, hükmü ve tilâvetiyle birlikte nesholundu.”</i><a href="RuhulBeyans.html#429">[352]<br/></a>buyurdu.<br/>
Bir rivâyete göre müşrikler veya yahûdîler: “Muhammed’e baksanıza, ashâbına bugün<br/>
bir şey emrediyor, diğer bir gün aynı şeyin zıddını söylüyor. O, bunu ancak kendi<br/>kafasına göre yapıyor. Meselâ zinâ edenlerin cezâsı hakkında önce dille eziyet<br/>edilmesini emretti. Sonra bunun “zinâ eden kadınların evde tutulması” hükmüyle<br/>nesholunduğunu söyledi. Daha sonra bunun da <i><b>“her birine yüz değnek vurun”<br/></b></i>hükmüyle nesholunduğunu belirtti. Bu ne biçim iştir? Bunları kendinden uyduruyor.”<br/>dediler. Müşrikler bu sözleriyle İslâm’a ta’n etmek istiyorlardı. Gâyeleri ise İslâm’a<br/>girmek isteyenlerin arzu ve isteklerini zayıflatmaktı. Bu sebeble Allah Teâlâ: <i>“Hikmet<br/>ve maslahat gereği lâfzı veya hükmü veya her ikisi birlikte nesholunan bir âyetin<br/>yerine ondan sevâb ve fâide bakımından daha hayırlısını veya onun bir benzerini<br/>getiririz.”</i> buyurarak neshin hikmetini beyân etti.<br/>
Âyetteki<i> “Daha hayırlısı” </i>ifâdesinden maksad, bir âyetin diğer bir âyetten daha<br/>
hayırlı olduğu anlamına değildir. Çünkü Allah kelâmı bir bütündür ve hepsi hayırlıdır.<br/>Âyetlerin, Allah kelâmı ve vahyi olmaları hasebiyle birbirlerine üstünlükleri yoktur.<br/>Üstünlük sadece duruma göre bu âyetlerden kullara hâsıl olacak menfaat ve kulların<br/>elde edeceği sevâb cihetiyledir.<br/>
<i>“Veya bir benzerini”</i>, ifâdesinden maksad, “sevâb veya fâide bakımından onun bir<br/>
benzeri” demektir.<br/>
Zordan kolaya doğru olan nesihte amel bakımından kolaylık vardır. Kolaydan zora<br/>
doğru olan nesihte ise sevâb bakımından fazlalık vardır. Yâni ağır bir hüküm kaldırılıp,<br/>yerine daha hafîfi getirildiğinde mükellefler için kolaylık sağlanmış olur. Hafîf bir<br/>hüküm kaldırılıp, yerine daha ağırı getirildiğinde ise mükelleflere sevâb bakımından bir<br/>fazlalık söz konusudur. Bunlardan birinciye örnek, önceleri bir yıl olan iddet bekleme<br/>süresinin “dört ay on gün”e indirilmesidir. İkinciye örnek ise; savaş yasağının<br/>
