<a name=9572></a><img src="RuhulBeyan-9572_1.jpg"/><br/>
cezâlandırmak sûretiyle <i>“bütün yaptıklarınızı haber verecektir.”<b> </b></i>Yâni sizi yakalar ve o<br/>şerbetten tattırır, kaçmanın bir faydası olmaz.<br/>
<i>et-Te’vilâtü’n-Necmiyye</i>’de şöyle denilmiştir: Bu âyet-i kerîme şehvet ve lezzetleri<br/>
terk etmekten ibâret olan irâdî ölüme işâret eder ki siz Rabbânî arzularınızın basitliği ve<br/>rûhânî himmetlerinizin zayıflığı sebebiyle o ölümden kaçarsınız. Ama o size ulaşacak<br/>ve sizden ayrılmayacaktır. Ancak hayvânî şehvetler denizine daldığınız ve zulmânî arzu<br/>ve iştahlarınızın helâki ile mahvolduğunuz için bunun farkında değilsiniz. Çünkü siz yeni<br/>bir yaratma hususunda şüphe içindesiniz<i>. <b>“Her yerden</b></i><b> <i>onlara dalgalar hücum eder”<br/></i></b>(Yunus, 10/22) âyetinde buyrulduğu gibi. Yâni ölüm dalgaları her iştah duyduğunuz<br/>lezzete, güzel nimete gelecek, demektir. Ve siz mutlaka haşredileceksiniz. Sonra gaybı,<br/>gizli niyetleri ve kalbe âid gizlilikleri, sırları ve aşikarı, açıkça işlenen tâat ve<br/>ibâdetleri bilene döndürüleceksiniz. <i><b>“Sonra görüleni ve görülmeyeni bilene<br/>döndürüleceksiniz.”</b> </i>(et-Tevbe, 9/94) buyrulduğu gibi. Bu sebeple de kalbî sâlih<br/>niyetlerle veya nefse âid olan fâsid niyetlerle yaptıklarınızdan dolayı sizi<br/>mükâfatlandıracak veya cezâlandıracaktır.<br/>
Yine bu âyet-i kerîme’de, tabiî ölümden kaçmanın fayda vermediği gibi, irâdî<br/>
ölümden kaçmanın da fayda vermeyeceği hususuna işâret vardır. Ancak, akıllı insan fânî<br/>olduğundan dolayı uyanık olup, Melik ve Mennân olan Allah ile bâkî olabilmek için<br/>yokluğu seçmelidir.<br/>
Şurası da bilinmeli ki, kişinin ölümden çekinmesi ve hoşlanmaması doğal olarak<br/>
mâzûr görülmelidir. Çünkü bu korkuş ve kaçıştan sıyrılıp kurtulmak cidden zordur.<br/>Ancak Allah Teâlâ âşıkları bundan müstesnâdır.<br/>
Hikaye edildiğine göre, hükümdarlardan biri yeryüzünde bir seyahat için kendisine<br/>
bir elbise getirilmesini istemiş. Getirilen elbiseyi giymiş ama beğenmemiş, başka bir<br/>elbise isteyip giymiş ve hoşuna gidecek olanı buluncaya kadar elbise değiştirmiş.<br/>Nihâyet hoşuna giden elbiseyi bulup giymiş. Yine yolculuk yapmak üzere bir binit<br/>istemiş, getirilen biniti beğenmemiş, başkasını istemiş. Sonunda en güzelini, hoşuna<br/>gideni bulup binerek yola çıkmış. Bu arada iblis gelip avurduna üfleyip kibirle şişirmiş.<br/>O da kendini beğenip çok büyüklenmiş. Kendisiyle birlikte bir çok atlı da yolculuğa<br/>çıkmış. Kendini beğenip kibirlendiğinden kimseye bakmağa tenezzül etmiyormuş.<br/>Derken yolda yoksul kıyâfetli bir adam kendisine gelerek selam verdi ise de almamış.<br/>Yoksul görünümlü adam: “Atının dizginini yakalamış. Kibirli adam, “atın dizginini<br/>bırak çok işim var” demiş. Adam: “Sen bana lazımsın” demiş. Hükümdar çaresiz:<br/>“Sabret ineyim,” demiş. Adam: “Hayır şimdi” deyip atın dizginini elinden almış.<br/>Hükümdar: “Söyle” demiş. Adam: “Bu bir sırdır” diyerek kendisine yaklaşmış ve<br/>gizlice: “Ben ölüm meleğiyim” demiş. Bunu duyan hükümdarın rengi değişmiş. Dili<br/>karışmış kekeleyerek: “Beni bırak da âileme, çoluk çocuğuma döneyim. İhtiyacımı<br/>karşılayıp onlarla helâlleşeyim” demiş. Adam şeklindeki melek: “Hayır vallahi çoluk<br/>
