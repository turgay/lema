<a name=7451></a><i>Arş’tan ferşe her şeyi damağına çeker,<br/>O timsah her ne zaman niyet ederse,<br/>Benden ve bizden ne bir koku kalır ne de renk.</i><br/>
<b>İmam (Fahreddin-i Râzî)</b> tefsirinde der ki: İşin doğrusu şudur ki at beslemek bizim<br/>
şerîatimizde teşvik edilen bir şey olduğu gibi onlarınkinde de böyleydi. İşte Süleyman<br/>(a.s.) savaşmaya niyet edip tahtına oturarak atlara resmî geçit yaptırılması emrini<br/>vermiş ve şunu da eklemişti: Ben bunları dünya için ve nefsânî arzularımı tatmin<br/>maksadıyla koşturmuyorum. Bunları sevip böyle koşturmamın tek sebebi, Allah’ın bunu<br/>emretmiş olması ve O’nun dinini korumaktır. Âyetteki <i>“Rabbimi anmaktan ötürü”</i> yâni<br/>“O’nu anmak amacıyla” ifâdesinden maksad da budur. Süleyman daha sonra, atlar<br/>gizleninceye yâni gözden kayboluncaya dek yürütülüp koşturulmasını emretti.<br/>Süleyman’ın dâirevî geniş bir alanı vardı ki burada atlar gözden kayboluncaya dek<br/>yarıştırılırdı. Sonra o (a.s.) yarışçılara atları tekrar getirmelerini emretti; onlar da<br/>getirdiler. Atlar gelince, inciklerini ve boyunlarını okşamağa başladı. Yâni, dini<br/>yüceltip düşmanı kahr ü perişan etmede insanın en büyük yardımcısı atlar olduğu için<br/>bunları onurlandırmak ve ne kadar değerli olduklarını göstermek maksadıyla iplerini<br/>eline alarak okşamağa başladı. <b>İbn Şihâb ez-Zührî</b> ile <b>Tavus b. Keysân</b>’ın görüşleri<br/>böyledir. Burada Süleyman (a.s.)’a kötü bir imaj yakıştırılmamış olduğu için anlayış<br/>sâhipleri nezdinde bu yorum tarzı, kabul edilmeğe (bizim verdiğimiz yorumdan) daha<br/>elverişlidir.<br/>
<i>el-Fütûhâtü’l-Mekkiyye</i>’ye göre mânâ şöyledir: “Ben hayrı, Rabbimin onu hayır<br/>
olarak anmasından dolayı sevdim. Ben hayrı bunun için sevdim. Hayır, hızlı koşan<br/>muhteşem atlardır. <i>“Okşamağa başladı”</i> ifâdesine gelince bu da “Süleyman (a.s.) eliyle<br/>atların boyun ve inciklerini okşamağa başladı” demektir. Ki bunu dünyalıklara sevindiği<br/>için değil, -zira peygamberler böylesi şeylerden münezzehtir- Rabbinin hayrı kendisinin<br/>hoşuna gittiği için yapmıştır. Bu tıpkı Allah’ın Eyyûb (a.s.)’a altın bir çekirge<br/>gönderdiği vakit vâki olan duruma benzemektedir. Bu esnâda o ‘Ya Rab! Senin<br/>bereketinden asla müstağnî kalamam’ diyerek ondan gelen toz toprağı silkeliyordu. İşte<br/>Süleyman (a.s.) da hayrı, sırf Allah hayrı sevmekte olduğu için sevmişti. Bu yüzden<br/>bunlar, yâni hızlı koşan o muhteşem atlar perdeyle gizleninceye dek onları arzulamıştı.<br/>Rabbini zikredeceğine hayrı sevmesini gerektiren mahalli bilmediği için <i>“onları tekrar<br/>bana getirin!”</i> dedi. Gizlenme (<i>tevârî</i>) fiilini güneşe yükleyen müfessirlerin hiçbir<br/>delili yoktur; çünkü âyette güneş hiç geçmiyor. Fiili, varolduğunu iddiâ ettikleri namaza<br/>yükleyenlerin de hiçbir delîli yoktur. Âyetin bağlamı, bunların zikretmiş olduğu yoruma<br/>hiçbir şekilde delâlet etmemektedir.”<br/>
<b>Hz. Ali</b>’den<b> </b>(r.a.) rivâyet edilir ki: Süleyman (a.s.) cihad için atların resmî geçit<br/>
yapmasıyla meşgulken nihâyet güneş perdeyle gizlenip battı. Bunun üzerine Süleyman<br/>(a.s.), Allah’ın, güneşle ilgilenmekle görevlendirdiği meleklere emretmesiyle “onu yâni<br/>güneşi bana geri getirin!” dedi. Melekler de bunun üzerine o, vaktinde kılabilsin diye<br/>
