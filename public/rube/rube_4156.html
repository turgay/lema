<a name=4157></a><img src="RuhulBeyan-4157_1.jpg"/><br/>
<img src="RuhulBeyan-4157_2.jpg"/><br/>
<b>96. Onlar Allah ile berâber başka bir tanrı edinenlerdir. <i>(Kimin doğru olduğunu)</i></b><br/>
<b>yakında bilecekler!</b><br/>
<i>“Onlar Allah ile berâber başka bir tanrı edinenlerdir”</i> Yâni onlar Hak olan Allah<br/>
ile birlikte birtakım put ve benzerleri bâtıl ilâhları şerîk/ortak tutanlardır. Onlar kimin<br/>doğru olduğunu <i>“yakında bilecekler!”</i> kendilerini nasıl bir âkıbetin beklediğini ve<br/>yaptıklarına nasıl bir karşılık verileceğini yakında öğrenecekler.<br/>
Cenab-ı Hak, peygamberini tesellî etmek ve kendisine revâ gördükleri davranışların,<br/>
önem verilmemesi gereken şeyler olduğunu göstermek için onların kendisiyle alay<br/>etmekle yetinmeyip daha da ileri giderek çok daha büyük bir suça, Allah’a ortak koşma<br/>suçuna bile cür’et ettiklerini ifâde buyurmuştur.<br/>
<i>“Yakında bilecekler!”</i> ifâdesi, bir tehdîdden ibârettir. Pâdişahların vaad ve<br/>
tehdîdlerinde geçen ‘yakında, muhtemelen, belki’ türü sözler, işin ciddiyetine, bu sözden<br/>sonra artık hiçbir şüphe olmadığına ve o şekilde cereyân edeceğine delâlet eder. İşte<br/>Allah’ın vaad ve tehdîdleri de bu şekilde cereyân etmektedir.<br/>
Müfessirlerin büyük çoğunluğu bu âyetin Rasûlullah (s.a.)’e ezâ verip onunla alay<br/>
etmede çok ileri gidenlerden şân ve nüfûz sâhibi beş kişi hakkında nâzil olduğu<br/>husâsunda müttefiktir. Allah onları aynı günde helâk etmiştir. Onların helâk edilmesi,<br/>Bedir’den öncedir.<br/>
1- Onlardan birisi Amr b. Âs (r.a.)’ın babası, Âs b. Vâil es-Sehmî idi. Rasûlullah<br/>
(s.a.)’in arkasından O’nunla alay etmek için ağzıyla, burnuyla birtakım hareketler<br/>yapardı. Yağmurlu bir günde iki oğluyla birlikte bineği üzerinde giderken, oradaki<br/>vâdîlerden birinde konakladı. Ayağını yere koyar koymaz: “Beni bir şey soktu!’ dedi.<br/>Neyin soktuğunu aradılar, fakat bulamadılar. Ayağı deve boynu gibi şişkin bir vaziyet<br/>aldı ve orada öldü.<br/>
2- Onlardan birisi de Hâris b. Kays’tı. Bu adam, tuzlu balık yemişti. Şiddetli bir<br/>
susuzluğa dûçâr oldu. Karnı patlayıp yarılıncaya kadar su içti ve olduğu yerde öldü.<br/>
3- Onlardan birisi de Esved b. Muttalib b. Hâris’ti. Bir kölesiyle birlikte yola çıktı.<br/>
Bir ağacın gövdesine yaslanmış vaziyetteyken Cebrâîl (a.s.) geldi ve başını ağaca<br/>vurmaya başladı. Kölesinden yardım istedi. Köle: “Ben sana kendinden başka bir şey<br/>yapan birini göremiyorum:” diye cevap verdi. O da olduğu yerde ölüp gitti. O ve<br/>arkadaşları, Hz. Peygamber (s.a.)’i ve ashâbını kaş-göz hareketleriyle çekiştirirler ve<br/>O’nu gördüklerinde ıslık çalarlardı.<br/>
4- Onlardan birisi de Esved b. Abdiyegûs’tu. Âilesinin yanından ayrılıp sefere çıktı.<br/>
Samyeline kapılıp yüzü kapkara kesildi, kömür gibi oldu. Âilesinin yanına geldiğinde<br/>onu tanıyamadılar ve kapıyı yüzüne kapattılar. Ölene kadar da onu evlerine sokmadılar.<br/><i>İnsânü’l-uyûn</i>’da der ki: Bu Esved, Hz. Peygamber (a.s.)’ın dayısının oğludur.<br/>
