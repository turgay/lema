<a name=1234></a>mesele, cevizin üst ve alt kabukları ile temsîlî olarak anlatılabilir. Çünkü cevizin iki<br/>kabuğu vardır. Cevizin ayrıca özü vardır. Özünde ise cevizyağı bulunur ki bu da özün<br/>özüdür.<br/>
1. İnsanın, kalbi gâfil olduğu, ya da inkâr ettiği halde dili ile <i>“Lâ ilâhe illallah”</i><br/>
demesidir. Münâfığın tevhidi böyledir.<br/>
2. Tevhîdin mânasını, kalbin tasdîk etmesidir. Müslümanların genelinin tasdîk edişi<br/>
gibi, ki bu îtikaddır.<br/>
3. Kişinin ilâhî bir nur vasıtasıyla Allah’ın tekliğini müşâhede etmesidir. Bu da bütün<br/>
varlıkların her şeye gücü yeten tek bir varlıktan sudûr ettiğini görmesi demektir.<br/>
4. Varlık âleminde tek bir varlık görmesidir. Ki bu sıddîkların mertebesidir. Bu<br/>
mertebe, kişinin artık kendisini göremez olması mânasında, tevhidde fânî olma<br/>mertebesidir.<br/>
<i>Birinci </i>mertebedeki bir muvahhid, Allah’ı sadece diliyle bir kabul etmektedir. Böyle<br/>
bir tevhid, dünyada sahibini kılıç ve mızrakla öldürülmekten kurtarır.<br/>
<i>İkinci </i>mertebedeki bir muvahhid, kalbi bağlandığı şeyi tekzîb etmekten uzak olduğu<br/>
halde, kelime-i tevhid lafzının ifade ettiği şeye kalben inanacak şekilde Allah’ı<br/>birleyicidir. Böyle bir tevhid inancı, mânevî ve ruhânî fütûhattan uzaktır. Ama bu<br/>mertebedeki bir muvahhid, çeşitli mâsiyetler irtikâb edip de bu bağı zayıflatmadan<br/>ölürse, bu inanç onu âhiret azabından korur. Bu bağın zayıflayıp çözülmesine müncer<br/>olacak birtakım hileler vardır ki bunlara bid’at denir.<br/>
<i>Üçüncü </i>mertebedeki bir muvahhid Allah’dan başka hakiki bir fâil bulunmadığı<br/>
kendisine açıkça gösterildikten sonra, artık tek bir fâilden başka bir şey göremeyecek<br/>şekilde Allah’ı birleyen kişidir: Çünkü böyle biri, kelime-i tevhid lafzının ifade ettiği<br/>şeyin doğruluğuna bağlanması için kalbini zorlamaktadır. İşte bu mertebe avâm<br/>tabakasıyla kelâmcıların mertebesidir. Zira avâm ile kelâmcılar arasında inanç<br/>açısından hiçbir fark bulunmamaktadır. Aynı sözü söylemektedirler.<br/>
<i>Dördüncü </i>mertebedeki bir muvahhid ise, Tek’ten başka hiçbir varlık görmeyecek<br/>
şekilde Allah’ı birlemektedir. Bu, tevhîdin zirvesidir.”<br/>
“Birinci mertebe, cevizin dışında bulunan yeşil kabuk gibidir. İkinci mertebe, cevizin<br/>
sert kabuğu gibidir. Üçüncü mertebe, cevizin içi gibidir. Dördüncü mertebe ise, ceviz<br/>içinden çıkarılan yağ gibidir.<br/>
Cevizin dışındaki yeşil kabuğun insana bir faydası olmadığı gibi yendiği zaman acı bir<br/>
tadı vardır; içine bakıldığında kötü bir manzara arzeder; yakacak olarak kullanıldığı<br/>zaman, ateşi söndürür, çok duman çıkarır; evde bırakıldığı zaman da yer darlığına<br/>sebebiyet verir, cevizin üzerinde bir müddet bulunup onu korumaktan öte bir işe<br/>yaramaz. Allah’ı sırf diliyle “bir” kabul etmek de aynı şekilde faydasız, zararlı, zâhiren<br/>ve bâtınen kötü bir inançtır. Fakat ölünceye kadar kabuğun cevizi koruması gibi kişinin<br/>bedenini korumaya ve kılıçtan kurtarmaya yarar. Bu inanç kabuğu, ölüm esnasında<br/>soyulur. Bu kabuk soyulduktan sonra, böyle bir tevhîdin kişiye sağlayacağı bir fayda<br/>kalmaz.”<br/>
