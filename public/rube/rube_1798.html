<a name=1799></a>gençlerinin maymuna, yaşlıların da domuza çevrildiği de söylenmiştir. Bu âyetler inince<br/>müslümanlar yahûdîlere: “Ey domuz ve maymunların kardeşleri!” diye hitap etmişler,<br/>onlar da utançlarından başlarını önlerine eğmişlerdir.<br/>
<i>“Tâğûta, yani şeytana tapanlar”</i>, şeytanın kendilerine güzel gösterip ayarttığı<br/>
hususlarda ona itâat edenler demektir.<br/>
<i>“İşte onların” </i>bu kabahatlerle ve rezilliklerle vasfedilenlerin <i>“yeri daha kötüdür”</i><br/>
onların ne kadar şerli olduklarına daha açık delalet etmesi için şerlilik onların<br/>bulundukları mekana nisbet edilmiştir. <i>“ve doğru yoldan daha çok sapmışlardır.” </i>Bu<br/>ifade onların dîninin hayırdan uzak sırf şer olduğuna delalet etmektedir. Çünkü onların<br/>gittikleri yol dinleridir. Kendileri en sapık insanlar olduklarına göre dinleri de apaçık<br/>bir sapıklıktır. “Daha şerli” ve “daha sapık” ifadeleri, onlarda bu sıfatların mutlak<br/>olarak fazlalığını bildirir. Yoksa başka şerli ve sapık insanlarla mukâyese için değildir.<br/>
Şunu bil ki her sınıf insan sahip olduğu şeylere sevinirken, kendi aleyhine olan şeyler<br/>
için de başkalarına kızar. Fakat insan her hâl ü kârda Hakk’a tâbî olmalıdır. Çünkü tâbi<br/>olmaya layık tek şey odur.<br/>
Mü’min mü’mini sever. Muhabbet, güzel ahlâktan ve değerli sıfatlardandır. Hadis-i<br/>
şerifte şöyle buyurulmuştur: <i>“Allah’ın peygamberlerden ve şehidlerden olmayan öyle<br/>kulları vardır ki kıyâmet günü bunların makamına peygamberler ve şehidler gıpta<br/>ederler.” </i>Bunun üzerine sahâbiler: “Ey Allah’ın Rasûlü, bunlar kimlerdir ve ne<br/>yaparlar bize haber ver, belki onlara rastlarız da onları severiz.” demeleri üzerine Hz.<br/>Peygamber (s.a.): <i>“Onlar akrabalık bağı ve menfaat gibi ilişkiler sebebiyle değil, sırf<br/>Allah için birbirini seven kimselerdir. Allah’a yemin olsun ki onların yüzleri nur<br/>gibidir. Nurdan minberlere çıkarlar. İnsanlar korkarlarken onlar korkmazlar.<br/>İnsanlar üzüldüğünde onlar üzülmezler.”</i><a href="RuhulBeyans.html#1818">[14]<i> </i></a>buyurdu.<br/>
<b>Abdullah es-Sâlimî</b>’ye “Allah dostları, diğer kullarından nasıl ayırt edilir?” diye<br/>
soruldu. O da “Tatlı dil, güzel ahlâk, güler yüz, cömertlik, az îtiraz, özürleri kabul ve<br/>bütün mahlukata kemâl üzere şefkat ile.” dedi.<br/>
<b>Hâfız</b> şöyle der:<br/>
<i>Padişahlık tacını istersen, içindeki cevheri göster<br/>Yoksa Cemşid’in, Feridun’un soyundan olmak faydasız</i><br/>
<b>Şeyh Üftâde Efendi </b>şöyle der: Bayrâmiyye ile Halvetiyye arasında ve onlarla Seyyid<br/>
Buhârî’nin tâbîleri arasında kin ve nefret sürüp gidiyor. Halbuki kin, hak ehline<br/>yakışmayan bir şeydir. Bazı vakitlerde üç dört peygamber aynı dönemde yaşadığı halde<br/>Hz. Âdem’den Hz. Muhammed (s.a.)’e kadar gelip geçen peygamberlerin aralarında<br/>hiçbir kin ve nefretin bulunduğunu duymadık. Aynı şekilde, onlara tâbî olanlar da<br/>onlardan hiçbiri hakkında kötü konuşmazlar.<br/>
<b>Sa’dî </b>şöyle der:<br/>
