<a name=7524></a><img src="RuhulBeyan-7524_1.jpg"/><br/>
<img src="flower_sep.jpg"/><br/>
<img src="RuhulBeyan-7524_3.jpg"/><br/>
<b>80. Allah: Haydi, sen mühlet verilenlerdensin, buyurdu.<br/></b><i>“Allah: Haydi, sen mühlet verilenlerdensin,” </i>yâni melek vb. varlıklar gibi, hikmetim<br/>
gereği ezelde ecellerini tehir ettiğim varlıklar zümresindensin<i> “buyurdu.”</i><br/>
<b>81. Bilinen güne kadar.<br/></b><i>“Bilinen güne” </i>yâni Allah’ın, tüm yarattıklarının yok oluşu için takdîr edip belirlemiş<br/>
olduğu o vakte, yâni sura ilk üfürülüşe <i>“kadar.”</i> Yoksa istemiş olduğun yeniden dirilme<br/>vaktine kadar değil.<br/>
<i>Âkâmü’l-mercân</i>’da der ki: Kur’an’ın zâhiri, tanınan bu sürenin özellikle İblis’e<br/>
verilmiş bir özellik olmadığını ifâde eder. Öte yandan yavrularının ve kabilesinin de<br/>kendisi gibi süre tanınanlar kapsamında olduğuna dâir bir delil de yoktur.<br/>
Bazı âlimler de der ki: Şeytanlar birinci üfürülüşe dek ölmeyip nesil be nesil<br/>
çoğalacaklardır. Cinler ise böyle olmayıp bunlar tenasül eder/çoğalırlar, fakat ölürler.<br/>Muhtemeldir ki Hızır (a.s.) gibi bazı insanlarda olduğu gibi bir takım cinlere de süre<br/>tanınmış olabilir.<br/>
Konu ile ilgili olarak öyle görünüyor ki, Hızır ve benzerleri, müminler öldüklerinde<br/>
ölecekler ve bunlardan hiç kimse kalmayacak ve bu kıyametin kopmasından çok uzun bir<br/>süre önce olacaktır.<br/>
<i>el-İrşâd</i>’da der ki: Ayrıca, <i>“haydi, sen...”</i> ifâdesi, mezkûr sürenin ona özgü biçimde<br/>
ve duâsının karşılığında o anda tanınmayıp ezelî olarak tanındığını bildirmektedir.<br/>İblis’in kendisine süre tanınmasını istemesi, azâbı tehir için değil, ölümü erteletmek<br/>içindir.<br/>
Fakîr (<b>Bursevî</b>)’ye göre hiç şüphe yoktur ki, Allah İblis’in duâsını, dünyadaki bu uzun<br/>
süreli kalışı lânetlenmezden evvelki uzun süreli ibâdet döneminin karşılığı ve ecri olsun<br/>diye kabul buyurmuştur. Kâfirlerin dünya işleri ile ilgili duâları kabul edilir. Bu<br/>bakımdan tanınan sürenin o anda tanınmış olmasına mâni bir durum yoktur.<br/>
Sürenin İblis’in ezelî olmayan (<i>hâdis</i>) duâsı üzerine tanınmış olması da buna delâlet<br/>
eder. Fakat bu, onun ezelî olarak süre tanınanlardan olmasına mâni değildir. Zira ebedle<br/>ilgili olan her bir hâdis şey, kadîm bir emre dayanır. Düşünelim, İblis’in Allah’ın<br/>verdiği emri çirkin görmesinden kaynaklanan inkârı, Allah’ın ezelî ilmindeki inkârından<br/>kaynaklanmıyor mu? Diğer bir husus da süre talebinin hem azâbı hem de ölümü<br/>erteletmeye yönelik bir talep olmasını engelleyen bir şeyin olmadığıdır. Çünkü lânet,<br/>azâbı gerektiren bir şey olduğundan, İblis’in süre talebi de hemen yakında gelecek bir<br/>
