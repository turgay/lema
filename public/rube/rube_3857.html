<a name=3858></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-3858_3.jpg"/><br/>
<img src="RuhulBeyan-3858_4.jpg"/><br/>
Hac maksadıyla giderken Bağdad’a yolum düştü. O zaman sûfîliğin gereklerini sıkı<br/>
sıkıya yerine getiriyordum. Yâni irâdeyi keskin, mücâhedeyi sıkı tutuyor, mâsivâyı<br/>bertaraf etmeye çalışıyordum. Kırk gündür doğru dürüst bir şey yememiş, Cüneyd’in<br/>yanına gitmemiştim. Tahâret üzere bulunduğum sırada çölde bir kuyunun başında su içen<br/>bir ceylan gördüm. Ben de çok susamıştım. Kuyuya yaklaşır yaklaşmaz ceylan kaçtı. Bir<br/>de baktım ki su, kuyunun tâ dibinde! Yürüdüm gittim. Bir yandan da: ‘Efendim! Senin<br/>yanında şu ceylan kadar değerim yokmuş.’ diyordum. Arkamdan şöyle bir ses duydum:<br/>
‘Biz seni denedik, ama sen sabredemedin! Geri dön ve suyunu al. O ceylan kuyuya<br/>
gelirken beraberinde ne matara ne de ip vardı. Ama sen matara ve iple geldin!’ Bunu<br/>duyunca geri döndüm bir de ne göreyim kuyu ağzına kadar dolu. Hemen mataramı<br/>doldurdum.<br/>
Medine’ye varıncaya kadar içip abdest aldığım halde suyu bitiremedim. Hacdan<br/>
dönünce câmiye gittim. Cüneyd’in gözü bana ilişti ve şöyle dedi: ‘Biraz sabretmiş<br/>olsaydın, su ayağının altından kaynayacaktı.’<br/>
Âyetteki işâret şudur: Allah Teâlâ’nın dâvetçileri vardır. Onlar halkı Hakk’a hak ile<br/>
dâvet ederler. Hak’tan başkasına dâvet edenler, gâfil bir kalbden sâdır olan nasihatleri<br/>kabul etmez ve etkilenmezler. Onlar insanlara kendilerinin su içmek istediğini<br/>göstermek arzusuyla ellerini suya uzatan, fakat ağzına yaklaştıramayan kimseye<br/>benzerler. İnsanlar o kimsenin su içtiğini zannetseler bile gerçekten su içme meydana<br/>gelmez.<br/>
Bu temsil, Allah Teâlâ’nın hevâ ve bid‘at ehli olan dâvetçilerin durumunu anlatmak<br/>
için getirilmiştir. Böyle dâvetçiler insanları Allah’a Allah’tan başka gayeler güderek<br/>çağırdıkları için dâvetleri zâhiren kabul ediliyorsa da hakîkatte kabul edilmez. Çünkü<br/>onların dâvetlerini kabul edenler, dalâlet üzere kabul etmişlerdir. Nitekim âyetin sonu<br/>buna delâlet etmektedir: <i>“İşte kâfirlerin duâsı hep bir sapıklık içindedir.”</i> yani sadece<br/>halkı Hak’tan saptırmak içindir. <i>et-Te’vîlâtü’n-Necmiyye</i>’de böyle geçmektedir.<br/>
<i>Ey bedevî, korkarım Kâbe’ye ulaşamazsın<br/>Zira gittiğin bu yol Türkistan’a çıkar</i><br/>
<b>15. Göklerde ve yerde bulunanlar da onların gölgeleri de sabah akşam ister</b><br/>
<b>istemez sadece Allah’a secde ederler.</b><br/>
<i>“Göklerde”</i> bulunan melekler, peygamberlerin, velîlerin ve derece sahibi<br/>
