<a name=766></a>başlayan için havf makamındadır. Ârif-i billâh için bast, mübtedî için recâ<br/>makamındadır.<br/>
<i>“Hepiniz Allah’a döndürüleceksiniz”.</i> O da size, hayır veya şer olarak takdim<br/>
ettiğiniz amellere göre karşılık verecektir. Cömertlik gösterenleri cennete, cimrilik<br/>edenleri ise cehenneme atacaktır. Bu, hem bir vâd, hem de bir tehdiddir. Burada bir de<br/>şu tenbîh vardır: Zengin, ölüm geldiğinde malından muhakkak sûrette ayrılacaktır. O<br/>halde fırsat elinden gitmeden infâk etmeye koşsun.<br/>
Zenginlerden ve fakirlerden bir grup insan bir araya toplandı. Zenginlerden biri dedi<br/>
ki: “Allah Teâlâ bizim derecemizi yükseltmiştir. Hatta bizden borç istemiştir.” Buna<br/>karşılık fakirlerden biri: “Hayır, bilakis Allah bizim derecemizi yükseltmiş ve<br/>zenginlerden bizim adımıza borç istemiştir. Bir kimse, sevmediği bir kimseden borç<br/>isteyebilir. Ama şurası bir gerçektir ki, kişi sevdiğinden başkası için borç isteyemez.”<br/>diyerek îtirâzda bulundu.<br/>
Rasûlullah (s.a.) Efendimiz, vefat ettiklerinde âilesinin geçimi için aldığı arpa<br/>
karşılığı olarak zırhı, bir yahûdînin yanında rehin olarak bulunmaktaydı.<a href="RuhulBeyans.html#767">[204] </a>Kimden,<br/>kimin için borç istendiğine dikkatle bak.<br/>
Hadis-i şerifte vârid olmuştur ki:<br/><i>“Allah Teâlâ kıyâmet günü şöyle buyurur: “Ey Âdem oğlu! Beni doyurmanı istedim,</i><br/>
<i>fakat doyurmadın.” </i>Kul der ki:<br/>
<i>“Ya Rabbi! Ben seni nasıl doyurabilirim ki, sen izzet sahibi bir Rabsın.”</i> Bunun<br/>
üzerine Allah Teâlâ:<br/>
<i>“Falan kulum senden, kendisini doyurmanı istedi. Fakat doyurmadın. Eğer onu</i><br/>
<i>doyurmuş olsaydın, muhakkak yaptığın o iyiliği benim yanımda bulurdun.”</i><a href="RuhulBeyans.html#767">[205]<br/></a>buyurur.<br/>
Borcu, ancak fakir ve muhtaç olan kimse ister. Hasta ve fakir kullarını taltîf için<br/>
<i>“hasta oldum beni ziyaret etmedin, aç kaldım beni doyurmadın.” </i>buyurarak kendini<br/>hasta ve fakir konumuna koyduğu gibi, burada Allah Teâlâ kendini, muhtaç bir kimse<br/>seviyesine indirmiştir. Muhakkıklara göre bu durum, kulun muhabbetini kemale erdirip<br/>onu, müşahede ehli halkasına cezbetmek maksadıyla vukua gelen rahmânî tenezzülât<br/>cümlesindendir. Zira <i>“Hakk’ın cezbelerinden bir cezbe, ins ve cinnin ameline<br/>denktir.”</i><a href="RuhulBeyans.html#767">[206]</a><i> </i>İşte bu makam, cezbeye kapılan kulun, her noktada, farklı şekillerde,<br/>Rahmân olan Allah’ın cemâl cilvelerini müşahede ettiği makamdır. <i>Mesnevî</i>’de şöyle<br/>denmektedir:<br/>
<i>Sevgililerin yüzleri aynada daha da güzelleştiği gibi<br/>İhsan ehlinin ihsânı da yoksulların üstünde daha güzel görünür.<br/>Bundan sonra Cenâb-ı Hakk Ve’d-Duhâ sûresinde buyurur:<br/>Ey Muhammed, fakirleri bağırıp çağırarak hor görme.<br/>Çünkü fakirler senin cömertliğinin aynasıdır, sakın<br/>Ayna üzerine soluyup onun parlaklığına zarar verme!</i><br/>
