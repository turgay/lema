<a name=3004></a><img src="RuhulBeyan-3004_1.jpg"/><br/>
“<i>Allah’ım! Beni, ana babamı ve kadın erkek bütün müslümanları ve müminleri</i><br/>
<i>bağışla. Rahmetinle ey merhametlilerin merhametlisi!</i>”<br/>
Rivayet edildiğine göre Hz. Peygamber (s.a.) (vefat edince) kefenlenip tabutuna<br/>
konuldu, sonra da kabrinin kenarına getirildi. Günlerden Salı idi. Hz. Ebû Bekir (r.a.),<br/>kendisine halife olarak bey‘at edildikten sonra, muhâcir ve ensârdan evin alabileceği<br/>kadar bir grupla içeri girdi. Hz. Peygamber (a.s.)’ın namazını dört tekbirle kıldırdı.<br/>Cenaze namazı duâsına şu sözleri de ilave etti:<br/>
“Allah’ım! Biz şâhitlik ederiz ki O (s.a.) Allah’ın kendisine indirdiği şeyleri bize<br/>
tebliğ etti, ümmetine nasihatta bulundu, Allah dinini diğer dinlere üstün kılıncaya kadar<br/>ve Allah’ın kelimesi tamam oluncaya kadar Allah yolunda cihad etti.<br/>
İlâhımız! Bizi, onunla gönderilen söze (Kur’ân’a) uyanlardan eyle! (Kıyamet gününde)<br/>
bizi O’nunla bir araya getir ki O bizi tanısın biz de O’nu tanıyalım. Çünkü o müminlere<br/>çok düşkün ve çok merhametli idi. Biz, ona imana karşılık bir bedel istemiyoruz. Biz<br/>onu herhangi bir pahaya aslâ değişmeyiz.”<a href="RuhulBeyans.html#3015">[263]</a><br/>
Ashab Peygamber Efendimiz’e bu duâyı özel olarak yapmışlardır. Çünkü Hz.<br/>
Peygamber (s.a.) buna lâyıktır. Peygambere nasıl duâ edecekleri konusunda aralarında<br/>istişare ettiler. Sonuçta bu şekilde duâ etmek uygun görüldü. Sonra tekbir alır, ardından<br/>sağ ve soluna selam verir.<br/>
Selamı ölü hariç orada bulunanlara niyetle verir. Selam verirken diğer namazlardaki<br/>
gibi sesini yükseltmez. İkinci selamda sesi biraz daha kısmak sünnettir. Dördüncü<br/>tekbirden sonra ellerini (yanlara) salar. Çünkü dördüncü tekbirden sonra zikir yoktur.<br/>Cenaze namazının rüknü, dört tekbirdir. Namaz içerisindeki senâ, salât, duâ ve selâm<br/>gibi zikirler ise sünnettir. Nitekim <i>el-Cüllâbî</i>’de böyle geçmektedir.<br/>
Cenaze namazı kılan kimse ellerini sadece birinci tekbirde kaldırır. Çünkü her iki<br/>
tekbir arasında kişinin bildiği, muktedir olduğu zikirler meşrû kılınmıştır. Okuduğu zikri<br/>bitirince diğer zikrin zamanının geldiğini anlar.<br/>
<i>el-Eşbâh</i>’ta kaydedildiğine göre bir kimse cenaze namazını kılarken Fâtiha’yı, senâ ve<br/>
duâ kasdıyla okursa mekruh olmaz. Fakat Kur’ân okuma kasdıyla okursa mekruh olur.<br/>
Bir kimse cenaze namazının bazı tekbirleri alındıktan sonra imama yetişse, imamın<br/>
diğer tekbiri almasını bekler. O tekbirde imama tâbi olur. İmam selam verdikten sonra<br/>kaçırdığı rukünleri birbiri ardınca kendisi yerine getirir.<br/>
Ebû Yûsuf ve Şâfiî’ye göre ise diğer tekbiri beklemez, hemen tekbir alır ve imamla<br/>
birlikte namaza başlar. Ancak dördüncü tekbirden sonra yetişirse, İmam Ebû Hanîfe ve<br/>İmam Muhammed’e göre tekbir almaz. Çünkü artık namaz bitmiştir. Ebû Yûsuf’a göre<br/>ise tekbir alır. İmam selam verince üç tekbiri kaza eder. Şayet namaza başlama tekbiri<br/>alınırken cemaate yetişmiş, fakat imamla birlikte namaza ilk başlama tekbirini<br/>almamışsa (imamın diğer tekbiri almasını) beklemez, hemen başlar ve tekbirini alır.<br/>
<i>el-Muhît</i> adlı eserde kaydedildiğine göre birden fazla cenaze bir araya gelirse bu<br/>
