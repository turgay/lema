<a name=3848></a><img src="RuhulBeyan-3848_1.jpg"/><br/>
<img src="RuhulBeyan-3848_2.jpg"/><br/>
veya yok olmayı isteyerek <i>“kendilerindeki özellikleri değiştirinceye kadar Allah,<br/>onlarda bulunanı” </i>var ve yok olmayı <i>“değiştirmez.”</i><br/>
Âyette bütün insanların Allah’ın kendilerine bahşettiği nimetlerin kadrini bilerek,<br/>
onları kaybetmemek için O’na şükretmeleri gerektiğine dikkat çekilmektedir. Dilin zikir<br/>ile, kalbin de tefekkür ile meşgul olması güzel şeylerdendir. Ancak kişi Allah’ı zikretme<br/>durumundan O’nu unutma durumuna geçecek olursa kötü bir duruma geçmiş olur. Böyle<br/>olduğu için de daha önce bulduğu ilâhî feyzi bulamaz.<br/>
Allah Teâlâ, mâsıyetin kötülüğü sebebiyle pek çok şeyi değiştirmiştir. Meselâ İblis’i<br/>
değiştirmiştir. Daha önce ismi Azâzil iken Allah onu İblis diye adlandırmıştır.<br/>
<b>İbrahim b. Edhem </b>diyor ki: Birinin tarlasında yürürken tarla sahibi bana: “Heey öküz<br/>
herif!” diye seslendi. Bunun üzerine şöyle dedim: “Bu adam basit bir hatamdan dolayı<br/>adımı değiştirdi. Şâyet çok hata yaparsam, Allah da irfânımı değiştirir.”<br/>
Hârut ve Mârut’un adlarını da değiştirmiştir. O günahı işlemeden önce adları Azâ ve<br/>
Azâyâ idi.<br/>
Tek bir zelle yüzünden Dâvud (a.s.)’ın sûreti değiştirilmiştir. Mûsâ (a.s.)’ın kavmi de<br/>
yasak balıkları tuttukları için sûretleri değiştirilerek maymuna çevrilmiştir. Allah Teâlâ,<br/>Îsâ (a.s.)’ın kavmini domuza çevirirken, Kutrus sülâlesinin mallarını ve bahçelerini<br/>değiştirivermiştir. Çünkü onlar, insanlara hiçbir şey vermiyorlardı. Bu yüzden bir ateş<br/>gelip bunları yakıvermiştir.<br/>
Mûsâ (a.s.)’ın: <i><b>“Ey Rabbimiz! Onların mallarını yok et, kalplerine sıkıntı ver…”</b></i><br/>
(Yunus, 10/88) şeklindeki duâsıyla Kıptîlerin mallarının helak olması da böyledir.<br/>Suları kan, malları da taş olmuştur.<br/>
Allah Teâlâ <b>Ümeyye b. Ebi’s-Salt</b>’ın da ilmini değiştirmiştir. Uyurken bir kuş gelip<br/>
gagasını Ümeyye’nin ağzına soktu. Ümeyye uyandığında bütün bildiklerini unuttu.<br/>Ümeyye Kureyş’in beliğ konuşanlarındandı. Âhir zaman peygamberinin kendisi<br/>olacağını umuyordu, ya da âhir zaman peygamberi geldiğinde ona îman etmeyi<br/>vaadetmişti. Fakat ne zaman ki peygamber olarak Hz. Muhammed (s.a.) görevlendirildi,<br/>işte o zaman onu inkar etti.<br/>
Allah, tek bir zellesi yüzünden Hz. Âdem’in yerini değiştirdi. Zekat vermeyi<br/>
reddettiği için Karun’u da yerin dibine batırdı.<br/>
<b>Hâfız </b>der ki:<br/>
<i>Karun’un hazînesi düşün ki şimdi yerin altına gidiyor<br/>Bu gidiş bilmiş ol ki fakirlerin gayretindendir</i><br/>
Allah Teâlâ, anasına isyanı sebebiyle bir adamın da dilini değiştirmiştir. Anası ona<br/>
