<a name=846></a><img src="RuhulBeyan-846_1.jpg"/><br/>
Hak’tan başkasına yönelerek bütün gayret ve çabasını hebâ eden kimselerin hâllerini de<br/>bu örnekle anlatmıştır. Nitekim <b>Hâfız</b> der ki:<br/>
<i>Zâhid, sakın gayretinin hilesinden emin olmayasın.<br/>Çünkü yol, câmiden kiliseye kadar öyle düzgün değildir,</i><br/>
Allah, daha önce zikredilen Allah yolunda cihâd ve infâk, İbrâhîm ve Üzeyr (a.s.)’ın<br/>
kıssaları bahislerinde olduğu gibi, dînin tasdîkı ve tevhîdin tahkîki husûsunda apaçık<br/>deliller ortaya koyuyor ki belki düşünüp ibret alır ve gereğince amel edersiniz.<br/>
<b>İmam Kuşeyrî</b> şöyle diyor: Allah Teâlâ, bu âyetleri muhlis veya münâfık, Allah<br/>
yolunda infâk eden veya bâtıl uğrunda infâk eden kimselerin hâllerine darb-ı mesel<br/>olarak zikretmiştir. İyiler daha çok mal, şan ve şerefe sâhip olurken, kötüler sefâlet ve<br/>yokluk içinde kalmaktadır. İyiler amellerinin karşılığını fazlasıyla alırken kötülerin<br/>bütün çabaları boşa gitmektedir. İyilerin ve muhlislerin amelleri kat kat artarken<br/>kötülerin amelleri yok olmakta, malları hüsrana uğratmakta, işlerin âkibeti kötü olmakta<br/>ve vebâlleri günden güne ağırlaşıp artmaktadır.<br/>
İyilerin durumu, ektiği ekin iyi bir şekilde yeşerip büyüyen ve bundan fevkalâde fayda<br/>
gören kimsenin durumuna benzer. Kötülerin durumu ise, alış verişi ziyâna uğramış, malı<br/>mülkü çalınmış, ihtiyarlamasına rağmen meşgaleleri çoğalmış ve her yönden sıkıntısı ve<br/>mihneti artmış olan kimsenin durumuna benzer. Bu iki gurubun durumu birbirine denk<br/>midir? Veya durumları arasında yakınlık söz konusu mudur? Bu sebeple amelleri ihlâsla<br/>yapmak lâzımdır. Ancak bu şekilde yapılan amellerden bir semere almak mümkündür.<br/>
<b>Muaz b. Cebel </b>(r.a.), Yemen’e vali olarak gönderilirken Rasûlullah (s.a.)’e <i>“Ya</i><br/>
<i>Rasûlallah! Bana tavsiyede bulun”</i> dedi. Rasûlullah (s.a.): <i>“İhlâslı ol, az amel sana<br/>yeter<a href="RuhulBeyans.html#849">”</i>[235] </a>buyurdu.<br/>
Riyâ hastalığı iki yolla tedâvî edilebilir: <i>Birincisi </i>riyâ damarını kesmek ve kökünü<br/>
kazımaktır. Bu ise, riyâ sebeplerini ortadan kaldırmak ve bunun mukabili olan sıfatı elde<br/>etmekle olur. Riyânın önde gelen sebeplerinden biri dünya sevgisi, lezzet arzusu ve<br/>bunları âhırete tercîhdir.<br/>
<i>İkincisi </i>ise ibâdet esnâsında veya herhangi bir zamanda kalbe doğan riyâ şüphelerini<br/>
defetmektir. İbâdete başlamadan önce kalbi kontrol etmeli, riyâ havâtırını oradan<br/>çıkarmalı, kalbi ihlâs üzere karar kıldırmalı ve ibâdet bitinceye kadar ihlâs üzere azimli<br/>olmalıdır. Ama yine de şeytan insanı rahat bırakmaz. Bilakis vesvese vermeğe devam<br/>eder.<br/>
Riyâ üç çeşittir:<br/>a - Yaptığını halkın bilmesini istemek,<br/>b - Halkın övgülerine rağbet etmek, onların yanında önem kazanmak.<br/>c - Sonra nefsin buna boyun eğmesi ve gönlün bunu gerçekleştirmeye azmetmesi.<br/>
Bütün bunları reddetmek gerekir. <b>Sa’dî</b> der ki:<br/>
