<a name=9718></a><img src="flower_sep.jpg"/><br/>
Burada geçen kınama (inkâr) ise, hem kayd ve hem de mukayyedin tümüne bir anda<br/>
vâriddir. Çünkü hanımlarının rızâsını gözetmek ve haram kılma fiillerinin tamamı hoş<br/>olmayan münker fiillerdir. Buradaki ifâde, Allah’ın şu âyet-i kerimesindeki ifâdesine<br/>benzemektedir: <i><b>“Ey îmân edenler kat kat arttırılmış olarak faiz yemeyin.”</b></i> (Âl-i<br/>İmrân, 3/130)<br/>
Bu âyet-i kerîmede Hz. Mâriye’nin fazîletine ve balın üstünlüğüne işâret vardır. Bir<br/>
hadis-i şerifte şöyle ifâde olunur: <i>“Yeryüzünden kaldırılacak olan ilk nimet<br/>baldır.”</i><a href="RuhulBeyans.html#9721">[205]</a> Nitekim Nahl suresinde bu gerçek beyân olunmuştu.<br/>
“<i>Allah çok bağışlayandır</i>” Seni bağışlamış, nefsine haram kılma fiilini ve eşlerinin<br/>
hoşnutluğunu gözetme hareketini örtmüştür. Çünkü Kerîm olan Mevlâ’nın ihsânından<br/>yararlanmama ve bundan kaçınma Allah Teâlâ’nın ihsânını kabûl etmemeye benzer.<br/>
“<i>…bağışlamada çok ileri gidendir.</i>” Çünkü sana merhamet eylemiştir. Seni bu<br/>
hareketinden dolayı hesaba çekmemiştir. Seni azarlamasının sebebi ise, senin ismet<br/>sıfatını muhâfaza etmek istemesidir.<br/>
<b>Kâşifî</b> demiştir ki: Senin yeminin için keffâret buyuran Allah merhametlidir.<br/><i>Keşfü’l-esrâr’</i>da denir ki: Bu âyet, Kur’an-ı Kerim’de Peygamber Efendimiz’in<br/>
azarlandığı ve itâba uğradığı en şiddetli âyettir.<br/>
(Rûzbihân) <b>Baklî</b> der ki: Allah Teâlâ peygamberini kendi görüşüyle hareket etmeyip<br/>
kendisine vahyedilene uyması noktasında uyarmıştır. Nitekim bazı meşâyıh <i><b>“Allah’ın<br/>sana gösterdiği şekilde insanlar arasında hükmedesin diye sana kitabı hak ile<br/>indirdik.”</b></i> (en-Nisâ, 4/105) âyeti hakkında derler ki: Bu âyetle kasdedilen Peygamber<br/>Efendimiz’in kendi görüşü değil, kendisine gelen vahiydir. Çünkü Allah Peygamber<br/>Efendimiz’in Hz. Âişe ve Hz. Hafsa hâdisesinde geçen herhangi bir şeyi kendi nefsine<br/>haram kılması dolayısıyla Peygamberini azarlamıştır. Eğer din insanın kendi görüşü<br/>yönünde olsaydı, Peygamber Efendimiz’in görüşü bütün herkesin görüşünden daha<br/>uygun ve üstün olurdu.<br/>
Bu âyet-i kerîmede şu beyân da bulunmaktadır: Allah’ın dışında her hangi bir şey bir<br/>
kimseyi meşgul ediyorsa o kimseye Allah’tan bir darbe ulaşır. Bu darbe sonucunda<br/>açılan yarayı Allah Teâlâ’dan başka hiç kimse iyileştiremez. Bu nedenle âyet-i<br/>kerîmenin sonunda Allah “<i>Allah çok bağışlayan çok esirgeyendir.</i>” buyurmaktadır.<br/>
<b>İbn Atâ</b> der ki: Bu âyet-i kerîme indiği zaman Peygamberimiz sürekli şöyle duâ<br/>
ederdi: <img src="RuhulBeyan-9718_1.jpg"/> “<i>Allahım beni Sana ulaşmaktan alıkoyup</i><br/>
<i>engelleyen her şeyden Sana sığınırım!</i>“<a href="RuhulBeyans.html#9721">[206]</a><br/>
<i>İnsanlardan uzaklaşıp bir köşeye çekilen<br/>Halktan ayrıldığı için rahatsız olur.<br/>Oysa gafildir o kimse<br/>Hakk’a kavuşmaktır çünkü halktan ayrılmak.</i><br/>
