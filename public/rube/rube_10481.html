<a name=10482></a><img src="RuhulBeyan-10482_1.jpg"/><br/>
<img src="RuhulBeyan-10482_2.jpg"/><br/>
<img src="RuhulBeyan-10482_3.jpg"/><br/>
<b>2. Yıldızlar döküldüğü,<br/></b><i>“Yıldızlar dağılıp döküldüğü zaman.” </i>Yani herhangi bir ipe dizilmiş inciler, o ipin<br/>
kopmasıyla darmadağın olduğu gibi yıldızlar, kendi yerlerinden dökülüp birer kara<br/>nesne olarak dağıldığı zaman... Bu iki olay bir başka ifâdeyle göğün yarılıp yıldızların<br/>dağılıp dökülmesi kıyamet alâmetlerindendir. Bunlar bizim üzerimizde olan gökyüzü ile<br/>ilgili değişikliklerdir. Çünkü gökyüzü bu dünyada tavan, yeryüzü de taban<br/>mesâbesindedir. Herhangi bir evi tahrib etmek isteyen buna öncelikle o evin tavanını<br/>tahrible başlar. İşte “gök yarıldığı zaman” âyetiyle kasdedilen aynen bu anlamdır. Öte<br/>yandan gökyüzünün tahribi demek, yıldızların dağılıp dökülmesi demektir.<br/>
Bu âyet-i kerimede zâhirî ve bâtınî on havas yıldızının dağılacağına, tabii ölümle<br/>
gideceğine işâret vardır. Çünkü ruhun ışığı, bedenin zâhir ve bâtınını aydınlatmaz hale<br/>gelirse havas mutlak olarak faaliyetini sürdüremez. Nitekim mevt-i irâdi ile de aynı<br/>durum meydana gelir.<br/>
<b>3. Denizler birbirine katıldığı,<br/></b><i>“Denizler birbirine katıldığı zaman.”</i> Denizlerin arasındaki engelin ortadan<br/>
kalkması ve yine yeryüzü sarsılıp dümdüz oluşuyla birlikte engellerin kalkması üzere<br/>denizler birbirine açılarak birtek deniz hâline geldiği zaman. Yeryüzündeki denizlerin<br/>sayısı yedidir. Bunlar: Rum, Sılav, Cürcan, Kızıl, Fars, Çin, Hint denizidir. Bu denizler,<br/>aradaki engelin kalkmasıyla bir tek deniz hâline gelecektir. Bu bir tek deniz, yedi yeri<br/>sırtında taşıyan balığın karnına dökülecektir. Nitekim <i>Keşfu’l-esrar</i>’da böyle ifâde<br/>olunmaktadır. Rivâyete göre yeryüzü denizlerin dolmasının ardından suyunu çekecek ve<br/>dümdüz bir hale gelecektir. İşte <b>Hasan Basrî</b>’ye göre “tescir”in mânâsı budur.<br/>
Âyette yer alan ve denizler anlamına gelen “el-bihar” kelimesi içerisine atlas<br/>
okyanusu da dâhildir. Çünkü o bütün denizlerin aslı olup kalan bütün denizler bu<br/>okyanustan dallanıp budaklanmıştır. Ayrıca bu denizler kavramına nehirlerin suları da<br/>dâhildir. Çünkü nehirler de geniş olmaları göz önüne alınarak “bihar” sayılırlar.<br/>
Bu âyette ervah/ruhlar, esrar/sırlar ve kulub/kalpler denizlerine ve bunların tecellî-i<br/>
ahadî sâyesinde birbirine karışacaklarına ve bir tek deniz hâline geleceklerine işâret<br/>vardır. Ayrıca bu âyette unsuri cisimlerin denizlerine de işâret edilmektedir. Bu unsurî<br/>cisimlerin aralarındaki engelleyici berzahın ortadan kalkması sûretiyle birbirine<br/>karışacaklarına ve tümünün kendi asıllarına gideceklerine işâret vardır. Burada sözünü<br/>ettiğimiz ervah, ervah-ı hayvânidir ki bu bedenin harabına ve bedenin parçalarının<br/>aslına dönmesine mânî olmaktadır.<br/>
