<a name=9607></a><img src="flower_sep.jpg"/><br/>
<img src="flower_sep.jpg"/><br/>
<i><b>ancak Allah’ın, Peygamberinin ve müminlerindir.”</b></i> (el-Münâfikûn, 63/8). İzzet ve<br/>asıl üstünlüğün yalnız Allah’ın olduğunu bilen kimsenin, hiçbir yaratılmışa başlı başına<br/>yücelik tanımaması, İslâmî edep ve eğitiminin gereğidir. Bundan dolayıdır ki<br/>Peygamberimiz (s.a.) şöyle buyurmuştur: “<i>Bir kimse bir zengine yalnız zenginliğinden<br/>dolayı tevâzu gösterirse dininin üçte ikisi gider.”</i><br/>
<b>Ebû Ali Dekkâk</b> (r.h.) şöyle demiştir: Hadis-i şerifte <i>“dinin üçte biri”</i><br/>
buyurulmuştur. Çünkü tevâzu, dil, beden ve kalp ile olmak üzere üç organla gerçekleşir.<br/>Zengine dili ve bedeni ile tevâzu gösterip, kalbi ile üstünlüğünü kabullenmeyen<br/>kimsenin dininin üçte ikisi gitmiş olur. Ama kalbiyle de büyüklüğüne inanırsa dinin<br/>tamamı gitmiş olur. Bundan dolayı şöyle denilmiştir: Gönülde Allah’ın büyüklüğü<br/>inancı yerleşirse, yaratılmışlar gözde küçülür. Ne zaman izzet verenin yalnız Allah<br/>olduğunu bilirsen, izzet ve şerefi yalnız O’ndan istersin. İzzet ve şeref, yalnız O’na itâat<br/>etmektedir.<br/>
<b>Zünnûn </b>(k.s.) şöyle demiştir: Şâyet halk bir araya gelip bir kimsenin küçük bir itâati<br/>
sayesinde kazandığı şeref ve izzetten daha fazla bir şeref kazandırmağa kalksalar buna<br/>güçleri yetmezdi. Yine halk, bir kimsenin azıcık isyanı ile düştüğü zilletten daha fazla<br/>bir zillet vermeğe çalışsalar buna güçleri yetmezdi.<br/>
Âlimlerden birinden hikaye edildiğine göre şöyle demiştir: Tavafta önündeki halkı<br/>
adamları tarafından uzaklaştıran bir adam görmüştüm. Daha sonra aynı adamı<br/>Bağdad’ın köprüsünde dilenip karnını doyurmağa çalışırken gördüm. Onun olup<br/>olmadığını tanımak amacıyla üzerine bakışlarımı yoğunlaştırdım. Kendisine baktığımı<br/>fark edince adam, neden sürekli olarak bana bakıyorsun? dedi. Seni tavaf esnasında<br/>depdebe içinde, önündeki halkı adamlarının uzaklaştırdığını gördüğüm birine benzettim,<br/>dedim. Adam, işte o adam benim, insanların tevâzu gösterdikleri yerde büyüklendim.<br/>Cenab-ı Hak da beni insanların yüceldiği yerde alçalttı, dedi.<br/>
<i>“Fakat münâfıklar bunu bilmezler.” </i>Taşkın cehâletlerinden ve gururlarından dolayı<br/>
hezeyanda bulunur, saçma sapan sözler söylerler.<br/>
Önceki âyet-i kerimede “Lâ yefkahûn” (anlamazlar) lafzının bu ikinci âyet-i kerimede<br/>
“lâ ya’lemûn” (bilmezler) lafzıyla tamamlanması, edebiyat ve belâğatta önemli bir<br/>kâide olan ifâde tarzı değişikliği olabilir. Bunun yanında, önceki âyette onların<br/>akılsızlıkları ve anlayışsızlıkları, ikinci âyette de ahmaklıkları ve câhillikleri<br/>açıklanmaktadır.<br/>
<i>Bürhânü’l-Kur’ân</i><b> </b>adlı eserde şöyle denilmiştir: Önceki âyet-i kerîmenin son<br/>
cümlesi: <i><b>“Oysa göklerin ve yerin hazineleri Allah’ındır. Fakat münâfıklar bunu<br/>anlamazlar” </b></i>ifâdesi ile bitişiktir. Burada keskin zekâ ile anlayışa ihtiyaç duyulan bir<br/>kapalılık vardır. Münâfıklar ise bu zekâya sâhib değildirler. İkinci âyet-i kerîmenin son<br/>
