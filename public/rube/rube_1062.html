<a name=1063></a><img src="RuhulBeyan-1063_1.jpg"/><br/>
<b>103. Hep birlikte Allah’ın ipine <i>(İslâm’a) </i></b><b>sımsıkı yapışın; parçalanmayın. Allah’ın</b><br/>
<b>size olan nîmetini hatırlayın: Hani siz birbirinize düşman kişiler idiniz de O,<br/>gönüllerinizi birleştirmişti ve O’nun nîmeti sâyesinde kardeş kimseler olmuştunuz.<br/>Yine siz bir ateş çukurunun tam kenarında iken oradan da sizi O kurtarmıştı. İşte<br/>Allah size âyetlerini böyle açıklar ki doğru yolu bulasınız.</b><br/>
<i>“Allah’ın ipi”</i>nden maksat; İslâm dînî veya Allah’ın kitabıdır.<br/>Âyetteki <i>“habl”</i> lâfzı, istiâre yoluyla İslâm veya kitap lafızlarının yerine<br/>
kullanılmıştır. Çünkü bunların her ikisi de, insanları helakten kurtarma ve matlûba<br/>ulaştırmada ipe benzemektedir. Nitekim ayakların kayma ihtimâli olan tehlikeli köprü<br/>vs. gibi bir yerden geçerken, bu geçidin her iki yanına bağlanmış bir ipe tutunduğu<br/>zaman kişinin korkusu zâil olur. İşte ebedî saâdetin ve Rabb’in rızâsına ermenin yolu da<br/>böyle kaygandır. Bu yoldan sapmanın pek çok sebebi vardır. Birçok insanın da ayağı<br/>kaymıştır. O halde her kim Kur’ân-ı Kerîm’e; şerîat-i müstakîm’e ve kerem sahibi<br/>Allah’ımızın apaçık delillerine sarılırsa, sırat-ı müstakîmde yürümeye muvaffak olur.<br/>Nâr-ı cahîme götürecek taşkınlıklardan -tıpkı ipe yapışarak acıtıcı bir azaba dûçâr<br/>olmaktan kurtulanlar gibi- emin olur.<br/>
<i>“Bölünmeyin”</i> kitap ehli gibi aranızda anlaşmazlığa düşerek haktan ayrılmayın.<br/>
<i>“Allah’ın size olan nîmetini hatırlayın.”</i><br/>
Hani siz câhiliye döneminde birbirinize düşman idiniz, aranızda kin, adâvet ve bitip<br/>
tükenmez savaşlar vardı. Yani “birbirinize düşman iken size verdiği nîmeti hatırlayın.”<br/>
Deniliyor ki: Buradaki muhataplar, Evs ve Hazrec kabileleridir. Bunların ataları olan<br/>
Evs ile Hazrec ana-baba bir kardeş iken çocukları arasında düşmanlık ve dargınlık baş<br/>gösterdiği için yüz yirmi sene birbirleriyle savaşmışlar.<br/>
Sizi İslâm’a girmeye muvaffak kılarak <i>“kalplerinizi uzlaştırdı”</i> da <i>“O’nun”</i> bu<br/>
ısındırma <i>“nîmeti ile kardeş oldunuz.”</i> Hakk’ın kelâmı üzerinde ittifak eden; birbirinin<br/>iyiliğini isteyen; birbirine merhamet eden; Allah için kardeş olma prensibinde birleşip<br/>birbirlerini seven, kardeşler oldunuz.<br/>
<i>“Siz ateşten bir çukurun kenarında bulunuyordunuz.”</i> Yani küfrünüzden dolayı az<br/>
daha cehennem ateşine düşüyordunuz. Çünkü bu halde iken ölseydiniz, cehenneme<br/>düşmüş olacaktınız.<br/>
Bu ifade, muhatapların cehenneme düştükten sonraki muhtemel hayatlarını, cehennem<br/>
çukuruna düşmelerine ramak kalmış bir vaziyette çukurun başında oturuyor olmakla<br/>misallendirmektedir.<br/>
Allah, sizi müslüman olmaya muvaffak kılarak cehennem çukurundan kurtardı. Allah,<br/>
size âyetlerinin delâletlerini işte böyle açıklıyor ki yola gelesiniz. Hidâyette sebât edip<br/>hidâyetinizin artmasını istediği için açıklıyor.<br/>
Allah’ın ipine yapışanlar iki kısımdır. <i>Birinci grup</i>: Sûret ehlidir ki bunlar meşrepleri<br/>
îcâbı amele önem verdikleri için, olayların sebeplerine bağlı kalırlar. <i>İkinci grup</i> ise,<br/>
