<a name=7695></a><img src="RuhulBeyan-7695_1.jpg"/><br/>
<img src="RuhulBeyan-7695_2.jpg"/><br/>
<b>Ey Rabbimiz! Senin rahmet ve ilmin her şeyi kuşatmıştır. O halde tevbe eden ve<br/>senin yoluna gidenleri bağışla, onları cehennem azabından koru! <i>(derler)</i></b><b>.</b><br/>
<b>8. Rabbimiz! Onları da, onların atalarından, zevcelerinden, nesillerinden iyi</b><br/>
<b>olanları da kendilerine vâdettiğin Adn cennetlerine koy. Şüphesiz azîz ve hakîm<br/>olan sensin!</b><br/>
<b>9. Bir de onları, her türlü kötülüklerden koru. O gün sen kimi kötülüklerden</b><br/>
<b>korursan muhakkak ki onu rahmetine mazhar etmiş olursun. Bu en büyük<br/>kurtuluştur.</b><br/>
<i>Rahman ve Rahîm Allah’ın adıyla<br/></i>“ ” sûrenin ismidir. Mahzuf bir mübtedânın haberidir. Yâni bu sûre “Hâ Mîm” diye<br/>
isimlendirilen sûredir.<br/>
Rasûlullah (s.a.) şöyle buyurmuştur: <i>“Hâ Mîm, Allah Teâlâ’nın isimlerinden biridir.</i><br/>
<i>Allah Teâlâ’nın isimlerinden her bir isim de O’nun hazinelerinin anahtarlarından bir<br/>anahtardır.”</i><a href="RuhulBeyans.html#7715">[160]</a><br/>
Her kim ilâhî isimlerden biriyle meşgul olursa, onunla o isim arasında, yâni o ismin<br/>
sırrı ve ruhu arasında meşguliyeti nisbetinde bir münâsebet hâsıl olur. Bu münâsebet,<br/>kişinin meşguliyetinin fazlalığı nisbetinde güçlendikçe kişi ile o ismin hakîkî olarak<br/>delâlet ettiği şey arasında başka bir münâsebet meydana gelir. Bu ikinci münâsebet<br/>kemâle erdiği zaman kişi ile o ismin müsemmâsı olan Hak Teâlâ arasında başka bir<br/>münâsebet daha hâsıl olur. İşte o zaman Hak Teâlâ o şahsa o ismin mertebesinden tecellî<br/>eder ve istîdâdı kadar onun gönlüne dilediği şeyleri ikrâm eder. Hakîkat bakımından<br/>Allah Teâlâ’nın bütün isimleri ism-i a‘zamdır.<br/>
<b>İbn Abbas </b>(r.a.) diyor ki:<br/>“Elif Lâm Râ, Hâ Mîm ve Nûn harfleri, er-Rahmân lafzının çeşitli sûrelere dağıtılmış<br/>
harfleridir.”<br/>
<i>et-Te’vîlâtü’n-Necmiyye’de</i> der ki: “Burada Cenab-ı Hak’la habîbi Muhammed (s.a.)<br/>
arasındaki, ne mukarrebîn grubundan bir meleğin ne de gönderilmiş bir peygamberin<br/>sahip olamadığı sırra yemin edildiğine işâret edilmektedir. Şöyle ki: Hâ ile Mîm hem<br/>Allah’ın Rahmân isminin ortasındaki iki harf hem de O’nun peygamberi ve habîbi<br/>Muhammed isminin ortasındaki iki harftir. İşte bu iki harf, söz konusu iki ismin sırrı<br/>oldukları gibi, aynı zamanda Allah ile Rasûlü arasında bulunan bir başka sırra daha<br/>yemine işaret etmektedirler ki o da kitâbın indirilmesidir.<br/>
<b>Sehl b. Abdullah et-Tüsterî</b> (k.s.), Hâ Mîm harfleriyle Cenâb-ı Hakk’ın Hayy ve<br/>
Melik isimlerinin kasdedildiğini söylemiştir. Bazıları ise Hâ ile esmâ-i hüsnâdan<br/>Halîm, Hamîd, Hakk, Hayy, Hannân, Hakîm isimlerine; Mîm ile de Melik, Mennân ve<br/>Mecîd isimlerine işâret edildiğini belirtirler.<br/>
<b>Kâşifî der ki:</b> “Hâ”, üzerine men ve red çizgisinin çekilemeyeceği Hakk’ın hükmüne<br/>
