<a name=2797></a><i>Günahımız sayılamayacak kadar çok<br/>Affın ise herkesin günahından daha fazla<br/>Rahmetinin denizinden bir damlacık yeter<br/>Herkesin siyah defterlerini yıkamak için</i><br/>
Bilesin ki kâfirler açık küfürleri sebebiyle nasıl amel ve tâatta müminlere denk değil<br/>
iseler, aynı şekilde riyakarlıkla gizli şirkin içinde olanlar da hallerinde ve<br/>makamlarında ihlaslı olanlarla bir değildir. Riyâ, nefsanî arzu ve gayelerle karışıp<br/>bulaşan zühd, tasavvuf, ma‘rifet ve ibadetin ehl-i hakikate göre semeresi yoktur. Çünkü<br/>çürümüş tohum gibi boşuna bir çalışma ve yorulmadır.<br/>
<i>Dünyaya sahipsin, bir de ahiret istiyorsun<br/>Bu nazı babanın evinde yapmak gerek</i><br/>
Denilmiştir ki: İnsanlar nazarında mevki elde etme arzusu sende varken Hâlık katında<br/>
mevki umma. Hizmet edenle hizmet ediyor görüneni birbirinden şöyle ayırmışlardır:<br/>
Hizmet ehli görünen, hizmeti nefsânî istekleri ile karıştırıp da rıza ve gadap hallerinde<br/>
hizmetin gereğini (edebini) yerine getiremeyen kimsedir. Çünkü nefsânî arzuları ve<br/>halkın kendisini övüp medhetmesini sevmesi yüzünden kalbinde eğrilik vardır. Hizmet<br/>ehli ise böyle değildir. <b>Seriy Sekatî </b>der ki: “Zühd, nefsin dünyadakilerin hepsinden<br/>olan hazları terk etmektir. Mal ve makamla ilgili bu hazların kaynağı ise insanların<br/>gözüne girmek ve övülme arzusudur.”<br/>
Eserde (hadiste) şöyle gelmiştir: “<i>Eksilen dünyalıklarına aldırmadıkları sürece “Lâ</i><br/>
<i>ilâhe illallah” kelimesi kullardan Allah’ın gadabını uzaklaştırmaya devam eder. Hem<br/>böyle yapıp (eksilen dünyalıklarına aldırıp) hem de “Lâ ilâhe illallah” kelimesini<br/>dillerinden düşürmezlerse Allah Teâlâ onlara: “Yalan söylüyorsunuz ve bu konuda<br/>sâdık değilsiniz.” buyurur</i>.”<a href="RuhulBeyans.html#2798">[112]</a><br/>
Rivayet edilir ki: İsrailoğulları’ndan bir âbidi bir kraliçe nefsine davet etti. O da:<br/>
“Bana banyoda su hazırlayın da önce temizleneyim.” dedi. Sonra kasrın damına çıkıp<br/>kendini aşağı attı. Allah Teâlâ hava meleğine: “Kulumu tut.” diye vahyetti. Hava meleği<br/>onu tuttu ve yavaşça yere koydu. İblis’e: “Onu saptıramadın mı?” denildiğinde şu<br/>cevabı verdi:<br/>
“Nefsinin arzusuna muhalefet edip nefsini Allah için feda edene benim hükmüm<br/>
geçmez.” İşte Allah için cihad budur. Bunun neticesi de her türlü helaktan kurtuluştur.<br/>
Allah’ı bilen âlimler demişlerdir ki: Müridin yemesi, içmesi ve giyinmesine varana<br/>
kadar her işte niyetinin Allah rızası olması gerekir. Allah için giymeli, Allah için yemeli<br/>ve Allah için uyumalıdır. Haberde şöyle gelmiştir: “<i>Allah rızası için güzel koku<br/>sürünen kimse, kıyamet gününde en güzel bir misk kokusu ile gelecektir. Allah’tan<br/>başkası için kokulanan ise kıyamet günü leşten daha kötü kokan bir koku ile<br/>gelecektir</i>.<a href="RuhulBeyans.html#2798">”[113] </a>Şu halde mürid, bütün söz ve davranışlarını incelemeli, nefsinin Allah<br/>
