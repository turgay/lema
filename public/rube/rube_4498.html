<a name=4499></a><img src="RuhulBeyan-4499_1.jpg"/><br/>
<img src="RuhulBeyan-4499_2.jpg"/><br/>
<img src="RuhulBeyan-4499_3.jpg"/><br/>
<b>46. Ayrıca, onu anlamamaları için kalplerine bir kapalılık ve kulaklarına bir</b><br/>
<b>ağırlık veririz. Sen, Kur’an’da Rabbinin birliğini andığın zaman onlar, canları<br/>sıkılmış bir vaziyette gerisin geri dönüp giderler.</b><br/>
“<i>Ayrıca, onu anlamamaları için” </i>Kur’ân’ı künhü üzere anlamalarını ve onun Allah<br/>
katından olduğunu bilmelerini istemeyerek <i>“kalplerine bir kapalılık” </i>birçok örtüler<br/>veririz.<br/>
Bu âyet, onların kalblerinin haktan uzaklaştıklarını ve hakkı kabul edip inanmaktan<br/>
nefret ettiklerini gösteren bir benzetmedir. Sanki onların kalbleri, hakla kalbleri arasına<br/>girmiş ve hakkın kalblerine nüfûzunu engelleyen kılıf ve örtüler içindedir. Nitekim<br/><i>Bahru’l-ulûm</i>’da böyle geçmektedir.<br/>
Fakir (<b>Bursevî</b>) der ki: İşte bu haktan uzaklaşma ve nefret etme, mânevî perdelerin<br/>
kalb ve aslî fıtrat üzerinde birikmesi, yoğunlaşması sebebiyledir. Her ne kadar aslî fıtrat<br/>anlamayı, idrâki ve ilmin nûruna çıkmayı gerektirse de bu perdelerin karanlıkları buna<br/>mânîdir. Bu söz her ne kadar temsil olarak zikredilmişse de işin kendisi de gerçekten<br/>böyledir.<br/>
<i>“Ve kulaklarına bir ağırlık veririz.</i>” Yâni hakkı duymaya engel olan bir sağırlık ve<br/>
ağırlık koyarız. Bu da onların hakkı işitmek ve ona kulak vermekten nefret etmelerini<br/>anlatmak için bir temsildir. Sanki onların kulaklarında hakkı duymaya mânî bir sağırlık<br/>vardır. Kur’an lafzı ve mânâsı bakımından mûcize olduğu için inkârcıların Kur’ân’ın<br/>mânâlarını hakkıyla anlamalarına ve lafızlarını da hakkıyla idrâk etmelerine mânî olan<br/>şeyin ne olduğunu isbat etmiş, göstermiştir.<br/>
“<i>Sen, Kur’an’da Rabbinin birliğini andığın zaman” </i>yalnızca Allah’ı anıp onların<br/>
ilahlarından bahsetmediğin zaman, yâni Lâ ilâhe illallah dediğin zaman <i>“onlar,”<br/></i>kâfirler <i>“canları sıkılmış bir vaziyette gerisin geri dönüp giderler.</i>” Yâni o nefret<br/>etmiş bir halde yüz çevirir ve dönüp kaçarlar.<br/>
<i> </i><br/>
<b>47. Biz, onların seni dinlerken ne maksatla dinlediklerini, kendi aralarında</b><br/>
<b>fısıldaşırlarken de o zâlimlerin: “Siz, büyülenmiş bir adamdan başkasına<br/>uymuyorsunuz!” dediklerini çok iyi biliriz.</b><br/>
“<i>Biz, onların seni dinlerken ne maksatla dinlediklerini</i>,” Onların Kur’ân’ı boş<br/>
sözlerle karıştırdıklarını, Kur’ân’ı ve seni hafife alıp alay ettiklerini gâyet iyi biliriz.<br/>
Rivâyet edildiğine göre Hz. Peygamber (s.a.) Kur’an okuduğu zaman sağına ve soluna<br/>
Abdüddâr kabilesinden iki kişi dikilir, ellerini çırparak ses çıkarır, ıslık çalarak ve<br/>yüksek sesle şiir okuyarak Kur’ân’ın işitilmesine mâni olurlardı.<br/>
Biz zikredilen ve hiçbir hayır getirmeyen şeylerle Kur’ân’ı karıştırmayı isteyerek<br/>
dinleyen kimseyi çok iyi biliriz. Ayrıca “<i>kendi aralarında fısıldaşırlarken de o</i><br/>
