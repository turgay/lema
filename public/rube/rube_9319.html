<a name=9320></a><i>“(Buna imkân) bulamayan kimse</i>” yâni âzâd edecek köle bulamayan ve keffâret<br/>
ödeme vaktinde fakir olması nedeniyle buna imkânı olmayan zıhar yapmış kişi… Ki bu<br/>âcizlik ve imkânsızlık, zıhar yapan erkeğin cinsel ilişki için karar verdiği andan<br/>başlayıp kesintisiz olarak tuttuğu iki aylık orucun son günü güneş batmasına yakın<br/>zamana kadar sürer. Dolayısıyla, bu zamanın başlayıp bitişi arasında bir köle âzâd<br/>etmekten âciz olmadıkça hakiki âcizlik ve imkânsızlık gerçekleşmez. Bu konuda ihtiyacı<br/>olan ev ve elbise dışındaki fazla giyecek ve meskene itibar edilir. Ayrıca malını<br/>kaybetmiş olan kimse, köle âzâd etme imkânına sâhib sayılır.<br/>
<i>“Hanımıyla temas etmeden önce ardarda iki ay oruç tutar.”</i> Yâni gece veya gündüz,<br/>
kasden, bilerek veya yanlışlıkla hanımıyla temas etmeden önce ardarda iki ay oruç<br/>tutması gerekir. Bu iki ay içerisinde Ramazan orucu ve içinde oruç tutulması haram olan<br/>beş gün orucu bulunmayacaktır. Yâni Ramazan ve kurban bayramlarının ilk günleriyle<br/>teşrik günleri bu iki ay orucun içine girmeyecektir. Bu iki ayı ve günlerini birbirinden<br/>ayırmaksızın ardarda gündüzlerini oruçlu geçirir. Şâyet bu iki ayın günlerinden birinde<br/>veya daha çoğunda yiyip içerek özürlü özürsüz oruç tutmazsa keffâret orucuna yeniden<br/>başlar. İleride de geleceği gibi kadınların hayız dolayısıyla oruca verdikleri ara hâriç<br/>önceden tutulmuş olan günlerde ara vermiş olduğundan dolayı hiçbiri keffâret orucundan<br/>sayılmaz. Şâyet zıhar yapan erkek başka bir eşi ile unutarak cinsî ilişkide bulunsa<br/>keffâret orucuna yeniden başlaması gerekmez. Ramazan veya adam öldürme keffâreti<br/>orucu tutmakta olan bir kadın hayzı dolaysiyle iftar edecek olursa keffâretini yenilemez,<br/>ancak hayzı biter bitmez ara vermeden orucunu ekler ve temizlendiği günlerde tamamlar.<br/>Zıhar yapan kişi keffâret orucuna hilallerle başlayıp tutacak olsa iki ayın hilalleri<br/>arasında tuttuğu oruç iki ay tamamlanınca bitmiş olur. İsterse bu iki ayın her ikisi otuz<br/>günden noksan olup toplam elli sekiz gün etse bile keffâret tamamlanmış olur. Hilal ile<br/>başlamayıp gün hesabıyla oruç tutacak olsa altmış gün dolmadıkça keffâreti<br/>tamamlanmış sayılmaz. Hatta elli dokuzuncu günü iftar ederek tutmayacak olursa<br/>yenibaştan altmış gün tutması vâcib olur.<br/>
<i>“Buna da gücü yetmeyen, altmış fakiri doyurur.”</i> Yâni iyileşmesi umulmayan sürekli<br/>
hastalık veya yaşlılık gibi sebeplerle oruç tutmaya gücü yetmeyen kimse yaşlılık<br/>nedeniyle âciz sayılacağından altmış fakiri doyurur. Şâyet hastalığının iyileşmesine dâir<br/>ümid varsa, eşiyle birleşme ihtiyacı şiddetli olması hâlinde, tercih edilen görüşe<br/>nazaran oruç tutmaya gücü yetene kadar iyileşmeyi beklemesi gerekir. Altmış fakiri<br/>doyurmak sûretiyle keffâretini ödeyerek oruç için iyileşmeyi beklemeyecek olursa bu<br/>yolla keffâret yeterlidir. Cinsî temasa aşırı düşkünlük de mazeretten sayılır. Çünkü<br/>Peygamberimiz (s.a.) bu sebepten dolayı bir bedeviye oruç yerine fidye vermesine<br/>ruhsat tanımıştır. Âyet-i kerimede geçen <i>it’âm</i> kelimesinin anlamı, keffâret ödemesi<br/>gereken kimsenin başkasını doyurmasıdır. Âyet-i kerimenin bu bölümünde keffâret<br/>konusunda, yoksulu verilen keffâret malına sâhib kılarak temlik ve ibâhânın da câiz<br/>olduğuna işâret vardır. Miskin, hiçbir şeyi olmayan kimsedir. Meskin olarak da telaffuz<br/>edilir. Yahut kendisine yetecek kadar bir şeyi bulunmayan kimse demektir. Miskin,<br/>
