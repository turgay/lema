<a name=4819></a><img src="RuhulBeyan-4819_1.jpg"/><br/>
<img src="RuhulBeyan-4819_2.jpg"/><br/>
<img src="RuhulBeyan-4819_3.jpg"/><br/>
künyeler kullanırlardı. Câriyeleri zikredince ise onlar için künye kullanmaz, adlarını<br/>anmaktan ve açıkça söylemekten çekinmezlerdi.<br/>
Hristiyanlar, Hz. Meryem ve oğlu Hz. İsa hakkında söylediklerini söyleyince Allah da<br/>
Meryem’in adını açıkça zikretti ve onun sıfatı olan kulluk, annelik gibi özelliklerini<br/>pekiştirmek ve Meryem’i Arapların câriyeleri hakkında kullana geldikleri şekilde<br/>kullanmak için bir künye ile zikretmedi. Bununla birlikte Hz. İsa’nın babası yoktur. Buna<br/>böyle inanmak farzdır. İsa’nın zikri geçtiğinde annesine nisbet edilerek anılması, ona<br/>baba isnâd etmemeye inanmanın farz olduğu ve Yahudilerin ileri geri konuşmalarından<br/>(Allah onlara lanet etsin) o temiz Meryem’in uzak olduğu yönünde kalblerde bir his<br/>belirir. <b>İmam Süheylî</b>’nin <i>et-Ta‘rîf ve’l-i‘lâm</i>’da böyle geçmektedir.<br/>
<i>Es’iletü’l-hikem</i>’de şöyle der: Meryem, Kur’an’da adı ile anılmıştır. Çünkü o, ibadet<br/>
ve tâatte olgun bir adam (erkek) gibi hareket etmiştir. Bundan dolayı da Hz. Musa, Hz.<br/>İsa ve benzeri erkekler gibi kendi adıyla anılmıştır. Aynı şekilde peygamberlere Allah<br/>tarafından nasıl hitap ediliyorsa ona da öyle hitap edilmiştir. Mesela <i><b>“Ey Meryem!<br/>Rabbine ibadet et; secdeye kapan, (O’nun huzurunda) eğilenlerle beraber sen de<br/>eğil.”</b> </i>(Âl-i İmrân, 3/43) buyrulmuştur. Bu yüzden bâzı âlimler onun peygamber<br/>olduğunu söylemişlerdir.<br/>
<i>“Bir zaman o, âilesinden”</i> kavminden<i> “ayrılıp doğu yönünde bir yere çekilmişti.”</i><br/>
<b>Hasan Basrî</b> der ki: “Bundan dolayı Hristiyanlar doğuyu Yahudiler de batıyı kıble<br/>edindiler. Çünkü Musa (a.s.)’ın Allah ile buluştuğu (mîkat) ve Tevrat’ın kendisine<br/>verildiği yer dağın batı tarafında idi. Nitekim Kur’ân’da bu durum şöyle ifade<br/>edilmiştir: <i><b>“Musa’ya emrimizi vahyettiğimiz sırada, sen batı yönünde<br/>bulunmuyordun.” </b></i>(el-Kasas, 28/44) Buna göre âyetin mânâsı şöyledir: Meryem<br/>kavminden ayrılınca ve tek başına kalıp onlardan uzaklaşınca, Zekeriya’nın hanımı olan<br/>teyzesi İyşâ’nın evinin doğu tarafına gelmişti. Onun bulunduğu yer mesciddi. Âdet<br/>gördüğü zaman teyzesinin evine; temizlenince de mescide dönerdi. Bir gün yıkanma<br/>ihtiyacı duydu, mevsim kıştı. Evin sağ tarafına, güneşin karşısında bir yere geldi.<br/>
<b>17. Onlarla kendi arasına bir perde çekmişti. Biz de ruhumuzu <i>(Cebrâil’i) </i></b><b>ona</b><br/>
<b>gönderdik. <i>(Cebrâil) </i></b><b>ona düzgün bir insan şeklinde göründü.</b><br/>
<i>“Onlarla kendi arasına bir perde çekmişti.” </i>Yani âilesinin bulunduğu yerden daha<br/>
alçak bir yere, onlarla arasına kendisini örtecek bir perde çekmişti. <b>Kâşifî<br/></b>“görünmesine mâni olacak bir perde çekmişti” der. Yıkandığı yerde temizlendiği ve<br/>elbisesini giydiği sırada yanına kıvırcık saçlı, parlak yüzlü, genç bir delikanlı geldi.<br/>Âyette geçen; <i>“Biz de ruhumuzu ona gönderdik.”</i> cümlesi bunu göstermektedir. Yani,<br/>
