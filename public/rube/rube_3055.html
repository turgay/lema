<a name=3056></a>Ben bâzı âlimlerin şunu tercih ettiğini gördüm: Allah Teâlâ’ya iman etmenin ve tevhid<br/>
inancına sahip olmanın, yani putlara ibadet etmemenin vücûbu konusunda bir şahsın<br/>yükümlü tutulması için Allah’a imana ve tevhid inancına davet eden bir rasûlün varlığı<br/>kâfî gelir. Bu rasûlün o şahsa gönderilmesi şart değildir. Şahıs o peygambere<br/>yetişmemiş olabilir.<br/>
Gönderilen rasûlün Allah’a imana ve tevhîd akîdesine davet ettiğine dâir haber o<br/>
şahsa ulaşmışsa veya o şahsın bunu öğrenme imkanı varsa o şahıs yükümlü sayılır.<br/>
Allah’a îman ve tevhid akîdesi dışında kalan fıkhî konularda mükellef tutulabilmesi<br/>
içinse bu rasûlün o şahsa gönderilmiş olması ve dâvetinin de ona ulaşmış olması<br/>gerekir.<br/>
Buna göre Peygamber Efendimiz’in zamanını ve ondan önceki rasûllerin zamanını<br/>
idrak etmemiş (fetret ehli) bir kimse, putlara tapmışsa Allah’a şirk koştuğu için azap<br/>görür. Çünkü önceki rasûllerin insanları Allah’a îmana ve tevhid akîdesine davet<br/>ettiğine dair haberin ona ulaşmadığını farzetsek bile onun bunu bilme imkanı vardı.<br/>Dolayısıyla ona verilecek azap, kendisine rasûller gönderilmeden önce değil, rasûller<br/>gönderildikten sonra olmaktadır.<br/>
Bu durumda <b>Taberânî</b>’nin <i>el-Evsat</i>’ta sahih bir senedle İbn Abbas (r.anhümâ)’dan<br/>
rivayet ettiği şu hadisi izahta bir zorluk yoktur:<br/>
<b>İbn Abbas </b>şöyle demiştir: Rasûlullah (s.a.)’i şöyle söylerken işittim:<br/>“<i>Allah, her bir peygamberi bir kavme gönderip ardından onun ruhunu aldıktan</i><br/>
<i>sonra mutlaka bir fetret dönemi yapmıştır ki bu fetret dönemindeki insanlarla<br/>cehennemi doldursun</i>.”<a href="RuhulBeyans.html#3057">[310]</a><br/>
Bu hadiste muhtemelen çoklukta mübâlağa kastedilmektedir. Çünkü Şeyhayn (<i>Buharî</i><br/>
ve <i>Müslim</i>), <b>Enes </b>(r.a.)’dan Hz. Peygamber (a.s.)’ın şöyle söylediğini rivayet<br/>etmişlerdir:<br/>
“<i>Cehenneme (cehennemlikler) devamlı atılırlar. Cehennem: “Daha yok mu?” der.</i><br/>
<i>Nihayet Rabbu’l-izze ayağını cehennemin üzerine koyar. Cehennem birbirine girip<br/>büzülür ve: “Kâfî, kâfî.” der</i>.”<a href="RuhulBeyans.html#3057">[311]</a> yani izzet ve keremin adına yeter! der.<br/>
İman ve tevhid akidesi dışında kalan fıkhî konulara gelince kendilerine bir rasûl<br/>
gönderilmediği için o dönemdeki insanlar bu ameller sebebiyle azap görmezler. Fetret<br/>ehli her ne kadar Allah’ın varlığını ikrâr etse de putlara tapmak suretiyle Allah’a ortak<br/>koşmuşlardır. Nitekim Allah Teâlâ Kur’an-ı Kerim’de onların şu sözlerini hikaye<br/>etmiştir: <i><b>“Biz bunlara, sırf bizi Allah’a yaklaştırsınlar diye tapıyoruz.”</b></i> (ez-Zümer,<br/>39/3).<br/>
İman ve tevhid akîdesi ile bunların dışında kalan fıkhî konuların arası şöyle<br/>
ayırdedilir: Allah’a îman ve tevhîd akîdesi açısından peygamberlerin getirdiği bütün<br/>şeriatlar tek bir şeriat gibidir. Çünkü bütün şeriatlar Allah’a iman ve tevhid akidesinde<br/>ittifak etmiştir.<br/>
Haberde geldiğine göre fetret ehli, kıyamet gününde imtihana tâbi tutulacaklardır.<br/>
