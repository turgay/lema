<a name=6347></a>mücâhede edenleri, biz vuslat ve visâl ile yollarımıza ulaştırırız.<br/>
Bil ki, hidâyet vehbî ve kesbî olmak üzere iki kısımdır. Vehbî olan hidayet, Allah’ın<br/>
bir hîbesidir. Bu, kesbî olana göre daha önde gelir. Kesbî hidâyet kulun çalışmasıyla<br/>elde edilir ve vehbî olana göre ikinci derecede yer alır. Allah Teâlâ’nın <i>“Bizim<br/>uğrumuzda mücâhede edenleri…”</i> âyeti, mevhibe hidâyetinin kulun uğraşmakla elde<br/>ettiği hidâyetten öncelikli olduğuna işâret eder. Kulun gayret sarf etmesi, bu tohumun<br/>meyvesidir. Vehbî hidâyet tohumu, Allah’ın inayeti ile kulun tabiat arzına ekilmeseydi,<br/>gayret ve uğraşma bitkisi o yerde bitmezdi. Bu ekilen şey kulun mücâhedesini artırıp<br/>yetiştirmeseydi, kesbî hidâyet mahsûlü ile semere vermezdi.<br/>
<b>Hafız</b><i> </i>der ki:<br/>
<i>Bir kısmı çalışıp çabalamakla dosta kavuşmak istediler<br/>Bir kısmı da işi takdire havâle ettiler</i><br/>
Bazı büyükler demiştir ki: Nübüvvet ve risâlet saltanata benzer; ilâhî bir vasıf olup<br/>
kulun kesbine ve kazancına bağlı değildir. Velâyet ise vezirlik gibidir; bunda kulun<br/>kesbi söz konusudur. Dolayısıyla vezirlik nasıl ki, kesb ile elde ediliyorsa, velâyet de<br/>kesb ile elde edilir.<br/>
<i>“Hiç şüphe yok ki Allah iyi davrananlarla beraberdir.” </i>Yani, dünyada nusret, yardım<br/>
ve koruma ile; âhirette de mağfiret, ecir ve sevap ile iyilik yapanların yanındadır.<br/>
<i>et-Te’vîlâtü’n-Necmiyye’</i>de der ki: Muhakkak ki Allah muhsinlerle beraberdir; onlar,<br/>
Allah’ı görür gibi O’na ibâdet ve kulluk eden kimselerdir.<br/>
<i>Keşfü’l-esrar’</i>da der ki: Bu hususta üç menzil vardır: Birincisi, bâtında heva ve<br/>
hevesle cihâd. İkincisi, dışarıda din düşmanları ve kâfirlerle cihâd. Üçüncüsü, Hak ve<br/>hakikatin açıklanmasında hüccet ve delilleri koymakla yapılan cihâd.<br/>
Kâfirleri def etmek için yapılanlara cihâd denir. “<i><b>Bizim yolumuzda cihad ediniz</b></i>”<br/>
(Hac, 22/78) âyeti, bu üç durumu da açıklar. Zâhirde cihâd edenin nasibi rahmettir.<br/>İctihad ile cihâd edenin nasibi ismettir. Na’t ile cehd edenin nasibi ise kavuşma<br/>ikramıdır. Her üç kimse için de gerekli olan şart şudur: Allah için, Allah yolunda gayret<br/>eden kimsenin hil’ati hidayettir. Şöyle buyurulmuştur: <i>“Kuşkusuz Allah muhsinlerle<br/>beraberdir.”</i> Yani, hidayet verdiğimle beraber olurum, o da benimle olur. Kul hal<br/>diliyle şöyle der: Ey İlâhî! Lütfunla hidayet verdin. Hizmet ve tâat ve kulluk ekinini<br/>ilâhî yardımınla yeşerttin. Kulluğumuzun kabul edildiğinin işâreti olan su mesajıyla ve<br/>nazar tecellîsiyle muhabbet meyvesini yetiştirdin. Şimdi hile ve tuzak zehirlerini ondan<br/>uzak tut. Kendi yükselttiğin binayı benim cürmüm ile harap etme.<br/>
Ey Rabbim, Sen zayıf ve güçsüzlerin sığınağısın. Sana gelmek isteyenlere yolu kolay<br/>
kıl. Kalp ve vicdan sâhiplerine şâhid Sensin. Nimetlerini artırıp bizi muhâfaza etsen ne<br/>güzel olurdu.<br/>
<i>Benim ruhumun bahçesi senin rızân olsun</i><br/>
