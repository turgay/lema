<a name=5710></a>Âyet ibâresi ve işâreti ile her nebî ve velînin Allah’ın onu kendisiyle deneyip imtihan<br/>
ettiği ve seçilmişliğinin şerefini ortaya çıkardığı bir düşmanı olduğuna delâlet<br/>etmektedir.<br/>
<b>Ebû Bekir b. Tâhir</b> (r.h.): “Peygamberlerin ve velilerin dereceleri kendilerine<br/>
muhâliflerle ve düşmanlarla imtihan edilmeleri sebebiyle yükseltilmiştir” demiştir.<br/>
<i>Bir hikmet için Cebrâil altın leğenden<br/>Mûsâ’nın elini ateş dolu leğene götürdü</i><br/>
<i>et-Te’vîlâtü’n-Necmiyye</i>’de der ki: “İşâret etmektedir ki Allah Teâlâ talebinde sâdık<br/>
her sıddîka eziyet etmesi için inadcı, huzûrdan kovulmuş bir düşman musallat eder.<br/>Sıddîk ise Allah yolunda onun ezâsına sabreder, onun sayesinde hilmini sınar ve<br/>Allah’ın hükmüne rızâ gösterir, Allah’ın imtihanına sabrederek hükmüne teslim olur.<br/>Allah’ın hükmüne teslim olma, her şeyi Allah’a havale etme ve O’na tevekküle<br/>muvaffak kılma nimetinden dolayı Allah’a şükreder. Böylece bu adımlarla Allah’a<br/>yürür (seyr ilallah), hatta bu kanatlarla Allah’ta Allah ile uçar. Nitekim Allah’ın<br/>peygamberlerini ve evliyasını terbiye husûsunda takip ettiği sünnetullah bu şekildedir.<br/>“<i><b>Allah’ın sünnetinde ise asla bir değişiklik bulamazsın.</b></i>” (el-Ahzâb, 33/62) Bir<br/>hadîste: <i>“Şâyet bir mü’min bir dağın zirvesine çıksa Allah ona mutlaka kendisine<br/>eziyet eden bir münâfığı musallat eder, mü’minde ecre nâil olur.”</i><a href="RuhulBeyans.html#5711">[214] </a>Sonra Allah<br/>günahkâr, inadcı düşmanı düşmanlığı sebebiyle hak ettiği cezâyı tattırmadan bırakmaz.<br/>Rabbânî bir hadîste de şöyle buyrulmuştur: <i>“Kim benim velîme düşmanlık ederse bana<br/>harb ilan etmiştir”</i><a href="RuhulBeyans.html#5711">[215]<i> </i></a><i>“Arslanın yavrusunun intikamını aldığı gibi ben de<br/>dostlarımın intikamını alırım.”</i><br/>
Mantık ilminde zamanın en seçkini, riyazat ilminin farklı şubelerinde derinlemesine<br/>
vukuf sâhibi Mevlânâ Mîr Cemâl adlı bir bilgin vardı. Kalenderler gibi yaşar, kepenek<br/>giyerdi. Namaz kılmazdı, haram şeyleri işlemekte son derece cesur, bir o kadar da<br/>hayâsızdı. Tasavvufu inkâr eder, sürekli evliyaullah hakkında kötü sözler sarfeder,<br/>onları kınardı. Onların hakkında edepsizce lâflar ederdi. Bir gün kendisi gibi üç<br/>öğrencisi ile <b>Mevlânâ Nâsıruddîn</b> <b>Etrârî</b>’nin meclisine geldiler. Söze başlamadan önce<br/>kepeneğin kolundan bir miktar esrar çıkardı ve ağzına koydu. Yutmak istedi, boğazı<br/>düğümlendi, nefes alamaz hâle geldi. Sonunda şeyh hazretlerinin emri üzerine sırtına iyi<br/>bir yumruk vurdular, o esrar boğazından fırlayıp meclisin ortasına düştü. Orada<br/>bulunanların hepsi gülüştüler, o da büyük bir mahcubiyetle meclisten ayrılıp rezil<br/>oldular. Artık kimse onların izine rastlamadı.<br/>
<i>Mesnevî</i>’de der ki:<br/>
<i>Allah bir kimsenin perdesini yırtmak isterse, onu yermeye meylettirir<br/>Halkın elbisesini pervasızca yırtanın kendi elbisesi yırtıldı da onlarınki sağlam</i><br/>
<i>kaldı</i><br/>
