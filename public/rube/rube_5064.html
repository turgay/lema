<a name=5065></a><img src="RuhulBeyan-5065_1.jpg"/><br/>
<img src="RuhulBeyan-5065_2.jpg"/><br/>
<img src="RuhulBeyan-5065_3.jpg"/><br/>
<img src="RuhulBeyan-5065_4.jpg"/><br/>
<img src="RuhulBeyan-5065_5.jpg"/><br/>
ekin ekiyordu. (Onunla çalışırken yoruluyor ve) alnından çıkan terleri siliyordu. İşte<br/>onun yorgunluğu budur.”<br/>
Fakir (<b>Bursevî</b>) der ki: Görünen o ki İblis Hz. Adem’e olan düşmanlığı sebebiyle,<br/>
onun cennetten çıkmasına sebep olmak için onun çıkmasına sebep olacak işe teşvik<br/>etmekten geri durmamıştır. Hakîkatte şakâvet, kendisine yasaklanan şeye girişmekten<br/>ileri gelmiştir. Anla!<br/>
<i>et-Te’vîlâtü’n-Necmiyye</i>’de şöyle der: “Bu, Hakk’ın huzurundan uzak olma<br/>
şakâvetidir. Eğer tevbe ve istiğfar ile Hakk’ın civârında yakınlık (kurb) makamına<br/>dönmez ise… Burada işâret vardır ki Allâh’a isyan ile İblis’in emrini yerine getirmek,<br/>kişiyi kalb cennetinden uzaklaştırır. O’nun huzûruna yükselip nice mânevî dereceleri<br/>kat’etmiş olsa da beşeriyyet arzına düşürür.”<br/>
<b>118. Şimdi burada senin için ne acıkmak vardır, ne de çıplak kalmak.<br/></b>Ona dedik ki: <i>“Şimdi burada senin için ne acıkmak vardır,”</i><b> </b>yani cennette olduğun<br/>
sürece acıkmayacaksın. Çünkü orada bütün nimetler, istifadeye hazır vaziyettedir. <i>“Ne<br/>de çıplak kalmak.”</i> Elbise bulmak için sıkıntı çekmeyeceksin. Çünkü cennette bütün<br/>elbiseler mevcuddur...<br/>
<b>119. Yine burada sen, susuzluk çekmeyecek, sıcaktan da bunalmayacaksın.<br/></b><i>“Yine burada sen, susuzluk çekmeyecek,”</i> Çünkü, pınarlar ve nehirler cennette daimâ<br/>
akmaktadır. <i>“sıcaktan da bunalmayacaksın”</i> yani cennette güneşin sıcaklığı sana isabet<br/>etmeyecek. Esasen orada güneş yoktur ve cennet ehli <i><b>“uzamış gölgeler”</b></i> altındadırlar.<br/>(Bk. el-Vâkıa, 56/30)<br/>
Bu iki âyette acıkmama ve susamamanın birbirinden ayrılması, ikisinin tek bir nimet<br/>
sanılmaması içindir. Kezâ çıplak kalmama ile güneşin sıcağından bunalmamanın bir<br/>yerde zikredilmemesi de aynı hikmete mebnîdir.<br/>
<i>et-Te’vîlâtü’n-Necmiyye</i>’de şöyle der: “İşâret etmektedir ki, her ne kadar cennet bâkî<br/>
ve Hakk’a yakın olsa da, hayvânî nefsin arzu ettiği nimetlerle doludur. Tıpkı fânî<br/>dünyada nefsin faydalandığı nimetler gibi behîmî arzuların tatmin olacağı yiyecek,<br/>içecek, giyecek ve nikâhlanacaklarla doludur..”<br/>
