<a name=8065></a><img src="RuhulBeyan-8065_1.jpg"/><br/>
<img src="RuhulBeyan-8065_2.jpg"/><br/>
<img src="RuhulBeyan-8065_3.jpg"/><br/>
kavmi helâk eder, bir kavmi kurtarır, diğer bir kavmi de uyarır.<br/>
<i>“Kaçacak bir yer olmadığını bilsinler.” </i>Yani nasıl ki rüzgârın durmasıyla gemiler de<br/>
denizin sırtında durur, yolcular mahsur kalır yahut şiddetli fırtına durumunda gemiler<br/>batıp yolcular boğulmaya mahkûm olurlarsa aynı şekilde dirilişten sonra da bunların<br/>Allah’ın azâbından kurtuluşları yoktur. Öyle ise fayda ve zarar verenin yalnız Allah<br/>olduğunu itiraf etmeli; her şeyin Allah’ın emir, ferman ve nüfûzuyla olduğunu kabul<br/>etmelidir.<br/>
Âyette şöyle bir takım işâretler vardır.<br/>1- Elbette Allah Teâlâ onları denizlerde akıp giden gemileri düşünmeye teşvik<br/>
etmektedir. Bazen rüzgârları salıverir, bazen de tutuverir. Onlara kurtuluş ve helâki<br/>gösterir. Buradaki işâret, böyle çeşit çeşit fitneler, imtihanlar ve belâlar döneminde<br/>insanları tutup sonra kulu kurtuluşun barınağında korumaktır. Bu durum ise Allah’a<br/>gönülden ve çokça şükrü gerektirir.<br/>
2- Nasıl ki gemiler hoş rüzgârlarla denizde yürüyüp sâhil-i selâmete kavuşursa aynı<br/>
şekilde bazı himmetler de inâyet rüzgârıyla dünyada yürüyüp Mevlâ Teâlâ hazretlerinin<br/>zâtına ulaşır. Yine nasıl ki rüzgârın kesilmesiyle bazı gemilerin durması gibi feyzin<br/>kesilmesiyle bazı himmetler durur. Yine bazı gemiler fırtınayla helâk olduğu gibi bazı<br/>nefisler de dünya denizinde helâk olurlar. Bazı insanlar bizzat kendileri hareket<br/>edemezler. Bilakis muharrik-i evvel olan ve kendinden başka muharrik bulunmayan<br/>Allah’a ulaşıncaya kadar bir muharrike yani itici bir güce muhtaçtırlar. Öyleyse geminin<br/>yürüyüp durmasında rüzgâra güvenmemelidir. Yoksa fiillerin tevhidinde şirk; işlerin<br/>hakîkat ve asılları husûsunda cehâlet ve bilgisizlik olur.<br/>
3- Sabreden Allah’ın sabra muvaffak kıldığı, şükreden de Allah’ın şükre muvaffak<br/>
kıldığı kimsedir. Zîrâ hakîkî sabredici ve hakîkî şükredici, sabrı ve şükrü Allah için<br/>olandır. Çünkü gerçek mânâda sabreden ve şükreden yani kulların şükrünü kabul eden<br/>Allah’tır.<br/>
4- Allah’ın ilmi kadimdir (ezelidir), hâdis değildir sonradan yaratılmamıştır.<br/>
Yaratıkların ilmi hâdis olup sonradan meydana gelmiştir. Bunun için Allah burada<br/>“Allah bilir” diye buyurmuştur. Neticede akıllı kişi işin sonunu düşünür ve görür.<br/>Temkinli ve tedbirli olur.<br/>
Bir mısrada şöyle denilir:<br/><i>İşinin sonunu daha başlangıçta gör.</i><br/>
<b>36. Size verilen şey, yalnızca dünya hayatının geçimliğidir. İman edenler ve</b><br/>
<b>Rablerine dayanıp güvenenler için Allah’ın yanında bulunanlar daha iyi ve daha</b><br/>
