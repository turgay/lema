<a name=1949></a>bakımından Allah’a ait olduğunu ikrar etmeye mecbur etmek içindir. Sanki şöyle<br/>denilmiştir: “Yukarıda söylediğimiz hakikat apaçık ortada durduğu ve hiç kimsenin de<br/>bunu inkâr etmeye gücü yetmediği halde sizin herşeyin Allah’a ait olduğunu ikrar<br/>etmekten başka bir çıkar yolunuz var mı?”<br/>
Âyette soruya başkasının cevap vermesi beklenmeden hemen cevap verilmesi, böyle<br/>
bir soruya verilecek cevap belli olduğundan cevabı beklemeye gerek olmadığını îmâ<br/>etmek içindir. Hemen îtiraf edilip cevap verilmelidir.<br/>
<i>“O, rahmet etmeyi kendi üstüne yazmıştır.”</i> Bu, Allah’ın, kullarına son derece<br/>
merhametli olduğunu, onları cezalandırmada acele etmeyeceğini ve tevbelerini kabul<br/>edeceğini ifade eder. Ayrıca rahmeti, lütuf ve ihsanı gereği kendi nefsine vacip ve<br/>gerekli kıldı.” anlamını ifade eder. Çünkü gerçek mânâda O, bir şey yapmak zorunda<br/>olmaktan münezzehtir.<br/>
Âyette Allah’ın zâtından “nefs” diye bahsedilmesi, Allah hakkında bu tabiri<br/>
kullanmanın caiz olmadığını iddiâ edenin aleyhine bir delildir.<br/>
<i>“Sizi elbette varlığında şüphe olmayan kıyamet gününde toplayacaktır.”</i> Allah’a<br/>
yemîn olsun ki sizi kabirlerinizde tekrar diriltecek ve bir araya toplayacaktır. Ya da<br/>kıyamet günü hepinizi bir toplanma yerine (mahşere) sevk edecektir. Her ne kadar O<br/>size rahmeti gereği mühlet vermiş ve dünyada cezalandırmamışsa da orada O’na şirk<br/>koştuğunuzun ve diğer günahlarınızın karşılığını göreceksiniz. Kıyâmet gününde veya<br/>sizi toplamasında şüphe yoktur.<br/>
<i>“Ama kendilerini ziyana sokanlar inanmazlar.” </i>Çünkü onlar, sermâyeleri olan<br/>
Allah’ın kendilerine verdiği tertemiz aslî fıtratı ve akl-ı selîmi kaybetmişlerdir. Duygu<br/>ve vehimlerine uymaları, taklide dalmaları ve düşünmemeleri onları küfürde ısrar<br/>etmeye, îmandan imtina etmeye ve mü’minlere has olan rahmet dairesinden çıkmaya<br/>götürmüştür.<br/>
<b>Kadı Iyaz </b>der ki: Âyet-i kerîmede bildirilen rahmet; dünya ve ahiretteki bütün<br/>
nimetleri kapsar. Şu halde kullarını marifetullaha erdirmesi, çeşitli delillerle tevhid<br/>bilgisini öğretmesi, kitaplar indirmesi ve küfürde ısrar edenlere de mühlet vermesi<br/>O’nun rahmeti cümlesindendir.<br/>
<b>Kâşifî</b> <i>Tefsîr’</i>inde şöyle demiştir:<br/>“Kastedilen, ‘rahmet-i mutlak’ denilen rahmet-i zâtiyyedir. Bu, her şeye ulaşmış olan<br/>
rahmettir. Neticesi istemeden ve dilemeden gerçekleşen ihsandır.”<br/>
<b>İmam-ı Ekmel</b> <i>Şerhü’l-Hadis</i>’de şöyle demiştir: <b>Ebû Hüreyre </b>(r.a.)’ın şöyle dediği<br/>
rivayet edilmiştir: <i>“Allah rahmeti yüz parçaya ayırdı. Bunlardan doksan dokuzunu<br/>kendi katında tuttu. Bir cüzünü yeryüzüne indirdi. İşte bu bir cüz rahmet sebebiyle<br/>canlılar birbirine acıyıp şefkat gösterirler. Hatta, yavrusunu emziren hayvanın<br/>yavrusuna dokunur diye ayağını kaldırması bile bu merhamet sebebiyledir.”</i><a href="RuhulBeyans.html#1956">[91]</a><br/>
Hakikaten bu rivayet müslümanlar için büyük bir müjde ve ümidin olduğuna delildir.<br/>
Çünkü bu dünyada bir rahmetten görünen ve görünmeyen bunca nimetler meydana<br/>gelmiştir. Âhirette olacak yüz rahmetin nasıl olduğunu var sen düşün.<br/>
