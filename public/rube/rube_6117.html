<a name=6118></a>(a.s.)’ın Kantura isimli hanımından olan Medyen b. İbrâhim (a.s.)’ın ismiyle anıla<br/>gelmiştir. Medyen, orada kendi adına bir mesken edinmişti. Sonra burası ona nisbet<br/>edilmiştir. Bu diyar, Firavun’un hâkimiyeti altında değildi. Mısırla arasındaki uzaklık,<br/>Kûfe ile Basra arasında olduğu gibi sekiz günlük yol mesafesidir. Yani, Mûsâ (a.s.)<br/>yönünü Medyen tarafına yöneltince ve o tarafa dönünce; yolu bilmediği için sadece<br/>Allah’a tevekkül ederek ve O’na hüsn-i zan besleyerek kendi kendine:<br/>
<i>“Umarım, Rabbim beni doğru yola iletir, dedi.”</i><br/>
Alışıla gelen, yürümek için girilen yola “<img src="RuhulBeyan-6118_1.jpg"/> denir. Mûsâ (a.s.)’ın önüne üç yol<br/>
çıkmıştı; o ortadaki yola girdi. Onu takip edenler de peşinden geliyordu. Aralarında<br/>şöyle dediler: Kaçak kimse, nefsinden korktuğu için ortadaki yola girmez. İki taraftaki<br/>yolun birine sapar. Böylece onlar yandaki iki yola girdiler ve Mûsâ (a.s.)’ı bulamadılar.<br/>
Sonra Mûsâ (a.s.) geceli gündüzlü sekiz gün azıksız, yiyeceksiz, yalınayak ve midesi<br/>
aç olarak yürüdü. Sekiz gün ağaç yapraklarının dışında bir şey yemedi. Nihâyet<br/>Medyen’e vardı.<br/>
<b>Sülemî</b> şöyle der: Mübarek yüzü Medyen’e doğruydu, ancak gönlü Hazret-i Zü’l-<br/>
Medyen’e müteveccihti. Medyen çölünün yollarını, Allah’a kavuşma arzu ve iştiyâkıyla<br/>kat’ ediyordu.<br/>
<i>Senin gamın bana yâr olalı yokluğa yüz koydum<br/>Böyle bir yol arkadaşı olana âvârelik ne hoştur</i><br/>
Bazıları demiştir ki: Medyen, ezel ve ebed âlemine işâret eder. Mûsâ (a.s.), Medyen<br/>
tarafında hakîkat nesimini (hayatını ve ruhunu) buldu. Çünkü orada Şuayb (a.s.) vardı.<br/>Karşılaşmak ve görüşmek (müşâhede ve lika) için o tarafa yöneldi. Nitekim Peygamber<br/>(s.a.) buyurur ki: “<i>Yemen tarafından Rahman’ın nefesini duyuyorum</i>.”<a href="RuhulBeyans.html#6119">[97] </a>O, bu<br/>sözüyle, <b>Üveys Karanî </b>(r.a.)’ın kalb bahçesinden Hak nesîmini duyduğunu haber<br/>veriyordu. Dolayısıyla evliyaullâhın yaşadıkları yerlerde nefhalar vardır, onlarla<br/>karşılaşmalarda bereketler hâsıl olur.<br/>
Bazıları demiştir ki: Mûsâ Kelîmullâh’a nübüvvet libası giydirmek, peygamberlik ve<br/>
Hak’la konuşma makamına erdirmek murâd edilince, ilk olarak sıkıntı ve belâ<br/>çevgânının kıvrımına koydular ki o yük ve fitneler içinde pişti. Nitekim Allah Teâlâ<br/>şöyle buyurdu: <i><b>“Seni iyiden iyiye denemeden geçirdik.”</b></i> (Tâhâ, 20/40). Korkuyla<br/>Mısır’dan çıktı. Allah’a yakardı. Âlemlerin Rabbi olan Allah onun duâsını kabul etti ve<br/>onu düşman korkusundan emin kıldı. Gönlüne sekîne indi ve rahatladı. Gönlüne şöyle<br/>denildi: “Korkma, Hak Teâlâ küçükken Firavun’un odasında onun yüzüne tokat<br/>vurduğunda seni kendi koruması ve himayesine aldı ve düşmana vermedi. Bugün de aynı<br/>şekilde kendi muhâfazası altında tutmaktadır, düşmana vermez.”<br/>
Sonra Mûsâ (a.s.) gönlü ilâhî fütûhla dolu olarak çöle yöneldi; kasdı Medyen değildi.<br/>
