<a name=6782></a><img src="RuhulBeyan-6782_1.jpg"/><br/>
zannederler. <i>“Onların eziyetlerine aldırma.”</i> Onların bâtıl yolda olduğunu ortaya<br/>koymak için bahis ve münâzaraya de girme. Çünkü onlar hak sözleri duymaktan pek<br/>uzaktırlar. Vakitlerin zâyi olur, onların da inkârı artar.”<br/>
Bütün işlerde, özellikle bu konuda<b> </b><i>“Allâh’a güvenip dayan”</i><b> </b>Çünkü Allah Teâlâ<br/>
onların hakkından gelir. Âkıbet senin olacaktır. Bütün hallerde işlerin kendisine<br/>bırakıldığı <i>“vekîl ve destek olarak Allah yeter.” </i>Çünkü hem dünyâ hem ahiret ehli<br/>muhtaç olduğu konularda Allâh’ın kifâyetini yeterli görmez. Allah Teâlâ’nın kullarının<br/>bütün maslahatlarını tekeffül ettiğini ve her işte Allâh’ın onlara kâfî olduğunu bilen<br/>kimse, her işinde Allah ile yetinir. Başka bir tedbire tevessül etmez ve sâdece Allâh’a<br/>dayanıp güvenir.<br/>
Rivâyete göre <b>Haccâc b. Yusuf </b>(Haccâc-ı zâlim), Beytullah’ın çevresinde yüksek<br/>
sesle telbiye getiren birini işitti. O zaman Mekke’de bulunuyordu. Adamın kendisine<br/>getirilmesini emretti. Adam getirildi. Adama: “Kimlerdensin?” diye sordu. Adam:<br/>“Müslümanlardanım” dedi. Haccâc: “Ben sana müslüman olup olmadığını<br/>sormuyorum.” dedi. Adam: “Ya neyi soruyorsun?” dedi. Haccâc: “Memleketini<br/>soruyorum.” dedi. Adam: “Yemen halkındanım.” diye cevap verdi. Haccâc, kardeşini<br/>kastederek: “Muhammed b. Yusuf’u nasıl bıraktın?” diye sordu. Adam: “İri cüsseli, iyi<br/>giyinen, çok binite binen, çok girip-çıkan birisi olarak geride bıraktım.” dedi. Haccâc:<br/>“Ben sana bunu sormuyorum.” dedi. Adam: “Peki neyi soruyorsun?” dedi. Haccâc:<br/>“Onun sîretini/hal ve gidişâtını soruyorum.” dedi. Adam: “Ben onu pek zâlim, gaddar,<br/>mahluka itâatkâr, Allâh’a âsî olarak geride bıraktım.” dedi. Haccâc: “Onun benim<br/>nezdimdeki mevki ve îtibarını bildiğin halde seni böyle söylemeye sevk eden nedir?”<br/>diye sordu. Adam: “Ben Allâh’ın evinin ziyaretçisi ve Allâh’ın misafiri ve Nebîsi’nin<br/>tasdikçisi olduğum halde, sen onun senin nezdindeki mevkiini benim Allah nezdindeki<br/>mevkiimden daha üstün olduğunu mu zannediyorsun?” dedi. Bunun üzerine Haccâc sustu<br/>ve adama verecek bir cevap bulamadı. Adam da ondan izin almadan çekip gitti.<br/>Kâbe’nin örtülerine sarıldı ve şöyle dedi: “Allâh’ım, yalnız sana sığınır ve yalnız sana<br/>ilticâ ederim! Allâh’ım, senin yakın olan kurtarmanı, kadîm olan iyiliğini ve güzel<br/>âdetini niyaz ediyorum!” Böylece hak sözü söyleme konusunda Allâh’a tevekkül etmesi,<br/>yaratılana itâat etmemesi ve boyun eğmemesi sebebiyle Haccâc’ın elinden kurtuldu.<br/>
<a href="RuhulBeyans.html#6755">[223].</a> Mim harfinin ebced hesabında sayı değeri kırktır.<br/><a href="RuhulBeyans.html#6756">[224].</a> Aclûnî, Keşfü’l-hafâ, hadis no: 2644, 2777<br/><a href="RuhulBeyans.html#6756">[225].</a> Bk. Münâvî, VI, 237.<br/><a href="RuhulBeyans.html#6758">[226].</a> Ebû Dâvûd, Taharet 4; Nesâî, Taharet 35; İbn Mâce, Taharet 16; Müsned, II,<br/>
247, 250.<br/>
<a href="RuhulBeyans.html#6759">[227].</a> Aclûnî, II, 204.<br/><a href="RuhulBeyans.html#6759">[228].</a> Tirmizî, Menakıb 20; Müsned, I, 177, 179, 182, 184; III, 32.<br/>
