<a name=1905></a><img src="flower_sep.jpg"/><br/>
<img src="RuhulBeyan-1905_2.jpg"/><br/>
<img src="RuhulBeyan-1905_3.jpg"/><br/>
<i>Kalplere şifa sunmak, olmuş onlara nasip!”</i><br/>
Her mürşid-i kamil zamanının Îsâsıdır! Eğer dersen ki: Allah’ın veli kulları gerçek<br/>
tabiplerdir. Tabiplerin görevi tedavi etmek, hastaları iyileştirmektir, helak edip hasta<br/>hale getirmek değildir. Peki madem ki durum böyledir öyleyse İbrâhim el-Havvâs’ın<br/>hâli nedir? Zîrâ o, ıssız bir yerde elbisesini soymak isteyen kişinin iki gözüne doğru iki<br/>parmağını uzatmış, hırsızın iki gözü yerinden çıkıp yere akmıştı.<br/>
Buna cevap olarak ben de derim ki: “İbrâhim bu hırsızın kör olması için dua etmiştir.<br/>
İbrâhim b. Edhem ise kendisine vuran kişinin cennete gitmesi için dua etmiştir. Çünkü<br/>el-Havvâs, hırsızın cezâsını çekmeden tevbe etmeyeceğini anlamış, bu cezâyı onun için<br/>en uygun yol olarak görmüştür. İbrahim b. Edhem ise o zalim kişinin tevbesinin,<br/>cezâlandırılma ile olmadığını anladığı için ona fazilet ve cömertliğinin bir nişanesi<br/>olarak dua etme yolunu tercih etmiştir. Onun duasının hayır ve bereketi hasıl olmuş ve o<br/>zalim adam gelip kendisinden bağışlanmasını talep edip özür dilemiştir. İbrâhim b.<br/>Edhem de ona “Kendisine özür dilenmesine ihtiyaç duyulan adamı Belh’te (padişahlık<br/>yaptığı şehirde) bıraktım.” diye cevap vermiştir.<br/>
Peygamberler, hal ve maslahata göre mutlak olarak dua ederlerdi. Onlar yaptıkları<br/>
bütün duaları Allah Teâlâ’nın izniyle, enaniyyet ve benliklerinden sıyrılmış olarak<br/>yapmışlardır. Ağızlarından, ancak vakıaya ve hikmete uygun hak sözler sadır olur.<br/>Allah’ın veli kulları da bu konuda peygamberlerin takipçileridir. Fakat insanlar<br/>bilmezler.<br/>
<i>Mesnevî</i>’de şöyle geçmektedir:<br/>
<i>Fakat hakîkatte dâvâ nerede<br/>O padişahın önünde dâvâ da fânidir aşk da<br/>Zeyd öldü desek, bu cümlede zeyd fâildir;<br/>Ama hakîkatta fâil değildir. Elinden bir şey gelmez ki<br/>O nahiv bakımından fâildir.<br/>Yoksa hakîkatte mef ’ûldür, ölüm onu öldürüverir.<br/>Gönülde yurt tutan her hayal,<br/>Mahşer gününde bir sûrete bürünecektir.</i><br/>
<b>111. Hani havârîlere, “Bana ve peygamberime îman edin” diye ilham etmiştim,</b><br/>
<b>bildirmiştim. Onlar <i>(da) </i></b><b>“Îman ettik, bizim Allah’a teslim olmuş kimseler<br/><i>(müslümanlar) </i></b><b>olduğumuza sen de şâhit ol” demişlerdi.</b><br/>
