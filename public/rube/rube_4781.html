<a name=4782></a><img src="flower_sep.jpg"/><br/>
<img src="RuhulBeyan-4782_2.jpg"/><br/>
<img src="RuhulBeyan-4782_3.jpg"/><br/>
<i>Senin köyünün dilencisi sekiz cennetten müstağnîdir<br/>Senin aşkının esiri her iki âlemden âzâddır</i><br/>
<b>109. De ki: “Rabbimin sözleri için derya mürekkep olsa ve bir o kadar da ilâve</b><br/>
<b>getirsek dahi, Rabbimin sözleri bitmeden önce deniz tükenecektir.”</b><br/>
<i>“De ki: “Rabbimin sözleri için derya mürekkep olsa”<br/>Tefsîru’l-Kâşifî</i>’de der ki: “De ki: Yeryüzünü kuşatan okyanus...” Başkası ise:<br/>
“Deniz” lafzıyla cins kastedilmiştir, ‘mutlak deniz suyu’ anlamınadır.<br/>
Mürekkep, kendisiyle yazı yazılan şey anlamınadır. Arapça’da şu üç kelime; midâd,<br/>
niks ve hibr aynı anlamda kullanılmıştır.<br/>
Bu âyet, Huyey b. Ahtab “Siz kitabınızda “<i><b>Kime hikmet verilmişse ona çok büyük</b></i><br/>
<i><b>hayır verilmiştir.</b></i>” (el-Bakara, 2/269) diye okuyorsunuz. Sonra “<i><b>Size ilimden çok az<br/>şey verilmiştir</b></i>.” (el-İsrâ, 17/85) diye okuyorsunuz. Bu nasıl iştir?” demesi üzerine nâzil<br/>olmuştur. Yâni o şöyle demek istiyor: Tevrat çok büyük bir hayırdır. Dolayısıyla onun<br/>ehli nasıl kendilerine az ilim verilmekle muhâtab olur. Yâni hikmetin çok büyük bir<br/>hayır olduğu Kur’an’ın nüzûlünden sonra biz mü’minlere nisbetledir. Fakat bu da<br/>Allah’ın kelimelerine nazaran denizden bir damla gibidir.<br/>
<i>İlimler O’nun ilminin deryasından bir katre<br/>Bu ilâhî ilim güneştir, diğerleri ise zerre<br/>Eğer bir kimse ilimde yüz Lokman olsa<br/>Onun kâmil olan ilmi önünde câhil olur</i><br/>
<i>“Ve bir o kadar da ilâve getirsek dahi, Rabbimin sözleri bitmeden önce deniz</i><br/>
<i>tükenecektir.”</i> Yâni deniz suyu çok olmasına rağmen tamamıyla tükenir, damlası bile<br/>kalmazdı. Çünkü her cismin bir sonu vardır. Ama Rabbimin sözleri tükenmez, yâni onun<br/>ilminde ve hikmetinde hiçbir noksanlık olmaz. Çünkü O, sonsuzdur, ilmi tükenmediği<br/>gibi bu ilmi anlatan kelimeleri de tükenmez. Dolayısıyla cümlede denizin<br/>tükenmesinden sonra kelimelerin de tükenmesine delâlet eden bir ifade yoktur.<br/>
Âyette cem‘-i kesret yerine cem-i kıllet vezni, yâni “el-kelim” kelimesi tercih<br/>
edilmiştir. Bu az olan kelimelere deniz bile karşılık gelmediğine göre nasıl çoğun<br/>karşılığı olacağına dikkat çekmek içindir. Nitekim <i>Bahru’l-ulûm</i>’da böyle geçmektedir.<br/>
“<i>Rabbimin sözleri</i>”nden maksad onun ilminin ve hikmetinin, yâni mâlûmâtının ve<br/>
hikmetlerinin sözleridir. Tıpkı mürekkeple yazılır gibi deniz suyuyla onların<br/>yazılmasıdır. <i>Celâleyn Tefsîri</i>’nde der ki: “<i>Rabbimin sözleri</i>”nin anlamı, Rabbimin<br/>
