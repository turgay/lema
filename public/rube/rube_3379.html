<a name=3380></a><img src="flower_sep.jpg"/><br/>
köpek havlıyor Nûh (a.s.) da uyanarak eline aldığı sopayla onları kovalıyor, onlar da<br/>kaçıp gidiyorlardı. Sonunda istediği şeyi bitirdi. Gemiyi gayet güzel bir şekilde yaptı.”<br/>
<i>Mesnevî</i>’de şöyle denilir:<br/>
<i>Bu akıl öğrenmeye ve anlamaya kabiliyetlidir.<br/>Ama bunu da ona vahiy sâhibi öğretir.<br/>Bütün san’atlar, vahiyden meydana gelmiştir.<br/>Fakat sonra akıl, onların üstüne bazı şeyler katar.<br/>Dikkat et de gör ki, bizim aklımız hiç bir san’atı<br/>Usta olmadıkça öğrenebiliyor mu?<br/>Akıl, hile ile kılı kırk yarar ama,<br/>Usta olmadan hiç bir san’at elde edemez.</i><br/>
Geminin uzunluğu üç yüz arşın, genişliği elli arşın, yüksekliği ise otuz arşındı. Kapısı<br/>
geniş olan tarafındaydı. Ya da uzunluğu bin iki yüz arşın, genişliği altı yüz arşındı.<br/>Nitekim anlatılır ki havâriler İsa (a.s.)’a şöyle dediler:<br/>
“Nûh’un gemisini görmüş olan birini diriltsen de bize onu anlatsa.” Bunun üzerine Hz.<br/>
İsâ onları yanına alıp topraktan bir tepenin yanına vardı. Oradan bir avuç toprak alarak:<br/>
“–Bunun kim olduğunu biliyor musunuz?” dedi. Havariler:<br/>“–Allah ve peygamberi daha iyi bilir.” deyince İsâ (a.s.):<br/>“–Bu Hâm’ın oğlu Ka‘b’dır.” dedi ve asâsı ile vurarak “Allah’ın izniyle kalk!”<br/>
buyurdu. Bir de baktılar ki adam ayakta başındaki toprakları silkeliyor, saçları da<br/>ağarmış bir vaziyette. Hz. İsâ adama:<br/>
“–Sen bu halde iken mi helâk olmuştun?” diye sordu. Adam:<br/>“–Hayır öldüğümde gençtim, fakat bunun kıyamet dirilişi olduğunu sandım ve bu<br/>
yüzden saçlarım ağardı” dedi. İsâ (a.s.):<br/>
“–Bize Nûh’un gemisinden bahset.” deyince şöyle dedi:<br/>Uzunluğu bin iki yüz arşın, genişliği ise altı yüz arşındı. Üç kattı. Bir katı dört ayaklı<br/>
hayvanlarla vahşi hayvanlar için, bir katı insanlar ve bir katı da kuşlar içindi. İsâ (a.s.)<br/>daha sonra adama “Allah’ın izniyle tekrar eski hâline dön.” buyurdu ve adam tekrar<br/>toprak oldu.”<br/>
<i>el-Kevâşî</i>’de şöyle der: Nûh (a.s.) gemiyi ziftledi. Gemi, inşâsını bitirince Allah<br/>
gemiyi konuşturdu ve gemi şöyle dedi: “Önceleri de sonraları da Allah’tan başka hiçbir<br/>ilâh yoktur. Ben öyle bir gemiyim ki bana binen kurtulur, binmeyip geri kalan ise helâk<br/>olur. Bana ancak îman ve ihlâs ehli girer.” Geminin böyle konuşması üzerine kavmi:<br/>“Ey Nûh, bu da senin sihrinin bir parçasıdır.” dediler.<br/>
<i>“Ve zulmedenler hakkında bana hitâb etme!”</i> Yani onlar hakkında bana başvurma.<br/>
Azâbı onlardan kaldırmamı isteyerek dua etme!<br/>
