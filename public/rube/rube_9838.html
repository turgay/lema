<a name=9839></a>haberde yer aldığı üzere Levh-i Mahfuz’un kalemidir. Allah ilkin kalemi yaratmıştır.<br/>Sonra kaleme bir bakışla bakmış, kalem ortadan ikiye ayrılmıştır. Ardından Allah ona<br/>kıyâmete kadar olacak olan her şeyi yaz diye emretmiştir. Bu emir üzerine kalem Levh-i<br/>Mahfuz’a ecelleri, yapılacak amelleri, herkesin rızkını kaydetmiştir. İşte bu hayrın ve<br/>şerrin Allah’tan geldiğine îman edilmesi gereken kaderin ta kendisidir. Sonra Allah<br/>kalemin ağzına bir mühür vurmuş ve artık konuşamaz olmuştur. Kalem bundan sonra<br/>artık kıyâmet gününe kadar konuşamayacaktır. Bu kalemin yapısı nurdan olup uzunluğu<br/>gökle yeryüzü arasındaki mesâfe kadardır. Allah kalemi yarattıktan sonra “nun”u yâni<br/>balığı yaratmıştır. Ardından yeryüzünü elips şeklinde balığın üstüne getirmiştir. Bunun<br/>üzerine suyun buharı yükselmiş ve o buhar tabakasından gökleri meydana getirmiştir.<br/>Nun kıpırdayınca yeryüzü de harekete gelmiş bunun üzerine yeryüzü dağlarla<br/>sâbitleştirilmiştir. Dağlar kıyâmete kadar yeryüzüne karşı hep övünüp duracaklardır. Bu<br/>açıklamalardan sonra kalemle nûn’un balık anlamına olan mânâsı arasındaki ilişki<br/>anlaşılmış olmalıdır.<br/>
<b>Vâhidî</b>’nin <i>el-Vasît</i> isimli eserinde naklettiği rivâyete göre Allah Teâlâ’nın yarattığı<br/>
ilk şey kalemdi. Sonra “nûn”u yarattı ki bu da divit, mürekkep hokkasıdır. Kalem;<br/>olmuş, olmaya devam eden ve olacak şeyleri bu divitten yazmaktadır. Bu takdirde Allah<br/>Teâlâ divite ve nurdan olan kalem-i a‘lâya yemin etmiştir. Nitekim <b>Kâşifî</b>’nin tefsirinde<br/>de böyle geçmektedir.<br/>
Bir diğer yemin yerde ve gökte kitaptan ve kelâmdan yazan kalem ashâbı üzerine<br/>
edilmiştir. <i>Tıbyân</i>’da <b>İbn Heyzem </b>nakletmiştir ki “nûn” ağız, kalem ise dildir.<br/>Yazdıkları şeyler ise hafaza denilen kirâmen kâtibinin kulun işledikleri konusunda<br/>yazdıklarıdır, Allah Teâlâ bunlara yemin etmiştir.<br/>
<i>Kamus</i>’ta açıklandığına göre zâhid harflerden olan “nun” mürekkep hokkası ve balık<br/>
anlamınadır.<br/>
<b>İbn Abbas</b> (r.a.)’dan rivâyet edildiğine göre buradaki kalemden maksad, Kirâmen<br/>
kâtibîn meleklerinin kalemleridir veya herhangi bir kalemdir. Allah, mürekkep hokkası<br/>ve kalem üzerine, pek büyük fayda sağladıkları için yemin etmektedir. Karşılıklı<br/>konuşma ve ifâde yoluyla ancak yüzyüze olan kimseler anlaşabilirler. Fakat yüzyüze<br/>olmayan kimseler, aynı çağda yaşamayanlar veya içinde bulunulan çağdan daha sonraki<br/>zamanlarda yaşayacak olanlar birbirleriyle ancak yazı yoluyla anlaşabilirler. Nitekim<br/>âlimlerden birisi bu anlamı ifâde etmek üzere şöyle diyor: Beyân/meramını ifâde etme<br/>iki şekilde olur.<br/>
Beyân-ı lisan/dil ile anlatım ve beyân-ı benân/parmak ucu vâsıtasıyla yazılı anlatım.<br/>Benân beyânının üstünlüklerinden birisi de kalemle tesbit edilen şeylerin ilerdeki<br/>
günlerde saklanabilmesi ve kalmasıdır. Lisanın beyânı ise avam denilen sâde insanların<br/>öğrendikleri bir beyân çeşididir. Kalemin Allah’ın kendisiyle yazı yazdığı bir âlet<br/>olması gibi bir özelliğinden başka hiç bir meziyeti olmasaydı, bu meziyeti bile<br/>kendisine yeterdi. Üstelik kaleme hürmet edilmelidir. Kaleme hürmet edilmesi<br/>gerektiğinden dolayı kalemin ucu açıldığındaki kırpıntılarına da hürmet etmeli onları<br/>
