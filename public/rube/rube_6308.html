<a name=6309></a>“Yanılıyorsun paraya tapanlardır; farz ediniz, Nisan bulutudurlar, yağmadıktan sonra<br/>faydaları ne?”<br/>
Dedim: Zenginlerin cimriliğine dilencilikten başka bir şeyle mi vâkıf oldun? Tama’ı<br/>
bir tarafa bırakanlara göre cömertle hasisin farkı yoktur.<br/>
Dedi: “Şundan anlıyorum ki, kaba ve sert adamlar kapılarına bekçi korlar, âlimlere,<br/>
sâlihlere yol vermesinler onları elleriyle iterek ‘evde kimse yok’ desinler için. Sözleri<br/>bir bakımdan doğrudur, çünkü gerçekten evde kimse yoktur.”<br/>
<i>Bir kimsenin ki himmeti, tedbîri, fikri yok<br/>Perdedar “efendi yok!” diyerek doğru söylüyor</i><br/>
Dedim: Ne yapsınlar? Dilencilerin hücûmundan usanmışlardır da böyle yapmaya<br/>
mecbur oluyorlar. Öyle derler: “Sahrâların kumu inci olsa yine dilencilerin gözünü<br/>doyuramaz.”<br/>
Dedi: “Ben onların hâline acıdığımdan söylüyorum.” Dedim: “Hayır! Onların ikbaline<br/>
hasedinden...”<br/>
Biz dervişle bu hale gelmiş, adamakıllı tutuşmuştuk. Bütün itirazlarını kuvvetli<br/>
delillerle çürütüyordum.<br/>
Sonunda delili kalmadı, rezil ettim. Bu defa da sövüp saymaya başladı. Zaten<br/>
câhillerin âdetidir: Hasımlarını hüccetle susturamayınca tehdîde kalkışırlar. O benim<br/>yakamı tuttu, ben de onun sakalına sarıldım.<br/>
Uzatmayalım, işi kadıya götürdük.<br/>Kadı, ikimizin de kıyafetini şöyle bir süzdükten ve dedikodumuzu dinledikten sonra<br/>
başını önüne eğerek tefekküre daldı. Neden sonra başını kaldırarak dedi ki: “Ey<br/>zenginleri övüp medheden! Bilmiş ol ki, gülün olduğu yerde diken de bulunur, hazine<br/>başında yılan hazırdır.<br/>
İşte bunlar gibi zenginler arasında da şâkirler olduğu gibi, kâfirler de (nankörler)<br/>
eksik olmaz. Kezâlik, fukaranın da sâbirleri var, fâcirleri var.<br/>
Sonra dervişe dönerek dedi ki: “Siz de zenginlerin fısk u fücûr ile me’lûf olduklarını,<br/>
oyun ve eğlence ile vakit geçirdiklerini söylüyordunuz değil mi? Evet, dediğiniz ayarda<br/>birçok zengin bulunabilir. Ancak iyilik düşünen, dünya ve âhirette mağfireti elde<br/>edenler de vardır.<br/>
Kadı bunları söyleyince verdiği hükme rızâ gösterdik, hükmü kabul ettik ve geçen<br/>
geçti diyerek birbirimizle kucaklaştık, öpüştük ve bahse şu iki beyitle nihayet verdik:<br/>
<i>Ey fakîr, etme sakın devr-i felekten şikâyet<br/>Acırım böyle şikâyetle ölürsen, sana ben<br/>Ey mal sâhibi zengin, sana da fırsatı vermiş Mevlâ<br/>Ye, yedir, böylece iki dünyayı alırsın birden</i><br/>
