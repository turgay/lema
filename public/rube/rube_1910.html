<a name=1911></a><img src="RuhulBeyan-1911_1.jpg"/><br/>
Sofranın onlara birer gün arayla kırk gün gelip gittiği de söylenmiştir. Bu süre<br/>
içerisinde fakir-zengin, küçük-büyük herkes sofraya toplanıp yiyeceklerini yiyorlar,<br/>sonra da güneşin batması yaklaşınca onlar sofranın gölgesinde oldukları halde bakışları<br/>arasında uçup gidiyordu. Bu sofradan yiyen her fakir, ömrü boyunca zengin olmuştur.<br/>Hastalar da iyileşmiş, bir daha hasta olmamıştır.<br/>
Sonra Allah Teâlâ Hz. İsa’ya: “Soframı fakirlere ve hastalara tahsis et, zengin ve<br/>
sıhhati yerinde olanlara değil.” diye vahyedince insanlar karıştı.<br/>
Zengin ve sıhhatli olanlara bu ağır geldi. Bundan şikayete başladılar ve sofranın<br/>
durumu hakkında, gerçekten gökten inip-inmediği konusunda insanları şüpheye<br/>düşürdüler. Böyle davranan kişilerden mesh olunanlar oldu. Domuz hâlini aldılar. Bu<br/>halleriyle yollarda, mabedlerde dolaşırlar, yollardaki pislikleri yerlerdi.<br/>
Diğer insanlar bu durumu görünce koşup Hz. Îsâ’dan yardım istediler ve bu kimseler<br/>
için gözyaşı döktüler. Bu domuzlar Hz. Îsâ’yı görünce ağlıyorlar ve onun etrafında<br/>dönüp duruyorlardı. Hz. Îsâ, onları isimleriyle tek tek çağırdığında, başlarıyla işarette<br/>bulunuyorlar, fakat konuşamıyorlardı. Üç gün yaşadılar sonra öldüler. Nesilleri de<br/>devam etmedi. Nitekim “mesh” cezasına çarptırılan başkaları da bunlar gibidir.<br/>
Allah Teâlâ onların asıl hayvânî sıfatlarından insanlık sûretini çekip çıkardı. Onlara<br/>
kendi sıfatlarının hakikatlerinden suretler giydirdi. Böylece onlar, insanların ibret<br/>almaları için domuz şekline çevrildiler. Yine sırların ortaya döküleceği (et-Târık, 86/9)<br/>ve kimi yüzlerin ağarıp kimi yüzlerin ise kararacağı (Âl-i İmran, 3/106) günde<br/>insanların sıfatlarının suretleri üzere haşrolunacaklarını iyice kavramalarını temin<br/>etmek içindir.<br/>
Nitekim Hz. Peygamber (a.s.) şöyle buyurmuştur: <i>“İnsanlar yaşadıkları gibi ölürler,</i><br/>
<i>öldükleri gibi de haşrolunurlar.<a href="RuhulBeyans.html#1914">”</i>[69] </a>Yani onlar, hangi sıfatları taşıyarak ölmüşlerse, bu<br/>sıfatlara münasip bir suret üzere diriltilirler.<br/>
<i>Mesnevî</i>’de şöyle denilmektedir:<br/>
<i>Gönülde yer tutan her hayal<br/>Mahşer gününde bir sûrete bürünecektir.<br/>Herkesin yaptığı kötülüğün zararını göreceği gün,<br/>Hasetçiler mutlaka kurt şeklinde haşredilecektir.<br/>Hırsla dolu aşağılık ve haram yiyici kişi,<br/>O hesap gününde domuz şeklindedir.<br/>Zina edenler, mahrem yerleri kokarak;<br/>Şarap içenler ağızları kokarak dirilirler.<br/>Vücudunda hangi huy galibse<br/>O huyun sûretine göre haşredilmen gerekir.</i><br/>
