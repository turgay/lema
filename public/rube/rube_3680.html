<a name=3681></a>Bu sebepledir ki; ‘Yûsuf’u bana getirin’ dedi. Bunun üzerine sâkî tekrar Yûsuf (a.s.)’a<br/>
döndü. <i>“Elçi,”</i> zindandan çıkarmak için <i>“Yûsuf ’un yanına gelince”:</i><br/>
<i>Ey Kudüs cennetinin servisi salınarak<br/>Şâhın sarayı bostanı tarafına yürü</i><br/>
“Kral seni dâvet ediyor.” dedi. Yûsuf (a.s.) onunla beraber çıkmaktan imtinâ ederek<br/>
elçiye: <i>“Efendine dön de ona:”</i> -yukarıda genişçe anlatıldığı üzere- Züleyhâ’nın<br/>meclisinde <i>“Ellerini kesen o kadınların zoru neydi?” sor”</i> İyice araştırıp soruştursun.<br/>
<i>(Yûsuf) dedi ki: Ben şah tarafına neden geleyim?<br/>Çünkü benim gibi kimsesiz ve günahsızı<br/>Zindanda yıllarca mahpus eylemiştir<br/>Keremin âsârından ümidsiz kılmıştır<br/>Eğer benim dışarı çıkmamı isterse<br/>Bu gam evinden, söyle ona fermân etsin<br/>Ki onlar ki benim yüzümü görünce<br/>Hayretten avuçlarını kestiler<br/>Ki benim suçum ne idi, benden ne gördüler?<br/>Niçin benim eşyamı zindan tarafına çektiler<br/>Bunları onlardan sorsun, bu sır şâha âşikâr olsun<br/>Çünkü benim eteğim hıyânetten pâktir<br/>Hazinelere delik açmak (hırsızlık) benim için daha güzeldir<br/>Hâin hânesinin yatağında olmamdan</i><br/>
Gerek efendilik hukukuna ve edebe riâyet ederek, gerekse tuzağından çekinerek<br/>
sâhibesinin adını anmadı. Çünkü onun kendisine karşı düşmanca hisler beslemekte<br/>olduğuna inanıyordu. Öteki kadınların ise gerçeği açıklayacaklarını ve sâhibesinin kendi<br/>nefsinden murâd almak istediğine, kendisinin ise bundan uzak durduğuna dair yaptığı<br/>îtirafa şahidlik edeceklerini ümid ediyordu.<br/>
Âlimler derler ki: Yûsuf (a.s.)’ın kralın kendisiyle kadınlar arasında cereyan edenleri<br/>
iyice araştırmadan zindandan çıkmaması, işin hakîkatinin kral katında özellikle aziz<br/>katında ortaya çıksın, azizin kendisini haksız yere hapsettirdiğini anlasın ve böylece<br/>kıskançlar kendisini kınayamasın diyedir. Yûsuf (a.s.)’ın böyle davranmasının bir<br/>sebebi de akıl, sabır ve vakarının son derece olgun olduğunun ortaya çıkmasını<br/>sağlamaktır. Çünkü on iki sene zindanda kalan bir kimse kral tarafından zindandan<br/>çıkarılma emri verilerek çağrılıyor. Fakat o, azize ve hanımına ihânet etmediği iyice<br/>ortaya çıkana kadar sabrederek zindandan çıkmakta acele etmiyor. Bu tutum, o kişinin<br/>her türlü töhmetten uzak olduğuna ve hakkında yapılan dedikoduların yalan ve iftiradan<br/>ibâret olduğuna delâlet eder.<br/>
