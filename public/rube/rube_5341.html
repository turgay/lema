<a name=5342></a><img src="RuhulBeyan-5342_1.jpg"/><br/>
<img src="RuhulBeyan-5342_2.jpg"/><br/>
<img src="RuhulBeyan-5342_3.jpg"/><br/>
tutup götürür, ayakları üzere dururken tutar bağlar ve boğazlarsınız. Allah emrinize<br/>âmâde kılmasaydı, buna gücünüz yetmezdi ve o hayvanlar da bünyesi kendilerinden<br/>daha küçük ve kuvveti onlardan daha az olan bâzı vahşî hayvanlardan daha âciz<br/>olmazlardı.<br/>
<i> </i><br/>
<b>37. Onların ne etleri ne de kanları Allah’a ulaşır; fakat O’na sadece sizin</b><br/>
<b>takvânız ulaşır. Sizi hidayete erdirdiğinden dolayı Allah’ı büyük tanıyasınız diye O,<br/>bu hayvanları böylece sizin istifadenize verdi. <i>(Ey Muhammed!) </i></b><b>Güzel<br/>davrananları müjdele!</b><br/>
Cahiliye devri insanları, Allah katında yakınlığa sebep olduğunu iddiâ ederek<br/>
kurbanlarının kanlarını Kâbe’ye serperler, etlerini yayarlar ve Kâbe’nin çevresine<br/>koyarlardı. Allah, müslümanlara bunu yasaklayarak şöyle buyurdu:<br/>
“<i>Onların</i>” et ve kandan ibâret olmaları bakımından “<i>ne</i>” yenilen ve tasadduk edilen<br/>
“<i>etleri ne de</i>” boğazlanmak sûretiyle dökülen “<i>kanları Allah’a ulaşır; fakat O’na<br/>sadece sizin takvânız ulaşır.</i>” Bu takvâ, emri yerine getirme kasdı, rızâ talebi ile haram<br/>ve şüpheden sakınmaktır. Burada amelin niyet ve ihlâs olmadan fayda vermeyeceğine<br/>delil vardır. Yâni, kurbanlarınız ancak sizin takvânız sebebiyle kabul görür. Bu takvâ<br/>da, Allah’ın emrine tazim ve makbul olmuş kurban sebebiyle O’na yakınlaşmadır.<br/>
Yani, Allah katında makbul olan, sizin haram ve şüpheden uzak bir korunma içinde,<br/>
O’nun rızasını dileyerek ihlâsla yaptığınız ve bu ölçüler içinde kesip tasadduk ettiğiniz<br/>kurbanlardır. Bu ayet niyetsiz ve ihlâssız bir amelin hiçbir kıymet ifade etmeyeceğine<br/>bir delildir.<br/>
“<i>Sizi hidayete erdirdiğinden dolayı</i>” ya da o hayvanları boyun eğdirme usûlü ve<br/>
onların kurban edilme keyfiyetine sizi hidâyet ve irşâd ettiği için “<i>Allah’ı büyük<br/>tanıyasınız diye</i>” O’ndan başkasının güç yetiremediği şeylere güç yetirmesi bakımından<br/>onun azametini tanıyasınız ve büyüklüğü ile O’nun birliğini kabul etmeniz için “<i>O, bu<br/>hayvanları böylece sizin istifadenize verdi.</i>” Hayvanların insanların istifâdesine<br/>verildiğinin tekrar edilmesi, öğüt vermek ve bunun sebebini açıklamak içindir.<br/>
“<i>Güzel davrananları</i>” dinleri hususunda yaptıkları ve yapmadıkları her işte ihlâslı<br/>
olanları cennetle ya da tâatlarının kabûlü ile “<i>müjdele!</i>”<br/>
<b>Şeyhzâde</b> der ki: “Onlar, Allah’a O’nu görüyormuşçasına ibadet eden kimselerdir.<br/>
Allah’ın fazlını ve rızâsını isterler. Onları bir şeyi yapmaya ya da terk etmeye ancak bu<br/>istek sevk eder. Bunun emâresi de yaptığı veya terk ettiği hiçbir şeyi ağır bulmamak ve<br/>ondan sıkılmamaktır. Bu ifâdeden maksad, haccın bütün fiillerinde ihsânı üzere olmaya<br/>
