<a name=10891></a><img src="RuhulBeyan-10891_1.jpg"/><br/>
<img src="RuhulBeyan-10891_2.jpg"/><br/>
<b>İbn Mes‘ûd</b> (r.a.) bu âyet-i kerimedeki <i>“sâhûn”</i> kelimesini “lâhûn”; yâni boş şeyle<br/>
uğraşan şeklinde okumuştur. Akıllı kimse, mi‘râc ve münâcât kabîlinden olan namazı<br/>terketmez, namazda saçıyla, sakalıyla ve elbisesiyle oynamaz, fazla esnemez, sağa sola<br/>dönmez vb… Namaz kılanlar içinde kaç rekât kıldığını ve hangi sûreyi okuduğunu<br/>bilmeyen kimseler var, çok yazık.<br/>
<b>6. Onlar gösteriş yapanlardır;<br/></b>Onlar amellerini insanlara gösteriyorlar ta insanlar da onların namazlarına övgülerini<br/>
göstersinler diye...<br/>
Burada şöyle bir soru gündeme gelebilir: “Âyete böyle bir mânâ verilirse “hakîkat”<br/>
ile “mecâz” bir arada kullanılmış olur. Çünkü övme gözle görülmez?” Derim ki: Bu<br/>ifâdede umûmî bir mecâz vardır. Ya da “İrâe: gösterme” fiili, “rü’yet” kökünden<br/>“ma‘rifet: bilmek” mânâsına alınmıştır.<br/>
<i>Keşşâf</i>’da deniyor ki: Sâlih amel şâyet farz ise, farzların i‘lân edilmesi, herkesin gözü<br/>
önünde yapılması ve teşhîr edilmesi uygundur. Nitekim Peygamber Efendimiz (s.a.),<br/><i>“Farzlar gizli yapılmaz.” </i>buyurmuştur.<a href="RuhulBeyans.html#10893">[235] </a>Çünkü onlar İslâm’ın alâmetleri ve dînin<br/>şiârları/sembolleridir. Çünkü farzları terkeden, kınanmayı ve Allah Teâlâ’nın gazabını<br/>hak eder. Şu hâlde farzları açıktan açığa işleyerek töhmetten kurtulmak gerekir. Buna<br/>karşılık yapılan amel nâfile ise, bunun da gizlenmesi gerekir. Çünkü bu çeşit ameller;<br/>yapmayan kişinin kınanmayacağı amellerdir ve gizli yapılmasında her hangi bir töhmet<br/>de yoktur. Eğer kişi bu çeşit ameli, insanlar da görüp kendisi gibi yapsınlar kasdı ile<br/>açıktan işliyorsa bu da güzel olur. Çünkü “riyâ” ancak, insanlar yapılan ameli görsünler<br/>de kendisini övsünler diye yapılırsa tahakkuk eder.<br/>
Riyâdan kaçınmak zordur. Zirâ riyâ, karanlık bir gecede kapkara bir karıncanın<br/>
kapkara bir taş üzerinde yürümesinden daha gizlidir.<br/>
<i>İnsanlar görsün diye uzunca edâ ettiğin namaz,<br/>Bil ki Cehennem kapısının anahtarıdır.</i><br/>
Mürâî/gösteriş yapanla münâfık arasındaki fark şudur: Münâfık, kâfirliğini gizler,<br/>
dıştan dışa kendisini mü’min gibi gösterir. Mürâî ise, kendisini dıştan dışa daha fazla<br/>huşû duyan bir kişi imiş gibi gösterir, sâlih insanmış havâsını verir, ki kendisini<br/>görenler sâlih kimselerden olduğunu zannetsinler... Riyâ’nın hakîkati, ibâdet aracılığı ile<br/>dünyalık taleb etmek demektir.<br/>
Bu âyette, amellerini ve ahvâlini kendi zulmânî nefsine izâfe eden kimsenin mürâî<br/>
olduğuna işâret edilmektedir.<br/>
