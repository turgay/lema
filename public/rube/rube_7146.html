<a name=7147></a><img src="RuhulBeyan-7147_1.jpg"/><br/>
<img src="RuhulBeyan-7147_2.jpg"/><br/>
<img src="RuhulBeyan-7147_3.jpg"/><br/>
Habîbü’n-neccâr kavmini elçilere uymaya teşvik etmek için onların elçilik unvânına<br/>
işâret etmiştir.<br/>
<b>Katâde</b> şöyle demiştir: “Geldiğinde, ilk olarak elçileri gördü ve şöyle dedi: “Siz<br/>
yaptığınız bu dâvet karşılığında ücret istiyor musunuz?” Şu cevabı verdiler: “Biz hiçbir<br/>ücret istemiyoruz ve Hak kelimesini yüceltmek ve Allah’ın dinini ızhar etmekten gayrı<br/>maksadımız yoktur.” Bunun üzerine Habîb kavmine şöyle dedi:”<br/>
<b>21. “Sizden herhangi bir ücret istemeyen bu kimselere tâbi olun, çünkü onlar</b><br/>
<b>hidayete ermiş kimselerdir.”</b><br/>
Öğüt nasihat ve risâleti teblîğ karşılığında: ‘<i>“Sizden herhangi bir ücret” </i>ve mal<br/>
‘<i>istemeyen bu kimselere tâbi olun, çünkü onlar hidayete” </i>dînin ve dünyanın hayrına<br/><i>“ermiş kimselerdir.”</i><br/>
Hak yola hidâyet olunmuş kimse, bu hayra başkasını da ulaştıran kimsedir. Eğer o<br/>
kimse dâvet konusunda töhmet altında değilse, elçi olmasa da ona tâbi olmak gerekir.<br/>Kaldı ki âyette bahsedilenler hem elçi hem de hidayete ermiş kimselerdir.<br/>
Mânânın onsuz da tamam olduğu bir nükteyle sözü bitirmek demek olan îğâli kabul<br/>
eden kimselere göre bu âyet îğâle misaldir. “<i>Çünkü onlar hidayete ermiş kimselerdir.</i>”<br/>sözü olmasa da mânâ tamam olur. Çünkü elçinin hidayete ermiş olduğunda şüphe yoktur.<br/>Ancak bu sözde halkın elçilere uymasına fazladan bir teşvik vardır.<br/>
<i>el-İrşâd</i>’da der ki: “<i>Tâbi olun/uyun</i>” sözünün tekrar edilmesi te’kid içindir. Ayrıca bu<br/>
sözün tekrarı elçilerin dünyevî maksad ve menfaatlerden münezzeh olma, dünya ve<br/>dînin hayrına erişme konusunda halkı elçilere uymaya teşvik ederek onların güzel<br/>vasıflarını ortaya koymaya vesile edinmek içindir.”<br/>
Burada ayrıca müteşeyyihler/sahte ve yalancı şeyhler yerilmektedir. Onlar yalan ve<br/>
yaldızlı sözleriyle kendilerinin bâtıllarına meyleden ahmak ve zayıf kimselerden pek<br/>çok mal toplarlar. Nitekim<i> et-Te’vîlâtü’n-Nakşibendiyye</i>’de böyle geçmektedir.<br/>
<b>Sa’dî</b>, <i>Bostan</i>’da der ki:<br/>
<i>Nefis ve hevâ kervanın yolunu aslan yiğitler keser;<br/>Halkın varlık/enâniyet elbisesini bunlar çıkarırlar.<br/>Görünüşte bu kadar sararıp solmuşlardır, bu kadar zayıflamışlardır.<br/>Ama varlık ve enâniyeti yok etmekte Mûsâ’nın asâsına benzerler</i><br/>
Habîbü’n-neccâr onlara nasihat edince onlar: “Sen bizim dinimize muhalefet ediyor<br/>
bu elçilere mi uyuyorsun?” dediler. Bunun üzerine Habîbü’n-neccâr şöyle dedi:<br/>
