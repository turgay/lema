<a name=3453></a><img src="flower_sep.jpg"/><br/>
<i>“ve”</i> bu sözleri duyunca<i> </i>karısı, İbrahim’in korkusunun geçmesine sevinerek <i>“güldü.</i><br/>
<i>Ona da İshak’ı, İshak’ın ardından da Yakub’u müjdeledik.” </i>hediye ettik. Yani<br/>elçilerimizin diliyle bu sevincinin peşinden daha büyük bir sevince vesile olacak bir<br/>müjde verdik.<br/>
İshak kelimesi İbranice ‘çok gülen’ demektir.<br/><i>et-Tibyân</i>’da der ki: “Yani, elçiler Sâre’ye İshak’ı ve torunu İshak’ın oğlu Yakub’u<br/>
görecek kadar yaşayacağını müjdelediler.”<br/>
Her iki ismin daha müjdelenirken verilmiş olması mümkündür. Tıpkı Yahya (a.s.)<br/>
gibi. “<i><b>Şüphesiz sana bir çocuk müjdeliyoruz ki adı Yahya’dır</b></i>.” (Meryem,19/7)<br/>âyetinde daha müjdelenirken adı belirtilmiştir. Bu iki ismin, bunlar doğduktan ve<br/>kendilerine İshak ve Yakub isimleri verildikten sonra âyette hikaye kabilinden yer<br/>almaları da ihtimal dâhilindedir.<br/>
Her ne kadar burada esas olan İbrahim (a.s.) ise de müjdelenen çocuğun, kısırlığından<br/>
dolayı çocuğa son derece arzulu olan Sâre’den doğacağını göstermek maksadıyla bu<br/>müjde İbrahim’e değil Sâre’ye verilmiştir. Kaldı ki kadınlar zaten çocukları olması<br/>durumunda çok sevinirler. Ayrıca İbrahim (a.s.)’ın Hacer’den olan diğer oğlu İsmail<br/>vardı.<br/>
<b>İbn Abbas </b>ve <b>Vehb </b>diyor ki: “Sâre, gerek kendisinin gerekse kocasının çok yaşlı<br/>
olmasından dolayı çocuğu olacağının söylenmesine şaşırarak güldü.”<br/>
Bu mânâya göre âyette takdim-te’hir var demektir. Şöyle ki: “Karısı ayakta durmakta<br/>
iken ona İshak’ı ve onun ardından Yakub’u müjdeleyince güldü.” Nitekim <i>Bahru’l-<br/>ulûm</i>’da ve <i>Ebü’l-Leys Tefsiri</i>’nde böyledir.<br/>
<i>et-Te’vîlâtü’n-Necmiyye</i>’de şöyle denilir: “Sâre’ye verilen bu müjde, onun beşer ve<br/>
bir canlı olmasıyla ilgili bir müjde değildir. Gülmesi de dünya süsünden ibaret olan<br/>çocuğundan dolayı duyduğu bir sevinçten kaynaklanmamıştır. Gülmesi, sırf kavminin<br/>azaptan kurtulmasından dolayı duyduğu sevinçle ilgilidir. Ayrıca kendisine Yakup, yani<br/>İshak’tan sonra da Yakub’un peygamber olacağı ve peygamberliğin son peygamber<br/>(s.a.)’e kadar kendi soyuna verildiği müjdelenmiştir. Çünkü son peygamber İsmâil<br/>soyundandır.”<br/>
69. âyetteki “<i><b>Müjde</b></i>” lafzının tefsîrinde <b>Kâşifî </b>şöyle der: “<i>Hakâyık</i>’da rivâyet edilir<br/>
ki ‘<i>müjde</i>’ Peygamberlerin Efendisi’nin onun sulbünden zuhûr edeceği idi. O ki<br/>peygamberlerin hâtemi/sonuncusu, livâü’l-hamd’in sâhibidir. Müjdenin sebebi, öyle bir<br/>babaya böyle bir çocuk bahşedilmesidir.<br/>
<i>O pederin vakti hoş ki ona böyle bir çocuk olur<br/>Cevheri besleyen sadef de onun gibi olur<br/>Babası ondan ötürü mükerrem ve çocuğu ondan muhterem<br/>Güneş ve ay doğduğu müddetçe O’na salevât getirin.</i><br/>
