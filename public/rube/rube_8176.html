<a name=8177></a><img src="RuhulBeyan-8177_1.jpg"/><br/>
<img src="flower_sep.jpg"/><br/>
îman edeceğiz.<br/>
<b>Müftî Sâdî</b> şöyle demiştir. Zâhir olan şudur ki, <i><b>“Ey Mûsâ! Sana verdiği ahde göre</b></i><br/>
<i><b>bizim için rabbine duâ et”</b></i> (el-A’râf, 7/134) âyetinde olduğu gibi aslında kavmi<br/>Mûsâ’ya özel ismiyle “Ey Mûsâ!” diye hitap etmişlerdir. Fakat burada Allah onların<br/>sözünü, onların ibâresiyle değil de kalplerinde gizlemiş oldukları “Mûsâ’nın büyücü<br/>olduğu” inancına muvafık olarak zikretmiştir. Çünkü tesellî makamı bunu<br/>gerektirmektedir. Nitekim Kureyş de Peygamberimiz (s.a.)’e büyücü, getirmiş olduğu<br/>Kur’ân’a da sihir ve büyü demekteydiler.<br/>
<b>Hasan Basrî</b>’den yapılan rivâyette ise Mûsâ’nın kavmi bunu alay tarzıyla söylemiştir.<br/>
<b>İbn Bahr’</b>e göre “sâhir”, müsâbaka ve mücâdelelerde gâlip olan demektir demiştir.<br/>Bazıları kavminin bunu tâzim ve saygı maksadıyla söylediğini ifâde etmişlerdir. Çünkü<br/>sihir ve büyü o kavmin nezdinde büyük bir ilim ve güzel bir sıfat idi. Büyücünün şan,<br/>şeref ve itibarı yüksek olurdu. Sanki bu hitapla “Ey büyüyü tam bilen, bu konuda uzman<br/>olan insan!” demiş oldular.<br/>
<i>et-Te’vilâtü’n-Necmiyye’</i> de şöyle denilmektedir: Mûsâ’nın kavmi dûçar kaldıkları<br/>
sıkıntı ve çaresizliğe rağmen “Ey Nebî, Ey Rasûl” demediler, yine <i>“Bizim için<br/>Rabbimize duâ et!”</i> demediler. Çünkü onlar doğru bir niyet ve temiz bir inançla Allah’a<br/>dönmemişlerdi ki bu îman nûruyla Mûsâ’yı Allah’ın hak peygamberi, Allah’ı da Rableri<br/>olarak görsünler. Ancak böyle bir sıkıntı ve çaresizlik içinde, kalplerini değil, nefis ve<br/>canlarını kurtarma telâşına düştüler.<br/>
“Ahd” kelimesi aslında “tavsiye” mânâsında “ilâ” harfi cerriyle müteaddi olur. Ancak<br/>
burada “ilâ” harfi cerri yerine “indeke” zarfı getirilmiştir. Şunu bildirmiş oluyor ki, bu<br/>vasiyet Mûsâ (a.s.) tarafından korunup gereği yerine getirilecektir. Zâyi olup hükümsüz<br/>kalmayacaktır.<br/>
<b>Râgıb</b> şöyle demiştir: “Ahd etmek” bir şeyi her halükârda koruyup gözetmektir.<br/>
“Falan kişi filancaya ahd etti” demek ahdi ona attı ve bu ahdin korunmasını tavsiye etti,<br/>demektir. Mânâ: “Allah’ın senin nezdindeki peygamberlik hakkı için” demektir. Çünkü<br/>peygamberlik Allah’ın bir ahdidir. Yahut “Allah senin duânı kabul etme sözü verdiği<br/>için” veya “hidâyet yahut îman sahibi olanlardan azâbı kaldırma sözü sebebiyle”<br/>demektir. Bazıları da “ /bimâ”daki “bâ”nın yemin anlamında olduğu düşüncesinden<br/>hareketle âyete “senin nezdinde bulunan peygamberlik hakkı için” mânâsı vermişlerdir.<br/>
<i>“Biz artık doğru yola geleceğiz!”</i> Senin duâ etmen sebebiyle bizden azâbı kaldırması<br/>
durumunda bizler îman edip doğru yola geleceğiz. Bu, Mûsâ (a.s.)’ın duâ etmesine bağlı<br/>bir îman sözüdür. Bunun için peygamberlik konusunda itiraz etmekte; şâyed bu iddiâ<br/>doğruysa yola geleceklerine söz vermektedirler. Onlar “rabbine duâ et” diyor, fakat “<br/>rabbimize” demiyorlar. Çünkü Allah, ancak îmandan sonra onların rabbi olacaktır. Bu<br/>sözü söyledikleri anda ise onlar Firavun’un rablığını kabul etmektedirler.<br/>
