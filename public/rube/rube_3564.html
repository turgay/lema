<a name=3565></a><img src="flower_sep.jpg"/><br/>
<img src="RuhulBeyan-3565_2.jpg"/><br/>
<img src="RuhulBeyan-3565_3.jpg"/><br/>
işlerini basiret üzere yürütsünler diye uyurlarken müjde, azarlama veya korkutma<br/>maksadıyla melek hikmet üzere bu şeyleri onlara temsilî olarak gösterir.<br/>
<i>Şerhu’s-Şir‘a</i>’da şöyle denilir: Levh-i mahfuz, sûretlerin göründüğü bir aynaya<br/>
benzer. Bir aynanın karşısına bir ayna daha konulup aradaki perde kaldırılsa bu aynanın<br/>sureti de öbüründe görülür.<br/>
Kalb ise ilimlerin resimlerini kabul eden bir aynadır. Kalbin şehevî arzular ve<br/>
hislerinin muktezası olan şeylerle uğraşması, kalb ile kalbin melekût âleminin bir<br/>parçası olan bu Levh’i mütalaa etmesinin arasına salınmış bir perde gibidir. Şâyet<br/>rahmet rüzgarı eserse bu perdeyi oynatıp kaldırır. Böylece kalb aynasında melekût<br/>âleminden şimşek gibi bir görüntü zuhûr eder. Bu görüntü, bazen devamlı ve sabit de<br/>olabilir.<br/>
İnsan uyanık olduğu sürece -Allah tarafından desteklenmiş olanlar hariç- hislerin<br/>
şehadet âleminden toplayıp getirdiği şeylerle meşguldür. Hisler uyku esnasında<br/>donuklaşır. Kalb de meşgalelerinden ve hayalden kurtulur. Cevheri itibariyle saf hale<br/>gelir ve perde ortadan kalkar. İşte o zaman kalbde sıfatları nisbetinde Levh’ten bazı<br/>görüntüler ortaya çıkar. Şu kadar var ki uyku, hayâlin bir şeyler yapmasına ve hareket<br/>etmesine mâni olmaz.<br/>
Kalbde Levh’den gelen bir görüntü ortaya çıkar çıkmaz hayal hemen onu alır, ona<br/>
yakın bir misâlle anlatır. Böylece tahayüllât hâfızada diğerlerine göre daha fazla yer<br/>eder. İnsan uykudan uyandığı zaman sadece bu hayali hatırlar. Bu sebeple rüya görenler,<br/>bu hayalin hangi mânâyı aksettirdiğini firasetleri sayesinde bakıp görmeleri için rüya<br/>tabircilerine ihtiyaç duyarlar. Bu sırdan dolayıdır ki rüya gören kimsenin bunu<br/>başkalarının iyiliğini düşünen bir âlime anlatması sünnettir.<br/>
Rüya üç çeşittir:<br/>1- Hadîsü’n-nefs/nefsin konuşması: Bir iş veya sanatla meşgul olan birinin kendisini o<br/>
işi yaparken görmesi, âşığın mâşukunu görmesi gibi.<br/>
2- Şeytanın korkutması: Şeytan bazı kimselerle oynayıp korkutur, onu üzecek şeyler<br/>
gösterir. Gusletmeyi gerektiren ihtilam da şeytanın insanlarla oynaması kabilindendir.<br/>Bu iki rüya çeşidinin yorumu yoktur.<br/>
3- Allah Teâlâ’dan olan tebşîrât: Rüyâ meleği Ümmü’l-kitâb’dan, yani Levh-i<br/>
mahfûz’dan bir bilgi getirir. Sahih olan rüya budur. Öteki rüyalar ise karışık ladgasü<br/>ahlâm rüyâlardır.<br/>
<b>5. Babası: “Yavrucuğum, rüyânı kardeşlerine anlatma; sonra sana bir tuzak</b><br/>
<b>kurarlar. Çünkü şeytan insana apaçık bir düşmandır.” dedi.</b><br/>
