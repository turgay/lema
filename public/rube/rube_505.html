<a name=506></a>Muhammed (a.s.)’e şefâat talebiyle geldikleri söylendi. Tahta baktım, üzerinde<br/>Rasûlullah (s.a.) oturuyordu. İbrâhîm, Mûsâ, Îsâ ve Nûh (a.s.) da dâhil olmak üzere<br/>diğer bütün peygamberler yerde oturmakta idiler. Onlara bakmaya ve konuşmalarını<br/>dinlemeye başladım. Mûsâ (a.s.) Peygamberimiz’e siz: <i>“Ümmetimin âlimleri<br/>İsrâîloğulları’nın peygamberleri gibidir.”</i> buyurmuşsunuz. Bana onlardan birini<br/>gösterebilir misiniz?” dedi. Peygamberimiz (a.s.), <b>İmâm Gazzâlî</b>’ye işâret buyurdular.<br/>Mûsâ (a.s.), Gazzâlî’ye bir soru sordu. O, soruya on şekilde cevap verdi. Mûsâ (a.s.):<br/>“Sorunun cevâba uygun olması gerekir. Ben tek soru sordum. Sen on cevap verdin.”<br/>şeklinde îtirâzda bulununca İmâm Gazzâlî: “Aynı îtirâz sizin için de geçerlidir. Çünkü<br/>Allah Teâlâ size: <i><b>“Elindeki nedir ey Mûsâ?” </b></i>(Tâhâ, 20/17) diye sorunca <i>“Bu benim<br/>asamdır.”</i> demekle yetinmeyip onun daha pek çok vasfını saydınız.” diyerek bu îtirâza<br/>karşılık verdi.<br/>
Ben bu sırada İbrâhîm, Mûsâ ve Îsâ gibi peygamberler yerde otururken taht üzerine<br/>
oturtulmuş bulunan Hz. Muhammed (s.a.)’in kadr u kıymetinin, şan ve şerefinin ne kadar<br/>büyük olduğunu düşünüyordum. Tam o sırada birisi ayağıyla beni dürttü. Uyandım ve<br/>mescidin kayyımını karşımda duruyor, gördüm. Sonra gözümden kayboldu. O adamı, şu<br/>ana kadar bir daha göremedim.<br/>
Bir şâir şöyle der:<br/><i>Onun zâtına istediğin şerefi nisbet et, lâyıktır,<br/>Onun değerini dilediğin kadar yücelt, münasiptir.</i><br/>
Ey Allah’ım! Bizleri O’nun şefâatine nâil eyle!<br/>Rasûl-i Ekrem (s.a.), Mekke’de iken Kâbe’ye doğru namaz kılmakla emrolunmuştu.<br/>
Medîne’ye hicret edince meleklerin göğe yükseldiği mekân olan Mescid-i Aksâ’ya<br/>doğru yönelmesi istendi. Sonra tekrar önceki kıblesi olan Kâbe tarafına döndürüldü.<br/>Buna göre âyetin mânâsı şöyledir: <i>“Şu anda üzerinde bulunduğu kıbleyi (Kâbe’yi) biz<br/>ancak, emredilen yöne dönmek konusunda Peygamber’e tâbi olan ile iki ökçesi<br/>üzerine geri dönenden ayırmak için kıble yaptık.”</i> İki ökçe üzerine dönmek; hak din<br/>olan İslâm’dan çıkıp bâtıla yönelmekten; yâni irtidâddan kinâyedir.<br/>
Allah Teâlâ, kıbleyi değiştirmekle, Hz. Peygamber’e ve beraberindekilere İslâm’ı<br/>
gönülden kabûl edenle îmanları zayıf olan ve ufak bir durumda şüpheye düşenlerin<br/>kimler olduğunu göstermek istemiştir. Yoksa onları bilmek değildir. Çünkü Allah,<br/>onların durumlarını bilmiyor değildir. Bilakis Allah ezelî ilmi ile onların hangi zamanda<br/>ve mekânda hangi davranışta bulunacaklarını bilmektedir. Aynı şekilde Allah’ın<br/>bildirmesi olmaksızın hiçbir şey hakkında bilgi edinmek mümkün değildir.<br/>
Diğer bir mânâ şöyledir: “Rasûlullah (s.a.) ve mü’minlerin bilmesi için böyle yaptık.”<br/>
Buna göre Allah Teâlâ, Rasûlü’nün ve mü’minlerin ilmini kendisine isnâd etmiş olur.<br/>Çünkü bunlar Allah’ın hâs ve kendisine pek yakın kullarıdır. <b>İmâm Kâşânî</b>,<br/><i>Te’vilât</i>’ında bu mânâyı tercih etmiş ve diğer görüşleri zayıf saymıştır.<br/>
Âyette geçen <i>“ilim”</i>, mârifet mânâsındadır ve “Rasûl’e tâbi olanları tanımamız için<br/>
