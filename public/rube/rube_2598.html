<a name=2599></a><img src="flower_sep.jpg"/><br/>
(s.a.v.)’e salât ü selâm getirmek müstehabdır. Aynı mecliste birkaç kez okunan bir secde<br/>ayetinin her okunuşu için ayrı ayrı secde yapmak ise müstehab değildir. Bu farkın<br/>sebebi, Rasûlullah (s.a.v.)’in buna ihtiyaç duyması, Azîz ve Celîl olan Rabb’in ise<br/>muhtaç olmamasıdır.<br/>
<b>İmam Muhammed İbnü’l-Arabî </b>(k.s.) <i>Ruhu’l-kuds</i> adlı eserinde der ki: “Namaz<br/>
kılan kimsenin yaptığı davranışlardan şeytanı en çok perişan edeni secdesidir. Çünkü<br/>onun Allah’ın huzurundan kovulmasına sebep olan günahı, Âdem’e secdeden<br/>kaçınmasıdır. Çok secde yapmak ve secdeyi uzatmak şeytanı hüzünlendirir. İnsan namaz<br/>kılarken secde dışında şeytandan korunmuş değildir. Çünkü secde halinde olan birini<br/>gören şeytan günahını hatırlayıp hüzünlenir, dolayısıyla kendisiyle meşgul olarak<br/>secdedeki insanı aldatmaya fırsat bulamaz. Bu sebeple Rasûlullah (s.a.v.) şöyle<br/>buyurmuştur: “Âdemoğlu secde ayetini okuyup secde edince şeytan ağlayarak uzaklaşır<br/>ve: “Bana yazıklar olsun! Âdemoğlu secde ile emrolundu. Secde edip cenneti kazandı.<br/>Ben de secde ile emrolundum, fakat ondan kaçınarak cehennemi hakettim.” der.<a href="RuhulBeyans.html#2600">”[164] </a>Kul<br/>secdede İblis’in şerrinden korunmuştur, fakat nefsin şerrinden korunmamıştır. Secde<br/>halindeyken gönle gelen havâtırın hepsi ya rabbânî, ya melekî yahut nefsîdir. Şeytanın<br/>bunda bir dahli yoktur. Kul secdeden kalktığı zaman İblis eski halini alır, üzüntüsü<br/>kaybolup seninle meşgul olmaya başlar.<br/>
Fakir <b>Bursevî</b> der ki: Burada şeytanın secdeden kibrinden dolayı kaçındığına işaret<br/>
vardır. Kâfirler gibi secdeden büyüklenip kaçınan ona tenezzül etmeyen herkesin bütün<br/>hallerinde en yakın dostu şeytandır. Mü’minler gibi tevazu gösterip secde eden kişiden<br/>şeytan her hâlinde değilse de secde halinde uzaklaşır. Fakat nefsini kibir ayıbından<br/>tezkiye edip temizlerse o zaman bütün hallerinde şeytan ondan uzaklaşır ve ihlaslı<br/>kılınan kullardan olur.<br/>
<i>Kulluk etmek sana süs olarak yeter<br/>Secdeye eğilmek senin başına taçdır<br/>Utanmalısın, gökte ve yerde<br/>Ne varsa taat secdesine kapanmakta<br/>Sen ona secde etmekten kaçınıyorsun<br/>Bu davranıştan vaz geçmen çok daha iyidir</i><br/>
<b>Hz. Şeyhülislâm </b>(k.s.) şöyle dedi: Ham olan kelek, secde etmeyen bir baştan daha<br/>
iyidir. Kepçe, cömert olmayan elden daha iyidir.<br/>
<i>Nefsin şerefi, cömertlikle; keramet secde iledir<br/>Bu ikisini taşımayan kimsenin yokluğu varlığından yeğdir</i><br/>
<i>et-Te’vîlâtü’n-Necmiyye</i>’de şöyle denilmektedir: <i>“Kuşkusuz Rabbinin katındakiler”</i><br/>
