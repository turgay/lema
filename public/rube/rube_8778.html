<a name=8779></a><img src="flower_sep.jpg"/><br/>
<img src="RuhulBeyan-8779_2.jpg"/><br/>
<img src="RuhulBeyan-8779_3.jpg"/><br/>
mecrûrun önce zikredilmesi, bu işin Allah için kolay olduğunu husûsen zikretmek<br/>içindir. Zira bu iş yalnızca zatında âlim ve kàdir olan ve yaptığı bir iş başka bir iş<br/>yapmasına engel teşkil etmeyen Allah’a kolay gelir. <i><b>“Sizin yaratılmanız ve öldükten<br/>sonra tekrar diriltilmeniz bir tek insanı yaratmak ve diriltmek gibidir”</b></i> (Lokman,<br/>31/28) âyetinde de beyan edildiği gibi.<br/>
<b>45. Biz onların dediklerini çok iyi biliriz. Sen onların üzerinde bir zorlayıcı</b><br/>
<b>değilsin. Tehdidimden korkanlara Kur’an’la öğüt ver.</b><br/>
<i>“Biz onların dediklerini biliyoruz.”</i> Yani dirilmeyi inkâr ettikleri, bunu dile getiren<br/>
âyetleri yalanladıkları ve de hiçbir hayır barındırmayan diğer sözlerini biliyoruz. Bu<br/>âyet, Rasûlullah (s.a.) için bir tesellî ve de kâfirlere karşı bir tehdiddir. “<i>Sen onlar<br/>üzerinde bir zorba değilsin.”</i> Yani onları zorla iman ettirecek yahut onlara dilediğini<br/>yapacak birisi değilsin. Sen yalnızca bir hatırlatıcısın. “<i><b>Sen bir hatırlatıcısın, onların<br/>üzerinde bir zorba değilsin” </b></i>(Ğâşiye, 88/21-22) âyetlerinde de beyan edildiği gibi.<br/>Yani sen onları istediğin şeyleri yapmaya zorlayacak birisi değilsin. Bu âyette geçen<br/>“cebr” kelimesi aslında bir şeyi bir tür zor kullanmak yoluyla ıslah etmek demektir.<br/>Allah’ın isimlerinden birisi olan Cebbâr’ın anlamı da kullarını istediği şeyi yapmaya<br/>zorlayan demektir.<br/>
<i>“Tehdidimden korkanlara Kur’an’la öğüt ver.” </i>Onlara Kur’ân’daki öğütlerle öğüt<br/>
ver. Zira bundan istifâde edeceklerdir. Nitekim <i><b>“Sen hatırlat, zira hatırlatmanın<br/>müminlere faydası dokunur”</b></i> (ez-Zâriyât, 51/55) âyetinde de aynı hususa yer<br/>verilmektedir. “<i><b>Muhakkak sen zikre tâbi olan ve Rahman’da ğayb ile haşyet duyanı<br/>uyarırsın”</b></i> (Yasin, 36/11) âyetinde de uyarı ve öğüdün kimlere fayda vereceği beyan<br/>edilmektedir. Bunların dışında kalan yani öğüt almayanlarla ise biz ilgileniriz onlara<br/>sözlerinin gerektirdiği ve amellerinin doğurduğu türlü azab ve muhtelif cezâlara<br/>çarptırırız. Vaîd, bir kimseyi azabla korkutmaktır. Bununla birlikte, daha önce de geçtiği<br/>üzere, bizzat azab hakkında da kullanılır.<br/>
Âriflerden biri şöyle demiştir: Allah Teâlâ nebîsine azametinden haşyet duyanları ve<br/>
büyüklüğünden (kibriyâ) korkanlara Kur’ân ile hatırlatmada bulunmasını, öğüt<br/>vermesini emretti. Çünkü onlar ehl-i Kur’ân’dır. Ehl-i Kur’ân da ehlullah’tır ve onun<br/>has kullarıdır. Onlar, hitabın hakikatlerini ubûdiyet sıfatıyla bilirler, Kur’ân ile onun<br/>derinliklerine doğru yükselirler ve Hakk’ı Hak ile perdesiz görürler. Kur’ân ile<br/>ebediyete yükselirler.<br/>
<b>Ahmed b. Hemdân</b> (rh.a.) şöyle demiştir: Kur’ân’ın öğütlerinden yalnızca imanları<br/>
ve islamlarından, alıp verdikleri bütün nefeslerinden korku duyanlar öğüt alabilirler.<br/>
