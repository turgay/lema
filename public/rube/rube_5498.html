<a name=5499></a><img src="RuhulBeyan-5499_1.jpg"/><br/>
<img src="RuhulBeyan-5499_2.jpg"/><br/>
<b>101. Sûra üflendiği zaman artık aralarında akrabalık bağları kalmamıştır;</b><br/>
<b>birbirlerini de arayıp sormazlar.</b><br/>
Kıyâmetin kopması için “<i>Sûra üflendiği zaman</i>” Bu, ikinci üflemedir. Sûra ikinci<br/>
defa üflendiğinde yeniden diriltilme ve kabirden çıkma meydana gelir. Sûr, kendisine<br/>üflenen boynuz gibi bir şeydir. Allah onu ruhların cesedlerine dönmesine sebep<br/>kılmıştır.<br/>
“<i>Artık aralarında</i>” bugün aralarında olduğu gibi kendilerine fayda verecek<br/>
“<i>akrabalık bağları kalmamıştır.</i>” Çünkü aşırı şaşkınlıktan ve kendilerini dehşetin<br/>kaplamasından dolayı birbirlerine merhametleri ve şefkatleri ortadan kalkar. Öyle ki<br/>kişi kardeşinden, annesinden, babasından, eşinden ve oğullarından kaçar (bk. Abese,<br/>80/34-36). Ya da onların kendisiyle övünecekleri akrabalık bağları kalmaz.<br/>
Neseb, iki ve daha fazla kimse arasında yakınlık/akrabalık, yâni ebeveynden birisi<br/>
cihetinden ortaklık demektir. Bu ise iki türlüdür: Babalarla oğullar arasındaki ortaklık<br/>gibi boyuna olan neseb, kardeşler ve amca oğulları arasındaki neseb gibi enine olan<br/>neseb.<br/>
“<i>Birbirlerini de arayıp sormazlar.</i>” Yâni onların bâzısı bâzısını sormaz. Ona: “Sen<br/>
kimsin? Hangi kabileden ve soydansın?” ve benzeri sözler söylemez. Çünkü herkes<br/>korkunun artıklığı yüzünden kendisi ile meşguldür. Birbirlerini tanımazlar ve<br/>birbirlerini arayıp sormazlar. Nitekim dünyada da iş büyüyünce baba çocuğunu tanımaz<br/>olur. <i>“<b>İşte o zaman, birbirlerine dönerek soracaklar.</b>”</i> (es-Sâffât, 37/50) âyeti buna<br/>ters düşmez. Çünkü onların birbirlerini arayıp sormamaları hesaba çekilmeden önce<br/>ikinci defa sûra üfürülmesinin başlangıcındadır. Birbirlerini arayıp sormaları bundan<br/>sonradır. Yine kıyamet günü uzun bir gündür. O günde elli konak vardır. Her konak bin<br/>yıldır. Bir konakta birbirlerini arayıp sormaktan ve tanımaktan alıkoyacak kadar onların<br/>üzerinde korku ve endişe artar da onun farkında bile olamazlar. Başka bir konakta ise<br/>kendilerine gelirler, birbirlerini arayıp sorarlar ve tanırlar.<br/>
<b>Şa‘bî</b>’den rivâyet edildiğine göre <b>Âişe</b> (r.anhâ): “Ey Allah’ın Rasûlü, kıyâmet günü<br/>
birbirimizi tanıyacak mıyız? İşitiyorum ki Allah “<i>Sûra üflendiği zaman artık<br/>aralarında akrabalık bağları kalmamıştır; birbirlerini de arayıp sormazlar.</i>”<br/>buyuruyor.” dedi. Efendimiz (a.s.):<br/>
<i>“Üç konak vardır ki onlarda her nefis kendinden geçer. Her insana amel defteri</i><br/>
<i>verildiği zaman, mizanlar kurulduğu zaman ve cehennem köprüsünün (sırat)<br/>üzerinde.”</i> buyurdu<a href="RuhulBeyans.html#5502">.[102]</a><br/>
<b>İbn Mes‘ûd</b> (r.a.) şöyle demiştir: “Kıyamet gününde kadın ve erkek kulun elinden<br/>
tutulur. Önceki ve sonrakilerin gözü önüne dikilir. Sonra bir münâdî “Bilesiniz ki bu<br/>filan oğlu filandır. Kimin onda hakkı varsa gelip hakkını alsın.” diye seslenir. Kul, o<br/>
