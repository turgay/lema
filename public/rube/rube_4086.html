<a name=4087></a>içine rüzgâr vermek demektir. Bu ifâde, hayat vermekten kinâyedir. Ortada ne ‘üfleme’<br/>ne de ‘üflenen’ vardır. Bilakis hakîkatte bu, var eden, var edilen, var edenin<br/>hüviyyetinin var edilene geçmesi, sıfat ve fiilinin onda zuhûrundan başka bir şey<br/>değildir.<br/>
<b>Şeyh İzzeddin</b> der ki: “en-Nefh, kabûle elverişli olan yerde rûhun nûrunu yakan<br/>
şeyden ibârettir. Buna göre nefh, yakıp aydınlatmanın sebebidir. Allah Teâla hakkında<br/>nefhin sûreti/zâhirdeki anlamı muhâldir. Müsebbeb (sebeb olunarak ortaya konulmuş<br/>şey) ise muhal değildir. Dolayısıyla âyette nefhin neticesi nefh olarak, yâni tutuşturma<br/>olarak ifâde edilmiştir. Ruhun nûrunun kendisi sâyesinde tutuştuğu sebeb ise faildeki ve<br/>bu nûru kabûle elverişli olan mahaldeki bir sıfattır. Fâilin sıfatı ise cömerdliktir ki o<br/>varlığın kaynağıdır.<br/>
O, her varlığa varlığının hakîkatini bizâtihî verendir (feyyâzdır). Bu sıfat ‘kudret’ diye<br/>
ifâde edilir. Bunun misâli güneş ışığının aradaki perde kalkınca aydınlanma kâbiliyeti<br/>olan her şeyin üzerine feyezân etmesidir. Bu ışığı kabûl eden, renklenme özelliği<br/>olmayan hava değil, renk alabilen varlıklardır. Aydınlanmayı kabûle elverişli olan yerin<br/>sıfatı ise Allah Teâlâ’nın: “<i>Ona şekil verdiğim zaman</i>” buyurduğu üzere şekil vermede<br/>meydana gelen olgunluk (istivâ) ve ölçülülük (itidâl)dir. Kabûl edenin sıfatının misâli<br/>de aynanın parlak ve cilâlanmış olmasıdır. Ayna cilâlanmadan önce karşısında olsa bile<br/>bir sûreti kabûle elverişli değildir. Parlatıldıktan sonra ise karşısındaki sûret sâhibinin<br/>sûreti aynada ortaya çıkar. İşte nutfe olgunluğa erince onda ruh meydana gelir.<br/>
<i>Aynanın o berraklığı aslında gönlün vasfıdır<br/>O, nihâyetsiz sûretleri kabûl eder<br/>Cilâcılar aynanın kir ve pasından kurtulmuşlardır<br/>Her zaman durup beklemeden mahbûbu görürler</i><br/>
Allah Teâlâ Âdem (a.s.)’a bizzat şekil verdiği, düzeltip dengelediği, mukaddes<br/>
elleriyle yaratıp düzgün bir biçime soktuğu; sonra da arada herhangi bir vâsıta<br/>olmaksızın rahmânî nefesinden üflediğinden dolayı, bu üflemeyi (nefhi) kendisine izâfe<br/>etmiştir. Bu rahmânî nefes, <i><b>“Rabbinin gölgeyi nasıl uzattığını görmedin mi?”</b></i> (el-<br/>Furkan, 25/45) âyetiyle işâret edilen gölge varlıktır (el-vücûd ez-zıllî). Bu öyle bir<br/>üflemedir ki bu iki mukaddes el ile aracısız olarak düzenlenen cesede bizzât ilâhî bir<br/>üfleme olduğu için ister cemâlî-lutfî olsun ister celâlî-kahrî olsun bütün ilâhî isimleri<br/>ma‘rifeti/bilmeyi zaruri kılar.<br/>
<b>Şeyh İzzeddin</b> der ki: “Ruh, bir yönde ve bir yerde olmaktan münezzeh bir varlıktır.<br/>
Her şeyi bilme ve her şeyden haberdar olma gücü vardır. Bu, (Allah’la ruh arasındaki)<br/>öyle bir münâsebet ve öyle bir benzerliktir ki rûhun dışındaki cismânî varlıklarda böyle<br/>bir özellik bulunmadığından dolayı Allah Teâlâ’ya izâfe edilmek rûha mahsûs<br/>kılınmıştır.”<br/>
<b>İmam Celdekî</b> de <i>Kitâbü’l-Burhan</i>’ın ‘İnsan’ bölümünde şöyle der: “İlk yaratılışta<br/>
