<a name=2885></a><img src="flower_sep.jpg"/><br/>
kalbine şek ve şüphe düşmüştür. Çünkü Rumlar arasında sayılamayacak kadar âlimler,<br/>sâlihler ve velîler vardır. Sonra Peygamber Efendimiz’in kendisine söylediği bu sözü<br/>iyice düşünüp araştırmış ve ma’sumdan muradın peygamberler olduğunu, Rumlar<br/>arasında bulunan bu âlim, sâlih ve velî zâtların ise “korunmuşlar (mahfûzîn)” denilen<br/>kimseler olduğu neticesine varmıştır. Bütün bu bilgiler <i>Envâru’l-meşârık</i>’tan alınmıştır.<br/>
Sahih bir hadiste sâbit olduğuna göre “<i>Kıyâmetin kopacağı zaman (yeryüzünde)</i><br/>
<i>hiçbir müslüman kalmayacaktır</i>.”<a href="RuhulBeyans.html#2886">[167] </a>Fakat Rumlar bulunacaktır. Günümüzde<br/>kâfirlerin ekserisini oluşturdukları gibi kıyametin kopacağı vakitte de kâfirlerin<br/>ekseriyetini onlar oluşturacaklardır.<br/>
Sonra şunu da bilesin ki kişinin Allah yolunda savaştan geri kalması, onun<br/>
cimriliğinden kaynaklanmaktadır. Cimrilik ise insanda bulunan en kötü sıfatlardan<br/>birisidir. <b>İbrâhim b. Edhem</b>: “Cimri olmaktan sakının.” demiş. Kendisine:<br/>
“–Cimrilik nedir?” diye sorulunca:<br/>“–Dünya ehline göre cimrilik, kişinin malına haris olması, onu harcamada sıkı<br/>
davranmasıdır. Âhiret ehline göre ise canını Allah yolunda fedâ etmede cimrilik<br/>göstermesidir.<br/>
Şunu iyi bilin ki kul canını Allah rızası için adarsa Allah onun kalbine hidayet ve<br/>
takva ihsan eder ve ona sekînet, vakar, üstün bir ilim ve kamil bir akıl bahşeder.”<br/>
Öyleyse akıllı kişi, malını ve canını küçük cihad ve büyük cihad uğrunda<br/>
harcamalıdır. Ancak bu sayede Allah Teâlâ’nın rızasına nâil olur. Cömertlik insanın<br/>sahip olduğu en güzel sıfatlardan birisidir.<br/>
<b>Ebû Cüheym b. Huzeyfe</b>’den şöyle bir hadise nakledilmiştir: Tebük savaşında savaş<br/>
alanında amcamı aramak için çıkmıştım. Yanımda bir miktar su vardı. Henüz ölmemişse<br/>suyu ona içirmek istiyordum. Amcamı buldum, yüzünü sildim ve ona:<br/>
“–Su vereyim mi?” dedim. Başıyla:<br/>“–Evet” işareti yaptı.<br/>Tam o sırada bir kişi susuzluktan âh diye inlemeye başladı. Amcam başıyla suyu ona<br/>
götürmemi işaret etti. Gittim ve gördüm ki âh diye inleyen Hişâm b. Âs imiş. Ona:<br/>
“–Su vereyim mi?” dedim.<br/>“–Evet” dedi. Ona suyu içirmek için eğildiğimde susuzluktan âh diye inleyen bir başka<br/>
ses işittim.<br/>
Hişam, suyu ona götürmemi işaret etti. Gidip yanına vardığımda adam ölmüştü. Suyu<br/>
Hişam’a geri getirdim, o da ölmüştü. Amcama yetiştirmek için döndüm. Ama o da<br/>ölmüştü. <i>Hâlisatü’l-hakâik</i> adlı eserde bu şekilde anlatılmıştır.<br/>
<b>Hâfız Şîrâzî </b>(k.s.) der ki:<br/>
<i>Ömür ve malı dost yolunda feda etmedik, yazık!<br/>Aş yolunda bu kadar gösteremedik fedakârlık</i><br/>
