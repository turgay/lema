<a name=5721></a>b. Ken’an neslindendi ve o şehirde yerleşmişti. Fıstık ağacı o şehirdeydi.<br/>
İnsanlar o ağacın tohumunu on iki şehre götürdüler. Her bir şehirde fıstık ağacı<br/>
büyüdü. Şehir halkı o ağacı mâbudları kabul ettiler. İlk fıstık ağacının altındaki<br/>çeşmeden kimsenin su içmesine veya götürmesine izin verilmezdi. “O ilâhlarımızın<br/>hayat kaynağıdır. Kimseye onların hayâtından bir şey eksiltmek uygun değildir.”<br/>derlerdi. Halk su içmek istediğinde Ress nehrine giderdi. Her ay şehir halkı fıstık<br/>ağacının altında toplanır, ağacı süs ve renkli elbiselerle süsler, kurbanlar keser, büyük<br/>bir ateş yakıp kurbanları üzerine atarlardı. Dumanlar göğe yükselip karanlıkta<br/>gökyüzünü göremez olduklarında secdeye kapanırlar, yalvarıp yakararak ağaca<br/>yönelirlerdi. Ağacın ortasından şeytan “Ben sizden razı oldum. Gönlünüz hoş, gözünüz<br/>aydın olsun.”<b> </b>diye seslenir; şeytanın sesini işiten halk başlarını kaldırır, sevinç ve<br/>neşeyle şarap içerek geceyi geçirirlerdi. Mabudlarının kendilerinden razı olduklarını<br/>ifâde etmek isterlerdi.<br/>
Böyle bir hayat süren topluluğun şirki ve küfürleri gün geçtikçe arttı, inad ve isyanları<br/>
fazlalaştı. Hak Teâlâ İsrâiloğulları’ndan Yehûda b. Yâkub neslinden bir peygamber<br/>gönderdi. Uzun zaman onları doğru yola dâvet etti. İnanmadılar, şirkleri ve küfürleri<br/>arttı. Peygamber Allah’a yalvardı, ve onlara şöyle bedduâ etti: “Ya Rabbi, kulların beni<br/>yalanlamaktan ve seni inkâr etmekten başka bir şey kabul etmediler. Zararı da faydası<br/>da olmayan bir ağaca tapıyorlar. Artık sen onlara kudreti ve kuvvetini göster.”<br/>Peygamberin bu bedduâsı üzerine ağaçların tamamı kurudu. Bütün uğursuzlukların o<br/>peygamber yüzünden başlarına geldiğini, peygamberlik davası güdüp ilâhlarının<br/>kusurlarını aradığı için bunların olduğunu düşünerek peygamberi yakaladılar ve büyük<br/>bir kuyuya attılar.<br/>
Rivâyet edildiğine göre içi boş ve geniş kamışlar yaptılar ve kuyuya uzatıp su çektiler.<br/>
Nihâyet (peygamberin duâsıyla) kuyu kurudu. Peygamberi daha uzak bir kuyuya<br/>götürdüler, içine atıp üzerine büyük bir taş koydular. Kamışları kuyudan çıkardılar.<br/>Aralarında, “Bakalım ilâhlarımız bizden hoşnud mu? Çünkü kusurlarını arayan<br/>peygamberi helâk ettik.” diye konuştular.<br/>
Peygamberleri o korkunç yerde Allah’a yalvarıp yakardı, şöyle dedi: “Efendim,<br/>
Mevlâm, yerimin darlığını, çektiğim sıkıntının çetinliğini görüyorsun. Gücümün<br/>zayıflığına ve çaremin azlığına bakıp merhamet et, rûhumu almakta acele et ve dâvetime<br/>icâbeti geciktirme.” Nihâyet o peygamber (a.s.) vefât etti. Allah Cebrâil’e şöyle<br/>buyurdu: “Benim hilmim bu kullarımı aldanışa sevk etti, mekrimden emin oldular,<br/>benden başkasına taptılar ve rasûlümü öldürdüler. Ben bana isyan edenden ve<br/>azâbımdan korkmayandan intikam alırım. Ben onları mutlaka âlemlere ibret kılacağıma<br/>ve onlara cezâ vereceğime yemin ettim.”<br/>
Bunun üzerine Allah onlara sıcak sam rüzgârları gönderdi. Hepsi bir yerde toplanıp<br/>
birbirlerine kenetlendiler. O anda yer ayaklarının altında kibrit taşı gibi oldu. Yukarıdan<br/>siyah bir bulut göründü, ateş yağdırmaya başladı. Ateşte eriyen kalay gibi eriyip<br/>gittiler.”<br/>
