<a name=9239></a><img src="RuhulBeyan-9239_1.jpg"/><br/>
<img src="RuhulBeyan-9239_2.jpg"/><br/>
<img src="RuhulBeyan-9239_3.jpg"/><br/>
<i> </i><br/>
<b>10. Ne oluyor size ki, Allah yolunda harcamıyorsunuz? Halbuki göklerin ve yerin</b><br/>
<b>mîrâsı Allah’ındır. Elbette içinizden, fetihten önce harcayan ve savaşanlar, daha<br/>sonra harcayıp savaşanlara eşit değildir. Onların derecesi, sonradan infak eden ve<br/>savaşanlardan daha yüksektir. Bununla beraber Allah hepsine de en güzel olanı<br/>vâdetmiştir. Allah yaptıklarınızdan haberdârdır.</b><br/>
“<i>Ne oluyor size ki, Allah yolunda harcamıyor sunuz?</i>” Yâni gerçekte Allah’a âid<br/>
olan malları O’nun halîfeleri olduğunuz halde, O’nun yakınlığını kazanmak üzere<br/>Allah’ın rızâsı olan yerlere harcamanıza engel olan sebep nedir? Âyette geçen <i>fî<br/>sebîlillâh/Allah yolunda </i>sözü Allah’ın yakınlığını kazanmak için cümlesinin yerine<br/>müsteâr olarak kullanılmıştır. Bazıları da <i>Allah için </i>mânâsında olduğunu söylemişlerdir<br/>
“<i>Halbuki göklerin ve yerin mîrâsı Allah’ındır.</i>” Bu cümle âyetteki <i>lâ</i><br/>
<i>tünfikun/harcamıyorsunuz </i>anlamındaki fiilin fâilinin hâli veya hazfedilmiş mef’ûlüdür.<br/>Yâni yaratılmış olan bütün şeyler yok olduktan sonra onlardan size hiçbir şey<br/>kalmayacak hepsi Allah’a kalacak olan bu malları Allah yolunda harcamayı terk<br/>etmenizin sebebi nedir? Böyle olunca, karşılığında sevap ve mükâfât bırakacak tarzda<br/>onları hayır yerlerine sarf etmek elde tutmaktan daha iyidir. Yoksa bedava ve karşılıksız<br/>olarak elinizden çıkacaktır.<br/>
<b>Râğıb</b> şöyle demiştir: Sonuçta her şeyin kendisine döneceğinden Allah Teâlâ<br/>
kendisini vâris olarak nitelendirmiştir.<br/>
<b>Ebü’l-Leys</b> ise, Araplar insanın terk edip gittiği şeylerin mîras olduğunu bildikleri<br/>
için âyet-i kerîmede mîras kelimesi zikredilmiş, böylece Allah Teâlâ onlara, tanıyıp<br/>anladıkları bir ifâde ile hitab buyurmuştur.<br/>
Bazı büyükler demişlerdir ki, şâyet kalplerde mal sevgisi olmasaydı zekât farz<br/>
kılınmazdı. Buradan hareketle bazıları da şöyle demişlerdir: Ârif olanın üzerinde zekât<br/>ya da başkasına âid herhangi bir hak bulunmaz. Gerçi kul namaz ve cünüplükten<br/>temizlenmek ve benzer ibâdetlerle mükellef olduğu gibi zekâtla da mükelleftir. Çünkü o<br/>bilir ki, kendi nefsinde bütün bir âlem mevcuttur. Bu âlem içinde mal sevgisine sâhip<br/>olduğu halde zekâtını ödeyerek bu yönden hakkını yerine getirir ve onu elinden çıkarır.<br/>Bu sebeple bir yönüyle zâhid iken diğer taraftan dünyaya rağbet eden bir başka yönü de<br/>vardır.<br/>
Nitekim Peygamberimiz (s.a.) de malının zekâtını vermiştir. Olgun insan odur ki, hem<br/>
malın zekâtını vererek hem de zâhid olmaya çalışarak her iki yönü birleştirir. Zira<br/>gerçekte mükellefiyet, mükellefin kendisinden dolayı değil, mükellefte malın<br/>bulunmasındadır. Çünkü mal kendi kendine ayrılıp zekât olamayacağından, mükellef<br/>malının zekâtını ayırmakla mükellef tutulmuştur. Şu halde âriflerde nefisteki her iki<br/>
