<a name=463></a>Allah demekti. Allah Teâlâ kendisine bir evlâd ihsan edince adını, <i>“İsmâiyl”</i> koydu.<br/>
Beytin temizlenmesinden maksad, Kâbe’nin putlardan, pisliklerden ve kudsiyetine<br/>
yakışmayacak şeylerden uzak hertutulup, Beyt’i muhâfaza etmeleri ve onu ilk hali üzere<br/>tertemiz tutmalarıdır.<br/>
Yâni ona pis şeyleri yaklaştırmamalarıdır. Bir âyette:<i> <b>“Onlar için temizlenmiş eşler</b></i><br/>
<i><b>vardır.” </b></i>(el-Bakara, 2/25) buyurulmaktadır. Bundan maksad o eşlerin temizlenmiş<br/>olmaları değil, temiz yaratılmalarıdır. Buradaki mânâ da aynıdır. Âyetteki<br/><i>“kalanlar”</i>dan maksad, Kâbe’nin yanında kalan, ona mücâvir olanlardır. <i>“Tavaf<br/>edenler”</i> ile dışarıdan gelenler <i>“kalanlar”</i> ile Harem’de kalanlar kasdedilmiştir. Gerçi<br/>tavâf, sadece dışardan gelenlere mahsûs değilse de, Mîkat’ı ihramsız geçmek câiz<br/>olmadığı için onların ayrı bir meziyeti vardır. <i>“Rükû ve secde edenler”</i>den murâd,<br/>namaz kılanlardır. Zira kıyâm, rükû ve secde namaz kılanların hallerindendir. Rükû ve<br/>secde birbirine yakın oldukları için, aralarına atıf edatı getirilmemiştir.<br/>
Mescid-i Haram’da Kâbe’ye bakarak oturmak da bir ibâdettir. Hz. Peygamber: <i>“Allah</i><br/>
<i>Teâlâ, Kâbe üzerine her gün, 120 rahmet indirir. Bunun, altmışı tavâf edenler için,<br/>kırkı namaz kılanlar için ve yirmisi de Kâbe’yi seyredenler içindir.”</i><a href="RuhulBeyans.html#468">[11]</a> buyurmuştur.<br/>
Âyet-i kerîme’de: <i>“Evimi titizlikle temizleyin.”</i> hükmü sadece Kâbe’ye has olmayıp,<br/>
Allah’ın tüm mescidleri için geçerlidir. Âyette Kâbe’nin zikri, o dönemde mescid<br/>olarak sâdece Kâbe’nin bulunması sebebiyledir.<br/>
<b>Hz. Ömer</b>’den rivâyet edildiğine göre O, Mescidde bir adamın gelişigüzel<br/>
konuştuğunu duymuş ve: “Bu ne lâübâlilik, nerede olduğunu bilmiyor musun?” diye<br/>adamı azarlamıştı.<br/>
Hz. Peygamber (s.a.) hadis-i kudsî’de Allah Teâlâ’nın, kendisine: <i>“Ey uyarıcıların ve</i><br/>
<i>rasûllerin kardeşi! Kavmini, mescidlere selîm kalblerle, yalandan âri, temiz dillerle,<br/>elleri ve avret yerleri maddî ve mânevî pisliklerden temizlenmiş olarak girmeleri<br/>konusunda uyar. Benim mescidlerime, üzerlerine mazlumun hakkı olduğu yâni<br/>zulmetmiş olarak gelmesinler. Bu şekilde gelirlerse, onlara lânet ederim. Tâ ki<br/>zulmettiklerinin âilelerine haklarını verinceye kadar. Oysa selîm bir kalble huzûruma<br/>gelenlerin, işiten kulağı, gören gözü olurum. Onlara dost ve arkadaş olur, onları<br/>cennette nebîler, sıddıklar, şehidler ve sâlihlerle beraber kendime dost edinirim.”</i><a href="RuhulBeyans.html#468">[12]<br/></a>diye vahyettiğini söylemiştir.<br/>
Burada Allah’ın <i>“Evim”</i> şeklinde kendisine izâfe ettiği ev, gerçekte kalb evidir. Allah<br/>
Teâlâ, kalb evinin mâsivâdan temizlenmesini ve sadece kendisine hâs kılınmasını<br/>emretmektedir. Nitekim bir şiirde şöyle söylenmiştir:<br/>
<i>Bir gönlü al götür ki o gönlü ziyâret hacc-ı ekberdir.<br/>Böylesi bir gönlü ziyâret nice bin Kâbe’den daha iyidir.<br/>Kâbe Âzer’in oğlu İbrâhîm (a.s.)’ın yaptığı binâdır.<br/>Gönül ise Hakk Teâlâ hazretlerinin tecelligâhıdır.<br/></i>Zira kalb, Allah’ın nazargâhıdır. İçerisine İlâhî nûrların ve Râhmânî sırların tecellisi<br/>
ile vakar ve sekînetin inmesi için mutlaka tasfiye edilmeye, arıtılmaya ihtiyacı vardır.<br/>
