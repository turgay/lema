<a name=6929></a>bereket verdi. Kimse onun neslini saymaya güç yetiremez. Özellikle Dâvud (a.s.)<br/>zamanında. Dâvud (a.s.) İsrâiloğulları’nın sayısını bilmek istedi. Filistin coğrafyasında<br/>yerleşenler uzun zaman saydılar da bitiremediler ve ümitlerini kestiler. Sonra Dâvûd’a<br/>(a.s.) şöyle vahiy geldi: “İbrahim’e göstermiş olduğumuz rüyada oğlunun kesilmesini<br/>tasdik edip ahdine vefa gösterince ona nesline bereket vereceğimizi vaad ettik. Onların<br/>bu çokluğu bundandır. Ancak onlar çokluklarını kendilerinden bildiler ve bencillik<br/>gösterdiler. Şüphesiz onların sayısını eksilteceğim. Şimdi üç belâ üzerinde<br/>muhayyerdirler. Seçtiklerinden birini onlara vereceğim. <i>Birincisi</i>: Kıtlık, ihtiyaç ve<br/>açlık. <i>İkincisi</i>: Üç aylık düşman musallatı. <i>Üçüncüsü</i>: Veba ve taun.<br/>
Davud (a.s.) üç gün İsrailoğulları’nı topladı ve onlara bu üç şey arasında seçim<br/>
yapmalarını istedi. Üçü arasından tâunu seçtiler. ‘Bu en kolay ve çirkinliği en az<br/>olanıdır’ dediler. Sonra hepsi ölüm için gerekli olan şeyleri hazırladılar, gusül ettiler,<br/>üzerlerine koku saçtılar, kefen giydiler. Çoluk çocuk, büyük küçük sahraya çıktılar.<br/>Dâvud (a.s.) sahrada secdeye kapandı, onlar da duâ ve niyazda bulundular. Âlemlerin<br/>Rabbi olan Allah onlara tâun gönderdi. Bir günde o kadar kişi helâk oldu ki, bu<br/>hadiseden sonra onları iki ayda defnedebildiler. Tâunun üzerinden bir gün geçtikten<br/>sonra Allah Teâlâ Dâvud (a.s.)’ın duâsını ve onların yakarışını kabul etti; tâunu<br/>onlardan giderdi. Allah Teâlâ, onlara verdiği rahmetin şükrü olmak üzere, orada bir<br/>mescid yapmalarını ve içinde sürekli zikir, duâ ve niyazda bulunmalarını emretti. İşe<br/>koyuldular ve ilk olarak Beytü’l-makdis’i inşâ ettiler. Dâvud (a.s.) sırtında taş<br/>taşıyordu, İsrailoğullarının ileri gelenleri de aynı şekilde taş taşıyorlardı. Nihayet bir<br/>adam boyu yükselttiler. Sonra Dâvud (a.s.)’a, “Bu şehre ‘Beytü’l-makdis’ adını verdik.<br/>Burası peygamberlerin ayak bastığı, temiz ve iyi insanların hicret ettikleri ve<br/>konakladıkları yerdir.” diye vahiy geldi.<br/>
Büyüklerden birisi şöyle demiştir: Dâvud (a.s.) Beytü’l-makdis’i bina etmek istedi.<br/>
Bir kaç kez bina ettiyse de bitirip tamamlayınca yıkıldı. Dâvud (a.s.) durumu Allah’a<br/>arz ve şikayet etti. Allah ona: “Elbette benim bu evim kan dökücülerin ellerinde kaim<br/>ve mâmur olmaz.” diye vahyetti. Dâvud (a.s.): “Ya Rab! Bu kan senin yolunda<br/>dökülmedi mi?” dedi. Allah Teâlâ: “Evet, ancak onlar da benim kullarım değil miydi?”<br/>buyurdu. Bunun üzerine Dâvud (a.s.): “Ya Rab! Bu Beytü’l-makdis’in inşasını benim<br/>soyuma nasib et.” dedi. Allah da ona: “Senin oğlun Süleyman (a.s.) onu bina edecek.<br/>Çünkü ben senden sonra onu hükümdar kılacağım ve onu kan dökmekten sâlim<br/>kılacağım. Beytü’l-makdis’i onun eliyle tamamlamayı takdir edeceğim.” diye vahyetti.<br/>
Bunun sebebi şudur: Allah’ın yarattıklarına şefkat, onları ölüme götürecek cezâları<br/>
uygulayarak Allah için gayret etmekten daha evlâdır. Bu dünyayı ikame etmek yok<br/>etmekten evlâ olduğu için Allah kâfirleri de ibkâ etmek üzere onlar hakkında cizye ve<br/>sulhü farz kılmıştır.<br/>
Görmez misin ki, bir kimseye kısas uygulamak vâcib olduğu halde, nasıl kanı dökülen<br/>
kimsenin velisine fidye almak veya affetmek meşrû kılınmıştır. Eğer veli bunları<br/>reddederse o kimse o zaman öldürülür. Yine görmez misin ki kanı dökülen kimsenin<br/>
