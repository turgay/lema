<a name=8119></a><img src="flower_sep.jpg"/><br/>
<img src="RuhulBeyan-8119_2.jpg"/><br/>
ve aynı sayıda kalp levhine de nazar etmektedir. Artık orada dilediğini siler, dilediğini<br/>yazıp korur. Buradaki günden maksad gelecek gün olup Allah katında bin yıl olarak<br/>yayılmış olan gündür. Senenin günlerinin sayısıyla buna işâret edilmiştir. Bunu iyi<br/>anlamalısın.<br/>
Mademki kalp Allah’ın levhidir, öyleyse kul kalpten masivâyı silmeli ve kalbi onun<br/>
şânına yaraşır biçimde tezyîn etmelidir. Çünkü kalp nazargâh-ı ilâhîdir. Bazı büyükler<br/>şöyle demiştir: Kişinin meyli şehvet, sûret ve insanlara olursa bu kişi insanlar<br/>tarafından iltifat ve itibar edilen elbiseler giyip dışını süslemekle meşgul olur. Şâyet<br/>meyli sevgiye, hakka ve hakîkate olursa bu kişi de Allah katında muteber olan şeylerle<br/>iç âlemini ve gönül dünyasını süslemekle meşgul olur. Dış yöne pek iltifat etmez.<br/>Bilakis ne olursa olsun kendisini soğuk ve sıcaktan koruyacak basit ve mütevâzi<br/>şeylerle yetinir.<br/>
Bazı büyükler şöyle demiştir: Gece gündüz Allah’ın kitabı Kur’an’la meşgul olmak<br/>
seni hürler makamına ulaştırır. Çünkü Allah’ın zikrine götüren her şey hasta kalplerin<br/>ilacıdır. Zîrâ kalbî hastalıkların en büyüğü Allah’ı unutmaktır. Allah Teâlâ şöyle<br/>buyuruyor <i>“<b>Allah’ı unuttuklarından dolayı Allah’ın da onlara kendi canlarını<br/>unutturduğu kimseler gibi olmayın”</b></i> (el-Haşr, 59/19) Şüphesiz bir hastalığın ilacı<br/>onun tam zıddı olan şeydir. Dolayısıyla unutmanın ilacı da Allah’ı zikretmektir. Nitekim<br/>âyet-i kerimede <i>“<b>öyleyse beni anın ki ben de sizi anayım”</b> </i>(el-Bakara, 2/152)<br/>buyrulmaktadır.<br/>
Şâir şöyle der:<br/>
<i>Kalbin, Allah’ı gösteren bir aynadır,<br/>O halde aynanın yüzü niçin karanlık?<br/>Cilâ ile parlatırsan aynan parlak bir hâle gelir.<br/>Eğer bilmiyorsan söyleyeyim;<br/>Cila “Lâ ilâhe illallah”tan başka bir şey değildir.”</i><br/>
<b>5. Siz, haddi aşan kimseler oldunuz diye, sizi Kur’an’la uyarmaktan vaz mı</b><br/>
<b>geçelim?</b><br/>
<i>“Siz,” </i>mâsiyetler işleyip <i>“haddi aşan” </i>ve<i> </i>bunda ısrar eden <i>“kimseler oldunuz diye,</i><br/>
<i>sizi Kur’an’la uyarmaktan vaz mı geçelim?”</i><br/>
Kur’ân’ın şânının yüceliğini açıkladıktan ve Kurân’ın onların diliyle indirilmesinin de<br/>
onu anlamaları, ona inanmaları ve gereğiyle amel etmeleri için olduğunu beyandan<br/>sonra Yüce Allah işin bu anlatılanın aksine olmasını reddederek gerçeği haber vermekte<br/>ve şöyle buyurmaktadır: <b>“Sizi Kur’an’la uyarmaktan vaz mı geçelim?” </b>Mânâ şudur:<br/>
