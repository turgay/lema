<a name=656></a>münezzehdir.” Selefin bu ve buna benzer âyetler hakkındaki tutumu şudur: İnsan bu nevi<br/>âyetlerin zâhirine îmân etmeli, hakîkatını Allah’a havâle etmeli. Zirâ bu nevi âyetlerde<br/>murad-ı ilâhî’nin tayini hatâdan sâlim olmaz. Evlâ olan bu gibi konularda sükût<br/>etmektir. Kelâmcıların cumhûrunun takip ettiği yol ise, bu nevi âyetleri tafsîlî bir<br/>şekilde tevil etmektir.<br/>
“<i>Zulel</i>” kelimesi “<i>Zulle</i>” kelimesinin çoğuludur. Gölgelendiren nesneye denir.<br/>
“<i>Gamam</i>” kelimesi ise ince beyaz buluta verilen addır. Bu adın verilmesine sebeb,<br/>örtücü bir özelliği olmasındandır. Bulutun gölgelendirici olması ancak, üst üste toplu<br/>bir şekilde bulunduğu zamandır. <i>“Buluttan gölgeler”</i> tâbiri, son derece kesîf ve gayet<br/>büyük ayrı ayrı bulut parçalarını ifâde eder. Bunlardan her bir parça gölgeleyicidir.<br/>
Yukarıda zikri geçen kimseler Allah’ın buluttan gölgeler içinde gelmesini bekledikleri<br/>
gibi, meleklerin de kendilerine gelmesini beklerler. Çünkü melekler Allah’ın emrinin<br/>gelmesine vâsıta olan varlıklardır. Hatta azâb-ı ilâhîyi getirenler de onlardır.<br/>
Buraya kadar anlatılanlardan çıkan netice şudur: Bütün deliller, burhanlar gelmiş ve<br/>
ortaya çıkmıştır. Azâbın inmesinden başka bir şey kalmamıştır. Şayet denirse ki: “Âd<br/>kavmine, Şuayb ve Yûnus (a.s.)’ ın kavimlerine olduğu gibi, bu tâifeye bulut içinde niçin<br/>azâb gelmemiştir?”<br/>
Bu soruyu şöyle cevablandırmak mümkündür: “<i>Gamâm</i>” kelimesinin ifâde ettiği<br/>
“bulut” mânâsı yağmura sebeb olan rahmet bulutunu ifâde etmektedir. Şayet bu buluttan<br/>rahmet yerine azâb yağacak olursa durum daha şiddetli ve korkunç olur. Zira şer,<br/>umulmadık bir yerden gelecek olursa insanı daha çok gam ve kedere boğar. Nitekim<br/>umulmadık bir yerden bir hayır gelecek olursa verdiği sürûr daha çok olur. Ya bir de<br/>hayır umulan yerden şer çıkarsa durum ne olur, var sen kıyas et! İşte bu sebeple “<i>Sâika</i>”<br/>(yıldırım), ağır ve acı azâblardan biri sayılmıştır. Çünkü yağmur beklenilen bir yerden<br/>gelmiştir.<br/>
Yine bu sebebtendir ki, ehl-i tefekküre Kur’ân-ı Kerîm’deki <i><b>“Hiç hesap etmedikleri</b></i><br/>
<i><b>şeyler Allah’dan karşılarına çıkmıştır”</b></i> (ez-Zümer, 39/47) âyeti çok ağır ve korkutucu<br/>gelmiştir. Bunun tefsirinde şöyle demişlerdir: Hasenât olarak yaptıklarını zannettikleri<br/>ameller, seyyiâtın tâ kendisi olmuştur da, farkında olamamışlardır. Bu da amellerini<br/>kendilerince geçerli saymalarından kaynaklanmıştır. Sonuçta da hayır ve sevap<br/>bekledikleri yerlerden, şer ve cezâ ile karşılaşmışlar ve bundan korkup titremişlerdir.<br/>Anlatıldığına göre <b>Muhammed b. Vâsî</b>,<b> </b>ömrünün sonuna kadar bu âyeti okuyunca “Âh!<br/>Âh!” demeye devam etmiştir.<br/>
İslâm’a tam anlamıyla girmeyen kimseler, azâbın ne ve nasıl olduğunu bilmeden, “<i>İşin</i><br/>
<i>tamam olmasını,</i> (işlerinin bitirilip helâklarının gerçekleşmesini) <i>bekliyorlar.</i>”<br/>buyrularak mâzî sîga kullanılması, işin gerçekleşeceğine ve sanki olmuş bitmiş gibi bir<br/>mânâya delâlet etmesi içindir.<br/>
<i>“Bütün işler yalnız Allah’a döndürülüp götürülecektir.”</i> Mahlûkatın işleri ve<br/>
amelleri Allah’a arzedilecek ve aralarında O hükmedecektir. Kıyâmet gününde<br/>mükâfatlandıran ve cezâlandıran O olacaktır. Durum böyle olunca mü’mine gereken<br/>
