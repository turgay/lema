<a name=3787></a><img src="flower_sep.jpg"/><br/>
<i>Dostun yüzünü görmek ne güzel hâldir<br/>Bir ömür sonra birbirine kavuşmak<br/>Gönlün murâdının bir zaman karar kılması ne hoştur<br/>Birbirine söz söylemek ve birbirinden işitmek</i><br/>
Yûsuf (a.s.) dedi ki:<br/>–“Babacığım! Benim için ağlaya ağlaya gözünü kaybetmişsin! Allah Teâlâ kıyamet<br/>
günü bizi bir araya getireceğini bilmiyor muydun?!”<br/>
Yâkub (a.s.):<br/>–“Bilmez olur muyum! Fakat ben sırf dininden uzaklaştırılmandan, bu yüzden aramıza<br/>
perdeler ve engeller konulmasından endişe ettim.”<br/>
Allah’tan cümlemizi îman üzere sâbit kılmasını niyâz ederiz. Çünkü O kerimdir, lütfu<br/>
boldur.<br/>
<i>Ölüm nöbeti sana düğün olur,<br/>Eğer son günün iyi olursa.</i><br/>
<i>“Ana-babasını kucakladı.” </i>Cumhur, buradaki <i>“ana babası”</i> ifadesinden maksadın,<br/>
babası ve teyzesi Leyyâ olduğu hususunda hemfikirdir. Çünkü annesi Rahil, Bünyâmin’i<br/>doğururken vefat etmişti. Bu yüzden ona Bünyâmin adı verilmişti. ‘Yâmin’ lafzı, onların<br/>lisanında doğum sancısı demektir.<b> Ebü’l-Leys</b>’in<b> </b>tefsirinde böyle geçmektedir.<br/>
Çocuğun terbiyesini üstlenen üvey annesi, anne yerine kaim olması hasebiyle ‘anne’<br/>
diye isimlendirilir. Ya da tıpkı amcanın baba diye adlandırılması gibi teyzeye de ‘anne’<br/>denebileceği için Yûsuf’un teyzesine de annesi denmiş olabilir.<br/>
Sanki Yûsuf (a.s.) ailesini karşıladığında onları orada bulunan bir çadıra ya da bir<br/>
eve indirmiş, onlar da kendisinin huzuruna bu evde ya da çadırda girmiştir. O da onları<br/>kucaklayıp yanına almıştır.<br/>
<b>Kâşifî</b> şöyle der: “Burası Mısır’ın yanında bir yerdi. Yûsuf (a.s.) için orada yüksek<br/>
bir köşk yapılmıştı. Yûsuf (a.s.) oraya indi. O yerde anne ve babası Yûsuf (a.s.)’ın<br/>üzerine geldiler. “<i>ana-babasını kucakladı</i>”, babasına ve halasına bir yer verdi. Halası,<br/>annesi yerindeydi. Diğer kerede biraderlerini yanına aldı. Halasının hâl ve hatırını<br/>sordu. Biraderlerinin çocuklarını okşadı, onlara iltifat etti.<br/>
Onlara: <i>“Allah’ın irâdesiyle”</i> korku, açlık ve her türlü çirkinlikten kesinlikle emin<br/>
olarak <i>“güven içinde Mısır’a girin.” dedi.” </i>Yûsuf (a.s.)’ın böyle konuşmasının sebebi,<br/>kendisi vezir olmadan önce İbrânîler’in zâlim ve cebbâr Mısır krallarından korkmaları<br/>ve ancak onların izniyle Mısır’a girebilmeleridir.<br/>
“Allah’ın irâdesiyle” ifadesindeki meşîet (dilemek) hem ‘girme’ fiiline hem de güven<br/>
fiiline bağlıdır. Bu, bir gâziye sen inşâallah sâlimen ve ganimen dön” cümlesine benzer.<br/>Burada da meşîet hem sâlimen hem de gânimen/ganimetle gelmekle alâkalıdır.<br/>
