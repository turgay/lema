<a name=6116></a><img src="RuhulBeyan-6116_1.jpg"/><br/>
<b>21. Mûsâ korka korka, <i>(etrafı) </i></b><b>gözetleyerek oradan çıktı. “Rabbim! Beni</b><br/>
<b>zalimler gürûhundan kurtar” dedi.</b><br/>
<i>“Mûsâ korka korka,”</i> yolda<i> (etrafı) </i>kollayarak ve kendisini arayanların yetişmesini<br/>
“<i>gözetleyerek” </i>hemen o an azıksız, binitsiz ve arkadaşsız<i> “oradan”</i> yâni şehirden<br/><i>“çıktı. Rabbim! Beni zâlimler gürûhundan” </i>yâni beni Firavun ve adamlarından tekrar<br/><i>“kurtar”,</i> onların bana yetişmesine mânî ol, beni onlardan koru<i> “dedi.” </i>Allah da<br/>duâsını kabul etti ve -ileride geleceği gibi - Mûsâ (a.s.)’ı onların tasallutundan kurtardı.<br/>Bu konu ilerde gelecek.<br/>
Bazı ârifler demişlerdir ki: Allah Teâlâ bir kulunu yalnız kendisine tahsis etmek<br/>
isterse, onu hoşa gitmeyen kötü bir duruma düşürür; o da Allah’ın dışındaki şeyleri<br/>terkedip sırf Allah’a ilticâ eder, ona sığınır. O, imtihandan korkarak Allah’a firar<br/>edince, Rahman’ın cemâlini bulur ve bilmiş olur ki, âlemde bütün cereyan eden şeyler,<br/>murâdına vuslat için bir vâsıtadır.<br/>
<i>Mesnevî’</i>de der ki:<br/>
<i>Gencin biri bir kadına vurulmuştu<br/>Bir türlü vuslat gerçekleşmiyordu<br/>Aşkı ona yeryüzünde çok işkence etmişti<br/>Peki, neden aşk en baştan düşmanlık besler?<br/>Aşk, niye en başından kan dökücüdür?<br/>Yabancı olanlar kaçsın diye mi?<br/>Âşık, kadının yanına bir elçi gönderdiğinde<br/>Elçi kıskanarak onun yolunu keserdi<br/>Vefâsını anlatmak için sabâyı elçi edecek olsa<br/>Sabâ rüzgârı tozlarla kararırdı<br/>Kıskançlık, çözüm yollarını tıkadı<br/>Düşünce ordusunun sancağı kırıldı<br/>Böylece hüznünün başakları samandan ayrılır<br/>Gece yolcularına ay gibi kılavuz olurdu<br/>Adam, gece bekçisinin korkusuyla bahçeye atladı<br/>Orada mum ve lamba gibi yârini buldu<br/>O güzel yüzlü sevgili de bahçedeymiş<br/>Adam sekiz yıldır acısıyla yanıp tutulmuş<br/>Onun gölgesini bile görme imkânı yoktu<br/>Zümrüd ü anka’dan bahsedilirmişçesine dinlerdi söylenenleri<br/>Ancak o güzel ona tesadüfen görünmüştü<br/>O görmeyle de onun gönlünü çalmıştı<br/>Genç adam bahçeye bir güzel girince</i><br/>
