<a name=3631></a>dâvet ettiği söylenir.<br/>
‘Dedikodu’ diye tercüme edilen “<i>mekr</i>” kelimesi tuzak ve hîle demektir. O kadınlar bu<br/>
sözleri başkalarına açıkça söylüyorlarsa da Züleyhâ açısından tuzak kuran birinin tuzağı<br/>gibi gizli olduğu için bu şekilde isimlendirilmiştir.<br/>
<i>“Onlar için”</i> refah ve bolluk içinde yaşayanların âdeti üzere yeme ve içme sırasında<br/>
<i>“dayanacak yastıklar”</i> minderler ve yastıklar <i>“hazırladı.” </i>Bu sebepledir ki sol elle ve<br/>yaslanarak yemek yasaklanmıştır.<br/>
“Dayanacak şey” anlamındaki ( <img src="RuhulBeyan-3631_1.jpg"/> ) kelimesi, ( <img src="RuhulBeyan-3631_2.jpg"/> ) şeklinde de okunmuştur ki o<br/>
zaman turunç yahut zümâverd mânâsına gelir. Zümaverd, Arapça’ya sonradan girmiş bir<br/>kelime olup yumurta ve etten yapılan bir yemeğe denir. Halk bu yemeğe ‘bizmaverd’<br/>der. Nitekim <i>el-Kamûs</i>’ta böyle denilmektedir.<br/>
<i>“Onlardan her birine de” </i>yerlerine oturup yaslandıktan sonra önlerine konup takdim<br/>
edilen et, meyve ve benzeri şeyleri keserken kullansınlar diye <i>“bir bıçak verdi.”<br/></i>Kadınları böyle ellerinde birer bıçakla yaslanmış vaziyette oturtmaktaki gâyesi,<br/>Yûsuf’u gördükleri zaman kendilerinden geçerek dehşet ve hayrete kapılmaları,<br/>dolayısıyla ellerinin dolanıp kesmeleri idi. Çünkü yaslanmış vaziyetteki bir kimse, bir<br/>şeye çok hayret ettiği zaman elleri birbirine dolanır.<br/>
Rivâyete göre Züleyhâ, kadınlar için anlatılamayacak derecede türlü türlü yiyecek ve<br/>
içecekten meydana gelen büyük bir ziyâfet hazırladı.<br/>
<i>Köleler ve câriyeler her tarafa gittiler<br/>Hizmet için tavuslar gibi iki tarafa salındılar<br/>Mısır’ın peri yüzlü kadınları toplandılar<br/>Altın ile süslenmiş sedirlere güzelce oturdular<br/>Sofra onların önünden kaldırılınca<br/>Züleyhâ onlara teşekkürle medh ü senâ etti<br/>Züleyhâ fen dolu hîleleri düzüp meydana koydu<br/>Her kadının eline birer turunç ile birer bıçak verdi.</i><br/>
Kadınlar bıçaklarını kullanarak ellerindeki meyve ve benzeri şeyleri kesmekle meşgul<br/>
iken <i>“Yûsuf ’a da:” </i>Ey Yûsuf!<i> “Çık karşılarına”</i> şunlara bir görün! <i>“dedi.”</i><br/>
<b>Molla Câmî</b> şöyle der:<br/>
<i>Züleyhâ yürüyerek Yûsuf ’un tarafına gitti<br/>O kâşânede diz dize Yûsuf ’un yanına oturdu<br/>İnleyerek “Ey iki gözümün nûru!” dedi.<br/>“Bu mihnetle kirlenen gönlüm senden bir şey ister:<br/>Senin yüzünden insanların diline düştüm,<br/>Senin yüzünden insanlar arasında rüsvâ oldum<br/>Ben tuttuğum o işle senin gözünde hor ve hakir oldum</i><br/>
