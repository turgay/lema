<a name=10188></a><img src="RuhulBeyan-10188_1.jpg"/><br/>
için getirilmiştir. Başına geldiği şeyi güçlendirmek için gelen “lâ” harfi -aslında<br/>olumsuz anlamına gelmekle birlikte- olumsuzluk ifâde etmez. Nitekim şâir şöyle der:<br/>
<i>Leylâyı hatırladım, sardı benliğimi bir ateş<br/>Kalbim parçalanacaktı az kalsın, oldum Mecnûn’a eş!</i><br/>
Bu şiirin metninde “kalbim parçalanacaktı, şeklinde tercüme edilen kısım -âyette<br/>
olduğu gibi- “lâ yenkatıu/parçalanmayacaktı” şeklinde olumsuz biçimde yer almaktadır.<br/>Ancak âyette olduğu gibi burada da “lâ” harfi olumsuzluk değil, “pekiştirme” ifâde<br/>etmektedir.<br/>
Bir başka görüşe göre âyetteki “lâ” olumsuzluk ifâde etmektedir. Ancak bu olumsuzluk<br/>
yeminle ilgili değil, kendisinden haber verilen şeyle ilgilidir. Bir başka ifâdeyle üzerine<br/>yemin edilen hususu; büyük bir gün olacağını vurgulamak içindir. Sanki şöyle denmiş<br/>olmaktadır: Ben kıyâmet günü üzerine yemin etmiyorum, bu yeminimle kıyâmet gününün<br/>büyüklüğünü gereği şekilde yüceltmiş olmuyorum. Çünkü kıyâmet günü bundan daha<br/>fazlasına lâyıktır.<br/>
Bir üçüncü görüşe göre ise âyetteki “lâ” yeminden önceki cümleyi olumsuz yapmak ve<br/>
reddetmek için gelmiştir. Bu son takdire göre ifâde sanki şöyledir: Kâfirler öldükten<br/>sonra dirilmeyi inkâr etmişler ve kendilerine: “La/hayır, durum böyle değil” denilmiş<br/>ardından: “Kıyâmet gününe yemin ederimki...” şeklinde devam edilmiştir. Bu tıpkı şu<br/>ifâde gibidir: “Hayır, vallahi öldükten sonra dirilme haktır”<br/>
Hangisi takdir olunursa olunsun kıyâmet günü öldükten sonra dirilmenin gerçekliği<br/>
üzerine yapılan yeminlerde daha fazla söze gerek kalmayacak kadar bir ifâde gücü<br/>vardır.<br/>
Bâzı âlimlerin yaptıkları ve “buradaki lâ yemini olumsuz hâle çevirmektedir. Çünkü<br/>
kıyâmet günü öldükten sonra dirilmek gâyet açık olarak bellidir” şeklindeki tefsirleri<br/>üzerine yemin edilen nesnenin -burada kıyâmet- belli olması ve onun şânının<br/>yüceltilmesi dolayısıyla ifâdeye uygun düşmüyor.<br/>
<b>Muğiyre b. Şu’be</b> (rh.) der ki: “Kıyâmet, kıyâmet diyorlar oysa herkesin kıyâmeti<br/>
kendi ölümüdür.” <b>Alkame</b> günlerden bir gün bir cenazeye katılır, cenaze toprağa<br/>verilince: “İşte bu adamın kıyâmeti koptu” der. Nitekim bu anlamda şâirin biri şöyle<br/>der:<br/>
<i>Dünyadan çıktım, koptu kıyâmetim<br/>Taşındı cenazem, erken bitti seyâhatim!</i><br/>
<b>2. Kendini kınayan <i>(pişmanlık duyan)</i></b><b> nefse yemin ederim <i>(diriltilip hesaba</i></b><br/>
<i><b>çekileceksiniz)</b></i><b>.</b><br/>
