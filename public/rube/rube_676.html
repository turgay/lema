<a name=677></a><img src="flower_sep.jpg"/><br/>
<img src="RuhulBeyan-677_2.jpg"/><br/>
<img src="RuhulBeyan-677_3.jpg"/><br/>
<i>Hakk’ı zikret; cin ve şeytanın sesine kulak verme!<br/>Akbaba mesâbesindeki dünyaya gözünü kapa!</i><br/>
<b>Şeyh Hasan Muhammed b. Serrâc</b>, Cüneyd Bağdâdî (k.s.)’un şöyle dediğini<br/>
nakleder: Rüyamda İblisi sanki çırılçıplak bir hâlde gördüm. “İnsanlardan utanmaz<br/>mısın?” dedim. Cevâben dedi ki: “Eğer bunlar insan olsaydı, çocukların topla oynadığı<br/>gibi bunlarla oynamazdım.” O halde “insanlar kimdir?” dedim. Şeytan cevâben dedi ki:<br/>“Onlar, Şûnîzî câmiindeki bir topluluktur ki, bedenimi zayıflatıp, kalbimi yaktılar. Her<br/>ne zaman onları sapıtmaya kalkışsam, derhal Allah’ı zikrederler, nerde ise zikirlerinin<br/>nûruyla yanacak hale geldim.” Derken uyandım ve bir gece adı geçen mescide gittim.<br/>Mescide girdiğimde oturmuş, başları örtülerle kapalı üç kişi gördüm. Beni<br/>farkettiklerinde, bir tanesi başını açtı ve dedi ki: “Ya Eba’l-Kâsım! Sana herhangi bir<br/>şey söylendiğinde, kabûl eder, dinlersin. Bunların Allah yolundaki gayretlerine bak,<br/>Allah’dan başka gönüllerinde hiçbir şey yok. İşte bunlar hakiki müslümanlardır.” <br/>
Şeyhim <b>Atpazârî Osman Efendi</b>, Peygamber (s.a.)’in: <i>“İslâmiyet garib olarak</i><br/>
<i>başladı, garib olarak nihayete erecektir.”</i><a href="RuhulBeyans.html#681">[144]</a> hadis-i şerîfi hakkında bana dedi ki:<br/>Hadis-i şerîf’te söz edilen İslâm, hakîkî İslâm’dır. Bu İslâm’ın sâhibi olan müslüman<br/>ebediyyen mürted olmaz. Garib oluşu ise, kendisi ile dostluk kurup, anlaşacak bir<br/>kimsenin bulunmayışıdır. <i>Mesnevî</i>’de anlatılır:<br/>
<i>Bâyezid Bistâmî zamanında bir mecûsî vardı.<br/>Bir bahtiyar müslüman ona dedi ki:<br/>Sen müslüman olsan ne olur sanki?<br/>Bu sâyede yüz necât ve sevinç bulursun<br/>Mecûsî dedi ki: Eğer gerçek müslüman varsa<br/>O, âlemin şeyhi Bayezid Bistâmî’dir.<br/>Ben gizlice mü’min olayım, îmân getireyim.<br/>Gerçi mührümün ağzı kapalıdır, îmân istidâdım yoktur.<br/>Gerçi benim îmânım da sizin îmânınız gibidir.<br/>Benim sizin îmânınız gibi bir îmâna meyil ve arzum yoktur.<br/>Îmân tarafına yüzlerce meyil ve muhabbeti olan kimse,<br/>Sizi, sizin hâl ve ahvâlinizi görünce îmândan uzaklaşır.<br/>Çünkü sadece bir isim vardır ortada, mânâ yoktur.<br/>Farsça’daki beyâbân Arapça’daki mefâze hep sahrâdır.</i><br/>
Mânâ değişmedikten sonra isim değişmiş neye yarar?<br/>
