<a name=6423></a><img src="RuhulBeyan-6423_1.jpg"/><br/>
<img src="RuhulBeyan-6423_2.jpg"/><br/>
<img src="RuhulBeyan-6423_3.jpg"/><br/>
<img src="RuhulBeyan-6423_4.jpg"/><br/>
<img src="RuhulBeyan-6423_5.jpg"/><br/>
<img src="RuhulBeyan-6423_6.jpg"/><br/>
<b>36. İnsanlara bir rahmet tattırdığımızda ona sevinirler. Şâyet yaptıklarından</b><br/>
<b>ötürü başlarına bir fenalık gelse hemen ümitsizliğe düşüverirler.</b><br/>
“<i>İnsanlara bir rahmet</i>” nîmet, sağlık ve genişlik/zenginlik “<i>tattırdığımızda ona</i>”<br/>
hamd ve şükür ederek değil de şımararak ve arsızlık ederek “<i>sevinirler.</i>” Dünyâ hayatı<br/>onları aldatır ve Mevlâ’ya kulluktan yüz çevirirler. “<i>Şâyet yaptıklarından ötürü</i>” yâni<br/>işledikleri günahlarının uğursuzluğundan dolayı “<i>başlarına bir fenalık</i>” belâ ve<br/>darlık/fakirlik gibi bir sıkıntı “<i>gelse hemen ümitsizliğe düşüverirler.</i>” Derhal Allah<br/>Teâlâ’nın rahmetinden ümit keser ve ye’se kapılırlar. O zaman onlar ümitsiz olup âh u<br/>figan ederler. Yâni ne nîmete şükrederler ne de mihnet ve sıkıntıya sabrederler. İşte bu,<br/>mahcûb gâfillerin hâlidir. Muhabbet ve irâde ehli ise ister tabiatlarına uygun olana nâil<br/>olsunlar, isterse onu ellerinden kaçırsınlar eşittir. Allah Teâlâ’nın: “<i><b>Elinizden çıkana<br/>üzülmeyesiniz ve Allâh’ın size verdiği nîmetlerle şımarmayasınız diye</b></i>…” (el-Hadîd,<br/>57/23) buyurduğu gibi onlar (böyle şeylere) sevinmez ve üzülmezler. Allah Teâlâ’ya<br/>îtimadlarının güçlü olması sebebiyle zâhir ve bâtın rahmetten ümit kesmezler.<br/>Tenezzülâtı/başlarına gelenleri telvînâttan görürler. Türlü riyâzat ve mücâhedelerle<br/>hallerini düzeltmek sûretiyle Allâh’a dönerler. Temkîn ve terakkîler zuhûr edene kadar<br/>sabrederler.<br/>
<i>Ey gönül, sabret; ayrılık gününde başka şey fayda etmez<br/>Tabip acı şerbeti fayda etsin diye yaptı</i><br/>
<b>37. Görmediler mi ki Allah, rızkı dilediğine bol bol vermekte, dilediğininkini de</b><br/>
<b>daraltmaktadır. Şüphesiz îmanlı bir kavim için bunda ibretler vardır.</b><br/>
“<i>Görmediler</i>” yâni bakmadılar ve müşâhede etmediler “<i>mi ki</i>” er-Rezzâk olan “<i>Allah,</i><br/>
<i>rızkı dilediğine bol bol vermekte,</i>” yâni salâhını bunda gördüğü kimse için<br/>genişletmekte ve onu şükür ile imtihan etmekte, “<i>dilediğininkini de daraltmaktadır.</i>”<br/>Yâni hâlinin nizamını bunda gördüğü kimse için rızkı daraltmakta ve onu sabır ile<br/>imtihan etmektedir. Bunu da kendisinin mâlumu olan onların şükür, nankörlük, sabır,<br/>
