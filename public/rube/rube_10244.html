<a name=10245></a>“el-vechu”, “rıza” kelimesinin mecâzî yoldan anlatımıdır. Çünkü rızâ yâni hoşnudluk<br/>yüzden belli olur. Nitekim gazap ve kızgınlık da aynı şekilde yine yüzde ortaya çıkar.<br/>
Bu yaptıklarımıza karşılık <i>“sizden ne”</i> mal ve canla <i>“bir karşılık ne de”</i> dille <i>“bir</i><br/>
<i>teşekkür”</i> övgü ve duâ <i>“bekliyoruz.”</i> “Karşılık” anlamına bu âyet-i kerîmede “cezâ”<br/>kelimesi kullanılıyor. “Cezâ” ve “ecr” kelimeleri arasında fark vardır. “Ecr” ister<br/>dünyevî, ister uhrevi olsun yapılan amelin sevabından kişinin eline geçen şey demektir.<br/>Herhangi bir sözleşme veya akit mesâbesinde şeylerden elde edilen menfaatlere “ecir”<br/>denilir. Kısacası kişiye faydalı ve menfaatli olan şeylere sâdece “ecir” denir. “Cezâ”<br/>kelimesine gelince bu ister akidden isterse akid dışı başka yollardan elde edilsin ele<br/>geçen her türlü menfaate denir. Ayrıca faydalı ve zararlı her türlü karşılığa da “cezâ”<br/>denilir. Aynı kökten türeyen “el-mucâzât” kelimesi “el-mükâfat” demektir. Mükâfat ise,<br/>“bir nimete ona denk bir nimetle mukabelede bulunmak” demektir.<br/>
Âyetteki “şükûr” kelimesi masdar olup az önce de işâret edildiği üzere dil ile yapılan<br/>
teşekkür ve duâ anlamındadır. Bu cümle, daha önce geçen cümleyi pekiştirmekte ve<br/>anlamını iyice yerleştirmektedir.<br/>
<b>Kâşânî,</b> “sizden ne bir karşılık ne de bir teşekkür bekliyoruz” âyetini şöyle tefsir<br/>
etmektedir: Sizden ne bir mükâfât ve ne de bir övgü bekliyoruz. Çünkü böyle bir<br/>beklenti Allah’tan yüz çevirmek ve O’ndan başkasından bir karşılık beklemek olacağı<br/>için “perdelenme” anlamına gelir.<br/>
<i>et-Tevilâtü’n-necmiyye</i>’de aynı âyet şöyle tefsir edilmektedir: Biz sizden dünyada<br/>
zikr-i cemil; yâni bizi güzellik ve hayırla yâd etmenizi ve âhiret azâbından korunmamız<br/>için de bize duâ etmenizi beklemiyoruz. Çünkü âhiret sevâbı için kişinin yaptığı bir<br/>amel sırf Allah rızâsı için olmaz. Tam tersine bu, kişinin kendi nefsi için elde edeceği<br/>bir nasîb için olur. Halbuki Allah şöyle buyurmaktadır: <i><b>“Her kim Rabbine kavuşmayı<br/>umuyorsa, iyi iş yapsın ve Rabbine ibâdette hiçbir şeyi O’na ortak koşmasın.”</b></i> (el-<br/>Kehf, 18/110) Peygamber Efendimiz de Rabbinden naklen şöyle buyurmuştur: <i>“Ben<br/>kendisine ortak koşulanlar içinde buna en ihtiyaçsız olanıyım. Kim bir amel işler de<br/>onda benimle birlikte başka birisini ortak ederse onu ortak ettiği ile başbaşa<br/>bırakırım.” </i><a href="RuhulBeyans.html#10247">[216]</a><br/>
Kısacası; ihlâslı olan kulun ameli sâdece ve sâdece Allah içindir. Şu hâlde onun<br/>
başkası üzerinde hiçbir hakkı yoktur. O hâlde yaptığı amelin karşılığını başkalarından<br/>nasıl dileyebilir ki!<br/>
Bu âyet-i kerîme, nasîhat isteyen kimseye iyi bir öğüttür. Çünkü başkalarına yemek<br/>
yedirmek ve benzeri fiiller -başkalarından bir beklenti içinde olunarak ve nefsin bundan<br/>bir pay alması için yapılırsa- haramdır. Şu hâlde yapılacak iyilik, içerisine bir<br/>riya/gösteriş ve o iyiliği yapan kişinin nefsinin payı karışmaksızın sırf Allah rızası için<br/>yapılmalıdır.<br/>
Şâir ne güzel söyler:<br/>
<i>Ey oğul Zeyd’in evinde çalışıyorsan</i><br/>
