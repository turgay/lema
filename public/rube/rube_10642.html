<a name=10643></a><img src="flower_sep.jpg"/><br/>
<img src="RuhulBeyan-10643_2.jpg"/><br/>
<img src="flower_sep.jpg"/><br/>
<img src="RuhulBeyan-10643_4.jpg"/><br/>
Aynı âyet “sin” harfiyle aslına uygun olarak “museytır” şeklinde okunmuştur. Bazı kırâat<br/>âlimleri ise sad harfini ze harfine karıştırarak ve işmam yaparak okumuşlardır.<br/>
“Mûsâytır” kelimesinin anlamı; herhangi bir şeyi kontrol eden, durumunu gözetlemek<br/>
ve amelini yazmak üzere o şey üzerinde hakimiyet kuran kimse demektir. Kelimenin aslı<br/>“satır” kökünden gelmektedir. Bu kökten olmak üzere kitaba “museytar” denir. Bunu<br/>yapana ise “museytır” derler.<br/>
<b>Rağıb Isfahânî</b>’nin ifâdesine göre arapçada “satara fulanun alâ keza” veya “tasattara<br/>
aleyhi” ifâdeleri kullanılır. Bunun anlamı; filanca filan şeyin üzerinde bir satırın, diğer<br/>satırın üzerinde durduğu gibi durdu demektir. Bütün bu açıklamalardan sonra âyet-i<br/>kerimenin mânâsına geri dönecek olursak şöyle denmiş oluyor: “Sen onların üzerinde<br/>bir koruyucu, gözetleyici değilsin.” Burada “museytır” kelimesi gözetleyici, muhafaza<br/>eden kelimesinin kullanılımı gibi kullanılmıştır. Nitekim gözetleyici, muhafaza eden<br/>anlamına gelen “kaim” bir âyet-i kerimede şu şekilde geçiyor: <i><b>“Herkesin kazandığını<br/>gözetleyip, muhafaza eden (hiç böyle yapamayan gibi olur mu?)” </b></i>(Ra’d, 13/33)<br/>Ayrıca bu “musaytır” kelimesi “ve ma ente aleyhim bi hafiyz” âyetindeki “hafiyz”<br/>kelimesinin kullanımı gibidir.<br/>
<b>23. Ancak yüz çevirip inkâr edene gelince,<br/></b><i>“Ancak”</i> Hak’tan veya öğüdü verdikten sonra hakka çağırandan <i>“yüz çevirip inkâr</i><br/>
<i>edene”</i> küfürde sâbit olana veya küfrünü ortaya çıkarana <i>“gelince”</i> <i>Fethur Rahman</i>’da<br/>bu âyet-i kerime şu şekilde tefsir olunuyor: İmandan yüz çevirip Kur’an’ı inkâr edene<br/>veya nimete nankörlük edene gelince...<br/>
<i>et-Te’vilat en-Necmiyye</i>’de ise bu âyete şu şekilde mânâ veriliyor: Dünyaya<br/>
yönelerek Hak’tan yüz çevirene ve kâfir olana yâni halk ile bir olup hakkı örtene<br/>gelince... Buradaki istisnâ munkatı’ istisnâdır. “Men” ise şart edatı değil mevsuledir.<br/>Çünkü biraz sonra “fa” harfi ile merfû fiil gelmektedir. Bunlar “men” edatının şartıyye<br/>olmadığını gösterir. Şimdi buna göre âyetin mânâsını verecek olursak: “Fakat yüz<br/>çevirene ve Allah’ı inkâr edene gelince onlar hakkında otorite, kahr Allah Teâlâ’ya<br/>âiddir. Onların üzerinde gözetleyici ve hakimiyet sâhibi Allah’tır.”<br/>
<b>24. İşte öylesini Allah en büyük azap ile cezâlandırır.<br/></b>Bu en büyük azap Cehennem azabıdır. Harareti şiddetli, dibi derin, kamçıları<br/>
demirdendir.<br/>
