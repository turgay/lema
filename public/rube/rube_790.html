<a name=791></a><img src="flower_sep.jpg"/><br/>
Bir kısım âlimler ise, ezelî kelâmın duyulmasının muhal olduğunu, dolayısıyla Mûsâ<br/>
(a.s.)’ın ve diğer peygamberlerin işittiği kelâmın, harfler ve sesten müteşekkil söz<br/>olduğunu savunmuşlardır.<br/>
<i>“Kimini de birçok derecelere yükseltmiştir..” </i>Âyetin bu kısmında söz edilen<br/>
peygamberin Hz. Muhammed (a.s.) olduğu anlaşılmaktadır. Çünkü o, diğer<br/>peygamberlerden pek çok bakımdan üstündür. Zira ona, hiçbir peygambere verilmeyen<br/>üç binden fazla mûcize verilmiştir. Hz. Peygamber (a.s.)’a Kur’an’dan başka hiçbir<br/>mûcize verilmeseydi, o bile, diğer peygamberlere verilenlere bir üstünlük olarak<br/>yeterdi. Çünkü Kur’ân, kıyâmete kadar devam edecek ebedî bir mûcizedir. Diğer<br/>mûcizeler ise böyle değildir.<br/>
Rasûl-i Ekrem (s.a.) Efendimiz şöyle buyurmuştur: <i>“Altı şeyle diğer</i><br/>
<i>peygamberlerden üstün kılındım: Bana cevâmi’u’l-kelim; az sözle çok mânâ ifâde<br/>etme özelliği verildi. Düşmanın gönlüne korku salmakla yardım olundum. Bana<br/>ganimet helâl kılındı. Yeryüzü benim için temiz kılınıp mescid sayıldı. Bütün<br/>mahlûkâta peygamber olarak gönderildim ve peygamberlik benimle sona erdi.<a href="RuhulBeyans.html#796">”</i>[211]</a><br/>
<i>et-Te’vilatü’n-Necmiyye</i>’de şu açıklama yapılmıştır: “Şunu iyi bil ki: Her fazîlet<br/>
sahibinin fazîleti, nûrunun ziyâsının yüceliği ölçüsündedir. Çünkü mânevî derecelere<br/>yükselmek mâneviyât yüceliği ile alâkalıdır. Cenâb-ı Allah şöyle buyurmaktadır:<br/><i><b>“Allah kendilerine ilim verilmiş bulunanların derecelerini artırır.”</b></i> (el-Mücâdele,<br/>58/11).<br/>
İlim, vahdâniyet nûrunun ziyâsı ve aydınlığıdır. İlim arttıkça derece de artar. Bütün<br/>
bunlar, Rasûlullah (s.a.)’in Mîrâc hakkında vermiş olduğu haberi anlatır. Efendimiz<br/>(s.a.), birinci semâda Âdem (a.s.), ikinci semâda Yahyâ ve İsâ (a.s.), üçüncüde Yûsûf,<br/>dördüncüde İdris, beşincide Hârûn, altıncıda da Mûsâ ve yedinci kat semâda İbrâhîm<br/>(a.s.)’ı görmüştür. Efendimiz (s.a.) buraları geçip tâ “<i>Sidretü’l-Müntehâ</i>”ya<br/>yükselmiştir. Buradan da <i>“Kabe kavseyn”</i>; yâni <i>“iki yay kadar, yahud daha yakın<br/>olma” </i>makamına yükselmiştir.<br/>
İşte Efendimiz (s.a.)’in İlâhi huzûra derece derece yükselişi, onun kâinâta galebe<br/>
çalan nûrunun kuvveti ve tevhîd nûrlarının vücûd karanlıklarına galebesi ölçüsündedir.<br/>Peygamberlerin mertebeleri varlık karanlığı üzerine tevhîd nûrlarının galebesi<br/>ölçüsünde farklı farklıdır.<br/>
Allah’ın tevhîd nûru peygamberlerin insânî zulmetine galebe edince, cemâl ve celâl<br/>
sıfatlarının tecellî gücüyle peygamberlerin varlık karanlığı, yok olup gider.<br/>
Her peygamber kendinde bulunan vücûd zulmeti ölçüsünde semâda belli bir mekânda<br/>
kalmıştır. Efendimiz (s.a.) ise hiçbir yerde kalmamış, yükselmiş, hiçbir beşerin hatta<br/>meleğin ulaşamadığı yerlere ulaşmıştır. Zira o, varlık karanlığından uzaktı, onda<br/>Allah’ın varlığının nûru bâkî idi. Bu yüzden Cenâb-ı Allah ona Kur’an-ı Kerîm’inde<br/>“<i>Nûr</i>” ismini vermiştir: <i><b>“Size Allah’tan hakiki bir nûr ve apaçık bir Kitâb gelmiştir.”</b></i><br/>
