<a name=979></a><img src="flower_sep.jpg"/><br/>
<b>47. Meryem: Rabbim! dedi, bana bir erkek eli değmediği halde nasıl çocuğum</b><br/>
<b>olur? Allah şöyle buyurdu: İşte böyledir, Allah dilediğini yaratır. Bir işe hükmedince<br/>ona sadece “Ol!” der, o da oluverir.</b><br/>
Meryem Rabbine tazarrû ederek dedi ki: <i>“Rabbim, ...benim nasıl çocuğum</i><br/>
<i>olabilir?”</i> Meryem, Allah’ın kudretini büyük görerek taaccübünü, hayretini ve bu işin<br/>olmasını uzak gördüğünü gizlemiyor. Âdetin hilâfına olan şeylere hayret etmek beşeriyet<br/>gereğidir. Çünkü o âna kadar babasız çocuk olduğu görülmemiştir. <i>“Bana bir beşer<br/>dokunmamışken”</i> demek; bir Âdemoğlu dokunmamıştır demektir. Âdemoğlu,<br/>zuhûrundan dolayı “beşer” diye adlandırılmıştır. <i>“Mess” </i>dokunmak, cimâdan kinâyedir.<br/>Yani şimdi ben çocuğu olacak bir kimse durumunda değilim, demektir.<br/>
Allah yahud Cibrîl <i>“dedi ki: İşte böyle. Allah ne dilerse yaratır!” </i>İnsanı taaccübe<br/>
düşüren, hayretlere garkeden babasız bir çocuğu yarattığı gibi Allah dilediğini yaratır;<br/>büyük hâdisleri meydana getirir.<br/>
<i>“Bir şeye hükmedince sadece “ol” der ve o da oluverir.”</i> <i>Kazâ</i>’nın aslı bir şeyi<br/>
muhkem, yani sağlam yapmak demektir. Burada kazâ, bir şeye vücûd vermeye taalluk<br/>eden ilâhî irade demektir. Çünkü o şeyin muhakkak îcâdına hükmetmiştir.<br/>
Allah bir şeye “ol” dedikten sonra o gecikmeden ve hemen oluverir. Bu, Cenâb-ı<br/>
Hakk’ın kudretinin kemâlini, elle tutulur şekilde anlatmak içindir. Takdir ettiği bir şeyin<br/>onun meşîetinin gereğine uygun olarak kolaylıkla oluverişinin anlatılmasıdır. İtâatla<br/>emrolunan bir kimsenin; emredici, kuvvetli ve itâat edilen bir kudrete itâatı gibi çabuk<br/>oluşunun tasviridir. Ayrıca Cenâb-ı Hak bir şeyi mûtâd sebepler zinciri içerisinde<br/>tedrîcen yaratmaya nasıl muktedir ise, hiçbir sebebe ve hiçbir maddeye ihtiyacı<br/>bulunmadan da bir anda yaratmaya aynı şekilde muktedir bulunduğunun beyânıdır.<br/>
<b>İbn Abbas </b>(r.a.) şöyle anlatmıştır: Meryem (r.a.) kapısında perde örtülü bir odada<br/>
bulunuyordu. Üzerinde beyaz elbise bulunan bir adam belirdi. O Cibrîl idi. Ona,<br/>yaratılışı tam ve düzgün bir beşer olarak temessül etmişti. Meryem onu görünce; “Eğer<br/>müttakî bir kimse isen senden Allah’a sığınırım.” dedi. Sonra Cibrîl Meryem’in<br/>elbisesinin içine üfledi, nefh (üfleme) onun rahmine ulaştı ve Îsâ’ya hâmile kaldı.<br/>
<b>Vehb </b>şöyle demiştir: O zaman Meryem’in yanında <b>Yûsuf Neccâr</b> denilen bir akrabası<br/>
vardı. Yûsuf bu olayı büyütüp, Meryem’i itham edeceği zaman onun iyi halini hatırlar,<br/>onu temize çıkarmak istediği zaman da onun hâmileliğini hatırlayıp tereddüde düşerdi.<br/>Bu yüzden Meryem’e ilk söylediği şey şu oldu:<br/>
– “İçime bir kurt düştü. Gizlemeye çalıştım, başaramadım! Konuşmak gönlüme daha<br/>
da meşakkatli geldi.” Meryem ona dedi ki:<br/>
– “İçindeki her ne ise söyle!” Yûsuf:<br/>– “Bana söyle bakalım, hiç tohumsuz ekin biter mi?” dedi. Meryem:<br/>– “Evet biter.” Yûsuf devam etti:<br/>– “Köksüz ağaç olur mu?” Meryem:<br/>
