<a name=9467></a>Musavvir ism-i celilinden önce zikredilmiştir. Çünkü zâtın îcâdı, sıfatların icadından<br/>öncedir.<br/>
Rivâyete göre<b> Hatib b. Ebi Beltea</b> (r.a.), Musavvir kelimesini <i>vav</i>ın fethasiyle ve<br/>
<i>râ</i>yı da nasb olarak okumuştur. Mânâsı şöyledir: O, öyle Bâri ki, şekil verilmiş olanı<br/>var edendir. Yâni şekillerin ihtilafı ve hey’etlerin uzunluk ve kısalık bakımından farklı<br/>olmasıyla O şekil verdiğini seçer.<br/>
Musavvir olan Allah’ın kulu/Abdül-Müsavvir olduğunu bilen kimse, Hakk’a uygun<br/>
olanın dışında hiçbir şeye şekil vermez ve onun dışında da şekillenmez. O’nun verdiği<br/>şekle uyar. Çünkü kulun fiili Allah’ın sûret vermesinden çıkar. Bu sebeple bazı âlimler<br/>şöyle demişlerdir: Bu yüce isimlerden ârif olan kimsenin nasibi, ilâhi sanatın hayret<br/>verici şeyleri içinde O’nun kudretinin üstünlüklerini düşünmekten başka bir işi tasavvur<br/>etmemek ve başka bir şey görmemektir. Böylece kul eserden müessire, yaratılmıştan<br/>Yaratıcı’ya yükselir; sanat eserinden onun Sânii’ne geçer. Öyle ki, her ne zaman bir şeye<br/>bakarsa Allah’ı orada bulur.<br/>
“Musavvir” ismin hassası; hayret verici sanat eserlerinin ve benzerlerinin ortaya<br/>
çıkmasına yardımcıdır. Hatta çocuğu olmayan erkek veya kadın, oruçlu bulundukları<br/>yedi günün güneş batımından sonra ve iftar etmeden önce her gün yirmi birer defa bu<br/>ismi zikrederlerse o kısır kadının kısırlığı gider ve Allah’ın izniyle rahminde çocuk<br/>şekillenir.<br/>
<i>“En güzel isimler O’nundur.”</i> İsimleri güzeldir. Çünkü Tâhâ 8/20’de açıklaması<br/>
geçtiği gibi bu isimler güzel mânâlara delâlet eder. Hüsnâ kelimesi ism-i tafdil olup en<br/>güzel, en üstün anlamına gelir. Çünkü o, ahsen kelimesinin müennesidir; tıpkı <i>a’lâ<br/></i>kelimesinin müennesi <i>ulyâ</i> olduğu gibi. Cenab-ı Hakk’ın yüce isimlerinin ism-i tafdil<br/>veznindeki <i>hüsnâ</i> kelimesiyle sıfatlanması, mutlak mânâda ziyadelik ifâde etmek içindir.<br/>Çünkü O’nun güzel isimlerinin başkalarına âid isimlerden her hangi birine nisbet<br/>edilmesi söz konusu değildir. Allah’ın yüce zâtının başkasına her hangi bir zata nisbet<br/>edilmediği gibi. Hadis-i şerif’te gelen rivâyete göre: <i>“Allah Teâlâ’nın güzel isimleri<br/>doksan dokuzdur.<a href="RuhulBeyans.html#9475">”</i>[79]</a><br/>
<i>Lübab</i> adlı eserin sâhibi, <b>İmam Fahreddin Razî’</b>den naklettiğine göre o şöyle<br/>
demiştir: Bazı zikir kitaplarında şu bilginin yazılı olduğunu gördüm: Allah Teâlâ’nın<br/>dört bin güzel ismi vardır. Bunlardan bini Kur’an’da ve sahih haberlerdedir. Bini<br/>Tevrat’ta, bini İncil’de ve bini Zebur’dadır.<br/>
Rasûlullah (s.a.)’in duâlarından biri şudur: <i>“(Allahım) Sana âid her isimle senden</i><br/>
<i>dilerim; o isim ki, onunla kendini adlandırdın veya onu kitabında indirdin, yahut<br/>yarattıklarından birine öğrettin, yahut da yalnız senin katında bulunan gayb ilminde<br/>onu zâtına tahsis ettin”</i> buyrulmuştur.<a href="RuhulBeyans.html#9475">[80] </a>En meşhur, en derli toplu mânâda olanlarına<br/>nisbetle bu güzel isimler, doksan dokuz olarak kabul edilmiş olabilir. İsimlerin çokluğu<br/>müsemmânın; yâni isim sâhibinin çok olmasını gerektirmez. Çünkü, bir kişinin bir<br/>yönden baba, bir yönden dede, bir yönden dayı, diğer bir yönden de âlim olarak<br/>isimlenmesi, tek olduğu halde o kişinin böyle bir çok isim alması mümkündür.<br/>
