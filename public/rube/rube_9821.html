<a name=9822></a>önceliklidir. Çünkü görme mertebesi tecellî mertebesi olup, işin en sonudur. Görülmez<br/>mi ki Peygamber Efendimiz (s.a.), peygamber olarak gönderilmeden önce İsrafil’in<br/>sesini işitmiş ama zâtını görmemişti. Peygamber olduktan sonra ise bütün melekleri<br/>görmüş, Miraç gecesi Sidre’de onlara imam olmuş hattâ keyfiyeti bilinmeksizin Allah’ı<br/>görmüştür. Böylece o (s.a.), vahiy mertebesinin ta kendisi olan “hitâb” mertebesinden<br/>vahyedenin mertebesi olan “tecellî” mertebesine yükselmiştir.<br/>
Sizi yaratan, size kulaklar veren, Allah’ın işlerine şâhid olan tekvînî âyetlerine<br/>
bakasınız, Allah’ın bütün son derece mükemmel ve son derece kusursuz bir biçimde<br/>meydana gelen mazhariyetini göresiniz diye sizlere gözler veren, yine Allah’ın tenzîli ve<br/>tekvîni âyetlerinden görüp işittikleriniz üzerinde düşünesiniz böylece îman ve itâat<br/>basamaklarında yükselesiniz hattâ bununla kalbi vâridâtları, gaybî ilhamları kabul<br/>edesiniz diye size kalpler veren O’dur.<br/>
<i>Kamus’</i>ta ifâde olunduğuna göre “tefe’ud” yanmak demektir. “Fuad” kelimesi bu<br/>
kökten türetilmiş ve kalbe fuâd denmiştir. Kelimenin çoğulu “ef’ide” şeklindedir.<br/>
Âyet-i kerîmede sâdece gözün, kulağın ve kalbin zikredilmesi ilim ve mârifetin bunlar<br/>
vâsıtasıyla elde edilmesinden dolayıdır. Nitekim <i>Keşfu’l-esrar’</i>da bu şekilde<br/>açıklanmaktadır. Çünkü kalp tıpkı havuz gibidir. İşitme ve görme yoluyla elde edilen<br/>bilgiler kalp havuzunda toplanır.<br/>
<i>“Ne az şükrediyorsunuz!”</i> Bu organlarınızı yukarda geçen hususlarda kullanmayarak<br/>
ne az şükrediyorsunuz. “Kalîlen” kelimesi gizli bir kelimenin sıfatıdır, “mâ” ise<br/>meziddir ve azlığı pekiştirmek üzere getirilmiştir. Buna göre âyetin mânâsı; “ne kadar az<br/>şükürle şükrediyorsunuz” şeklinde anlaşılabileceği gibi “ne kadar az zaman<br/>şükrediyorsunuz” şeklinde de anlaşılabilir. Bâzılarına göre buradaki “kıllet”; yâni azlık<br/>yokluktan ibârettir.<br/>
<b>Sa’dî Müftî</b>’ye göre burada kasdedilen azlık; -eğer hitâb sâdece kâfirleredir denecek<br/>
olursa- yokluk anlamınadır. Eğer bu hitâb bütün herkesedir denecek olursa o zaman<br/>bildiğimiz anlamdadır.<br/>
Âriflerden birisi şöyle der:<br/>
<i>Geçirsem bin yılı, rabbime secdede,<br/>Bir günlük ihsanına şükredeyim diye<br/>Bir yıl “bin” ay, bir ay “bin” gün ve ben secdede,<br/>Bir gün “bin” an, bir an “bin” yıl... ödeyemem elbette…</i><br/>
Âlimlerden birisi der ki, kulağın şükür noktasındaki vazifelerinden birisi âlimlerden<br/>
ve hikmet sâhibi kimselerden öğrenmek; nasîhata, akıllı kimselerin öğütlerine kulak<br/>vermek, hak ehlinin ve doğru yolda gidenlerin ardından gitmek, bid’at ve hevâ ehlinin<br/>sözlerini reddetmektir.<br/>
Gözün görevleri arasında ise mushaflara, din kitaplarına, müminlerin mâbedlerine,<br/>
müslümanların gittikleri yollara; âlimlerin, sâlih kimselerin, fakirlerin ve miskinlerin<br/>
