<a name=6944></a><img src="RuhulBeyan-6944_1.jpg"/><br/>
<img src="RuhulBeyan-6944_2.jpg"/><br/>
zikretmiştir.<br/>
<i>İnsânü’l-uyûn’</i>da der ki: “Ya’rub b. Kahtân’a “Eymen” denilmiştir. Çünkü Hud (a.s.)<br/>
ona, “Sen benim evlatlarımın en bereketlisisin (eymen).” demiştir. O, Yemen’e<br/>yerleştiği için Yemen’e “Yemen” denilmiştir.<br/>
<i>“Biri sağda,”</i> bir grubu beldelerinin sağında<i> “diğeri solda”</i> diğer grubu beldelerinin<br/>
solunda <i>“iki bahçeleri vardı.” </i>Bu iki bahçeden murâd sâdece iki bahçe değil,<br/>bostanlardan iki gruptur. Bu sağ ve sol cenahta olan bahçeler birbirlerine yakın ve iç içe<br/>olduklarından dolayı sanki bir bahçe gibiydi.<br/>
“__WORD__ aslında sağ el demektir. Sağ el kuvvetli olduğu için organların en değerlisidir.<br/>
Sağ el sola göre kuvvetli olmasıyla bilinir ve ondan ayırt edilir. Ya da Sebelilerden<br/>herkesin evinin sağında ve solunda iki bostanı vardı.<br/>
“<i>(Onlara:) Rabbinizin rızkından”</i> türlü meyve ve ürünlerden<i> “yiyin ve”</i> sizi<br/>
rızıklandırdığı için dil, kalb ve organlarla <i>“O’na şükredin.” </i>denildi.<br/>
Bu söz, nimeti tamamlamak ve nimetin haklarını hatırlatmak üzere Sebeliler’e<br/>
peygamberlerinin söylediklerini hikâye etmektedir. Ya da bu söz lisân-ı hâl ile<br/>söylenmiştir. Yahut da onların bu sözün kendilerine söylenmesine lâyık olduklarının<br/>beyânıdır.<br/>
“<i>İşte güzel bir memleket ve çok bağışlayan bir Rab!” </i>denildi.” Emredilen şükrü<br/>
gerektiren şeyin ne olduğunu beyan eden bir başlangıç cümlesidir. Yâni sizin beldeniz<br/>hoş bir belde, size bu güzel ve temiz rızıkları veren, sizden şükür taleb eden Rabbiniz<br/>kendisine şükredenin günah ve hatalarını bağışlayan bir Rab!<br/>
Memleketin Tayyibe/güzel olmasının mânâsı çorak değil güzel ve hoş meyveler<br/>
çıkaracak şekilde yumuşak ve bereketli olmasıdır. Ya da havası ve suyu temiz ve<br/>güzeldir. Nitekim <b>Kâşifî</b> der ki: “Allah Teâlâ’nın rızık verdiği şehir, temiz bir şehirdir.<br/>Sağlığa elverişli havası, tatlı suyu, temiz toprağı vardır.”<br/>
<i>Güzellikte benzer cennete,<br/>Tazelikte İrem bahçesine.</i><br/>
<i>Fethu’r-Rahmân</i>’da der ki: “Bu beldenin güzel oluşu, orada sivrisinek, karasinek, bit,<br/>
pire, akrep, yılan ve diğer zararlı haşerâtın olmaması sebebiyleydi. Garip, bitli biri bu<br/>beldeye uğrar, beldenin havası temiz olduğu için bitlerinin hepsi ölürdü. Bundan dolayı<br/>bu beldede âfetler ve hastalıklar da olmazdı.”<br/>
<b>İbn Abbâs</b> (r.a.)’tan rivayet edildiğine göre burası beldelerin havası en güzeli, bolluk<br/>
ve bereketi en çok olanı idi. Bir kadın başında zembil, elinde elişi, evinden çıkar,<br/>komşusunun evine gider, hiç elini sağa sola uzatmadan bu ağaçların altında yürür, bu<br/>sırada ağaçlardan düşen muhtelif meyvelerden başındaki zembil dolardı.”<br/>
İşte âyetteki “__WORD__ ibaresiyle bu mânâya işâret edilmiştir. Çünkü cennetin hâli böyle<br/>
olur. Allah’ın gökte olduğu gibi yerde de cennetleri vardır. Bu cennetlerin en üstünü ise<br/>mânevî cennettir. O ise kalb ve kalbin içinde barındırdığı türlü ma’rifetler ve<br/>
