<a name=9953></a><img src="RuhulBeyan-9953_1.jpg"/><br/>
<img src="RuhulBeyan-9953_2.jpg"/><br/>
işâret etmektedir. Bu nedenle Peygamber Efendimiz (s.a.), <i>“Cimrilik küfürdür, kâfir ise<br/>cehennemdedir” </i><a href="RuhulBeyans.html#9955">[75] </a>buyurmuşlardır. Âyette iki fiilin; yâni Allah’a inanmama fiili ile<br/>yoksulu doyurmaya teşvik etmeme fiilinin özel olarak zikredilmesi, inkârın inanç<br/>sahasında fiillerin en çirkini, cimriliğin de kötü ahlâk alanında hareketlerin en iğrenci<br/>olduğundan dolayıdır. Âyette yapılan atıf, yoksulları mahrum bırakmanın, kâfirlerin<br/>vasıfları olduğuna delâlet etmesi içindir. Nitekim bu hususa işâret etmek üzere başka bir<br/>âyet-i kerîmede şöyle buyrulur: <i><b>“Ortak koşanların vay hâline! Onlar zekatı<br/>vermezler, âhireti inkâr edenler de onlardır.”</b></i> (Fussilet, 41/6, 7)<br/>
Yukardaki ifâdeden kâfirlerin şerîatın furû ahkâm ile muhâtap oldukları anlamına<br/>
gelmez. <i>Aynu’l-maânî</i> isimli eserde deniyor ki: Bu âyetten dolayı <b>İmam Şâfi</b> kâfirlerin<br/>furû ahkâm ile mükellef oldukları hükmünü çıkarmıştır. Oysa bu bizim mezhebimizce<br/>doğru değildir. Çünkü herhangi bir kimsenin mükellef tutulması, bu konuda verilen<br/>emirle mümkün olur. Oysa şerîatın furûu konusunda -kâfirlere yönelik- herhangi bir emri<br/>yoktur. Üstelik tefsirini yaptığımız bu âyette önce îman daha sonra furû ahkâmdan birisi<br/>zikrolunuyor. Bizim mezhebimiz de bu yöndedir.<br/>
<b>İbn Şeyh</b> der ki: Tefsirini yaptığımız bu âyet-i kerîme kâfirlerin furû ahkâm ile<br/>
mükellef kılındığına delildir. Kâfirler furû ahkâm ile şu anlamda mükelleftirler: Onlar<br/>namaz kılmak, zekat vermek, çirkin hareketlerden ve yasaklardan vazgeçmek gibi furû<br/>ahkâma sarılmadıkları için cezâlandırılacaklardır. Yoksa kendileri kâfir oldukları hâlde<br/>kendilerinden bu fiilleri yapmaları isteniyor değildir. Çünkü kâfirler furû ahkâm ile bu<br/>anlamda mükellef değillerdir. Çünkü onların fiil ehliyetleri yoktur. Fiil ehliyetinin<br/>dayandığı temel odak noktası ise yapıldığında sevabı haketmektir. Oysa kâfirlerin<br/>amellerine verilecek sevap yoktur. Kâfirde hak ehliyetinin bulunması, fiil ehliyetinin de<br/>bulunmasını gerektirmez. Nitekim konu, usûl-i fıkıhta bu şekilde ifâde olunur.<br/>
Kısaca ifâde etmek gerekirse; kâfirler, furû ahkâm ile -cezâlandırılma açısından-<br/>
mükelleftirler, bunun dışında mükellef değildirler.<br/>
Rivâyet olunduğuna göre <b>Ebu’d-Derdâ</b> (r.a.) fakirleri düşündüğünden hanımını<br/>
çorbasını çoğaltması için teşvik ederdi ve: “Allah’a îman ederek zincirin yarısını<br/>üzerimizden sıyırdık. Şimdi fakirleri yedirerek ve yedirmeyi teşvik ederek diğer<br/>yarısını neden çıkarıp atmayalım?” derdi.<br/>
<i>Koca bir belâyı bir arpa def ’eder<br/>İşittim ki bir asâ Oc’u</i><a href="RuhulBeyans.html#9955">[76]<i> </i></a><i>öldürmüştür<br/>Allah’ın mahlûkatına iyilik ulaştıran bir kimse<br/>Her iki âlemde de iyilik görür.</i><br/>
