<a name=2471></a>“–Ey arz onu yakala, yut” dedi. Arz da Kabil’i tutup yakaladı. Kabil dedi ki:<br/>“–Ey arz, Allah hakkı için bana biraz mühlet ver de son sözümü söyleyeyim.” Arz ona<br/>
mühlet verdi o da: “Ey Rabbim, babam Âdem sana isyan etti. Fakat, arz onu içine alıp<br/>yutmadı.” dedi. Allah Teâlâ:<br/>
“–Evet, fakat o tek bir emri terk etti. Sen ise hem benim, hem babanın emrini terk ettin.<br/>
Üstelik kardeşini öldürdün.” buyurdu. Âdem (a.s.) ikinci kez:<br/>
“–Ey arz, onu yut.” dedi. Kabil:<br/>“–Hz. Muhammed (s.a.v.) hürmetine bana biraz mühlet ver de son sözümü<br/>
söyleyeyim.” dedi. Arz da mühlet verince o:<br/>
“–Ey Rabbim, İblis senin emrini terk etti ve sana düşmanlık etti. Fakat arz onu içine<br/>
alıp yutmadı. Ben ne yaptım ki arz beni yutuyor?” dedi. Allah Teâlâ bu soruya da<br/>öncekine benzer bir cevap verdi. Bunun üzerine Kabil:<br/>
“–İlâhî, senin doksan dokuz ismin yok mu?” diye sordu. Allah Teâlâ:<br/>“–Evet, var.” buyurdu. Kabil:<br/>“–Rahman ve Rahîm isimleri bu isimlerden değil mi?” dedi. Allah Teâlâ:<br/>“–Evet, onlardandır.” buyurdu. Kabil: “Rahmetinin çokluğu sebebiyle sen kendini<br/>“–Rahman ve Rahîm diye isimlendirmedin mi?” dedi. Hak Teâlâ:<br/>“–Evet, öyledir.” buyurdu. Kabil:<br/>“–Ya Rabbi, eğer benim helâkimi murad edersen bu iki ismi, isimlerinin arasından<br/>
çıkar, ondan sonra beni helâk et. Çünkü tek bir günahı sebebiyle kulu cezalandırmak<br/>rahmet olmaz.” Bunun üzerine Allah Teâlâ arza emretti, o da onu helâk etmeyip serbest<br/>bıraktı.<br/>
İşte bu kıssadan ibret al ve Allah Teâlâ kâfire bile bu kadar merhamet ederse mü’mine<br/>
ne kadar merhamet eder düşün. Hata ve kusur işleyenlerin isteklerini yüce Mevlâ’ya<br/>iletmeleri, açık ve gizli günahlarına istiğfar etmeleri gerekir. Böyle yaparlarsa Firdevs-i<br/>a‘lâda Allah’ın rahmetine layık olurlar.<br/>
<b>Hâfız</b> der ki :<br/>
<i>Amel defteri benimkinden daha siyah bir kimse görmüyorum<br/>Bu hal ile ömür sermayesi nefsin hevâ ve hevesine gitti.</i><br/>
Mûsâ (a.s.)’ın <i>“Ey Rabb’im, beni ve kardeşimi bağışla” </i>duâsı, seyr fi’s-sıfât’a<br/>
(Allah’ın sıfatlarında olan seyre) işarettir. Çünkü mağfiret ve rahmet, Allah’ın<br/>sıfatlarındandır. Bu işaret eder ki: Ruh Mûsâ’sının ve kardeşi kalb Harun’unun,<br/>kendilerini sıfatlar âlemine girdirecek ilâhî cezbeyi kabûle istidadları vardır. <i>“Bizi<br/>rahmetinin içine al, merhametlilerin en merhametlisi sensin.” </i>Çünkü senin dışındaki<br/>merhametliler, başkalarını sıfatları içine dâhil etmekten âcizdir. Buna sadece sen<br/>muktedirsin. Dilediğini, sıfatlarının içine dâhil edersin. Nitekim <i><b>“O dilediğini<br/>rahmetine sokar.” </b></i>(el-İnsan, 76/31) ayeti buna delâlet etmektedir. (<i>et-Te’vîlâtû’n-<br/>Necmiyye</i>’de böyle denilmektedir.)<br/>
