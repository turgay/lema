<a name=10057></a>tevhidi teşvik etmek üzere gönderildiğini beyân etmektir. Çünkü cinler isyankâr<br/>olmalarına ve Peygamber (s.a.) Efendimiz’le aynı cinsten olmamalarına rağmen îman<br/>ettilerse, tabîat îtibâriyle daha uyumlu ve Allah Rasûlü (s.a.) ile aynı cinsten olan<br/>insanoğlu nasıl olur da îman etmez?<br/>
Cinlerin sâdece “dinledikleri” ifâde edilmiş, neyi dinledikleri cümlenin sonrasından<br/>
anlaşıldığı için zikredilmemiştir.<br/>
“Müstemi’: dinleyen” kelimesi herhangi bir şeyi kasden ve dinlediği şeye kulak<br/>
vererek bunu yapan kimse demektir. Aynı kökten sâmi’ ise herhangi bir kasdı olmaksızın<br/>tesâdüfen kulak misafiri olan ve dinleyen kimse demektir. Her “müstemi’” aynı zamanda<br/>sâmi’dir, ama bunun aksi doğru değildir.<br/>
<i>“Nefer”</i>, üç ilâ on kişi arasındaki insan topluluğu demektir. <i>Kamus</i>’un ifâdesine göre<br/>
“nefer”, sayıları ondan daha az olan erkekler topluluğu demektir, “nefîr” gibi. Çoğulu<br/>“enfâr” şeklinde gelir.<br/>
<i>Müfredât</i>’ta ifâde olunduğuna göre “nefer” savaşa gönderilmeleri, meydana çıkmaları<br/>
mümkün olan birkaç erkekten ibârettir.<br/>
<i>“Cin”</i> kelimesi, “cinnî”nin çoğuludur. Tıpkı rûmî kelimesinin çoğulunun rûm şeklinde<br/>
gelmesi gibi. <b>İbn Abbas </b>(r.a.)’nın rivâyetine göre Peygamber Efendimiz (s.a.) bir grup<br/>sahâbeleriyle Ukàz panayırına gider. Onlar Nahle’de iken sabah namazı vakti gelir ve<br/>Peygamber Efendimiz (s.a.) ashabına sabah namazını kıldırmaya başlar. İşte tam bu<br/>esnâda cinlerden bir grup yanlarına gelir. Cinler Peygamber (s.a.) Efendimiz’in<br/>ağzından Kur’an’ı duyunca dinlemeye koyulurlar<a href="RuhulBeyans.html#10066">.[133]</a><br/>
Bu rivâyet Peygamber (s.a.) Efendimiz’in o esnâda cinleri görmediğine bir delildir.<br/>
Çünkü Peygamber Efendimiz (s.a.) eğer onları görmüş olsa bu hâdisenin bilgisi vahye<br/>isnâd edilmezdi. Çünkü müşâhede ile bilinen gerçeğin isbatı vahye dayanmaz. Aynı<br/>şekilde Peygamber Efendimiz (s.a.) cinlerin gelip Kur’an’ı dinlediklerini farketmemişti.<br/>Kendisi Kur’an’ı onlar için okumamıştı. Onların gelişi, Peygamber Efendimiz’in Kur’an<br/>okuduğu vakitlerden denk gelmiş ve onlar da bunu dinlemişlerdi. Cenâb-ı Hak da bunu<br/>haber vermişti. Bu konuda Ahkâf sûresinde tafsîlât geçmişti, burada tekrar etmeyeceğiz.<br/>
Cinler ince cisimler olup meleklerin ve insanların şekline benzemezler. Onlar insanlar<br/>
gibi akıllı yaratıklardır. İnsanların gözlerinden gizlidirler, onlara görünmezler. Onlarla<br/>ancak mûcize sâhibi kişiler konuşabilirler. Ama cinler peygamberlerin hâricindeki<br/>insanlara vesvese verebilirler. Yapılarına ateş ya da hava özelliği hâkimdir. Birinci<br/>şıkka şu âyet-i kerîme işâret etmektedir: <i><b>“Cinleri de öz ateşten yarattı.”</b></i> (er-Rahman,<br/>55/15)<br/>
Meşhûr kâideye göre çeşitli maddelerden mürekkep olan cisimler bilindiği üzere<br/>
birçok unsurlardan meydana gelmiştir. Meydana geldiği unsurlardan ateşin ağır bastığı<br/>cisimler -cinlerde olduğu gibi- nârî’dir. Unsurlarından havanın ağır bastığı nesneler ise<br/>-kuşlarda olduğu gibi- havâî’dir. Yine yapısında suyun baskın geldiği cisimler -<br/>balıklarda olduğu gibi- mâî’dir. Yapı taşlarında toprağın ağır bastığı -insanlar ve<br/>yeryüzünde yaşayan diğer hayvanlar gibi- canlılar ise türâbî’dir.<br/>
