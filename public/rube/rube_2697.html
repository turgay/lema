<a name=2698></a><i>güneş doğana kadar oturup Allah Teâlâ’yı zikreder, sonra da iki rekat namaz kılarsa<br/>tam bir hac ve umre sevabı gibi ecir almış olur.</i>”<a href="RuhulBeyans.html#2708">[35]</a><br/>
<i>Şerhu’l-mesâbîh</i>’de şöyle denilmektedir: Hadisteki “<i>oturup Allah Teâlâ’yı zikreder</i>”<br/>
ifadesinde sabah namazından sonra müstehab olanın Kur’an kırâati değil, Allah Teâlâ’yı<br/>zikretmek olduğuna delâlet vardır. Çünkü bu vakit oldukça kıymetli bir vakittir. Bu<br/>vakitte zikre devam etmek, nefse daha çok tesir eder.<br/>
Rasûl-i Ekrem (s.a.v.)’in şöyle buyurduğu rivayet edilmiştir: “<i>Size cennet</i><br/>
<i>vakitlerinden gölgelerin uzadığı, rızkın taksim edildiği, rahmetin her tarafı kapladığı<br/>ve duâların kabul olunduğu bir vakte delâlet edeyim mi?</i>” Ashab:<br/>
“–Evet, haber ver yâ Rasûlallah” dediler.<br/>“–<i>Tan yerinin ağarmasından güneş doğana kadar olan vakittir.</i>” buyurdu<a href="RuhulBeyans.html#2708">.[36]<br/></a><b>Aliyyü’l-Murtazâ </b>(r.a.) der ki: “Hz. Peygamber (a.s.) güneş doğmadan önce Hz<br/>
Aişe’ye uğradı. O uyuyordu. Efendimiz ona dokunup: “<i>Kalk da Rabb’inin rızkını gör.<br/>Gafillerden olma. Muhakkak ki Allah kullarının rızkını tan yerinin ağarması ile<br/>güneşin doğuşu arasında taksim eder</i>.” buyurdu.<a href="RuhulBeyans.html#2708">[37]</a><br/>
Tehlil, tesbih gibi zikirlerin sadece kalble mi, yoksa uyanık bir kalb ile birlikte lisanla<br/>
mı zikredilmesinin efdal olduğu konusunda ihtilaf edilmiştir. İlkini tercih edenler, delil<br/>olarak gizli yapılan amelin daha efdal olduğunu delil getirmiştir. İkincisini tercih<br/>edenler, bu durumda amelin çok olduğunu, çok amelin de fazla sevaba vesile olacağını<br/>delil getirmiştir. Doğru olan bu ikincisidir. <b>Nevevî</b>, <i>Müslim Şerhi</i>’nde konuyu bu<br/>şekilde beyan etmiştir.<br/>
Çok zikir, temiz (safâ) bir kalble yapılan zikirdir. Kalb temizliği ârifin dünyadaki<br/>
cennetidir. Çünkü ârif, zikrullah ile nefs-i emmârenin yakıcı ateşinden korunur ve<br/>huzurun nimetlerine yükselir.<br/>
<b>Ebûbekir el-Fergânî </b>şöyle anlatır: Bir gün yolculuk yaptığım kafileden geride<br/>
kaldım. Kendi kendime: “Rabbim! Keşke bana İsm-i Â‘zamını öğretsen.” diye dua<br/>etmeye başladım. Derken yanıma iki adam geldi. Biri diğerine şöyle dedi: “İsm-i Â‘zam<br/><i>“Yâ Allah” </i>demendir.” Bunu duyunca sevindim. Sözlerine şöyle devam etti: “Fakat<br/>senin dediğin gibi değil. Denizde dalgalar arasında Allah’dan başka sığınacak yeri<br/>olmayan kimsenin yalvardığı gibi tam bir iltica ve tazarru halinde sıdk ile söylemek<br/>gerekir.”<br/>
Bilesin ki Allah yolunda cihad en büyük taatlerden biridir. İşte bu yüzden mücâhidin<br/>
(yerden kaldırdığı) toz ile cehennemin dumanı bir araya gelmez. Mücâhidin attığı bir<br/>adıma karşı bir günahı bağışlanır, attığı diğer adıma karşı ise bir hasene yazılır. Şu<br/>kadar var ki mücâhid niyetini düzeltmeli ve harp sırasında sebat etmelidir. Çünkü<br/>kalblerin ve ayakların sebâtı sâyesinde kişilerin değerinin ne olduğu ortaya çıkar.<br/>Nitekim <b>Ebûbekir Sıddîk </b>(r.a.), Rasûlullah’ın vefatını bildiren acı haber kendisine<br/>ulaştığında sarsılmamış ve şöyle demiştir:<br/>
“Kim Muhammed’e tapıyor idiyse bilsin ki Muhammed ölmüştür. Kim de<br/>
