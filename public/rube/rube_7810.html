<a name=7811></a><i>“Beni Allah terbiye etti ve terbiyemi de güzel yaptı (fe-ahsene te’dîbî)”</i><a href="RuhulBeyans.html#7813">[202] </a>hadis-i<br/>şerifindeki “fâ” gibi. Çünkü burada “ihsân”, terbiye etmenin tâ kendisidir. Zira Allah’ın<br/>Peygamberimiz (s.a.) gibi birine verdiği terbiye ancak güzel bir terbiye, hattâ en güzel<br/>terbiye olabilir.<br/>
Dolayısıyla mânâ, “Size en güzel bir tarzda şekil veren…” demektir. Çünkü O sizi<br/>
ayakta dimdik durabilen, derisi açık, organları ve hatları uyumlu, zanâata, işe ve<br/>kemâlât kazanmaya elverişli bir şekilde yaratmıştır.<br/>
<b>İbn Abbas</b> (r.anhümâ) şöyle der: Ademoğlu, ayakta ve mutedil olarak yaratılmıştır.<br/>
Kendisi dışındaki varlıklar direkt olarak ağızlarıyla yerlerken o eliyle yemekte ve<br/>ellerini kullanabilmektedir.<br/>
Âyet-i kerîme’de şuna işâret edilir: Cenab-ı Hak beşeriyet arzını ruh için bir karargâh<br/>
kılmıştır. Rûhâniyet semâsını da sizlerin sûret âleminin içerisine yerleştirmiştir. Bunu,<br/>sizin dışınızdaki melek, cin, şeytan ve hayvanların sûreti içine koymamıştır. Bu işârî<br/>mânâ: <i><b>“Yemin olsun ki biz insanı en güzel bir şekilde yarattık”</b></i> (et-Tîn 95/4) âyet-i<br/>kerimesinde de vardır- Yine, O sizin sûretlerinizi güzel kılmış; yâni kendi cemâlinin<br/>aynası yapmıştır. Nitekim Hz. Peygamber (s.a.) de şöyle buyurur: <i>“Bütün güzeller<br/>Allah’ın güzelliğindendir.<a href="RuhulBeyans.html#7813">”</i>[203] </a>Sizi güzel kılmasının sebebi de sizi sevmek içindir.<br/>Zira <i>“Allah güzeldir, güzelliği sever.”</i><a href="RuhulBeyans.html#7813">[204]</a><br/>
İnsan sûretinin güzelliği, ulvî ve süflî hakikatlarıyla birlikte cihannümâ olan ayna<br/>
olmasındadır. Suverî ve mânevî hakikatlerin tamâmını câmidir. Zâtın mârifet nurları ve<br/>sıfatları tanımanın eserleri onun hakikatinin aynasında parlamaktadır.<br/>
Şâirin ifadesiyle:<br/>
<i>Ey sûreti varlık sırrının aynası olan,<br/>Yüzünde şuhûd nurları âşikâr.<br/>İki âlemin mecmûusun;<br/>Sûret ve mânâ ülkesinde senin gibisi yoktur.</i><br/>
Âyette ayrıca, <i><b>“Sen şimdi, orada fesat çıkarıp kan dökecek birilerini mi</b></i><br/>
<i><b>yaratacaksın!”</b></i> (el-Bakara 2/30) diyerek insanoğlunu kınayıp ayıplayan meleklerin<br/>hatâlı görüldüğüne de işâret edilmektedir. Çünkü “hüsn/güzellik,” başkalarının güzel<br/>gördüğü değil, sevgilinin güzel gördüğüdür. Bir bakıma Allah Teâlâ şöyle buyurmuş<br/>olmaktadır: Koğucu ve jurnalciler bizim katımızda sizin sûretinizi çirkin buldular.<br/>Melekler de amel defterlerinize işlediklerinizin çirkin olanlarını yazıyorlar. Mevlânız<br/>ise kendi katında sizlerin sûretini güzel buldu. Amel defterlerinizden ufak-tefek<br/>günahlarınızı silerken her türlü iyiliğinizi orada sabit bıraktı. Nitekim <i><b>“Allah dilediğini<br/>silip dilediğini bırakır.”</b></i> (er-Ra’d 13/39) ve <i><b>“İşte Allah’ın kötülüklerini iyiliğe<br/>çevirdiği</b></i> -ki böylece sûreti güzelleştirmiş oluyor- <i>kimseler böyleleridir.”</i> (el-Furkãn<br/>25/70) buyuruyor.<br/>
Bu mânâ insana özgü olup odak odur; diğerleri bu odağa tabidir.<br/>
