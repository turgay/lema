<a name=4213></a><img src="RuhulBeyan-4213_1.jpg"/><br/>
<img src="RuhulBeyan-4213_2.jpg"/><br/>
<i>“hiçbir kötülük yapmıyorduk.” </i>Şirkte bulunmuyorduk <i>“diyerek teslim olurlar.”<br/></i>Âhirette azabı görünce boyun eğerler ve teslim olurlar, muhâlefeti terk ederler.<br/>Dünyâdaki kibir, büyüklük taslama ve karşı koymayı bırakırlar.<br/>
<i>“Hayır,” </i>İlim sâhipleri tarafından bu onlara bir red cevâbı ve inkâr ettikleri şeyin<br/>
isbatıdır.Yâni siz yapacağınızı yapmıştınız, demektir. “<i>Allah sizin yaptıklarınızı elbette<br/>çok iyi bilendir.</i>” O sizin cezânızı verecektir. İşte şu an onun zamanıdır. Kendi kendinizi<br/>yalanlamanız ve inkârınız size fayda vermez.<br/>
<b>29. “O halde, içinde ebedî kalacağınız cehennemin kapılarından girin!</b><br/>
<b>Kibirlenenlerin yeri ne kötüdür!”</b><br/>
<i>“O halde, içinde ebedî kalacağınız” </i>her sınıf insan için hazırlanan <i>“cehennemin</i><br/>
<i>kapılarından girin!</i> <i>Kibirlenenlerin yeri”</i> olan cehennem<i> “ne kötüdür!</i>” Âyette yerilen<br/>yer hazfedilmiştir ki o cehennemdir. Onların oradaki ikâmetlerinin sebebini hissettirmek<br/>için kibirlenenler olarak zikretti. Mütekebbir ile kasdedilen, tevhîde karşı kibirlenen<br/>müşrikler ile müslümanlardan kibirli olan kişilerdir.<br/>
<b>Şeyh Ali Semerkandî</b>, <i>Bahru’l-ulûm</i> adlı tefsirinde der ki: Tekebbür üç kısma<br/>
ayrılır:<br/>
1- Allah’a karşı tekebbür: Bu kibirlerin en kötüsü ve çirkini olup kaynağı sırf<br/>
cehâlettir.<br/>
2- Peygamberlere karşı tekebbür: Bu nefsin şeref ve üstünlük iddiâ etmesi, diğer<br/>
insanlar gibi bir beşer olan peygambere itâatten kendini yüksek görmesidir. Bu kıyâmet<br/>gününde ebedî azâba müstehak olma konusunda Allah’a tekebbür gibidir.<br/>
3- İnsanlara tekebbür: Bu kendisini üstün görüp başkasını hakir görmektir. İnsanlar<br/>
onu kendilerine itâata çağırsalar onlara boyun eğmekten geri durur, onları bayağı ve<br/>küçük görüp onlarla eşit olmaktan çekinir. İşte bu da çok çirkin bir kibir çeşididir,<br/>sâhibi de büyük bir câhildir. Her ne kadar önceki iki sınıfın altında ise de<br/>“<i>Kibirlenenlerin yeri ne kötüdür!</i>” âyetinin umûmuna dâhil olduğu için eğer tevbe<br/>etmezse büyük bir cezâyı hak eder. Yine kim Allah’ın kullarından birine büyüklük<br/>taslarsa, büyüklüğünde ve sıfatlardan bir sıfatta Allah’a karşı gelmiş olur.<br/>
<b>Ebû Sâlih Hamdûn b. Ahmed Kassâr </b>(r.h.) der ki: “Kim kendi nefsini Firavun’un<br/>
nefsinden daha hayırlı olduğunu zannederse kibirlenmiş olur.”<br/>
<i>Mesnevî</i>’de der ki:<br/>
<i>Firavunda ne var idiyse sende de var.<br/>Fakat senin ejderhâ kuyuya hapsedilmiş!...<br/>Senin ateşine, Firavun’un ateşine atılan odun atılmamakta.</i><br/>
