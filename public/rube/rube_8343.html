<a name=8344></a><i>zannediyorlar.”</i> Tutunacakları hiçbir sağlam delilleri olmaksızın işleri zan ve taklidden<br/>ibarettir.<br/>
<i>“Hayat ancak bu dünyada yaşadığımızdır. Ölürüz ve yaşarız.”</i> Bu söz, “insanlar ot<br/>
gibidir” diyen zındıkların sözlerindendir. Burada “nahyâ” kelimesinin “nemûtü”<br/>kelimesinden sonraya bırakılması, bir nevî fasılayı gözetme söz konusu olduğu içindir.<br/>Bir de burada “vav” tertip için değil “mutlak cem” içindir. Bundan tenâsühü murad<br/>etmiş olmaları mümkündür. Zira putperestlerin çoğunun inancı budur.<br/>
Yâni bu sözü söyleyenlerin tenâsüh inancına sahip olmaları muhtemeldir. Zira bunlara<br/>
göre bir kimse öldüğünde, ölen kimsenin rûhu başka bir cesede geçerek dünyada<br/>yeniden ortaya çıkar. Sonra tekrar ölür ve yeniden geri döner. Peygamber olarak kabul<br/>ettikleri Şâkmûnî’den naklettiklerine göre o şöyle demiştir: “Ben bizzat kendimi yedi<br/>yüz bin bedende gördüm.”<br/>
<b>Râgıb</b> şöyle demiştir: Tenâsüh ile hükmedenler şeriatın isbat ettiği şekilde dirilişi<br/>
inkâr edip ruhların devamlı olarak bir bedenden diğerine intikal ettiğini iddia<br/>edenlerdir.<br/>
<i>Tarifât</i> kitabında şöyle denilmiştir: Tenâsüh ruhun bir bedenden ayrıldıktan hemen<br/>
sonra araya hiç fasıla girmeksizin başka bir bedenle alaka kurmasıdır. Çünkü ruh ile<br/>beden arasında zâtî bir aşk vardır.<br/>
<i>“Bizi ancak zaman helâk eder. Bu hususta onların hiçbir bilgisi de yoktur.”</i><b> </b>“Bizi<br/>
zamandan başkası helâk etmez”<b> </b>yâni zamanın geçmesi helâk eder. Bu da âlemin<br/>varlığının başlangıcından bitimine kadar olan zamandır. Sonra her uzun süreye de<br/>“dehr” denilmiştir. Normal zaman böyle değildir. Çünkü müddetin azına da çoğuna da<br/>“zaman” denilir.<br/>
<i>Kâmûs</i>’ta şöyle denilmiştir: Dehr, “uzun zaman ve uzun ebedîlik”tir. O da bin senedir.<br/>
Sûfiye nezdinde dehr, Hz. İlâhiyye/ülûhiyet makamı’nın uzayıp gittiği daimî zamandır.<br/>Bu zamanın bâtını olup ezel ve ebed bununla yenilenir. Dehriyye fırkası, “insanların<br/>helâkinde, müessir unsur gece ve gündüzün geçmesidir” derler. Ölüm meleğini ve<br/>Allah’ın emriyle onun ruhları almasını inkâr ederler. Bunlar olayları hep dehre ve<br/>zamana izâfe ederler. Zamana söver, onu yerer ve ondan müştekî olurlar. Şiirleri de<br/>bunu ifâde etmektedir. Peygamberimiz (s.a.): <i>“Dehre ve zamana sövmeyin zira dehr<br/>Allah’tır.”</i><a href="RuhulBeyans.html#8350">[15] </a>Yâni “olayları icra eden Allah’tır, dehr değildir” sözüyle bu durumu<br/>yasaklamıştır.<br/>
<b>Kâşifî </b>şöyle demiştir:<br/>
<i>Zamanları çeviren ve onları kullanan Hz. İzzet’tir<br/>Zamanların hiçbir işte ihtiyarı yoktur.<br/>Zaman ve zamanı koruma sana yaraşır,<br/>Hüküm ve padişahlık sana yakışır.<br/>Zamanın dönmesi, kendiliğinden olan bir iş değildir,<br/>Feleğin çarkı kendiliğinden dönmez.</i><br/>
