<a name=2772></a>gelse bu ibadetleri kaza etmesi gerekmez. Öldüğünde bundan dolayı cezâlandırılmaz.<br/>Fakat dâru’l-İslâm’da müslüman olsa da şer’î hükümleri bilmese kazâ etmesi gerekir.<br/>
Kâfirler Allah’ın koyduğu hükümleri bilmeyen bir topluluk olduğu gibi nefis ve<br/>
sıfatları da Allah’ı ve lütuflarını bilmeyen bir güruhtur. Bir türlü O’na yönelmezler.<br/>Dünyayı ve şehvetlerini çok iyi bilirler ve onlara ulaşmak için can atarlar. Yüce Allah,<br/>kul kendisine yönelsin ve tâatine koşsun diye lütfu ile mühlet verir.<br/>
Rivâyet olunur ki İsrailoğulları’ndan bir genç Hak Teâlâ’ya yirmi yıl ibadet ve kulluğa<br/>
devam etti. Sonra yirmi yıl da masiyet üzere bulundu. Sonra bir gün aynaya baktı<br/>sakalında beyaz kıllar gördü. Bundan hoşlanmıyarak dedi ki: İlâhî, Sana yirmi yıl itaat,<br/>yirmi yılda isyan ettim. Tekrar sana dönsem beni kabul buyurur musun? Evin arkasından<br/>bir ses işitti, fakat kimseyi göremedi. O ses diyordu ki: “Bizi sevdin, biz de seni sevdik.<br/>Bizi terk ettin, biz de seni terk ettik. İsyan ettin, sana mühlet verdik. Şayet bize tekrar<br/>dönersen biz de kabul ederiz.”<br/>
Kula gereken tevbe ve istiğfarda acele etmektir. Çünkü gencin tevbesi, ihtiyarın<br/>
tevbesinden daha güzeldir. Çünkü genç güçlü kuvvetli olduğu ve her şey onu şehevî<br/>arzulara çektiği halde nefsin isteklerini terk etmiştir. İhtiyarın ise şehveti zayıflamış ve<br/>arzuları azalmıştır. Dolayısı ile ikisi denk olmaz.<br/>
<b>Sa’dî Şirâzî </b>(k.s.) der ki:<br/><i>Yaşlı fahişe işsiz kalınca ne yapsın? Sadece tevbe eder.<br/></i>(Çünkü onun cinsel ilişkiye girme arzusu yoktur. Zira bu onu, aniden ölüme<br/>
götürebilir.)<br/>
<i>İşten atılmış zabtiye de insanlara eziyetten başka ne yapar?<br/></i>(Çünkü insanlar üzerinde bir otoritesi yoktur.)<br/>
<i>Köşesinde oturan genç, Hak yolunun aslanıdır<br/>Çünkü yaşlı olan kişi kendisi kalkamaz köşesinden<br/>İhtiyar adam çoktur günahı<br/>Taşıyamaz o günahı atları<br/>Geceler ağartmış o siyah saçları<br/>Karartmış gönlünü bâr-ı günahı</i><br/>
Ey üzerinden yıllar geçen, hata ve isyan denizinde yüzen adam. Ey bunca delilleri ve<br/>
nice ibretleri yıllar yılı gören, âyet ve sûreleri işitip de gördüğü ve duyduğu şeylerden<br/>istifade edemiyen kişi! Söyle bana Levh-i Mahfuz’da şakavet damgası yemiş birinin<br/>kurtuluş çaresi nedir? Bilmez misin “<i><b>Gözler kör olmaz, fakat (asıl) göğüslerdeki<br/>kalbler kör olur</b></i>.” (el-Hac, 22/46) “<i><b>Allah bir kimseye nur vermemişse artık onun<br/>nuru olmaz</b></i>.” (en-Nûr, 24/40)<br/>
Allahım, bizi güzel hitabından lezzet duyan, yakınlığınla mes’ud ve bahtiyar olan,<br/>
yüce sıfatlarının âyetlerini ma‘rifetle vasıflanan ve zâtının sırlarına vâsıl olanlardan kıl.<br/>
