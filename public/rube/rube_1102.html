<a name=1103></a><b>Sehl b. Abdullah Tüsterî </b>(k.s.) diyor ki: “İlimlerin tümü, ibâdet derecelerinin en<br/>
düşüğüdür. İbâdetlerin tümü vera’ın en düşük derecesidir. Zühdün tümü ise tevekkülün<br/>en aşağı mertebesidir.”<br/>
Yine Sehl şöyle demektedir: “Mütevekkilin alâmeti üçtür: İstemez, geri çevirmez,<br/>
biriktirmez.”<br/>
<b>İbrâhîm Havvâs </b>(k.s.) tevekküle çok ehemmiyet verirdi. İğne, iplik, matara ve makası<br/>
yanından hiç eksik etmezdi. Bir gün kendisine:<br/>
– “Yâ Ebâ İshâk, sen ki hiç bir şeye önem vermez; her şeyden imtinâ edersin; bunları<br/>
niye yanında taşıyorsun?” diye sorulunca, İbrâhîm Havvâs:<br/>
– “Böyle şeyler tevekküle hiçbir zarar vermez. Çünkü Allah’ın üzerimize farz kıldığı<br/>
birtakım görevler vardır. Fakirlerin bir tek elbisesi olur. Ola ki elbisesi yırtılır da<br/>yanında iğne ipliği bulunmazsa, avret yeri açılır ve namazı bozulabilir.”<br/>
<b>Ebû Hamza Horasânî </b>(k.s.) anlatıyor. “Bir sene hacca gitmiştim. Yolda yürürken<br/>
birden bir kuyuya düştüm. Yardım isteyip istememek konusunda nefsimle epeyi<br/>cedelleştim, sonunda: “Hayır, vallahi yardım istemeyeceğim.” dedim. Bu kararı henüz<br/>vermiştim ki kuyunun başına iki kişi geldi. Biri diğerine; “Gel şu kuyuyu kapatalım da<br/>kimse düşmesin” dedi. Kamış getirip kuyuyu kapattılar. Bağırmak istedim, ama sonra<br/>vazgeçtim ve kendi kendime: “Ben, bana bunlardan daha yakın olan birinden yardım<br/>isterim” dedim ve sustum. Fazla bir zaman geçmemişti ki birden kuyunun başına biri<br/>gelip kuyunun ağzını açtı. Benim duyabileceğim, fısıltıya benzer bir sesle “tutun”<br/>dercesine ayağını uzattı. Ayağına tutundum, beni yukarı çıkardı. Bir de ne göreyim, beni<br/>çıkaran, vahşî bir hayvan değil miymiş? Hayvan, yürüyüp giderken gâibten bir ses: “Yâ<br/>Ebâ Hamza, böylesi daha iyi değil mi? Seni, telef olmaktan yine bir telef ediciyle<br/>kurtardık.” dedi. Sonra yoluma devam ettim.”<br/>
Ehlullah’dan biri şöyle diyor: Kim meydan-ı tefvîze düşerse, yani işini Allah’a havâle<br/>
ederse murâdı ve nasibi, gelinin damada geldiği gibi ayağına kadar gelir.<br/>
İbrâhîm (a.s.) ateşe atılmak üzere mancınığa konulup Cebrâil (a.s.) kendisine<br/>
geldiğinde:<br/>
“Bir ihtiyacın var mı?” diye sordu. İbrâhîm:<br/><i>“Sana ihtiyacım yok, ama Allah’a ihtiyacım olup olmadığını soruyorsan, tabii ki</i><br/>
<i>var”</i> dedi. Cebrâil (a.s.):<br/>
<i>“İste öyle ise”</i> deyince, İbrâhîm (a.s.):<br/><i>“Allah Teâlâ’nın benim şu durumumu biliyor olması, O’ndan bir şey istememe</i><br/>
<i>yeterlidir.”</i> dedi.<br/>
Nitekim Peygamber Efendimiz de Allah Teâlâ’nın şöyle buyurduğunu haber<br/>
vermektedir:<br/>
<i>“Beni anması, kendisini benden bir şey istemekten alıkoyan kimseye, isteyenlere</i><br/>
<i>verdiğimden çok daha değerlisini veririm.”</i><a href="RuhulBeyans.html#1104">[106]</a><br/>
Sâlik’e düşen, Allah’a tevekkül edip işini O’na havâle etmesidir. Çünkü hükmedilip<br/>
takdir edilen hiçbir şey, kendini yiyip bitirsen de değişmeyecektir.<br/>
