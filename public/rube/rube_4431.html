<a name=4432></a><img src="RuhulBeyan-4432_1.jpg"/><br/>
<img src="RuhulBeyan-4432_2.jpg"/><br/>
<img src="RuhulBeyan-4432_3.jpg"/><br/>
başarılı olmaları, devlet başkanlarının ve idârecilerin Allah’a itâatta muvaffak<br/>olmaları, Allah’ın dinine muhalefetten korunmaları, iyilik ve takvâda yardımlaşmaları,<br/>hakkı galip kılma, din düşmanlarına karşı mansûr ve muzaffer olmaları ve diğer bütün<br/>muhâlif amellerden korunmaları ve benzeri şeyler için duâ edilmelidir.<br/>
Rasûlullah (s.a.)’in Kur’an hatmi esnasında okuduğu duâlardan biri şudur:<br/>
<i> </i><br/>
“<i>Allah’ım! Kur’an-ı Azîm hürmetine bana rahmet et. Onu bana imam, nur, hidâyet</i><br/>
<i>ve rahmet kıl. Allah’ım! Ondan unuttuğumu bana hatırlat. Bilmediğimi bana öğret.<br/>Gece ve gündüz onun tilavetiyle beni rızıklandır. Onu benim için huccet kıl. Ey<br/>âlemlerin Rabbi!</i>”<a href="RuhulBeyans.html#4434">[50]</a><br/>
<b>Ebü’l-Kasım Şâtıbî </b>(r.a.) Kur’an hatmi sırasında şöyle duâ ederdi:<br/><i>“Allah’ım! Biz senin kullarınız, kullarının çocuklarıyız. Erkek ve kadın kullarının</i><br/>
<i>kölelerinin çocuklarıyız. Bizim aramızda ancak senin hükmün geçerlidir, aramızda<br/>senin verdiğin hüküm adâletten ibârettir.</i><br/>
<i>Allah’ım! Kendini isimlendirdiğin sana âid, mahlûkâtından birine öğrettiğin,</i><br/>
<i>kitabında indirdiğin veya gayb ilminde kendi katında kendine has kıldığın bütün<br/>isimler hürmetine, Kur’an’ı kalblerimizin baharı, göğüslerimizin şifâsı, üzüntü ve<br/>kederlerimizin cilâsı yapmanı dileriz. Kendilerine nimet verdiğin peygamberler,<br/>sıddîkler, şehidler ve sâlihlerle beraber onu bizim için sana ve senin diyarın naîm<br/>cennetlerine götüren bir rehber ve öncü kılmanı niyâz ederiz. Rahmetin hürmetine, ey<br/>merhametlilerin en merhametlisi!”</i><br/>
<i>el-Kunye</i>’de der ki: “Kur’an hatmi esnasında cehrî olarak ihlas suresini okumak için<br/>
toplanmakta bir beis yoktur. Biri okuyup diğerleri dinlerse daha evlâdır.” Evlâ olması<br/>şu bakımdandır: Kur’an okumanın en önemli amacı, onda olanlarla amel etmek üzere<br/>mânâlarının ortaya çıkması için lafızlarını tashih etmek, doğru okumaktır. Tek sesle<br/>toplu olarak okunan Kur’an kıraatinde zihinler karışır. Aynı zamanda sese uyum<br/>sağlayabilmek için okuyanlardan bazısı kelimenin bir kısmını, diğerleri başka kısmını<br/>okur, bazen harf hazfedilir, ziyadeler yapılır, sâkin harekelenir, harekeli sâkin okunur,<br/>kasr med olarak, med kasr olarak okunur. Dolayısıyla günahkâr olurlar.<br/>
<i>Hâfız gibi on dört rivâyete göre Kur’an’ı ezbere okusan da faydasız<br/>Feryadına yine ancak aşk erişir, aşk!</i><br/>
Allah Teâlâ’dan bizi Kur’an’ın hakîkatlarına ve esrarına ulaştırmasını, haber ve<br/>
kıssaların hikmetlerine ve maslahatlarına muttalî kılmasını ve tahkik ehlinden<br/>eylemesini dileriz. Tevfik ancak O’ndandır.<br/>
