<a name=9803></a><img src="flower_sep.jpg"/><br/>
<img src="RuhulBeyan-9803_2.jpg"/><br/>
kadının ev işleriyle meşgul olduğu gibi. Böylece hem akıl hem nefis ve hem de ev<br/>düzelmiş olur. Buna karşılık nefis akla gâlip gelecek olursa nefsin bütün çabası kötü<br/>sonuç verir. Tıpkı kocasını emri altına alan kadının durumunda olduğu gibi. Bunun<br/>sonucu olarak da her üçünün durumu bozulur ve kötüye gider.<br/>
<i>Şehvete tapan nefsine itâat etme!<br/>Zira her saat başka bir kıbleye yönelir.<br/>Kimin elbisesi temiz de huyu pis ise<br/>Onun cehennemi için anahtara ihtiyaç yoktur.</i><br/>
<b>13. Sözünüzü ister gizleyin, ister açığa vurun; bilin ki O, kalplerin içindekini</b><br/>
<b>bilmektedir.</b><br/>
<i>“Sözünüzü ister gizleyip, ister açığa vurun.”</i> Ey müşrikler, Peygamber (s.a.)<br/>
hakkındaki sözlerinizi ister gizleyin isterse ona âşikâr edin…<br/>
<b>İbn Abbas</b> (r.anhümâ) der ki: Bu âyet-i kerîme müşrikler hakkında nâzil olmuştur.<br/>
Müşrikler kendi aralarında bir takım şeyler konuşuyorlardı. Allah Teâlâ Peygamber<br/>Efendimiz’e onların konuştuklarını haber veriyordu. Bunun üzerine müşriklerden birisi<br/>diğerine “sözünüzü gizli söyleyin ki Muhammed’in Rabbi duyup da ne söylediğinizi ona<br/>haber vermesin” dedi. Bunun üzerine müşrikler hakkında “sözünüzü ister gizleyin, ister<br/>açığa vurun” âyet-i kerîmesi nâzil oldu. İster gizlensin ister açığa vurulsun Allah Teâlâ<br/>bu sözleri mutlaka bilir. Sözlerin gizli olanı ve açığa vurulanı Allah Teâlâ katında,<br/>O’nun ilmi açısından eşittirler.<br/>
Bu âyet-i kerîmede yer alan emir, bir mükellefiyet bildirme emri olmayıp tehdid ifâde<br/>
etmektedir. Âyette sözün gizlenmesinin açığa vurulmasından önce zikredilmesinin<br/>sebebi, müşrikleri rezil etmek ve ilk başta kaçınmış oldukları şeyin vuku bulduğuna<br/>işâret etmek, ayrıca Allah Teâlâ’nın ilminin bütün mâlûmâtı kuşattığına işâret etmek<br/>içindir. Müşriklerin gizledikleri ve açığa vurdukları, Allah Teâlâ’nın ilmi açısından eşit<br/>olmakla birlikte sanki onların gizlediklerini bilmesi açığa vurduklarını bilmesinden<br/>daha önceliklidir. Çünkü Allah Teâlâ’nın varlıklara dâir olan bilgisi, onların sûretlerini<br/>elde etme yoluyla değildir. Tam tersine her şeyin kendi başına varlığı, Allah Teâlâ’ya<br/>göre ilimdir. Ya da şöyle diyebiliriz: Sır mertebesi, açığa vurma mertebesinden<br/>önceliklidir. Zira açığa vurulan hiç bir şey yoktur ki, bu şey veya onun başlangıcı, kalpte<br/>gizlenmemiş ve çoğunlukla kendisine sırlar taalluk etmemiş olsun. Şu hâlde Allah’ın<br/>ilminin herhangi bir şeyin ilk durumuna bağlanması, onun ikinci durumuna<br/>bağlanmasından daha öncelikli olmuş olur.<br/>
<i>“Bilin ki O, kalplerin içindekini bilmektedir.”</i> O, bütün insanların içlerinde<br/>
