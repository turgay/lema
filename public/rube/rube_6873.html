<a name=6874></a><i>Bu dünyâ hilekâr bir kahpe gibidir.<br/>Kahpenin hilesinden kim emin olabilir?<br/>O hilesi ile Karun’u toprağa gömdü.<br/>Rezillikte âlemde şöhret oldu.</i><br/>
Bazıları ise şöyle demiştir: Mûsâ (a.s.)’ın bedeninde alaca hastalığı var; yahut erlik<br/>
bezleri şişik diye iftirâ ettiler. Bu ise Mûsâ (a.s.) hayâ sâhibi bir kimse olup insanlardan<br/>fazlasıyla örtünmesinden ileri geliyordu. Allah da onları Mûsâ (a.s.)’ın kusursuz<br/>olduğuna muttali kıldı. Bu ise şöyle oldu: İsrailoğulları çıplak olarak yıkanır,<br/>birbirlerinin edep yerlerine bakarlardı. Mûsâ (a.s.) ise yalnız yıkanırdı. <b>İbn Melek</b>,<br/>“Bu durum, Mûsâ (a.s.)’ın şerîatında da örtünmenin farz olduğunu hissettirmektedir.”<br/>der. Mûsâ (a.s.) yalnız yıkandığı için bazıları: “Vallahi Mûsâ’nın bizimle yıkanmasına<br/>ancak erlik bezlerinin şişik olması mâni oluyor.” dediler. Yine bir gün Mûsâ (a.s.)<br/>yıkanmaya gitti. Elbisesini bir taşın üzerine koydu. Bu taşın (Hz. Mûsâ asâsını<br/>vurduğunda mucize olarak) kendisinden su fışkıran taş olduğu söylenmiştir. İşte Mûsâ<br/>(a.s.) yıkanıp elbisesini giymek istediğinde bu taş onun elbisesini alıp kaçtı. Mûsâ (a.s.)<br/>çıplak olduğu halde taşın ardından koştu. Bir taraftan da “Ey taş elbisemi bırak, ey taş<br/>elbisemi bırak.” diye bağırıyordu. Nihâyet taş İsrâiloğulları’nın yanına varıp durdu.<br/>İsrâiloğulları da Mûsâ (a.s.)’a baktılar ve “Vallâhi, Mûsâ (a.s.)’da bir kusur yok.”<br/>dediler. O’nun hiç de hakkında söyledikleri gibi olmadığını bilmiş oldular. Mûsâ (a.s.)<br/>elbisesini aldı, taşa beş altı, yedi veya on iki kere öyle bir vurdu ki bu darbenin izleri<br/>taşın üzerinde kaldı.<br/>
<i>İnsânü’l-uyûn</i>’da şöyle denilmiştir: “Mûsâ (a.s.) öfkelendiği zaman başındaki saçlar<br/>
takkesinden dışarı çıkardı. Zaman zaman öfkesinin şiddetinden takkesi ateş alırdı. İşte<br/>böyle şiddetli öfkesinden dolayı taş elbisesini alıp kaçınca, taşın idrâki olmamasına<br/>rağmen ona darbeler indirmiştir. Bu şöyle de izah edilmiştir: Taş Mûsâ (a.s.)’ın<br/>elbisesini alıp kaçınca sanki canlı bir hayvan gibi oldu. Hayvan sahibine huysuzluk ve<br/>itâatsizlik yapınca böyle dövülerek cezâlandırılır.”<br/>
Fakir (<b>Bursevî</b>) der ki: Ehlullah nezdinde cansız varlıkların da hakkânî bir hayatı<br/>
vardır. Ehlullah bu cansız varlıklara da canlılara ve dirilere yaptıkları muâmeleyi<br/>yaparlar.”<br/>
<i>Mesnevî</i>’de şöyle denilmiştir:<br/>
<i>Allah rüzgâra gözsüz görme gözü vermeseydi,<br/>Âd kavmini nasıl ayırt ederdi?<br/>Nil’in o ışığı ve görüşü olmasaydı,<br/>Kıptî’yi Sıbtî’den ayırt edebilir miydi?<br/>Dağ ve taş görme yetisine kavuşmadıysa,<br/>Davud’a neden arkadaş oldu?<br/>Şu yerin can gözü olmasaydı,</i><br/>
