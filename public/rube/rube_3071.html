<a name=3072></a><img src="RuhulBeyan-3072_1.jpg"/><br/>
<img src="RuhulBeyan-3072_2.jpg"/><br/>
<i>Çemen onun sebebiyle yemyeşildir</i><br/>
Sonra âriflerin Allah’dan talebi, kullukta (ubûdiyyet) sadâkat ve rubûbiyyetin<br/>
hukukunu yerine getirmektir.<br/>
<b>Ahmed b. Ebi’l-Havârî </b>der ki: Ebû Süleymân Dârânî (k.s.)’a: Ben İsrâiloğulları’na<br/>
gıpta ettim.” dedim. “Hangi sebeple?” diye sordu. Ben: “Sekiz yüz sene yaşamalarına.<br/>Onlar böylece eski tulumlar, yaylar ve kirişler gibi köhne ve perişan oluyorlar.” dedim.<br/>Dârânî şu cevabı verdi: “Ben de önemli bir şey söyleyeceğini sanmıştım. Allah bizim<br/>derilerimizin kemiklerimizin üzerinde kuruyup köhneleşmesini istemiyor. O, bizden<br/>kendi katında olan şeyler konusunda samîmî niyetten başka bir şey talep etmiyor.”<br/>
Nice ömürler var ki çok uzun olmasına rağmen kazancı az olur. İsrâiloğulları’nın ömrü<br/>
işte böyledir. Onlar, çok uzun yaşamalarına rağmen, mesela onlardan birisi bin sene<br/>veya ona yakın müddet yaşasa bile Hz. Muhammed (a.s.) ümmetinin elde ettiğini elde<br/>edemez.<br/>
Nice ömürler de vardır ki kısa olmasına rağmen kazancı çoktur. Hz. Muhammed (a.s.)<br/>
ümmetinden kendisine keşf yolu açılan ve Allah’ın yol göstermesiyle O’nun inayetine<br/>ulaşan kimsenin ömrü gibi. Nitekim <b>İmâm Gazzâlî </b>(k.s.) <i>Minhâcü’l-âbidîn</i> adlı<br/>eserinde şöyle demiştir: Onlardan kimisi bu sarp yokuşları yetmiş senede kateder,<br/>kimisi yirmi senede, kimisi on, kimisi bir senede, kimisi bir ayda, kimisi bir cuma<br/>gününde, kimisi de, Hz. Mûsâ’nın sihirbazları gibi bir saat içerisinde kateder.<br/>
Hikâye edildiğine göre Basralı Râbia yaşlı bir câriye idi. Basra sokaklarında<br/>
(satılmak için) dolaştırılır, yaşı büyük olduğu için kimse ona rağbet etmezdi.<br/>Tâcirlerden birisi ona acıyıp yaklaşık yüz dirheme satın almış, daha sonra da âzâd etti.<br/>Râbia da hak yolunu tercih edip kendini ibadete verdi. Henüz bir yıl dolmadan<br/>Râbia’nın (ulaştığı) makamın büyüklüğü sebebiyle Basra’nın bütün âlimleri ve kurrâları<br/>onu ziyarete gelir olmuştur.<br/>
<i>et-Te’vîlâtü’n-Necmiyye</i>’de denilir ki: <i>“Sâdıklarla beraber olun.”</i> Yani Allah’ın<br/>
<i><b>“Ben sizin Rabb’iniz değil miyim?”</b></i> sorusuna <i><b>“Elbette Rabb’imizsin.”</b></i> (el-A‘râf,<br/>7/172) diye cevap verdikleri mîsâk günündeki sözlerinde sâdık olan kimselerle beraber<br/>olun. Allah’tan başkasına ibadet etmeyeceklerine, O’na dünya ve âhirete âid<br/>maksadlarından hiçbir şeyi ortak koşmayacaklarına dâir verdikleri sözde sâdık<br/>olanlarla ve tüm yaratılanlardan tecerrüd eden, hatta kendi bedeninden bile geçen<br/>kimselerle beraber olun.<br/>
<i>Mesnevî</i>’de denilir ki:<br/>
<i>Ayran içinde yağ nasıl gizli ise<br/>Doğruluk cevherinde yalanda gizlidir</i><br/>
