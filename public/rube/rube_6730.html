<a name=6731></a><i>Âl-i abâ Rasûlullah ve kızı,<br/>Toplandıkları zaman Murtazâ, sonra da iki torunu.</i><br/>
<i>Keşfü’l-esrâr</i>’da der ki: “<img src="RuhulBeyan-6731_1.jpg"/> yâni kir ve günah, çirkin işlerde, kötü ahlâkta olur.<br/>
Çirkin işler, görünen ve görünmeyeni ile kötülükler ve fuhşiyattır. Kötü ahlâk ise, nefsin<br/>isteklerine uymak, bid‘at, cimrilik, hırs, akraba ziyaretini kesmek ve benzeri şeylerdir.<br/>Rabbü’l-âlemîn onları bid‘at yerine sünnet yoluna koydu, cimrilik yerine cömertlik, hırs<br/>yerine kanâat, akrabadan ilişkiyi kesme yerine ziyâret ve şefkat duygusunu onlara nasib<br/>etti. Sonra şöyle buyurdu: <i>“Sizi tertemiz yapmak istiyor.”</i><br/>
Kendinizi beğenmekten, Allah üzerinde bir hakkınız (nazınız) olduğunu düşünmekten<br/>
ya da ibâdetlerinize bakıp güvenmekten sizi temizlemek istiyor. Pîr-i tarîkat (<b>Abdullah<br/>Ensârî Herevî</b>) şöyle buyurmuştur: “Bakış iki türlüdür: İnsânî bakış ve Rahmânî bakış.<br/>İnsânî bakış, senin kendine bakmandır. Rahmânî bakış (nazar) ise, Hakk’ın sana<br/>bakmasıdır. Senin benliğinden insânî bakış gitmedikçe, Rahmânî bakış kalbine inip<br/>yerleşmez. Ey miskin! Benlikle bulaşmış olan bu ibâdetine niçin bakıyorsun? Onu<br/>ihtiyaçsızlık dergâhıyla niçin ölçüp mukâyese ediyorsun? Haberin yok ki, dünyânın<br/>bütün sıddîklarının, yâni samîmî insanlarının amellerini ve gökteki kudsî meleklerin tüm<br/>tâatlerini toplasan, Celâl sâhibi Allah Teâlâ’nın terâzisine (mîzânına) koysan, sivrisinek<br/>kanadı kadar ağırlık tutmaz. Ancak Hak Teâlâ hiçbir ihtiyâcı olmamakla birlikte, kulun<br/>kulluğunu beğenir ve kulluk yolunu ona gösterir.”<br/>
<b>Molla Câmî</b> şöyle der:<br/>
<i>İnsanlar bazen kendi amellerine güvenirler,<br/>Ona senin kerem ve iyiliğinden başka bir dayanak olmaz,<br/>Ey kerem sâhibi, ona (kuluna) lütfunla yardım eyle,<br/>Çünkü o senin adâletinden, yine senin lütfuna sığınıyor.</i><br/>
<i>et-Te’vîlâtü’n-Necmiyye</i>’de der ki: <i>“Evlerinizde oturun.”</i><b> </b>Burada Allah Teâlâ<br/>
kalplere ve ruhlara ilâhî hazrete yönelerek melekût âlemindeki vatanlarında karar<br/>kılmalarını emretmektedir. <i>“Eski cahiliye âdetinde olduğu gibi açılıp saçılmayın.”<br/></i>Câhillerin âdeti olduğu gibi dünyâ ziynet ve şehvetlerine rağbet ederek hisler âlemine<br/>çıkmayın. Devamlı huzur, murâkabe, seyr ile Allâh’a urûc etmek sûretiyle<b> </b><i>“namazı<br/>kılın.”</i><b> </b>Çünkü namaz mü’minin mi‘râcıdır.<br/>
Mü’min namazda iki elini dünyâdan kaldırıp çeker ve dünyânın üzerine tekbir getirir.<br/>
Allah’tan başka her şeyden yüz çevirerek Allâh’a yönelir. İnsânî tekebbür/büyüklenme<br/>makamından hayvânî rükû tevâzuuna döner. Oradan nebâtî secde huşûuna döner. Oradan<br/>cemâdî kuûda (cansız varlıklara âid oturuşa) döner. Çünkü insan en aşağı mertebe olan<br/>kalıba bu yolla indirilmiştir. Dönüşü de rûhânî başlangıçta bulunduğu şuhûd/müşâhede<br/>makamına ulaşana kadar bu yolla olur. Sonra tahiyyât ve ilâhî hazreti senâ ile<br/>teşehhüdde bulunur. Sonra namazı ikame ederek ve devam ettirerek ulûhiyet denizinde<br/>
