<a name=7603></a><i>Bir gönlün var, o halde bir yar ile yetin.<br/></i>“<i>Hamd Allah’a mahsustur.</i>”<b> Mukâtil</b>’in dediği gibi, bütün ortakları susturan, yâni<br/>
bütün o ilahlara galib gelen, o iki zümrenin birbirine denk olamayacağı hususunda böyle<br/>bir darb-ı mesel getirmek sûretiyle onları susturacak delili ortaya koyan Allah’a<br/>hamdolsun!<br/>
“<i>Fakat onların çoğu bilmezler.</i>” Bu ifâde ile, iki zümrenin anlatıldığı şekliyle<br/>
birbirine denk olamayacağı meselesi bırakılarak insanların çoğunun, yâni müşriklerin<br/>son derece açık olan bu hususu bilemeyeceği, bu aşırı bilgisizlikleri yüzünden de şirk<br/>ve dalâlet vartasında öylece kalacakları meselesine geçilmektedir.<br/>
Âyette dünyâ, âile ve diğer muhtelif meşgalelerin ve dağınık düşüncelerin kendisini<br/>
cezbettiği kimse ile, kendisini sadece Allah’a veren ve O’ndan başkasının kendisinde<br/>hiçbir pay sâhibi olmadığı, dünya ile de hiçbir alâkası olmayan, âhiretten (sırf cennet<br/>arzusundan) uzak kalmış, Allah’a yakın ve O’na yönelmiş kimsenin denk olmadığına<br/>işâret edilmektedir. Hâsılı dünyaya rağbet eden kimseyi muhtelif şeyler meşgul eder.<br/>Onun için kendisini Rabbine ibâdete tam olarak veremez. İbâdette bile olsa kalbi dünya<br/>ile meşgul olur. Dünyaya değer vermeyen/zâhid ise dünyanın tüm meşgalelerinden<br/>geçmiştir. O, Rabbine hem korkarak hem de ümid ederek ibâdet eder. Ârif ise her iki<br/>cihandan geçmiştir. O, Rabbine O’na kavuşma şevki ile ibâdet eder. Bu yüzden<br/>tembeller ile tâlibler, yolda kalanlarla Hakk’a vâsıl olanlar birbirine denk değildir.<br/>
“<i>Hamd Allah’a mahsustur.</i>” Yâni, senâ/övgü O’nadır. O celâl sıfatlarına lâyıktır.<br/>“<i>Fakat onların çoğu</i>” O’nun cemâlinin kemâlini “<i>bilmezler.</i>” O’nun cemal ve celâl<br/>
sıfatlarına ayna olmak sûretiyle istîdâdlarının güzelliğinin farkına varamazlar. Eğer<br/>böyle olmasaydı dünya ile ilgili işleri tamamen bırakırlardı ve âhiretin tarlası olan<br/>dünya harap olurdu.<br/>
<i>Mesnevî</i>’de der ki:<br/>
<i>Ey can, bu âlemin sütunu gaflettir.<br/>Akıllılık bu dünya için âfettir.<br/>Akıllı, o dünyadandır;<br/>O galip olunca bu dünya alçalır.<br/>Akıllılık güneş, hırs ise buzdur.<br/>Akıllılık su, bu âlem ise kir.<br/>Bu dünyada hırs ve kıskançlık azgınlaşmasın diye<br/>O dünyadan biraz sızıntı ulaşır.<br/>Gayptan daha çok sızıntı olursa bu âlemde ne hüner kalır ne ayıp.</i><br/>
Şu halde akıllı kimseye düşen, işin hakîkatini bilenlerden olabilmek için Allah<br/>
Teâlâ’ya dönmek, Kur’an’da olanlarla amel etmek, Kur’an’ın verdiği mesel/misallerden<br/>ibret almaktır.<br/>
<i>Mesnevî</i>’de der ki:<br/>
