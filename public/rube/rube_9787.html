<a name=9788></a><img src="RuhulBeyan-9788_1.jpg"/><br/>
<img src="RuhulBeyan-9788_2.jpg"/><br/>
“yorgunluğun kişiyi yorması” anlamınadır. Âyette geçen “ve hüve hasîr” ifâdesi<br/>“hâsirun ve mahsûrun” anlamına gelebilir. Bu cümle “basar” kelimesinden hâl<br/>olabileceği gibi “hâsien” kelimesinde gizli olarak bulunan zamirden hâl de olabilir.<br/>Buna göre kelime içiçe girmiş mütedâhil hâller kabilinden olur. Bâzı âlimlere göre<br/>Allah’ın yaratmış olduğu yaratıklardan birisi hakkında insan mâdem ki böyle bir duruma<br/>düşüyor o zaman Allah Teâlâ’nın kemal, celâl ve cemâl sâhibi bir yaratıcı olarak ilmini<br/>araştırmakta acaba ne duruma düşer, varın siz hesap edin. Allah Teâlâ’nın herhangi bir<br/>mekâna inebileceğini veya herhangi bir kişi ile birleşeceğini söyleyebilen kimsenin<br/>durumunu da varın siz hesap edin. Böyle bir kişiye <i><b>“cezâ ve azap olarak cehennem<br/>yeter; o ne kötü yerdir.”</b></i> (el-Bakara, 2/206)<br/>
<i>Zâtı herkesi hayrette bırakan Hakk’ı tesbih ederim.<br/>Aklın kavrayışı O’nun kemâlinin künhüne varmaya yol bulamaz.<br/>İlâhın kemâlinin künhüne bir bakış atsın diye,<br/>Akıl bir ömür boyu “hâ” çeşmesi gibi gözlerini açtı.<br/>Fakat ilâh kelimesinin ilk harfinin “elif”i<br/>Sonunda aklın iki gözüne mil çekti.</i><br/>
<i>et-Te’vilâtü’n-necmiyye</i>’de bu âyet-i kerîme şöyle tefsir olunuyor: Sen zâhirî gözünü<br/>
eşyanın zavâhirine çevir, onun dış görüntüsüne bak. Bâtınî gözünle de eşyanın iç<br/>taraflarına bak. Bir başka ifâdeyle; sen hem basarını, hem de basîretini; yâni kalp<br/>gözünü birleştirerek eşyanın hem zâhirine hem de bâtınına bak. Bak bakalım,<br/>mevcûdatın her birinin kendi istidâdına göre her hak sâhibine hakkını verme noktasında<br/>herhangi bir çatlaklık görebilecek misin? Sonra gözünü bir kez daha çevir de bak. O göz<br/>hakir, yorgun, çatlaklığı göremeden, herhangi bir sakatlığı izleyemeden sana geri<br/>dönecektir. Nitekim<b> Huccetu’l-İslam İmam Gazzâli</b> (k.s.) şöyle der: Mümkinler<br/>içerisinde şu varlık âleminden daha güzel ve eşsiz olanı yoktur. Çünkü var olsaydı da<br/>Allah bunu ortaya çıkarmamış olsaydı bu cimrilik olurdu. Oysa Allah Teâlâ çok<br/>cömerttir. Yine böyle bir durum âcizlik olurdu, oysa Allah her şeye kadirdir. Nitekim<br/>âyet-i kerîmede şöyle buyruluyor: <i><b>“(Allah,) her şeye hilkatini (varlık ve özelliğini)<br/>veren, sonra da doğru yolu gösterendir.”</b></i> (Tâhâ, 20/50)<br/>
Bâzı âlimlere göre mümkinat âleminde şu mevcûd âlemden daha zâhir olanı yoktur.<br/>
Çünkü ortada iki mertebeden başka hiçbir mertebe yoktur. Birinci mertebede Hak vardır<br/>ve o kıdem mertebesidir. Âlem ise ikinci mertebede olup imkân ve hudûs<br/>mertebesindedir. Allah Teâlâ sonsuza kadar ne kadar yaratık yaratırsa yaratsın, bütün bu<br/>yarattıkları hep imkân mertebesi olan ikinci mertebede olacaktır.<br/>
