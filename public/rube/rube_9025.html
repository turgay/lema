<a name=9026></a><img src="RuhulBeyan-9026_1.jpg"/><br/>
<img src="RuhulBeyan-9026_2.jpg"/><br/>
<img src="RuhulBeyan-9026_3.jpg"/><br/>
Yâni kıyâmetin takdir olunan vakti geldiğinde açıp ortadan kaldıracak veya engel<br/>
olacak kudrete Allah’tan başka hiç kimse sâhip değildir. Fakat Allah Teâlâ ondaki<br/>zararı tamamıyla izâle etmeksizin açıp kaldırmayacaktır.<br/>
“Kâşife” kelimesi ism-i fâil olup sonundaki “te” harfi, mevsûfu mukadder olan<br/>
müennes bir kelimeye ittibâı hasebiyledir. Yahut mânâ şöyledir: “Şimdi Allah’tan başka<br/>onu tehir etmek suretiyle zamanını açacak bir kimse yoktur. Zira tehir edecek olan ancak<br/>Allah’tır. Yâni onun vakti şimdi gelecek olsa onun vaktini ancak Allah geri çevirebilir.”<br/>Âyetteki keşf, izâle mânâsındadır. Bu izâle küllî bir izâle olmayıp onu vaktine tehir<br/>etmek suretiyle olan bir izâledir. Veyahut âyete şöyle mânâ verilebilir: “Onun hakikatini<br/>bilmesi hasebiyle keşfinin nasıl olacağını bilen ve onun ne zaman geleceğini<br/>belirleyecek olan da O’dur.”<br/>
Kur’ân-ı Kerim’de de bu mânâda <i><b>“Onun vaktini O’ndan başkası açıklayamaz.”</b></i> (el-<br/>
A’raf 7/187) buyrulmaktadır. Başka bir takdire göre mânâ şu şekildedir: “Allah’tan<br/>başka onu kaldıracak kimse yoktur” Buna göre kâşife; “âkıbe” ve “hâine” kelimeleri<br/>gibi masdar hükmünde olmuş olur.<br/>
Şâyet “kâşife”nin sonundaki “te” harfi alâmet te’si gibi mübalağa için kılınırsa, o<br/>
zaman “keşf” mânâsının başka bir anlamı çağrıştırması sebebiyle makama uygun<br/>düşmeyecektir. Bu âyet büyük kıyâmetin yaklaştığını ve büyük felâketin vukûuna işâret<br/>etmektedir. O büyük felâket; ehl-i fenânın nefislerinden fenâ bulması ve bütün himmet<br/>ve kuvve-i azîmeleri ile Allah’a yönelmeleri anlamına gelen en yüce hakikatin zuhûru<br/>demektir. Ehl-i hicâba nispetle o büyük felâketi Allah’tan başka kimse kaldıramaz,<br/>anlamındadır. Zira ehl-i hicab gaflet denizine batmış ve şehvet esâretinde tükenip<br/>gitmişlerdir. İnsan her an ve her zaman bu felaketi hissetmemiş olsa da keşke onun<br/>perdesini kaldırıp rü’yetullah ve likâ-i ilahiyle müşerref olabilse!<br/>
Âlimler der ki: “Âriflerin kıyâmeti dâimîdir. Zira onlar bulundukları her hal üzere<br/>
emri müşâhede ederler ve onların şühûdu da zâhirî kıyâmetin vukuuna bağlı değildir.<br/>Bundan dolayıdır ki <b>İmâm Ali</b> (k.v.): “Perde açılmış olsa bile yakînim artmazdı”<br/>demiştir. Yakîni artanlara, hakka’l-yakîn mertebesine ulaşanlara ve tahkîk ve temkîn<br/>makamına yerleşenlere müjdeler olsun! Ancak Allah Teâlâ muîn ve yardımcıdır.<br/>
<b>59. Şimdi siz bu söze <i>(Kur’ân’a)</i></b><b> mı şaşıyorsunuz?<br/></b>Bu âyet müşriklerin sözlerini yadırgamaya mâtûfen getirilmiştir. <b>Râgıb</b>, “aceb” ve<br/>
“taaccüb”ün, bir kimsenin bir şey hakkında bilgisi olmadığı için ona taarruz etme hâli<br/>olduğunu beyân eder. Bu nedenle bazı hakîmler; “aceb” kelimesini sebebi bilinmeyen<br/>şey olarak târif ederler.<br/>
