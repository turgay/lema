<a name=7791></a>Mümin 40/53) âyetinin devamıdır. Ara cümle mâhiyetindeki bu âyetler, peygamberlere<br/>yardım edileceğini açıklamakta ve bunu pekiştirmektedir. Bir nevi şöyle denmektedir:<br/>Peygamberlere yardım edeceğime dâir vaadimi ve Mûsâ ile alâkalı olarak yaptıklarımı<br/>duyduğuna göre, müşrikler tarafından başına gelen eziyetlere sabret. Bu âyet, kılıç<br/>âyetiyle (bk. Tevbe 9/5) nesh edilmiş değildir. Zira sabır her zaman ve her yerde<br/>övgüye değer bir tutumdur.<br/>
<i>“Çünkü Allah’ın”</i> yardım edeceği, İslamiyet’i bütün dinlere gâlip kılacağı,<br/>
Mekke’nin fethedileceği gibi hususlara dâir <i>“vaadi,”</i> cayılması mümkün olmayan bir<br/><i>“gerçektir.”</i> Mûsâ ile Firavun’un durumları da bunun şâhididir.<br/>
<i>“Günahının bağışlanmasını iste</i>;” yâni kendinden sâdır olan “bazı durumlarda evlâ<br/>
olanı terketme” gibi açıkları kapamak için istiğfâr et. Çünkü Yüce Allah, senin dînine<br/>yardım etme ve onu bütün dinlere gâlip kılma konusunda senin için yeterlidir.<br/>
<i>Aynü’l-me’ânî</i>’de bu ifâde şöyle te’vil edilir: yâni bütün günahlardan, belki sendendir<br/>
diye, istiğfâr et.<br/>
Bu ifâdenin, derecesi daha da artsın ve kendisinden sonrakilere de ders (örnek) olsun<br/>
diye Cenâb-ı Hakk’ın, Rasûlü’ne verdiği bir taktik olduğu da söylenmiştir.<br/>
<b>Baklî</b>’nin <i>Arâis’</i>inde de şöyle der: Bir beşer olmanın gereği olarak gönlüne gelen<br/>
şeylerden istiğfâr et. Yine, Hakk’ın varlığı içindeki varlığından dolayı da istiğfâr et.<br/>Zira hâdis; yâni sonradan meydana gelen bir varlığın, kadîm bir varlığın içinde var<br/>oluşu aslında günahtır.<br/>
Bu ifâdenin “ümmetinin günahları için istiğfâr et” mânâsında olduğu da söylenmiştir.<br/>
Ancak bu te’vilin, Hz. Muhammed (s.a.) sûresinde geçen <i><b>“Hem kendi günahın için<br/>hem de erkek ve kadın müminlerin günahı için istiğfâr et”</b></i> (Muhammed, 47/19)<br/>âyet-i kerimesi için de geçerli olmayacağı belirtilmiştir.<br/>
<b>İbnü’ş-Şeyh</b> <i>Havâşî’</i>sinde şöyle der: En güçlü te’vil, her ne kadar biz Peygamber<br/>
(s.a.) hakkında böyle bir şey düşünemiyor olsak da, Cenab-ı Hakk’ın Peygamberimiz<br/>(s.a.)’e söylemek istediğini söyleyerek vermek istediği mesajı ilettiği şeklindeki<br/>te’vildir.<br/>
Fakir (<b>Bursevî</b>) der ki: <b>İbnü’ş-Şeyh</b>’in sözü, bu hususta söylenen sözlerin şeyhidir.<br/>
Şöyle ki: Peygamberlik mertebesi velîlik mertebesinden yüksektir. Çünkü ümmetin<br/>herhangi bir ferdi, kendi mertebesi itibarıyla varılacak mertebelerin zirvesine bile varsa<br/>kendi üstündeki Peygamber’in hâlini bilemez. Zira o, Peygamber’in mertebesiyle ilgili<br/>hiçbir şey algılayamaz; o meretebeyle ilgili bir zevk alamaz. Durum böyle olduğuna<br/>göre, bir insan nasıl olur da, kendisinin tanımadığı ve hakîkatine muttali olamadığı,<br/>nezd-i ilâhîden başka hiçbir yerden isnâd edilemeyen bir günahı Peygamberi’ne isnâd<br/>edebilir? Bu <i><b>“Şüphesiz Allah ve melekleri Peygamber’e salât (rahmet ve mağfiret)<br/>eder”</b></i> (el-Ahzâb 33/56) âyetindeki “salât etme”ye benzer. Bu da Allah Teâlâ ile Rasûlü<br/>arasında mâhiyeti bilinemeyen bir sırdır. Hiç kimsenin bunu anlayacak bir metodu<br/>yoktur. Peygamber (s.a.)’in bazı yerlerde dalgınlığa düşmesi de ümmetin âşinâ olduğu<br/>dalgınlık kabilinden değildir.<br/>
