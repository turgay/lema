<a name=10462></a>bilecektir. Bu ifâde tıpkı şuna benziyor: Diyelim ki birisi bir diğerine nasihat ediyor ve<br/>ona diyor ki: “Herhalde sen yaptığın şeylere pişman olacaksın. Çünkü, belki insan<br/>yaptığı şeylere pişmanlık duyar.” Böyle diyen bir kimse, bununla nasihat ettiği kişinin<br/>hissedecek olduğu pişmanlık duygusunun kesin değil de “muhtemel” olduğunu söylemek<br/>istemiyor. Veya bunun nadiren olacağını da ifâde etmek istemiyor. Tam tersine bu<br/>nasihatiyle ona demek istiyor ki; aklı başında bir kimsenin sonu pişmanlık olabilecek<br/>bir şeyden kaçınması gerekir. Aklı başında bir insan sonunda pişmanlık duyulacak veya<br/>az da olsa sonu pişmanlık olacak bir meseleden kaçınması gerekirse sonu kesin veya<br/>büyük bir ihtimalle pişmanlık olacak bir hareketi nasıl yapar?<br/>
<i>“Kişinin hazırladığı şey”</i> ifâdesinden maksad; onun iyi ve kötü olan amelleridir. Bu<br/>
amellerin hazırlanmasından maksad ise ya yazılı oldukları sayfaların hazırlanmasıdır ki<br/>daha önce bu “defterlerin açılması” şeklinde ifâde edildi. (bkz. 10. âyet) Ya da bizzat<br/>amellerin kendilerinin hazırlanmasıdır. Çünkü bu dünyada “arazî” bir biçimde dışa<br/>vuran ameller, âhiret hayatında güzellikte ve çirkinlikte özel biçimler ve muayyen<br/>şekiller altında kendilerine münasip, uygun bir “cevherî” sûrette ortaya çıkarlar.<br/>
Ameller Allah’ın emriyle hazır olacakları halde âyette bu amellerin bizzat kişi<br/>
tarafından hazır hale getirilecekmiş gibi ifâde edilmesi, onların dünyada iken o şahıslar<br/>tarafından gerçekleştirilmiş olmalarından dolayıdır. Dolayısıyla şahıslar, sanki o<br/>amelleri şimdi âhirette mahşere bizzat kendileri getirmiş gibi olmaktadırlar. Amellerin<br/>kişi tarafından orada bilineceğinin vurgulanması ise, onları kişilerin hakikatte oldukları<br/>biçimiyle müşâhede etmeleri, görmeleri demektir. Yapılan ameller şâyet sâlih ameller<br/>ise, bunu yapan kişi, amelini en güzel biçimde hem de dünyada müşâhede ettiğinden<br/>daha güzel bir şekilde görecektir. Çünkü yapılan itâatler, dünyada yapılırken bir çeşit<br/>meşakkatten hâli olmaz. Bir haberde ifâde edildiğine göre <i>Cennet kötü, nefsin<br/>hoşlanmadığı şeylerle kuşatılmıştır</i>. Buna karşılık kişinin yaptığı amel kötü ise onu<br/>orada bulunduğu hal üzere müşâhede edecektir. Çünkü kötü amel dünyada iken o nefse<br/>süslenmiş ve kişinin heva ve hevesine uygun gösterilmiştir. Nitekim hadiste yer aldığına<br/>göre <i>“Cehennem de şehvetlerle kuşatılmıştır.” </i><a href="RuhulBeyans.html#10464">[32]</a><br/>
Bazı âlimler derler ki: “Her nefsin amellerini bilmesi” demek, herkesin amelinin<br/>
karşılığını alacağı gerçeğinin kinâyeli yoldan anlatılması demektir. Kinâye şurdan<br/>kaynaklanıyor: İnsanın yaptığı amelini bilmesi bunun karşılığını almasını gerektirir. İşte<br/>bu gerektirme olgusu, kinâyeyi gerçekleştirmektedir.<br/>
Âyette yer alan “alimet...” yâni “kişi ne hazırladığını bilecektir” cümlesi, yukarda<br/>
geçen “izâ” edatının cevabıdır. Bu “izâ” ile kasdedilen zaman, geniş bir zaman dilimi<br/>olup sûrenin başından buraya kadar zikredilen on iki durumu içine almaktadır. Bir başka<br/>ifâdeyle sura ilk üfürülüşten yaratıklar arasında hüküm verilmesi bölümüne kadar<br/>uzanmaktadır. Ancak bu, kişinin yapmış olduğu ameli bütün bu uzun süreç boyunca<br/>bileceği ya da bu belâlardan herhangi birisi meydana geldiği esnâda bileceği anlamına<br/>değildir. Tam tersine kişi ne hazırladığını amel defterleri açıldığında bilecektir. Ancak<br/>bu büyük felaketlerden bazıları amel defterinin açılmasının öncesi meydana gelen<br/>
