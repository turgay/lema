<a name=4815></a><img src="RuhulBeyan-4815_1.jpg"/><br/>
<img src="RuhulBeyan-4815_2.jpg"/><br/>
atfedilmiştir. Yani Yahya (a.s.) anne babasına iyilik eden, onlara yumuşak davranan bir<br/>kimse idi. <i>“Baş kaldıran bir zorba değildi.”</i> Yani o, kibirli, anne babasını inciten veya<br/>Rabb’ine isyan eden birisi de değildi.<br/>
<i>Bahru’l-ulûm</i>’da şöyle der: “Âyette geçen ‘el-Cebbâr’ kelimesi, kibirli anlamına<br/>
gelir veya sonuçlarına bakmaksızın kızdığı zaman döven ve öldüren kimse demektir.<br/>Onun Allâh’ın emirlerine boyun eğmeyen ve kendini büyük gören kimse olduğu da<br/>söylenmiştir.”<br/>
<b>15. Doğduğu gün, öleceği gün ve diri olarak kaldırılacağı gün ona selâm olsun!<br/></b>Annesinin rahminden<i> </i>“<i>doğduğu gün</i>,” diğer insanların uğradığı şeytanın dürtmesinden<br/>
(ta‘nından), tabiî ölümle “<i>öleceği gün</i>” ölümün korkularından ve kabir azabından “<i>ve<br/>diri olarak kaldırılacağı gün</i>” kıyâmetin ve cehennem azâbının korkularından “<i>ona</i>”<br/>Yahya (a.s.)’a “<i>selâm olsun!</i>”Allah Teâlâ’dan selâmet ve emân/emniyet olsun.<br/>
Cümlenin aslı şöyledir: “Bu hâllerde biz ona selâm verdik. Bu hâller ise insanın en<br/>
yalnız olduğu yerlerdir.” Selâmın devamlı ve yerleşmiş olduğu belli olsun diye cümle<br/>fiil cümlesinden isim cümlesi şekline çevrilmiştir. Çünkü Hz. Yahya’nın bu hâllerdeki<br/>yalnızlığı ancak selâmın varlığı ve devamıyla ortadan kalkabilirdi.<br/>
Bu âyette tabîat annesinden doğuşa, Allah’ta fânî olmakla tabîatın gerektirdiği<br/>
şeylerden ölmüş gibi kurtulmaya ve fânî olduktan sonra yeniden dirilmekle bâkî<br/>kalmaya işâret vardır.<br/>
<b>İbn Ebî Uyeyne </b>demiştir ki: “Âyette sayılan durumlar arasında insanın en çok<br/>
yalnızlık ve gariplik çektiği gün, öncelikle doğduğu gündür ki daha evvel bulunduğu<br/>yerden çıkar. Sonra ise öldüğü gündür. Çünkü o gün daha önce görmediği bir takım<br/>toplulukları görür. Daha sonra da yeniden dirildiği gündür. Çünkü o günde daha evvel<br/>görmediği bir meydanda (mahşerde) kendisini bulur. Özellikle Hz. Yahya bu<br/>durumlardan selâmette kılınmıştır.”<br/>
Bilesin ki Zekeriyya (a.s.), insan ruhuna; hanımı ruhun eşi olan bedene; Yahya (a.s.) da<br/>
kalbe işarettir. Buna göre uzun zaman kalıba (bedene) bağlı kalması sebebiyle ruh,<br/>vâsıtasız olarak ilâhî feyzi kabul edecek bir kalb meydana getirmekten uzak olmuştur.<br/>Nitekim kudsî hadiste Allah şöyle buyurmuştur: <i>“Beni, yerim ve göğüm içine alamaz,<br/>ama mü’min kulumun kalbi içine alır.<a href="RuhulBeyans.html#4817">”</i>[9] </a>Bu ezelî bir feyizdir ki canlılardan ve<br/>meleklerden hiçbirine verilmemiştir. Nitekim <b>Molla Câmî</b> şöyle der:<br/>
<i>Güzel ibâdet ve tâatten meleklere ne fayda var?<br/>Âdem (a.s.)’ın üzerine aşkın feyzi döküldüğünden beri</i><br/>
