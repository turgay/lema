<a name=2315></a><i>İçlerinden akıllısı düştü yola<br/>Gidilmesi istenmeyen o güç yola<br/>Bunlarla meşveret etmeyeyim dedi<br/>Çünkü türlü türlü fikirlerle gevşetirler azmimi<br/>Yurtlarının sevgisine kapılırlar<br/>Bana da geçer tembellik ve bilgisizlikleri<br/>Meşveret için iyi ve diri kişi gerek<br/>Seni diriltsin için; ancak nerede öyle biri</i><br/>
<i>Danışmak zamanı değil, kendine gel, düş yola<br/>Ali gibi ah et sen kuyuya<br/>O ahın mahremi çok azdır<br/>Geceleri git, gizlice bekçi gibi<br/>Denize doğru git bu gölcükten<br/>Denizi ara, şu girdabı bırak<br/>Göğsünü ayak yaptı, düştü yola o çekingen balık<br/>O tehlikeli yerden ta nur denizine kadar<br/>Bir hayli zahmetler çekti, ama sonunda<br/>Emniyet ve afiyet makamına yetişti<br/>Kendisini derin denize attı<br/>Onun hiç bir yandan kıyısı görünmez idi<br/>Derken balıkçılar ağ getirince<br/>Yarı akıllının bundan neşesi kaçtı<br/>Dedi ki: Eyvah fırsatı kaçırdım<br/>Nasıl oldu da o yol gösterene yoldaş olmadım<br/>Geçene acınmak aynı hatadır<br/>Giden geri gelmez, onu anmak boşadır</i><br/>
<i>Artık onu düşünmeyeyim, bir çare bulayım<br/>Şimdi kendimi ölü göstereyim<br/>Balık güya öldü, karnını yukarı çevirdi<br/>Su onu gah yukarıya çıkardı, gah aşağı indirdi<br/>Balıkçıların her biri üzüldüler<br/>Yazık, en iyi balık öldü dediler<br/>Balıkçının biri onu yakaladı<br/>Yazıklar olsun deyip, toprağa attı<br/>Çırpına çırpına gizlice suya fırladı<br/>Öbür ahmak ıztıraplar içinde kalakaldı<br/>O ahmak sıçrayıp kendini kurtarmak için<br/>Sağa sola çırpındı durdu</i><br/>
