<a name=432></a><img src="RuhulBeyan-432_1.jpg"/><br/>
<img src="RuhulBeyan-432_2.jpg"/><br/>
beldelerinde görülmüştür. Ey kardeşler, zikredilen bu şeylerden ibret alarak dînin elden<br/>gitmemesi için gayret sarfedin.<br/>
<b>Kuşeyrî </b>âyeti şöyle yorumlamaktadır: Âbidlerin ibâdet yuvası demek olan nefislerini<br/>
şehvetlerle, âriflerin mârifet yurdu demek olan kalblerini dünyevî beklentilerle, vecd<br/>ehlinin muhabbet yurdu demek olan ruhlarını hazz ve sükûna konmakla, tevhîd ehlinin<br/>müşâhede yurdu olan gönüllerini kurb duygusuna takılıp aldanmakla tahrîb etmelerinden<br/>daha büyük hangi zulüm olabilir?<br/>
Aynı zamanda âyet-i kerîmede Mescid-i Haram’ın ve Beyt-i Makdis’in şereflerine de<br/>
işâret vardır. Hadis-i şerîfde şöyle buyurulmuştur: <i>“Kim sevâbı umarak Beyt-i<br/>Makdis’i ziyâret ederse, Allah kendisine bin şehîdin sevâbını verir ve ona cehennem<br/>ateşini haram kılar. Bir âlimi ziyâret eden, aynen Beyt-i Makdis’i ziyâret etmiş gibi<br/>olur.” Mişkâtü’l-envâr</i>’da da aynı şekilde geçmektedir. <i>Gunye </i>adlı eserde şöyle<br/>denilmiştir: “Hürmet edilmeye en lâyık mescid, Mescid-i Haram’dır. Sonra sırasıyla<br/>Medîne Mescidi, Beyt-i Makdis, câmiler, mahalle, sokak mescidleri ve evlerdeki<br/>mescidlerdir. İmâm ve müezzinleri olmayan sokak mescidlerinde i’tikâfa girilmez.”<br/>Evdeki mescidlerde i’tikâf ise ancak kadınlar için câizdir.<br/>
<b>Şeyh Üftâde </b>hazretleri şöyle demiştir: “Kâbe-i Mükerreme, Medîne-i Münevvere ve<br/>
Kudüs-i Şerîf’den sonra Bursa’daki Câmi-i Kebîr’den daha şerefli bir yer yoktur. Bu<br/>cami, Nûh (a.s.)’a îmân etmiş yaşlı bir kadının evinin yeriydi. Kadın gemiye<br/>erişememiş, Allah da onu bu evde tûfandan korumuştu. Bunun böyle olduğu keşf yoluyla<br/>bâzı ehlullaha zâhir olmuştur. Bu câmide ilim ve ibâdetle iştigal edeni de Allah gaflet<br/>tûfanından korur.”<br/>
Yine, edeblerine riâyet ederek Mekke’de bir gün ibâdetle iştigal etmek, diğer<br/>
beldelerde bir yıl meşgul olmaya bedeldir. Bizim ülkemizde de ibâdetle meşgul<br/>olunacak iki önemli yer vardır: Biri Bursa’da Emir Buhârî Hazretleri’nin câmii, diğeri<br/>de İstanbul’da Eyüp Sultan Hazretleri’nin makamıdır. Allah’ım bizi senin ibâdet ve<br/>tâatınla meşgul olan kullarından eyle! Şâir der ki:<br/>
<i>Âbidler namazda, ârifler niyâzda,<br/>Âşıklar, vuslat âteşiyle yanıp tutuşmakta.</i><br/>
<b>115. Doğu da Allah’ındır batı da. Nereye dönerseniz Allah’ın yüzü <i>(zâtı) </i></b><b>oradadır.</b><br/>
<b>Şüphesiz Allah<i>’(ın rahmeti ve nimeti) </i></b><b>geniştir, O her şeyi bilendir.</b><br/>
<i>“Doğu da, batı da Allah’ındır.”</i> Bu ifâdeden maksad, yeryüzünün iki bölgesidir.<br/>
Yoksa sadece güneşin doğup battığı yer değildir. Bunun anlamı: Gerek mülk cihetinden,<br/>gerek tasarruf cihetinden ve gerekse kendisine ibâdet mahalli cihetinden bir uçtan diğer<br/>uca yeryüzünün tamâmı Allah’ındır. O halde sizler Mescid-i Haram’da veya Mescid-i<br/>
