<a name=4154></a>hesaba çekeceğiz.<br/>
<i>Bahru’l-ulûm</i>’da şöyle der: Eğer: “Bu âyet, <i><b>‘İşte o gün insana da cinne de günahı</b></i><br/>
<i><b>sorulmaz.’</b></i> (er-Rahmân, 55/39) âyetiyle çelişmektedir.” diyecek olursan, derim ki:<br/>Kıyâmet günü, elli bin senelik uzunca bir zaman dilimidir. Dolayısıyla öyle vakit ve<br/>haller olacaktır ki, Hz. Peygamber (s.a.)’in: <i>‘Kıyâmet günü, hiç konuşmadan bin sene<br/>karanlıkta bekletileceksiniz.<a href="RuhulBeyans.html#4162">”</i>[95]</a> hadîsinde belirtildiği üzere, bu sırada kendileriyle<br/>konuşulmayacak ve soru sorulmayacaktır. <i><b>‘Bir kısmı, diğerlerine yönelerek birbirini<br/>sorumlu tutmaya çalışırlar’</b></i> (es-Sâffât, 37/27) âyetinden anlaşılacağı üzere onların<br/>sorguya çekilecekleri, birbirlerine soru soracakları, hattâ hasımlaşacakları vakit ve<br/>hâller de olacaktır.<br/>
Âlimlerin çoğu Allah’ın onları kurtuluş kelimesi olan “Lâ ilâhe illâllah”tan sorguya<br/>
çekeceği görüşündedir. Bu Allah’ın en yüce kelimesi olup terâzînin bir kefesine, diğer<br/>kefesine ise gökler ve yedi yer konulacak olsa, bu daha ağır basar. Kim bu kelimeyi bir<br/>kez söylese denizin köpükleri kadar da olsa tüm günahları bağışlanır.<br/>
<b>Mağribî</b> şöyle der:<br/>
<i>Gerçi onun yanağı için ayna tutarsın<br/>Fakat ne fayda ki dâimâ aynayı paslı tutarsın<br/>Gel tevhîd cilâsıyla aynadan uzak tut<br/>Şirk tozunu ki; pâk eylesin aynayı kirden pastan</i><br/>
<i>et-Te’vîlâtü’n-Necmiyye’</i>de şöyle denilir: “Hz. Peygamber (s.a.), kendisini<br/>
mü’minleri müjdeleyici, kâfirleri ise uyarıcı olarak tanıtarak makamı olan<br/>peygamberliği ortaya koymakla emrolunmuştu. Yine O, ilâhî lütfu ortaya koymak için<br/><i><b>“mü’minlere alçak gönüllü ol.” </b></i>(el-Hicr, 15/88) âyetiyle yumuşak, şefkatli ve<br/>merhametli olmakla me’mur olduğu gibi, ilâhî kahrı ortaya koymak için de <i><b>“De ki:<br/>Şüphesiz ben apaçık bir uyarıcıyım. Nitekim biz, (Kur’an’ı) kısımlara ayıranlara<br/>azâbı indirmişizdir.”</b></i> (el-Hicr, 15/89-90) âyetiyle kâfirleri azapla korkutmakla ve<br/>onları tehdîd etmekle de memurdu. Yâni ‘Kur’an’ı kısımlara ayıranlara indirdiğimiz<br/>gibi sizin başınıza da azâb indiririz!’ demektir. Bu kimseler, şer’î değil tabîî amelleri<br/>sebebiyle Allah’ın indirdiği kahrı kendilerine taksîm etmişlerdir. Çünkü, şer‘î ameller<br/>Allah’ın lütuf sıfatlarının mazhar ve hazînesi olduğu gibi, tabîî ameller de Allah’ın<br/>kahır sıfatlarının mazhar ve hazînesidir. İşte lütuf hazînesinin kapısını tıklatanlara değer<br/>verilip nîmetler ihsan edilirken, kahır hazînesinin kapısını çalanlara azâb edilir ve<br/>değer verilmez.<br/>
Allah Teâlâ daha sonra Allah’ın indirdiği kahrı onların kendilerine taksîm etmelerine<br/>
sebep olan amellerini<i> “Onlar, Kur’an’ı bölüp ayıranlardır.”</i> buyurarak haber<br/>vermiştir. Yâni, onlar Kur’an’ı kullanma husûsunda parça parça etmişlerdir. Kimileri<br/>Kur’an’ı kendilerine ‘kurrâ’ densin diye devamlı tilâvet ediyor ve ekmeğini bundan<br/>çıkarıyor. Kimileri Kur’an’ı kendilerine ‘hâfız’ densin diye farklı kırâatlarıyle<br/>
