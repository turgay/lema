<a name=7982></a><i>ülkelerin yer altı ve yer üstü kaynaklarını ellerinde tutacaklardır. Nihâyet Allah Teâlâ<br/>bu şehirleri halklarıyla beraber yerin dibine batıracaktır. Bunların batışı bir kazığın<br/>yumuşak zemine batmasından daha süratli olacaktır.»<a href="RuhulBeyans.html#7995">”</i>[59]</a><br/>
Dahle kelimesi Hamza vezninde olup, hurması bol bir şehirdir. Düceyl, zübeyr<br/>
vezninde olup Bağdat’ta olan Dicle nehrinin bir koludur. Kurtubel ise, biri Irak’ta olan<br/>ve şarabıyla bilinen iki ayrı bölgeden biridir. Surat yine Irak’ta bir nehirdir.<br/>
Müfessir <b>İmam Dahhâk</b>; “‘Hâ-Mîm-Ayn-Sîn-Kàf’ ileride yaşanacak bir azap ve<br/>
felaket hükmüdür, ben bu azâbın Bedir’de müşrikler üzerinde icrâ edilmiş olduğunu<br/>umuyorum” demiştir.<br/>
<b>Sâlebî</b> ve <b>Kuşeyrî</b>’nin zikrettiğine göre bu âyet inince Peygamber (s.a.)’in yüzünde<br/>
hüzün ve bitkinlik emareleri müşâhede edilmiştir. Peygamberimiz (s.a.)’e: “Neden<br/>mahzun oluyorsun ey Allah’ın Rasûlü?” diye sorulduğunda ise Peygamberimiz (s.a.):<br/>
<i>“İlerde ümmetim üzerine icrâ edilecek bir takım belâlar bana haber verildi. Bunlar</i><br/>
<i>yere batırma, sûret değişimi, (insanların maymun, domuz v.s. sûretlerine dönüşmesi)<br/>insanları kamplara toplayan alev topu ve yine insanları çakıl taşı gibi denize<br/>savuracak olan kuvvetli fırtına, Deccal’ın ortaya çıkışı ve Îsâ (a.s.)’ın inişine dâir,<br/>ardı ardına gelecek daha bir dizi işâret, felaket ve musîbetlerdir”</i> buyurdu.<a href="RuhulBeyans.html#7995">[60]</a><br/>
Demişlerdir ki: (Hâ) harftir, (mîm) tehlike, (ayn) azâb, (sin) mesh ve (kàf) ise<br/>
kınamadır. <b>Sa‘lebî</b> demiştir ki: “İbn-i Abbâs (r.a.) “hâ mîm, ayn sîn kàf”ı okudu ve dedi<br/>ki, Hz. Ali (r.a.) bütün fitneleri bu iki lafızdan bilirdi.”<br/>
Rivâyet edildiğine göre, <b>Hz. Ali</b> (r.a.) fitne ve savaş bilgilerini sûrelerin<br/>
evvellerindeki bu gibi bilgilerden elde ederdi.<br/>
<b>Şehr b. Hûşeb</b> şöyle demiştir: “Hâ-mîm-ayn-sîn-kàf” Kureyş’ten aziz olanı zelil, zelil<br/>
olanı ise aziz edecek savaştır. Sonra bu savaş tüm Arap yarımadasına, sonra Acem<br/>diyarına yayılarak genişleyecek nihâyet Deccal’in çıkışına kadar tüm dünyada sürüp<br/>gidecektir.<br/>
<b>Atâ </b>şöyle demiştir: “Hâ”, harb yani savaş demektir. Bu durum insan ve hayvanların<br/>
tamamını bitirip tüketen yaygın bir ölümdür.(Meselâ nükleer savaş gibi.) “Mîm”,<br/>saltanatın bir milletten diğer millete geçmesidir. “Ayn”, Kureyş’i hedef alan bir<br/>düşmandır. Ancak Kâbe-i Muazzama hürmetine devlet yönetimi yine Kureyş’te<br/>olacaktır. “Sîn”, Yûsuf (a.s.) döneminde olduğu gibi yıllar süren kuraklık ve kıtlık<br/>sebebiyle halkın helak olmasıdır. Ve savaş sonrası yaşanacak esaret durumlarıdır.<br/>“Kàf”, Allah’ın yeryüzünün mülk ve saltanatında geçerli olan kudretidir. Artık insanlar<br/>bu kudretin tecellîsinden kurtulamayıp O’na boyun eğeceklerdir.<br/>
<b>İbn Abbas</b> (r.a.) şöyle demiştir: “Hâ” Allah’ın hükmü, “Mîm” Allah’ın mülkü, “Ayn”<br/>
Allah’ın yüceliği, “Sîn” Allah’ın ululuğu, “Kàf” Allah’ın kudretidir ki Allah bütün<br/>bunlara yemin etmektedir. Sanki şöyle buyrulmuş oluyor: “Hükmüme, mülküme, yücelik<br/>ve ululuğuma, kudretime yemin olsun ki, samimi olarak “lâ ilâhe illallah” deyip bu<br/>ikrarla bana kavuşan kuluma ben azap etmem.”<br/>
