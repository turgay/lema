<a name=6167></a><i>Lâkin iki dîvâne ise karşılaşanlar<br/>Zincîr ile bağlansa, çekerler, koparırlar<br/>Bir fenâ huylu adam sövdü bir insan yüzüne<br/>Karşılık vermedi nâdânın o çirkin sözüne<br/>Dedi: ”Sen her ne diyorsan daha ondan beterim<br/>Bilemezsin beni benden daha a’lâ, şekerim!”</i><br/>
Kendinden geçmiş bir sarhoş, yol üzerinde uzanmış yatıyordu. Bir âbid, yanından<br/>
geçerken ona nefret ve hakaretle baktı. Sarhoş, başını kaldırarak şu meâldeki âyet-i<br/>kerîmeyi okudu: <b>“<i>Rahmân’ın (has) kulları, yalan yere şâhidlik etmezler, boş sözlerle<br/>karşılaştıklarında vakar ile (oradan) geçip giderler.”</i></b> (el-Furkân, 25/72)<br/>
Beyit:<br/>
<i>Suçluyu eyleme teşhîr, halîm ol, setr et<br/>Ey benim zenbimi takbîh eden insan, geç git!</i><br/>
Kıt’a:<br/>
<i>Ne için yüz çevirirsin sûfî!<br/>Ehl-i isyâna mürüvvet ile bak<br/>Ben cevân-merd değilim, sen ol da<br/>Geç git haydi, cevân-merd olarak</i><br/>
Bil ki; hakikat ehline göre “lağv”, seni ibâdetten ve Hakk’ı zikirden alıkoyan ve<br/>
meşgul eden şeydir. Başka bir deyişle, hal ve vâkıaya hitab etmeyen her kelâma ve<br/>mâsivallahı talebe “lağv” denir. İşte hakikat ehli bu gibi “lağv” olan şeyleri duydukları<br/>zaman ondan yüz çevirirler ve şöyle derler: Bizim amellerimiz, hakîki varlığı elde<br/>etmek için mecâzî varlığı sarfetme uğrunda yaptığımız işlerimiz, bize âiddir. Sizin<br/>amelleriniz de size âiddir; mecâzî varlığın murâdına nail olma, şehvetlerin zararlarını<br/>celb etme, hakîki varlığı terketme ve onun menfaatlerinden istifâde mutluluğundan<br/>mahrum olma gibi amelleriniz de size âiddir.<br/>
Böylece bilinmiş oldu ki, mâsivallah tâlibi, hakîkattan câhildir. Şâyet onun<br/>
güzelliklerini bilmiş olsaydı, başka şeye değil ona tâlib olurdu. Hakîkat tâlibi ehl-i<br/>sülûka gereken, câhil kimselerle sohbet ve beraberlik arzusunda olmamaktır. Çünkü<br/>onlarla onun arasında bir benzerlik yoktur. Zıd şeylerin muâşereti hapishânelerin en dar<br/>olanıdır ve aynı zamanda zayıf kimse onlarla sohbetin kendisini etkilemesinden de emin<br/>olamaz. Hali tahavvül eder, tabiatı değişir, kendisine aldanma teveccüh eder; ikbâl<br/>(Allah’a yönelmek)ten idbara (geri dönüşe) geçer. Böylece Allah korusun, bazan bu hal<br/>onu mürted konumuna bile çevirebilir. İyi bir halde iken noksan bir hale düşmekten<br/>Allah’a sığınırız. Allah’tan sebat, tevfik ve hakîkat yolunda iken ölmeyi isteriz.<br/>
