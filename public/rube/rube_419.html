<a name=420></a>istiyorsunuz?” denilmektedir. Âyetin, onların Rasûlullah’dan, neshi gerektiren<br/>hikmetleri genişçe açıklamasını istemeleri üzerine nâzil olduğunu söyleyenler de<br/>olmuştur.<br/>
<i>“Evvelce Mûsâ’ya sorulduğu gibi”</i>; yâni Hz. Muhammed (s.a.)’den önce Hz.<br/>
Mûsâ’ya: “Bize bir ilâh yap”, “Bize Allah’ı açıkça göster” vb. şekilde sorulduğu gibi,<br/>demektir.<br/>
<i>“Kim îmânını küfr ile değişirse”</i>; yâni kim maslahatlara binâen indirilmiş apaçık<br/>
âyetlere —ki mahzâ hayr olan nâsih âyetler de bunlardandır— güveni bırakır da kendi<br/>nefsi için küfrü seçerse kendisini hakka ve hidâyete eriştirecek olan dosdoğru yoldan<br/>sapmış ve âkıbetini bilmediği bir yöne çevirmiş olur. Böyleleri hevâ ve heves çölünde<br/>süflî arzular peşinde dönüp dolaşırlar. Buradaki <i><b>“dosdoğru yol” </b></i>dan maksad, ifrât ve<br/>tefrîtten uzak olan hak yoldur.<br/>
Müfessirlerin çoğu, âyetin yahûdîlerin Hz. Peygamber’e: “Yâ Muhammed, Mûsâ’nın<br/>
Tevrât’ı toptan getirdiği gibi, sen de Kur’ân’ı topluca getir.” demeleri üzerine nâzil<br/>olduğunu söylemişlerdir. Nitekim: <i><b>“Ehl-i kitap senden, üzerlerine apaçık bir kitap<br/>indirmeni istiyorlar.”</b></i> (en-Nisâ, 4/153) âyeti de buna işâret etmektedir.<br/>
Âyet-i kerîme’de hıtab yahûdîleredir. “Peygamberinizi” şeklinde peygamberin onlara<br/>
izâfesi ise, onların “ümmet-i dâvet”ten olmaları hasebiyledir. Îmânı küfürle<br/>değiştirmelerinden maksad, güçleri yettiği hâlde kudretlerini îmân etmek için<br/>sarfetmeyip küfrü tercîh etmeleridir. İmâm <b>Fahreddin Râzî</b> de âyette “muhatabların<br/>yahûdîler olduğu” görüşünü benimsemiştir. Zira âyet, Medîne’de inmiş ve bu sûre: <i><b>“Ey<br/>İsrâîloğulları size olan nimetimi hatırlayın.”</b></i> (el-Bakara, 2/40) âyetinden itibaren<br/>yahûdîler ve onlarla mücâdeleden bahsetmektedir.<br/>
Âyette, edebe riâyet konusuna da işâret vardır. Her kim Rabbi ve rasûlü veya<br/>
halîfelerinin önünde edeb üzere olmazsa, küfre yönelir. Edebin hakîkati, iyi ve güzel<br/>hasletlerin bir araya gelmesidir. Hz. Peygamber şöyle buyurmuştur. <i>“Çocuğun, babası<br/>üzerindeki hakkı üçtür: İsmini güzel koyması, süt annesini iyi seçmesi ve iyi terbiye<br/>etmesi. Baba evlâdına karşı kıyâmet günü bu üç şeyden mesûldür ve kusurlu<br/>davrandığı takdîrde cezâlandırılacaktır.”</i><a href="RuhulBeyans.html#429">[353]</a><br/>
<i>Bostânu’l-ârifîn</i>’de şöyle denilmiştir: Îmân, beş kalesi olan bir belde gibidir. Bu<br/>
kalelerden birincisi altın, ikincisi gümüş, üçüncüsü demir, dördüncüsü tunç, beşincisi<br/>ise kerpiçtendir. Eğer belde halkı, kerpiçten kale içerisinde ittifâk hâlinde olurlarsa<br/>düşman onlara erişemez. Fakat birlik ve beraberliği terkedip ittifâkı bozarlarsa, düşman<br/>önce birinci, sonra ikinci, üçüncü ve sırasıyla tüm kaleleri yıkıp onları mahveder.<br/>Aynen bunun gibi, îmânın da beş kalesi vardır: Bunlar sırasıyla; <b>yakîn</b>, <b>ihlâs</b>, <b>farzları<br/>îfâ</b>, <b>sünnetleri edâ </b>ve <b>edeb</b>dir. Kişi edebe riâyet ettiği sürece şeytan kendisine<br/>erişemez. Fakat edebi terkettiğinde şeytan önce sünnetlere, sonra sırasıyla farzlara,<br/>ihlâsa ve yakîne taarruz ederek bunları yok etmeye çalışır. Bu sebeble insanın abdest,<br/>namaz, alış-veriş ve sohbet gibi tüm hallerinde edebe riâyet etmesi gerekmektedir.<br/>
