<a name=2560></a>Naziât, 79/32) buyurulmuştur. Kıyamet mahlûkâta en ağır gelen şey olduğu için Allah<br/>Teâlâ onun meydana gelmesini bu kelime ile ifade etmiştir.<br/>
<i>“De ki: “Onun ilmi” </i>“Onun kopma vaktinin ilmi” denilmeyip sadece “onun ilmi”<br/>
demekle yetinilmiştir. Çünkü kıyametle ilgili sorulan sorudan esas maksad, belirli olan<br/>vaktinde meydana gelmesi bakımından kıyametin bizzat kendisidir; yoksa kıyamete<br/>mahal teşkil etmesi itibariyle onun vakti değildir. Bu sebeple sorulan soru ile talep<br/>edilen “ilim”, kıyameti ifade eden zamire izafe edilmiştir. “<i>ancak Rabb’imin<br/>katındadır.” </i>Allah Teâlâ bu ilmi kendisine has kılmış, ne mukarreb (Allah’a<br/>yaklaştırılan) bir meleği ne de mürsel (gönderilen) bir peygamberi ona muttali kılmıştır.<br/>
<i>“Onu tam zamanında açığa çıkaracak olan, yalnız O’dur.” </i>Allah Teâlâ kıyameti,<br/>
kopma vaktine kadar kendisinin dışında herkesten gizleyecek ve haber vermek suretiyle<br/>değil onu ansızın meydana geleceği vakitte bizzat vukuu ile açığa çıkaracaktır.<br/>Kıyâmetin bu şekilde gizlenmesi taata daha çok celbedeci, günahlardan da daha çok<br/>sakındırıcı olması içindir. Nitekim herkes için ayrı ayrı belirlenmiş olan ölüm vaktinin<br/>gizlenmesi de bu maksadladır. Mükelleflerin her an tevbe ve taata koşmasını sağlamak<br/>için Allah Teâlâ kıyamet vaktini gizlemiştir. Şayet onun kopacağı zaman bilinmiş<br/>olsaydı insanlar onu önemsemez, uzak görürlerdi. Yine mükelleflerin Ramazan<br/>gecelerinin hepsini ibadetle geçirmesi için kadir gecesi ve cuma gününün her saatini<br/>dua ile değerlendirmesi maksadıyla da o gündeki icabet saati gizli tutulmuştur.<br/>
<i>“O, göklere de yere de ağır gelmiştir.” </i>Yani kıyamet, göklerde ve yerdeki meleklere,<br/>
cinlere ve insanlara zor ve ağır gelmiştir. Onun gizli ve akıl dairesinin haricinde<br/>tutulması gök ve yer ehlinden her birini kaygılandırmıştır.<br/>
Denilmiştir ki gök ve yer ehli kıyametin zorluklarından ve onda bulunan korkunç<br/>
hallerden korktuklarından dolayı kıyamet onlara ağır gelmiştir. Onun korkunç<br/>hallerinden biri, göklerde ve yerde bulunan herkesin yok olup helâk olmasıdır. Bu ise<br/>gönüllere gayet ağır gelen bir durumdur.<br/>
<i>“O, size ansızın gelecektir.” </i>Kıyamet, insanlar gaflet içinde iken aniden gelip<br/>
çatacaktır. Birisi hayvanlarını sularken, diğeri havuzunu onarırken, başka biri çarşıda<br/>alış veriş yaparken, bazısı tartısını eksik yaparken, başkası ağzına bir lokma götüreyim<br/>derken götüremeden kıyamet kopacaktır.<br/>
<i>“Sanki sen onu biliyormuşsun gibi sana soruyorlar.</i>” Bir konu hakkında iyice bilgi<br/>
sahibi olmak isteyen ve çok soru soran kimsenin o konuyu mümkün olduğu kadar en iyi<br/>şekilde bilip öğrenmesi gerekir. Bu sebeple <i>“sanki sen onu biliyormuşsun gibi”<br/></i>buyurularak Peygamber Efendimiz (s.a.v.)’in kıyameti imkân ölçüsünde en iyi bilen<br/>olduğu kinaye yoluyla ifade edilmiştir.<br/>
Yani onlar seni kendilerince kıyametin vaktini çok iyi bilen birisine benzeterek sana<br/>
soruyorlar, demektir.<br/>
<i>“De ki: “Onun bilgisi, ancak Allah’ın yanındadır.” </i>Bu cümlenin tekrar edilmesinin<br/>
faydası, kıyametle ilgili bütün malumatın Allah’a ait ve O’na mahsus olduğunu<br/>bildirmektir. Bu durumda tekrar, te’kid için ve ayetin devamında onların câhilliklerini<br/>
