<a name=2472></a><img src="RuhulBeyan-2472_1.jpg"/><br/>
<img src="RuhulBeyan-2472_2.jpg"/><br/>
<img src="RuhulBeyan-2472_3.jpg"/><br/>
<img src="RuhulBeyan-2472_4.jpg"/><br/>
<img src="RuhulBeyan-2472_5.jpg"/><br/>
<img src="RuhulBeyan-2472_6.jpg"/><br/>
<b>152. Buzağıyı <i>(tanrı) </i></b><b>edinenler var ya, işte onlara mutlaka Rablerinden bir gazap</b><br/>
<b>ve dünya hayatında bir alçaklık erişecektir. Biz iftiracıları böyle cezalandırırız.</b><br/>
<i>“Buzağıyı” </i>tanrı<i> “edinenlere”</i> ve ona tapmaya devam edenlere, Samirî ve taraftarları<br/>
gibi kalplerine buzağı sevgisi içirilmiş olanlara <i>“muhakkak Rab’lerinden” </i>mâlik ve<br/>sahiplerinden<i> </i>ahirette büyük <i>“bir öfke” </i>erişecektir. Çünkü işledikleri suç, suçların en<br/>büyüğü ve günahların en çirkinidir. Buradaki “gadab” (öfke)den maksad, bu sıfatın<br/>gâyesi olan intikam alma ve azab etmedir. Çünkü gerçek mânâda öfke, Allah Teâlâ için<br/>tasavvur edilemez. <i>“ve dünya hayatında bir alçaklık erişecektir.” </i>yurtlarından<br/>sürülmek, sürekli yoksulluk ve miskinlik içinde kalmak suretiyle kendileri ve çocukları<br/>alçakça bir hayat süreceklerdir.<br/>
Samirî’ye ait olan zillet, insanlardan ayrılması ve onun insanlara, insanların da ona<br/>
dokunmalarının yasaklanmasıdır. Nitekim rivayete göre Mûsâ (a.s.), Samirî’yi öldürmek<br/>isteyince Allah Teâlâ ona: “Ey Mûsâ, sakın Samirî’yi öldürme. Çünkü o, cömert bir<br/>kimsedir. Fakat onu, yanından uzaklaştır.” buyurdu. Bunun üzerine Mûsâ (a.s.) ona:<br/>“Aramızdan çık git. Artık hayatın boyunca sen, bilmeden sana dokunmak isteyenlere:<br/>“Bana dokunmayın.” diyeceksin. Böylece ne sen kimseye dokunabileceksin, ne de kimse<br/>sana dokunabilecek. Ölünceye kadar yalnız başına kalacaksın” dedi. Bundan sonra<br/>Samirî’ye dokunan kimse hemen hummaya yakalanırdı. Rivayete göre şimdiye kadar<br/>Samirî’nin neslinden gelenlerde de aynı özellik bulunmaktadır.<br/>
Buzağıya tapanların hak ettiği azab o zaman vuku bulup geçtiği halde ayette bunun<br/>
gelecekte olacağının ifade edilmesi, sonradan gelenlerin durumunun öncekilere dâhil<br/>edilmesi yoluyladır.<br/>
<i>“İşte </i><br/>
<i>biz </i><br/>
<i>iftiracıları” </i><br/>
Allah’a <br/>
iftira <br/>
edenleri <br/>
“<i>böyle </i><br/>
<i>cezalandırırız.”</i><br/>
İsrâiloğulları’nın ortaya attıkları iftiradan daha büyük bir iftira yoktur. Çünkü onlar,<br/>ziynetleri yakıp ondan buzağı yapmışlar ve <i><b>“bu sizin de tanrınız, Mûsâ’nın da<br/>tanrısıdır.”</b></i> (Tâhâ, 20/88) demişlerdir. Belki de ne onlardan önce, ne de sonra hiç<br/>kimse böyle bir iftirada bulunmamıştır.<br/>
<b>153. Kötülükler yaptıktan sonra ardından tevbe edip de iman edenlere gelince,</b><br/>
<b>şüphesiz ki o tevbe ve imandan sonra, Rabbin elbette bağışlayan ve esirgeyendir.</b><br/>
