<a name=3611></a><img src="flower_sep.jpg"/><br/>
<i>Yûsuf, hal lisanıyla Züleyhâ’ya şöyle diyordu:<br/>Ne güzel utangaçlıktır ki kıyâmet gününde<br/>Zinâkârlar üzerine borç olur<br/>(Burada mahcub olmak orada mahcub olmaktan iyidir)<br/>O cefâ çekenlerin alacağı karşılığı yazarlar<br/>Bizi onların defterinin başına yazarlar</i><br/>
Bu âyette, yapılan iyiliği bilmenin vacip olduğuna delalet vardır. Çünkü Yûsuf mezkur<br/>
işten, iki sebeple imtina etti: Birincisi, bu iş bir masiyet ve zulüm olduğundan. İkincisi<br/>kocası, kendisine iyi davranmış olduğundan.<br/>
<b>Câmî</b> der ki:<br/>
<i>Sıra yedinci hâneye gelince<br/>Züleyhâ canından geçip feryâd etti:<br/>“Ne zamana kadar bu mihneti bana lâyık görürsün?<br/>Ki şefkat gözünü benim yüzüme kapadın!”<br/>(Yûsuf) dedi: “Bana mâni olan iki şeydir:<br/>Hakk’ın itâbı, Azîz’in kahrı, gazabı”<br/>Züleyhâ dedi: “O düşmandan (Aziz’den) endişe etme,<br/>Ki oyun eğlence zamanı ben onun önüne otururum,<br/>Ona öyle bir kadeh veririm ki can çekişir,<br/>Sarhoşluktan kıyamete kadar ayılamaz.<br/>Sen “Benim Rabbim kerimdir.”<br/>“Dâimâ günahkârlara merhamet eder” dersin.<br/>Benim altından ve mücevherden yüz hazinem var,<br/>Burada gizli bir yerde hepsi gömülüdür,<br/>Senin günahının affı için hepsini feda ederim,<br/>Ki Cenâb-ı Hak’dan günahına özür talebi olur.”<br/>Yûsuf dedi ki: “Ben öyle bir kimse değilim<br/>Ki başka birisine benden zarar, ziyan gele.<br/>Rabbimin kimsenin hakkını zâyî etmesi mümkün değildir,<br/>O mağfiret edici Allah’a rüşvet vermek nasıl mümkün olur?!”<br/>Züleyhâ Yûsuf ’un keremini talepte,<br/>Böylece tereddüd sebeplerine asıldı kaldı<br/>Züleyhâ’nın gönlü incinin elmas ile delinmesini isterdi,<br/>Fakat Yûsuf ’u ısmet hükmü mahfuz kıldı</i><br/>
Nitekim bu husus sonraki âyette ifade edilmiştir.<br/>
