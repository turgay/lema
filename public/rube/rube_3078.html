<a name=3079></a><b>122. Müminlerin hepsinin toptan sefere çıkmaları doğru değildir. Ama her</b><br/>
<b>kabileden bir grubun dini iyice öğrenmeleri ve kavimleri dönüp geldiklerinde onları<br/>uyarmaları gerekmez mi? Umulur ki onlar sakınırlar.</b><br/>
<i>“Müminlerin</i> <i>hepsinin toptan sefere çıkmaları doğru değildir.”</i> Yani nasıl ki onların<br/>
topluca savaştan veya ilim talebinden uzak durmaları doğru değilse, aynı şekilde<br/>tamamının topluca savaşa veya ilim talebine çıkmaları da doğru ve uygun değildir.<br/>Çünkü bu toplum hayatını bozar.<br/>
<i>“Ama her kabileden bir grubun dini iyice öğrenmeleri ve kavimleri dönüp</i><br/>
<i>geldiklerinde onları uyarmaları gerekmez mi?”</i> yâni gerekir ve zorunludur.<br/>
Kabile ve bir belde halkı gibi büyük bir topluluktan az bir cemaatin dini iyice<br/>
öğrenmeye (fıkh) çalışmaları ve onu tahsil etmenin meşakkatlerine katlanmaları,<br/>kavimleri geri geldiklerinde uyarıldıkları şeylerden sakınırlar umuduyla onları<br/>uyarmaları, bütün çaba ve gayretlerini, fakih olmadaki bütün maksatlarını kavmi irşad<br/>etmeye ve uyarmaya etmeye yönlendirmeleri gerekmez mi?<br/>
Âyet, “fırka” ile “tâife” kelimeleri arasında (mana yönünden) fark bulunduğuna;<br/>
“fırka”nın “tâife”den daha çok ferdi içine aldığına delâlet etmektedir. Çünkü kural<br/>olarak, az olan çok olandan çıkarılır. “Tâife” kelimesi, bir ve daha fazla ferd için<br/>kullanılır.<br/>
Fıkh, dînî hükümleri bilmek, demektir.<br/>İnzar (uyarmak) daha önemli olduğu için âyette tebşir (müjdeleme) değil inzâr<br/>
zikredilmiştir. (Kötü huyları) terk etmek, (güzel huylarla) süslenmekten önce gelir.<br/>
Bu âyet, dîni iyice öğrenmenin (fıkh), (insanlara) vaaz ve nasihatta bulunmanın farz-ı<br/>
kifâyelerden olduğuna, bu ilmi öğrenen kişinin gayesinin istikamet üzere olmak ve<br/>başkalarını da istikamete yöneltmek olması gerektiğine delildir. Yine âyette,<br/>günümüzdeki insanların âdeti olduğu üzere insanların önüne geçip baş olmak suretiyle<br/>onlara karşı büyüklenmek, onları hakir görmek, güzel elbiseler, binekler, köle ve<br/>cariyelerle memleketleri enine boyuna dolaşmak olmaması gerektiğine delil vardır.<br/>Allah yardımcımız olsun.<br/>
Öyleyse ilim tâlibinin gayesi Allah’ın rızasını ve âhiret yurdunu kazanmayı talep,<br/>
kendisindeki ve diğer cahillerdeki cehaleti gidermek, dîni ihya etmek, İslâm’ın bakasını<br/>temin etmek olmalıdır. Çünkü İslâm’ın bakası ilimledir. Cehaletle sağlıklı bir zühd ve<br/>takva mümkün olmaz.<br/>
<i>İlim bilginin delili oldu<br/>Cehâlet ise noksanlık ve sapkınlığın<br/>İlim ve irfan sahiplerinin katında<br/>Nasıl tamam olur, o noksan?</i><br/>
İlim tâlibine, Allah Teâlâ’nın <i><b>“Allah sizi, annelerinizin karnından çıkardı. Hiçbir</b></i><br/>
<i><b>şey bilmiyordunuz. Size işitme (duyusu), gözler ve gönüller verdi ki şükredesiniz.”</b></i><br/>
