<a name=6544></a>söylendi, fakat o bunu kullanmadı. “Allah bana ilaç kullanmadan da şifâ ve âfiyet verir.”<br/>dedi. Hastalığı ilerledi. Allah Teâlâ ona vahyedip şöyle buyurdu: “İzzet ve celâlime<br/>yemin olsun ki tedavi oluncaya kadar seni iyileştirmeyeceğim. Sen benim hikmetimi yok<br/>saymak mı istiyorsun?”<br/>
Bu ibretli kıssadan da anlaşılıyor ki ameller, olmazsa olmaz değilse bile, cennet ve<br/>
yüksek derecelere erişmek için mühim sebep ve vesîlelerdir. Dünyâ ehli bir kısım<br/>arzularına erişmek için nasıl sebeplere tevessül ediyorlarsa, âhiret ehli de yüksek<br/>derecelere erişmek ve uhrevî emellerine ulaşmak için aynı şekilde sâlih ameller<br/>işlemeye gayret göstermelidir.<br/>
<b>İbrahim b. Edhem</b> (k.s.) ile alâkalı nakledilen şu hâdise bu makama ne kadar<br/>
uygundur: Bir gün ücretsiz hamama girmesine müsâade edilmeyince derinden bir âh<br/>çekti ve şöyle dedi: “Şeytanın evine bir şey ödemeden girilemediğine göre, bir bedel<br/>ödemeden Rahmân’ın evine girmek nasıl mümkün olsun?”<br/>
Büyüklerden biri şöyle der: “Mü’minin bir şeyi uğursuz sayması, kendini şakîlerden<br/>
görüp amel işlemede tembellik yapması doğru değildir. Bilakis Allah hakkında güzel<br/>zan besleyip O’nun yolunda gayret göstermesi lazımdır. Çünkü inancın insan üzerinde<br/>çok büyük bir tesiri vardır. Allah bir şey vaad etmiş, şeytan da bir şey vaad etmiştir.<br/>Allâh’ın vaadi sırf doğrudur; çünkü O dostun ta kendisidir. Şeytanın vaadi ise sırf<br/>yalandır; çünkü o düşmanın ta kendisidir. Buna göre dostun sözünü dinlemek, şeytanın<br/>sözünü dinlemekten daha hayırlıdır. O halde şeytana, nefse ve dünyâ hayatına aldanma.<br/>Çünkü onların devletleri gidici ve ziynetleri yok olucudur. Onların hiç kimseye vefâsı<br/>yoktur.<br/>
<i>Akıllı insanın nazarında dünyâ çer çöpten ibarettir.<br/>Çünkü o, her zaman bir başkasının mekânı olmuştur.<br/>Dünyâya gönül verme, çünkü o bir yabancıdır,<br/>Her gün başka evde bulunan çalgıcılar gibi<br/>Her gün koca değiştiren dilberle<br/>Muâşaka etmek doğru değildir.<br/>Mülke, makama ve akrabaya dayanıp güvenme.<br/>Çünkü bunlar senden önce de vardı, sonra da var olacak.<br/>Lâ-yezâl olan Allâh’ın mülk ve fermanından gayrı<br/>Taht da, mülk de yok olur gider.<br/>Gam da kalmaz, mutluluk da; ancak<br/>Amellerin karşılığı ile iyi bir nam kalır.<br/>Eğer âkıbetin mutluysa,<br/>Matem zamanın düğün dernek olur.<br/>Ey Rabbim! Fâtıma çocuklarının hürmetine,<br/>Son nefesimi îmanla vereyim.</i><br/>
