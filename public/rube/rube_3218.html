<a name=3219></a><img src="RuhulBeyan-3219_1.jpg"/><br/>
<img src="RuhulBeyan-3219_2.jpg"/><br/>
<img src="RuhulBeyan-3219_3.jpg"/><br/>
<img src="RuhulBeyan-3219_4.jpg"/><br/>
<img src="RuhulBeyan-3219_5.jpg"/><br/>
<img src="RuhulBeyan-3219_6.jpg"/><br/>
<b>55. İyi bil ki göklerde ve yerde ne varsa hepsi Allah’ındır. İyi bil ki Allah’ın vaadi</b><br/>
<b>gerçektir, fakat onların çoğu bilmezler.</b><br/>
<i>“İyi bil ki” </i><b>Fahreddin Râzî </b>şöyle der: “  ” kelimesi, ancak gafillerin dikkatini<br/>
çekmek için kullanılır. Bu âlemin insanları zahirî sebeplere bakmakla meşgul oldukları<br/>için varlıkları, mecâzî ve görünen sahiplerine nisbet ederler. Meselâ “Bu ev Zeyd’e<br/>aittir. Bu köle Amr’ındır. Saltanat, halifenindir. Tasarruf yetkisi vezirindir.” gibi sözler<br/>söylerler. Böylece de cehalet ve gaflete dalarlar. Çünkü bu izafetlerin doğru olduğunu<br/>zannederler. İşte bu sebeple Cenab-ı Hak da bu gaflet uykusunda uyuyanlara: <i>“  (iyi<br/>bilin ki)”</i> sözüyle seslenmiştir.”<br/>
<i>“göklerde ve yerde ne varsa hepsi Allah’ındır.”</i> Çünkü Hak Teâlâ dışındaki tüm<br/>
varlıkların zâtı itibâriyle mümkin varlıklar olduğu sâbittir. Zâtı itibâriyle mümkin olan<br/>varlıklar ise doğrudan ya da vasıtasız olarak zâtı itibârıyla vâcib varlığa dayanırlar. O<br/>zaman Allah’tan başka tüm varlıkların O’nun sahip olduğu şeyler olduğu kesinleşmiştir.<br/>O, bu varlıkları var etmek-yok etmek, sevab vermek-cezalandırmak gibi dilediği<br/>tasarrufta bulanabilir.<br/>
<i>“İyi bil ki Allah’ın vaadi gerçektir.”</i> Yani Allah’ın vaad ettiği sevap da azap da<br/>
gerçekleşecektir ve bu vaadde bir cayma olmayacaktır.<br/>
Bu durumda âyetteki vaad, vaad edilen mânâsındadır. “Hak” ise sabit ve<br/>
gerçekleşecek anlamındadır. Ama vaadin aynı zamanda masdar mânâsında anlaşılması<br/>da caizdir. O zaman da “hak” gerçeğe uygun düşen demek olur. Yani: “Allah Teâlâ’nın<br/>bu zikredilen şeylere dair vaadi, gerçeğe uygundur.” <i>“Fakat onların çoğu”</i> akıllarının<br/>eksik, kendilerini gaflet bürümesi, sâdece alışılan ve hissedilen fiilleri anladıkları için<br/>bunu <i>“bilmezler.”</i> Çünkü onlar dünya hayatının sadece görünen bir yönünü biliyorlar,<br/>sonra da dediklerini deyip yaptıklarını yapıyorlar.<br/>
<i>Bu dar mecliste kalmış<br/>His gözü bu dünyadan başkasını görmez<br/>Gönül gözüne söyle perdeleri aradan kaldırsın<br/>Âhiret mülkü tarafına nazar etsin<br/>Kuşu (ruhu) kafeste hapis kalan kişi<br/>Bağ bahçenin nasıl olduğunu ne anlasın</i><br/>
