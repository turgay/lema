<a name=2554></a><img src="figure_sep_1.jpg"/><br/>
ardına gelmesidir. İstidrac, tuzak (mekr) korkusu olmaksızın şöhretin yayılmasıdır.<br/>İstidrac, arzuladığı şeyi elde etme imkânı bulmak esas maksaddan yüz çevirmektir.<br/>İstidrac, arzu ve isteklerle oyalanıp vefâkârlık göstermeksizin boş emeller peşine<br/>düşmektir. İstidrâc, zâhirinin düzgün, sırrının ise başkalarına (ağyâr) bağlı olmasıdır.”<br/>
İstidrac şekillerinden biri de müridin, nefsini ve Rabb’inin hakkını bilmeden yersiz<br/>
iddiada bulunarak veya tehlikeli yollara girerek edepsizlik etmesi, fakat kendisine<br/>mühlet verilerek cezasının geciktirilmesidir. Bu durumdaki mürid, kendisine ceza<br/>verilmeyeceğini zanneder ve “Eğer benim yaptığım sû-i edep olsaydı bana gelen feyiz<br/>(imdâd, meded) kesilirdi.” der. Halbuki feyiz onun farkedemediği yerden kesilir.<br/>Kendisine gelen feyiz bilmediği yerden kesilmemiş olsa bile, feyzin artırılmaması da<br/>bir tür kesilmedir. Çünkü artırımı olmayan kimse noksanlık içindedir.<br/>
<b>Ahmed b. Hanbel </b>bir arkadaşına şu tavsiyede bulunmuştur: “Allah’ın adaletinin seni<br/>
yakalamasından kork. Onun fazl ve keremini um. Seni cennete soksa dahi mekrinden<br/>emin olma. Çünkü baban Âdem’in cennette başına gelenleri biliyorsun.”<br/>
Eğer “Allah’ın âsîlere dünyada mühlet vermesinin hikmeti nedir?” diye soracak<br/>
olursan şöyle cevap veririm: Allah kendisine affetmenin ve iyilikte bulunmanın,<br/>cezalandırmaktan ve intikam almaktan daha sevimli olduğunu kullarına göstermek;<br/>Allah’ın şefkat, iyilik, kerem ve rahmetinin gazabını geçtiğini ve mühlet vermesinin<br/>O’nun cömertlik ve kerem sıfatlarından kaynaklandığını bilmeleri içindir.<br/>
Denilmiştir ki Allah Teâlâ, güç ve kudretine layık bir şekilde yakalayıp cezalandırmak<br/>
için, zulmeden bazı kimselere mühlet verir. Bazılarına ise katından bir rahmet olarak ve<br/>ahiretteki azabını hafifletmek gayesiyle hemen azab eder.<br/>
Akıllıya gereken, ilâhî tuzaktan korkmak, fakirliği ve gönlü kırıklığı nimet bilmektir.<br/>
Çünkü Allah Teâlâ fakirleri sever ve kalpleri kırık olanların yanındadır. Dünya, bir<br/>kararda durmaz: Verdiği gibi alır, aldığı gibi verir.<br/>
Şair ne de güzel şöylemiş:<br/>
<i>Zaman iyi ve kötü ile yüklüdür, doludur<br/>Yıldız bazı kere dost bazı kere düşman olur</i><br/>
<a href="RuhulBeyans.html#2549">[127].</a> <i>Süyûtî</i>, <i>ed-Dürrü’l-Mensûr</i>, III, 617<br/><a href="RuhulBeyans.html#2549">[128].</a> <i>Müslim</i>, îman, 234<br/><a href="RuhulBeyans.html#2550">[129].</a> <i>Zehebî</i>, Mîzânü’l-i‘tidâl, III, 50<br/><a href="RuhulBeyans.html#2550">[130].</a> <i>Aclûnî</i>, I, 24-27<br/>
