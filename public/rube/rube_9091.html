<a name=9092></a><img src="RuhulBeyan-9092_1.jpg"/><br/>
<img src="RuhulBeyan-9092_2.jpg"/><br/>
<img src="RuhulBeyan-9092_3.jpg"/><br/>
müfessirler de şöyle açıklar; Allah onu aşağıdan yukarıya kullarının bir çok faydaları ve<br/>iyilikleri için yükseltip koruyucu tavan gibi yaptı ve yer ile arasındaki uzaklığı<br/>beşyüzyıl kıldı. Zira gökyüzü duman görünümündedir, yer küresindeki suların dalgaları<br/>onunla kaynayıp hareket kazanmıştır.<br/>
<i>“Ve mîzanı (dengeyi) o koydu.”</i><b> </b>Yâni, Allah dünyada işler düzene girsin ve âdil bir<br/>
denge kurulabilsin diye adâletli hukuk sistemi koydu ve her hak edenin hakkını alabilsin<br/>diye de adâletli olmayı emretti. Nitekim Peygamberimiz (s.a.): <i>“Gökler ve yeryüzü<br/>adâletle dengede durur”</i> buyurmuştur. Bu dengenin başında Kur’an vardır, denilmiştir.<br/>Ayrıca ölçü, tartı gibi eşyanın miktarını belirleyen şeyleri yarattı, denilmiştir.<br/>
Bu durumda mânâ şöyle olur: Allah yeryüzündeki her şeyi belli bir düzende yarattı ve<br/>
her şeyin ölçüsünü ortaya koydu. Kullarının aralarında icra ettikleri hükümleri ve<br/>uygulamaları, alış verişlerindeki ölçü ve düzenlemeleri bu dengeye bağladı.<br/>
<b>Sa’dî Müftî</b> demiştir ki; bundan sonra gelen, <i><b>“Sakın dengeyi bozmayın. Ölçüyü</b></i><br/>
<i><b>adâletle tutun ve eksik tartmayın</b></i> (er-Rahmân 55/8-9) âyet-i kerîmelerinin mânâsı bu<br/>mânâyı çok güzel toplayıp özetlemektedir. Bu sebeple <b>Zemahşerî </b>bu mânâyı kayd<br/>etmekle yetinmiştir.<br/>
<b>Kâşifî </b>şöyle demiştir: “Mizânı koydu” demek, “teraziyi yaratması veya göndermesi ya<br/>
da onun îcâd edilmesi konusunda halka ilham vermesi” demektir. Böylece âdil ve insaflı<br/>uygulamaya ulaşılmış olur. Bu ölçü ve tartı uygulaması Nuh (a.s.) zamanında olmuştu.<br/>Zira, ondan önce ölçü, tartı yoktu.<br/>
<b>Katade </b>demiştir ki: Bu âyet-i kerîme’de şöyle buyrulmuş oluyor: Ey insanoğlu, sana<br/>
yapılmasını istediğin gibi adâletli ol, sana yapılmasından hoşlandığın muâmeleyi sen de<br/>başkasına yap. Çünkü adâlet insanlığın salâhına sebeptir.<br/>
<b>8. Sakın dengeyi bozmayın.<br/></b>Allah adâleti çiğneyip haddi aşmayasınız diye bu ölçüyü koydu. Alışveriş yaparken<br/>
ölçüde haddi aşmayınız yâni adâletten ayrılmayınız ve doğru iş yapınız.<br/>
<i>Kendi terâzin eğri ve hileli olduğu halde<br/>Mükafât terâzisinin doğru olmasını nasıl beklersin?</i><br/>
<b>İbnu’ş-Şeyh</b> demiştir ki: Âyet-i kerîmede geçen “tuğyan,” “taşkınlık yapmak ve haddi<br/>
aşmaktır.” Yine âyet-i kerîmede “mizan,” “adâlettir,” diyene göre tuğyan, haddi<br/>aşmaktır, zulümdür. Ölçü ve denge, doğruluk, dürüstlük aracı ise, eksik tartmak da<br/>haddi aşmaktır, dengeyi bozmaktır.<br/>
