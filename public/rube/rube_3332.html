<a name=3333></a><img src="flower_sep.jpg"/><br/>
<img src="flower_sep.jpg"/><br/>
Bir hadiste şöyle buyrulur: “<i>Üç kimse vardır ki onlara ne dünya ne de âhiret fitnesi</i><br/>
<i>dokunur: Kaderi kabûl ile ikrar eden, fal kasdıyla yıldızlara bakmayan ve sünnetime<br/>sıkıca sarılan</i>.”<a href="RuhulBeyans.html#3335">[103]</a><br/>
<i>Kadere îmân etmek </i>demek, Allah Teâlâ’nın mahlukatı yaratmazdan evvel hayrı da<br/>
şerri de takdir ettiğine, bütün varlıkların O’nun kazâ ve kaderine göre hareket ettiğine,<br/>bütün varlıklardaki iradenin esas sahibinin O olduğuna inanmak demektir.<br/>
<i>Fal kasdıyla yıldızlara bakmak </i>İdris (a.s.) zamanında hak idi. İbrahim (a.s.)’ın<br/>
durumunu haber veren şu âyet de buna delâlet etmektedir: <i><b>“Sonra şöyle bir yıldızlara<br/>baktı ve ‘Ben hastayım.’ dedi</b></i><b>.<i>”</i></b> (es-Sâffât, 37/88-89) Hz. İbrahim, yıldızlara bakarak<br/>hasta olacağı sonucunu çıkarmıştır. Fakat bu daha sonra Süleyman (a.s.) zamanında<br/>neshedilmiştir. <i>Bahru’l-kelam</i>’da böyle geçmektedir.<br/>
<i>Ta‘lîmü’l-müteallim</i>’de şöyle der: “Yıldız ilmi İlm-i nücûm/Astroloji bir hastalık<br/>
mesabesindedir. Bu bakımdan Astroloji tahsili haramdır. Çünkü zararı var, fakat faydası<br/>yoktur. Allah’ın kaza ve kaderinden kaçmak imkansızdır.”<br/>
Bu bakımdan gök cisimlerinin çeşitli birleşim ve kavuşumlarının belli hâdiselere ve<br/>
bu dünyadaki özel bazı oluşlara delâlet ettiğini söyleyen astroloji ehlini tasdik etmemek<br/>gerekir.<br/>
<b>Kâtip Imâd </b>şöyle der: “Dünyanın her tarafındaki astrologlar ittifakla 582 h./1186 m.<br/>
Şaban’ında altı yıldızın Terazi burcunda bir araya gelmeleri sırasında âlemin bir rüzgar<br/>tufanı ile harap olacağını söylediler. Acem ve Rum hükümdarlarını bununla korkuttular.<br/>Bu hükümdarlar da mağaralar kazmaya, mağaralara su ve erzak taşımaya başladılar ve<br/>hazırlandılar. Astrologların dünyanın Ad kavmini helâk eden rüzgara benzer bir<br/>rüzgarla harap olacağını söyledikleri o gece gelip çattığında biz de sultanın yanında<br/>bulunuyorduk. Mumlar yanıyor ve hiç kımıldamıyordu. Böylesine sakin bir gece<br/>görmedik.” Bunu, <b>İmam Yafiî </b>zikrediyor.<br/>
<i>İnsânü’l-uyûn</i>’da ise şöyle denilir: “Yıldız ilmini; yâni yıldızlarla ilişkilendirerek<br/>
yeryüzünde olacak hâdiseleri bilmeyi ilk ortaya koyan <b>İdris</b> (a.s.)’dır.”<br/>
<b>Şeyh Muhyiddin ibn Arabi </b>(k.s.) şöyle der: “Bu ilim, doğru bir ilimdir. Kendisinde<br/>
hatâ yoktur. Ancak onlara bakmayı tam olarak bilmeyen kimse hatâ eder.”<br/>
<i>“İşte onlar için”</i> bu övgüye lâyık sıfatlara sâhip olanlar için günahları ne kadar<br/>
büyük olursa olsun büyük <i>“bir bağışlanma ve”</i> güzel amelleri için <i>“büyük bir<br/>mükâfât”</i> sevap <i>“vardır.”</i> Bu mükâfatın -<i>Beydâvî Tefsîri</i>’nde belirtildiği üzere- en azı,<br/><i>el-Kevâşî</i>’de belirtildiği üzere ise- tamamı cennettir.<br/>
<b>Müftî Sa‘dî </b>şöyle der: “Ebedî nimetleri, mükellefiyetlerin kaldırılmasını, azabdan<br/>
emin olmayı, Allah’ın kendilerinden razı olmasını ve O’nun yüce cemâline bakmayı da<br/>içine aldığı için mükâfat ‘<i>büyük</i>’ olarak vasfedilmiştir.”<br/>
