<a name=6587></a><img src="RuhulBeyan-6587_1.jpg"/><br/>
kimseye gelince, onun hakkında Rasûlullah (s.a.) şöyle buyurmuştur: <i>“Cehennem<br/>mü’mine şöyle der: “Geç, ey mü’min! Nurun alevimi söndürdü.”</i><a href="RuhulBeyans.html#6591">[127]</a><br/>
Nitekim <i>Mesnevî</i>’de der ki:<br/>
<i>(Cehennem) ona der ki ey ulu çabuk geç!<br/>Yoksa senin nûrun yüzünden sönecek ateş.</i><br/>
Bu nûr, tevhîdin nûrudur. Kelime-i tevhîdin yanıp tutuşmama konusunda çok tesiri<br/>
vardır. Nitekim hikâye edilir ki <b>Hacı Bayram</b> (k.s.)’un meclislerine gelip giden ve onu<br/>seven bir meczûb vardı. Şeyh vefat edince, bu meczup onun halîfesi olan <b>Akşemseddin<br/></b>(k.s.)’un yanına vardı. Bir gün Akşemseddin, meczuba: “Ey kardeşim! Şeyh Hacı<br/>Bayram hayatta iken sen onun kisvesini giymedin. O kisveyi bizim elimizden giysen<br/>nasıl olur?” dedi. Meczûb hemen bu teklifi kabul etti. Akşemseddîn de, müridleri de<br/>buna çok sevindiler. Ardından bir ziyâfet tertîb ettiler ve ona bir kisve giydirdiler.<br/>Meczûb kisveyi giyince, kendini o mecliste bulunan ateşin içine attı. Üzerindeki kisve<br/>yanana kadar ateşin içinde kaldı. Kisve yandı, ama meczûb yanmadı. Sonra ateşten çıktı<br/>ve: “Ey şeyh! Ateşin yaktığı bir elbisede hayır yoktur.” dedi.<br/>
Âriflerden birisi de der ki: “Âşıklar Allâh’ın cemâli olmadan cennette olsalar yanıp<br/>
yakılır âh-vâhlar içinde kalırlar. Allâh’ın cemâli ile birlikte cehennemde olsalar<br/>sevinçten ve şevkten âdetâ kendilerinden geçerler.”<br/>
Hakîkî sevgili ile beraber olan kimse yanmaz. Görmez misin ki Nebî (a.s.) mi‘râc<br/>
gecesi cehenneme ve içindekilere baktı, fakat saçının bir teli bile yanmadı. Yine<br/>mü’min, cehennemin üzerinden geçerken cehennemin ona neler söylediği yukarıda<br/>geçmişti. Aynı şekilde mü’min makamına doğru giderken cennet de ona şöyle der: “Geç,<br/>ey mü’min! Makâmına doğru çabuk ilerle. Çünkü senin nûrun benim ziynetimi ve<br/>letâfetimi gideriyor.” Nitekim <i>Mesnevî</i>’de der ki:<br/>
<i>Cennet ona der ki rüzgâr gibi geç.<br/>Yoksa sâhip olduğum ne varsa değerden düşecek.</i><br/>
Zira mü’minin nûru, tecellînin nûrudur. Tecellî ise cennete değil, mü’mine olur. Onun<br/>
için de mü’minin nûru, tecellî nûruna sâhip olmayan cennete galip gelir. Görmez misin<br/>ki bir vaaz meclisinde konuşmaya başlayan kişi, mecliste ilim bakımından kendisinden<br/>daha yüksek birisi olduğunda, kendisinde daralma ve sıkılma meydana gelir. İçinden, o<br/>zâtın meclisten kalkıp gitmesini arzu eder. Zâhirde âlim olan bir kimsenin, kendisinden<br/>daha âlim birisiyle hâli bu olursa, bâtında âlim olan bir kimsenin kendisinden daha âlim<br/>birisiyle hâlinin nasıl olacağını sen buna kıyas et. Ehlullâhın mertebelerini bilip tanıyan<br/>kimse, onların huzurunda sükût eder. Çünkü her işte üstünlük onlarındır. Yine bütün<br/>makamları bilmek onlara mahsustur. Allah onların sırlarını mukaddes kılsın.<br/>
