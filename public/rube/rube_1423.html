<a name=1424></a><img src="RuhulBeyan-1424_1.jpg"/><br/>
<img src="RuhulBeyan-1424_2.jpg"/><br/>
<img src="RuhulBeyan-1424_3.jpg"/><br/>
düşüren şeylerden tevbe etmekten tâat ve ibâdetlerle Allah’a dönmekten, tefrîd sırrına<br/>vâsıl olan bir mürşid-i kâmile kulak vererek, emir ve öğüdünü kabul edip nefsini onun<br/>terbiyesine teslîm ederek ve bu yolda murâkabeye devamla kendi varlığından geçmekten<br/>başka çaren yoktur. Bununla beraber, başarı yalnız Allah’tandır.<br/>
<i> </i><br/>
<b>69- Kim Allah’a ve Râsûl’e itâat ederse işte onlar, Allah’ın kendilerine lütuflarda</b><br/>
<b>bulunduğu peygamberler, sıddîklar, şehidler ve sâlihlerle berâberdir. Onlar ne güzel<br/>arkadaştır!</b><br/>
<i>“Kim Allah’a ve Rasûl’e itâat ederse...”</i> Buradaki itâatten maksat, bütün emir ve<br/>
yasaklara tam anlamıyla uyup boyun eğmektir.<br/>
Rivâyet edilir ki Rasûlullah (s.a.v.)’in azadlı kölesi Sevbân (r.a.) bir gün beti benzi<br/>
atmış, vücudu zayıflamış bir vaziyette onun yanına geldi. Rasûlullah (s.a.v), ona bunun<br/>sebebini sorunca: “Hiç bir ağrım yok. Ancak sizi göremeyince özledim ve müthiş bir<br/>yalnızlık hissine kapıldım. Sonra âhireti hatırladım da ya sizi orada göremezsem ne<br/>yaparım diye endişelendim. Çünkü biliyorum ki siz orada peygamberlerle berâber<br/>olacaksınız. Ben ise cennete girdirilsem bile sizin makamınızdan çok daha aşağı bir<br/>makamda olacağım. Cennete girdirilmediğim takdirde ise sizi ebediyyen<br/>göremeyeceğim.” dedi. İşte bu âyet bunun üzerine nâzil oldu.<br/>
Peygamber Efendimiz (s.a.v) şöyle buyurmaktadır: <i>“Canımı elinde tutan Allah’a</i><br/>
<i>yemin olsun ki hiç bir kul ben kendisine canından, ana babasından, âilesinden,<br/>çocuklarından ve bütün insanlardan daha sevgili olmadıkça gerçekten îmân etmiş<br/>olmaz.”</i><a href="RuhulBeyans.html#1427">[69]</a><br/>
<i>“İşte onlar” </i>o itâat edenler, <i>“Allah’ın kendilerine lütuflarda bulunduğu” </i>Allah’ın<br/>
kendilerine nimetlerini tamamladığı <i>“peygamberler,</i> <i>sıddîklar, şehidler ve sâlihlerle<br/>berâberdir.» </i>Âyette mü’minler ibâdet ve tâata teşvik edilmektedir. Çünkü onlara<br/>itâatları sâyesinde Allah’a en yakın ve O’nun katında dereceleri en yüksek kullarla<br/>berâber olmaları va’dedilmiştir. Peygamberler, ilim ve amelin doruk noktasına ulaşıp<br/>başkalarını da kemâle erdirme mertebesindedir. Sıddîklar, söz ve fiillerinde son derece<br/>doğru ve ihlâslı olanlardır. Onların nefsleri bâzen huccet ve âyetleri tefekkür<br/>merdiveniyle bâzen de tasfiye ve riyâzât basamaklarıyla irfânın zirvesine yükselir.<br/>Nihâyet varlıkların aslına muttalî olup onların mâhiyetinden haber verirler. Şehidler,<br/>kendilerini tâate hırsları ve hakkı ortaya çıkarmada azimli çalışmaları harekete geçiren,<br/>sonunda i’lâ-yı kelimetullah, Allah’ın adını yüceltmek uğurunda canlarını fedâ eden<br/>kimselerdir. Sâlihler ise ömürlerini Allah’a itâatte, mallarını da O’nun rızâsına ulaşmak<br/>
