<a name=8705></a><img src="flower_sep.jpg"/><br/>
<img src="RuhulBeyan-8705_2.jpg"/><br/>
<img src="RuhulBeyan-8705_3.jpg"/><br/>
geriye kalan odur ve âhiretteki yaratılış da ondan kaynaklanacaktır.<br/>
Bütün bu görüşlerin hepsi muhtemeldir. Uhrevî ahkâm ile alâkalı şer’î esaslara bir<br/>
aykırılık teşkil etmez. Bunların her biri şâirin “acbü’z-zeneb” ifadesiyle kasDetmiş<br/>olabileceği mâkul tevcihlerdir.<br/>
<b>Şeyh-i Ekber</b> (k.s) der ki: Keşf ile şüpheye mahal bırakmayacak şekilde bana mâlum<br/>
oldu ki acbü’z-zeneb’den murad, yaratılışın üzerine kaim olduğu şeydir. O çürümez yani<br/>çürümeyi ve yok olmayı kabul etmez. Yokluktan varlığa çıkan cevherler ve zatların<br/>a’yânı (kendi asıl varlıkları) yok olmaz. Fakat Azîz ve Alîm olan Allah’ın takdiriyle<br/>kendilerine ilişen ârazlar sebebiyle şehâdî ve berzahî şekilleri değişir. Bu suretler,<br/>sahip oldukları istîdât ile ruhları kabûle hazır hale gelir. Tıpkı yeşil zeytinin, içinde<br/>taşıdığı yanıcılık istidadı ile tutuşmayı kabul ettiği gibi. Berzahî suretler, içlerinde<br/>bulunan ruhlarla tutuşan lambalar gibidir. İsrafil (a.s.) birinci kez sura üflediğinde, bu<br/>üfleyiş o berzahî suretler üzerine uğrar ve onları söndürür. Bunun peşinden gelen ikinci<br/>üfleyiş ise tutuşmaya hazır halde olan o suretlere uğrar. Böylece o suretler, ruhlarıyla<br/>tutuşurlar ve kalkıp etraflarına bakmaya başlarlar. İşte ikinci yaratılış budur. Allah<br/>Teala’dan bizi Nebiyy-i Emîn’in hürmetine güvenli bir şekilde diriltmesini dileriz.<br/>
<i>“Yanımızda (o bilgileri) koruyan bir kitap vardır.” </i>Her şeyi en ince ayrıntısına<br/>
kadar, tafsilatıyla çok sağlam bir şekilde kaydedip muhâfaza etmektedir. Ya da bu ifade<br/>“değiştirilmekten korunmuştur” anlamına gelir. Kasdolunan, ya Cenâb-ı Hakk’ın küllîsi<br/>ve cüz’îsiyle her şeyi ihâta eden ilmini, kendisinden her konuda bilgi edinilen bir kitaba<br/>sahip kimsenin ilmine benzetip temsîlî bir yolla anlatmaktır; ya da Cenâb-ı Hakk’ın,<br/>kendi katında bulunan levh-i mahfuz’da kayıtlı olması itibariyle her şeyi bildiğini te’kid<br/>etmektir.<br/>
<b>5. Bilakis onlar, hak kendilerine gelince yalanladılar. Şimdi onlar şaşırmış bir</b><br/>
<b>haldedirler.</b><br/>
<i>“Onlar hakikati yalanladılar.” </i>Bu ifâde, onların bir önceki çirkinliklerinin<br/>
beyânından sonra daha da çirkin ve kötü hâllerinin beyânıdır ki o da apaçık mucizelerle<br/>hakikatı sâbit olmuş olan Hz. Muhammed (s.a.)’in peygamberliğini yalanlamalarıdır. Bu<br/>durumun bir öncekinden daha çirkin ve daha kötü olması, Hz. Muhammed (s.a.)’in<br/>bizatihi sabit olan peygamberliğini hiç düşünmeden ve araştırmadan yalanlamalarından<br/>dolayıdır. Hâlbuki bir önceki durumları sadece şaşırmaktan ibâretti.<br/>
<i>“Hakikat kendilerine gelince..” </i>Önce hiç düşünmeden sadece atalarını taklîd ederek,<br/>
düşündükten sonra da inâd edip burunlarının dikine gitmelerinden dolayı yalanladılar.<br/>Âyet-i kerimedeki  edatı O’nun (s.a.) şânının yüceliğine ve peygamberliğinin hakikat<br/>olduğuna şâhidlik eden mucizelerinden sonra bilerek sırf isyanlarından ve<br/>
