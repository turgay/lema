<a name=2276></a>zikredilen sorunun, inkarî mânâda olması da buna mesned teşkil eder.<br/>
<b>İmam Şafiî </b>ve <b>Ebû Hanife </b>(rh.a.)’ın talebelerinden çoğu, eşyanın kullanımında<br/>
aslolan hükmün mübahlık olduğunu söylemişlerdir. Bazıları bu konuda tevakkuf<br/>edilmesi gerektiği, yani hükmü bildirilmeyen şeyler hakkında helal, haram ve mübâh<br/>gibi bir hüküm vermemek gerektiği görüşündedirler. Bazıları ise hükmü bildirilmeyen<br/>şeylerin haram kabul edilmesi gerektiğini belirtmişlerdir.<br/>
Eşyada aslolanın mübahlık olduğunu savunanların bakış açıları şöyledir: Allah Teâlâ<br/>
gerçek mânâda zengindir ve mutlak olarak cömerttir. Bu şekilde zengin ve cömert olan<br/>Allah, malını kullarından esirgemez. Ancak onlara, zararlı olanları yasaklar. Buna göre<br/>eşyada aslolan mübahlıktır. Allah’ın zenginliği ve cömertliği bunu gerektirir. Haramlık<br/>ise ârızî bir durumdur. Böyle bir durum sâbit olmadığında ise eşyâ asıl durumu olan<br/>mübâhlık üzere kalır.<br/>
Eşyada aslolanın haramlık olduğu görüşünde olanlar derler ki: Hakikatte bütün eşya<br/>
Allah’ın mülküdür. Başkasının mülkünde tasarruf ise ancak sahibinin izni ve müsaadesi<br/>ile olur. Böyle bir müsaade sabit olmadığı hallerde, tamamen başkasının (yani Allah’ın<br/>mülkiyetinde) olan eşya haram olarak kalır.<br/>
Bu konuda tevakkuf edenler anlayışlarını şöyle ifade ederler: Haramlık ve mübahlık<br/>
ancak şeriat ile sâbit olur. Böyle bir nas varid olmadan, eşyanın haram veya mübah<br/>olduğuna hükmetmek tasavvur olunamaz.<br/>
<b>Abdülkadir Bağdâdî </b>(rh.a.) der ki: Eşyanın hükmü hakkında tevakkuf edenler, bunu<br/>
şöyle îzah ederler: Şeriat tarafından henüz hükmü belirtilmemiş bir işi yapan kimse,<br/>böyle yaparak Allah katında ne bir sevap elde edebilir, ne de ceza görür.<br/>
<i>“De ki: “O, dünyâ hayatında inananlarındır.” </i>Bütün ziynetler ve temiz rızıklar<br/>
dünya hayatında iman eden mü’min kullar içindir. Bu nimetlerin yaratılmasındaki asıl<br/>maksad, mükelleflerin Allah’a olan taatlarını yerine getirmelerine yardımcı olmak ve<br/>onları bu yönden takviye etmektir. Yoksa onlar nankörlük ve isyan etsinler diye<br/>yaratılmamıştır. Allah Teâlâ ziyneti ve her türlü temiz rızkı, esas olarak mü’min kulları<br/>için halketmiştir. Kâfirler ise bu konuda mazeretlerinin önünü kesmek için mü’minlere<br/>tâbî kılınmışlardır. Onun için ayette: “Bu ziynet ve rızıklar, dünya hayatında mü’minler<br/>için ve başkaları içindir.” buyurulmamış, sadece mü’minlere mahsus olduğu<br/>belirtilmiştir.<br/>
<i>“Kıyâmet günü de yalnız onlarındır.” </i>Dünya hayatında mü’minler ve kâfirler<br/>
müştereken istifade etseler de bu ziynet ve rızıklar, ahirette sadece mü’minlere<br/>mahsustur. Kâfîrlerin orada nail olacakları bir iyilik ve ihsan söz konusu değildir.<br/>
Ayette işaret vardır ki: Allah Teâlâ’nın peygamberlerden ve velîlerden olan seçkin<br/>
kulları için çıkardığı kemâlâtı talebden sizi kim men edebilir? Bu tür kerametlere ve<br/>makamlara nail olmanızı kim yasaklayabilir? Onları elde etmek isteyen ve bu uğurda<br/>gayret gösteren kimseler için bunlar tamamen caizdir, mübahtır. Bu isteklerine<br/>gecikmeden ve eksiksiz nâil olabilirler.<br/>
Ziynet Allah’a izafe edilmiştir. Çünkü onu, lütuf hazinelerinden ve şefkat<br/>
