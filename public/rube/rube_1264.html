<a name=1265></a><img src="RuhulBeyan-1265_1.jpg"/><br/>
<img src="RuhulBeyan-1265_2.jpg"/><br/>
<img src="flower_sep.jpg"/><br/>
<b>YETİM MALI YEMEMEK</b><br/>
<b>2. Yetimlere mallarını verin, temizi pis olanla değişmeyin, onların mallarını kendi</b><br/>
<b>mallarınıza katarak <i>(kendi malınızmış gibi)</i></b><b> yemeyin; çünkü bu, büyük bir<br/>günahtır.</b><br/>
<i>“Yetimlere mallarını verin.” “Yetâmâ” </i>kelimesi, <i>“yetîm”</i> kelimesinin çoğuludur.<br/>
İnsanlar içinde “yetim”, ölümü sebebiyle babasız kalan çocuktur. Diğer canlılardan ise,<br/>ölümü sebebiyle anasız kalan yavruya “yetim” denir.<br/>
Babasını kaybetme mânâsı, her ikisinde de bulunduğu için bu kelime, hem küçüğe hem<br/>
de büyüğe isim olarak kullanılmayı hak etmektedir. Fakat büyük biri, kendi işlerini<br/>çekip çevirecek birine muhtaç olmadığı ve yetim mânâsından -ki yalnız kalmaktır-<br/>çıktığı için, bu kelime yaygın olarak küçükler için kullanılmıştır.<br/>
“Yetimlere mallarını vermekten maksad, muhatapların yetim malına karşı sabırsızca<br/>
duydukları tamahın önüne geçmek; yetim malını kendi mallarına karıştırmak için tetikte<br/>bekleyen ellerini bundan uzaklaştırmak ve yetim malına kötü bir maksatla yaklaşmadan,<br/>sağ-salim kendi ellerine ulaşıncaya kadar olduğu gibi bırakmak demektir. Yoksa bilfiil<br/>yetimlere vermek kastedilmemektedir. Çünkü bunun için yetimlerin bulûğa ermeleri ve<br/>artık birer reşid olduklarının görülmesi şarttır. Anlatılan bu durumdan, mecâzen<br/>“mallarını vermek” şeklinde bahsedilmesi, yetim malı ile ilgili bulunan muhataplara<br/>düşen şeyin yetim malına sâdece göz dikmemek değil, bilakis mallarını yetimlere<br/>ulaştırmak olduğunu bildirmek içindir. Mânâ şöyle olmaktadır: “Ey velî ve vasîler!<br/>Yetimlerin mallarını koruyunuz, onlara göz dikmeyiniz, hak ettikleri zaman da mallarını<br/>kendilerine tam olarak teslim ediniz.<br/>
<i>“Temizi pis olanla değiştirmeyin.” </i>Bir şeyi bir şeyle değiştirmek demek, kendisinin<br/>
sahip olduğu; ya da sâhip olmak üzere bulunduğu bir şey karşılığında başka bir şeyi<br/>almak demektir. Âyetin mânâsı: “Kazandığınız helal bir malı, gasbedilmiş haram bir<br/>malla değiştirmeyin. Yâni haram olan yetim malını helal olan kendi malınızla, size<br/>mübah kılınan kazançlarla ve Allah’ın yeryüzüne gönderdiği rızıkla değiştirerek kendi<br/>malınızın yerine yetim malını yemeyin.” demektir.<br/>
<i>“Onların mallarını, kendi mallarınıza katarak yemeyin.” </i>Burada “yemek”den<br/>
maksat, tasarrufta bulunmaktır. Çünkü yetimin malını yemek haram kılındığı gibi, bu<br/>malı yok eden diğer tasarruflarda bulunmak da haramdır. Bunun delili, mal mefhumu<br/>içinde yenmesi mümkün olmayan şeylerin de bulunmasıdır. “Yeme”nin zikredilmesi<br/>malda tasarrufun genellikle “yemek” için olmasındandır. Âyetteki <i>“ilâ”</i>, <i>“mea”</i><br/>
