<a name=3534></a><img src="RuhulBeyan-3534_1.jpg"/><br/>
<img src="RuhulBeyan-3534_2.jpg"/><br/>
<img src="RuhulBeyan-3534_3.jpg"/><br/>
<img src="RuhulBeyan-3534_4.jpg"/><br/>
sultanlarına gelince, haksızlık ettikleri ve adâletle muttasıf olmadıkları için onlara âdil<br/>sıfatı verilmemektedir. Çünkü böyle oldukları halde sırf övüp medh etmek gayesiyle<br/>verilmiş olacağı için onlara âdil lakâbının verilmesi yalan olurdu.<br/>
Hikaye edilir ki Enûşirvân öldüğünde tabutu tüm ülkede gezdirilip “Kimin üzerimizde<br/>
hakkı varsa gelsin.” diye tellâl bağırtıldığı halde onun bir dirhem borçlu olduğu bir kişi<br/>bile çıkmamıştır.<br/>
<i>Acem padişahları neden zulümden uzak oldu<br/>Çünkü Mustafa onun devrinde anadan oldu</i><br/>
<b>Ebû Meysere</b>’nin şöyle dediği rivayet edilir: Bir adam defnedildikten sonra Münker<br/>
ve Nekir adamın kabrine gelip:<br/>
“–Sana yüz kırbaç vuracağız.” demişler.<br/>Adam:<br/>“–Ben dünyada iken şöyle şöyle bir adamdım.” deyince bu özelliği kendisine şefaatçi<br/>
olmuş ve cezâsı on kırbaç eksiltilmiş. Böyle bir takım özellikleri saya saya nihâyet tek<br/>kırbaca kadar düşürülmüş.<br/>
Münker ve Nekir:<br/>“–Sana bir kez vuracağız” deyip bir kırbaç vurunca kabir kıpkızıl ateş kesilmiş.<br/>Adam:<br/>“–Bana niçin vurdunuz?” diye sorunca şöyle cevap vermişler:<br/>“–Haksızlığa uğratılan birinin yanından geçerken senden yardım istemişti. Fakat sen<br/>
yardım etmemiştin.”<br/>
İşte mazlûma yardım etmeyenin hâli böyle olursa, zâlimin hâli nice olur? Şu halde<br/>
sultanların ve idarecilerin bütün tebaalarına adâletli davranması, ehl-i İslâm’ın<br/>hâllerini araştırıp bularak çözüme kavuşturması gerekir.<br/>
<i>Âlimin yanında makbul gelmez<br/>Çobanın uyuması, kurdun da koyunların içinde olması<br/>Hatta yapabilirsen halkın gönlünü yaralama<br/>Eğer yapacaksan kendi kökünü kopar</i><br/>
<b>118. Rabb’in dileseydi bütün insanları bir tek ümmet yapardı. <i>(Fakat) </i></b><b>onlar</b><br/>
<b>ihtilâfa düşmeye devam edeceklerdir.</b><br/>
