<a name=75></a>şerîatın gösterdiği şekilde kullanılmasıyla mümkün olur. Hakk’a kullukla olur. Nefse<br/>pay ayırmadan emr-i ilâhîye boyun eğmekle olur.<br/>
Hal ile şükür ise rûh ve kalb ile gerçekleşir, ilmî ve amelî kemâlât ile bezenmek,<br/>
ahlâk-ı ilâhî ile ahlâklanmak sûretiyle kazanılır. Nitekim insanlar, ilâhî ahlâk ile<br/>muttasıf olmakla emrolunmuşlardır ki, bu sûretle ahlâkî olgunluk nefislerinde ve<br/>kişiliklerinde meleke hâline gelebilsin.<br/>
Hakikatte hamd, mazâhir denilen tecellî, zuhûr ve tafsîl makamında Hakk’ın kendi<br/>
kendisini senâsıdır. Çünkü bu tecellî ve mazharlar Hakk’ın gayrı değildir. “Cem’-i<br/>ilâhî” makamında Hakk’ın zâtını söz ile hamdetmesi, Allah’ın ilâhî kitaplarda kendisini<br/>anlattığı kemâl sıfatlarıyla olur. Hakk’ın fiilen kendisini hamdi ise cemâl ve celâle âid<br/>kemâlâtını gayb âleminden şehâdet âlemine, bâtından zâhire, ilimden ayn’a ızhâr ile<br/>sıfatlarının tecelligâhında ve isimlerinin mahallinde göstermesidir. Hakk’ın hal yolu ile<br/>hamdi de O’nun feyz-i akdesde ilk tecellîleridir. Ve ezelî nûrun zuhûrudur. Cem’ hâlinde<br/>Hâmid de, Mahmûd da; Hamd eden de Hamd edilen de O’dur. Tafsîl makamında ise<br/>durum şu şiirde belirtildiği gibidir:<br/>
<i>Perde açılmadan önce tüm zaman boyu ben<br/>Zannediyorum ki Seni zikrediyor, Sana şükrediyorum.<br/>Gece ışıdığında ben şâhid oldum ki;<br/>Sen hem Mezkûr (zikredilen), hem Zikir, hem de Zâkirsin (zikredensin).</i><br/>
Sözle hamdeden herkes, hamdettiğine kemâl sıfatlar isnâd ederek tanır ve böyle bir<br/>
tanımanın tanıtmayı gerektiğini de bilir.<br/>
Hamd; senâ, şükür ve medih anlamlarını da kapsar. Bu yüzden Allah’ın kendisine olan<br/>
hamdi <i>“lillâh” </i>ta’bîriyle, şükrü <i>“Rabbi’l-âlemîn”</i>, medhi de <i>“er-Rahmânirrahîm ve<br/>Mâliki yevmi’d-dîn”</i><b> </b>ile sâdır olmuştur. Bu üç vecihle kulun Allah’a gerçekten<br/>hamdetmesi mümkün değildir. Kul, ancak taklîd yoluyla ve mecâzî olarak hamdedebilir.<br/>Çünkü O’nun zâtına ve sıfatlarına lâyık bir senâ ve medih O’nu, zât ve sıfatlarının<br/>künhüne vâkıf olarak bilmenin bir bölümüdür. Nitekim Allah Teâlâ: <i><b>“Onların ilmi,<br/>O’nu ihâta edemez”</b></i> (Tâhâ, 20/110) <i><b>“Onlar Allah’ı gereği gibi tanıyamadılar.”</b></i><b> </b>(el-<br/>En’âm, 6/91) buyurmaktadır.<br/>
Kulların mecâzî ve taklîdî hamdine gelince; Mi’râc gecesinde Hz. Peygamber (s.a)’e<br/>
Yüce Allah’ın: <i>“Beni senâ et!”</i> hitâbı karşısında: <i>“Ben Seni gerçek anlamda senâ<br/>edemem” </i>demişti. Ancak ilâhi emre imtisâl ile ubûdiyetini arzedebilmek için: <i>“Sen<br/>kendini nasıl senâ ettiysen; ben de Seni öylece senâ ediyorum<a href="RuhulBeyans.html#102">”</i>[146] </a>demişti. İşte bu<br/>taklîdî bir senâdır. Bize de bu anlamda taklîdî senâ emredilerek: <i><b>“el-Hamdü lillâh de”<br/></b></i>(el-İsrâ, 17/111) buyrulmuştur. Ayrıca <i><b>“Gücünüz yettiği kadar Allah’a karşı takvâ<br/>üzre olunuz”</b></i> (et-Teğâbün, 64/16) buyurulmaktadır. <i>et-Te’vîlâtü’n-Necmiyye </i>adlı<br/>eserde böyle anlatılmaktadır.<br/>
<b>Şeyh Sa’dî </b>(k.s.) de şöyle der:<br/><i>Vücûdumdaki her kıl O’nun bir ihsânıdır</i><br/>
