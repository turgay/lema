<a name=3892></a><img src="flower_sep.jpg"/><br/>
<img src="flower_sep.jpg"/><br/>
giden ev âletlerine benzer.<br/>
Akıllı olan, az bir müddet sonra kendisini bırakarak büyük üzüntülere gark edecek<br/>
şeylerle sevinmez. Nefisleri kendilerine bunlarla sevinmeyi telkin etse de onlar<br/>nefislerini yalanlarlar.<br/>
<i>Kendisini kötü edecek şeyleri görmemek kimi sevindirirse<br/>Kaybolup gitmesinden korktuğu şeyi dost edinmesin</i><br/>
Hikâye edilir ki bir hükümdara mücevherlerle bezenmiş eşi benzeri görülmemiş<br/>
firûze bir kadeh hediye edildi. Hükümdar buna çok sevinerek yanındaki bilgelerden<br/>birine bu kadeh hakkında düşüncesini sordu. Bilge, hükümdara:<br/>
“Bana göre bu kadeh ileride gelecek bir ihtiyaç ve yakın bir musîbettir.” diye cevap<br/>
verdi.<br/>
“Bu nasıl olur? diyen hükümdara ikinci cevabı şöyle oldu:<br/>“Bu kadeh kırıldığı zaman dayanılmaz bir musîbet olacak, çalındığı zaman ise ona<br/>
muhtaç olacaksın. Oysa bu size hediye edilmeden evvel, hem bu musîbetten hem de bu<br/>ihtiyaçtan emindiniz..”<br/>
Olacak bu ya kadeh bir gün kırıldı. Bu musîbet hükümdara ağır geldi. “Bilge<br/>
gerçekten doğru söylemiş, şu kadeh keşke hiç bana hediye edilmemiş olsaydı!” dedi.<br/>
<i>el-Hikemü’l-Atâiyye</i>’de şöyle der: Azledilmek istemiyorsan senin için sürekli<br/>
olmayacak bir me’mûriyeti kabul etme. Zaten dünyadaki bütün memûriyetler devamlı<br/>değildir. Sen onlardan yaşarken ayrılmazsan ölürken mutlaka ayrılacaksın!.. Allah<br/>dünyayı ağyârın yeri olarak yaratmış, onu keder ve tasaların varlığı için kaynak<br/>kılmıştır. Bu seni dünyadan uzaklaştırmak içindir. Tâ ki senin için dünyâya dayanma ve<br/>onun üzerinde yükselme söz konusu olmasın.”<br/>
<i>et-Te’vîlâtü’n-Necmiyye</i>’de şöyle denilir: “<i>Allah dilediğine”</i> kendisini seven ve<br/>
kendisi tarafından sevilen kullarına <i>“rızkı” </i>keşfleri ve müşâhedeleri<i> “bollaştırır da”<br/></i>kendilerine dünyanın ve lezzetlerinin kapılarını açtığı ve bunların içinde boğduğu<br/>kimselere <i>“daraltır da. Onlar dünya hayatıyla” </i>yani lezzet ve şehvetlerini tam olarak<br/>elde etmiş olmakla <i>“şımardılar. Oysa âhiretin yanında dünya hayâtı, geçici bir<br/>faydadan başka bir şey değildir.</i>” Ona hiç iltifat etmeden geçip giden ve âhiretteki<br/>kazançlarını elde edenlere göre son derece değersiz bir bahâ karşılığında geçirilen bir<br/>kaç günden ibârettir.”<br/>
<b>Kemâl Hocendî</b> der ki:<br/>
<i>Cihân ve onun bütün lezzetleri arı ile bala benzer<br/>Tadı çoktur, lâkin şerri ve sıkıntısı daha fazladır</i><br/>
