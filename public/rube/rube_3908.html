<a name=3909></a><img src="RuhulBeyan-3909_1.jpg"/><br/>
<img src="RuhulBeyan-3909_2.jpg"/><br/>
Sâlih olsun yaramaz olsun<i> “herkesin” </i>hayır ve şerden<i> “kazandığını gözetleyip</i><br/>
<i>muhâfaza eden,”</i> kimin ne yaptığını kaydederek karşılığını verecek olan Allah, hiç<br/>böyle yapamayan gibi olur mu? Yani bağışlamayıp da cezâlandırmak istediği takdirde<br/>yaptığının karşılığını veren Allah, bu sıfata sâhip olmayan, ne zarar ne de fayda<br/>verebilen putlar gibi olur mu?<br/>
Bu ifade <b>“<i>Hiç yaratan yaratmayan gibi olur mu?</i></b><b>”</b> (en-Nahl, 16/17) âyetine benzer.<br/>
Yâni, bütün nefislerin hayırlı ve şerli davranışlarını bilen ve nefislere bu<br/>davranışlarının karşılığını verecek olan birisi, elbette hiçbir şeyden haberi olmayan,<br/>son derece âciz, zayıf ve bilgisiz biri gibi olmaz!<br/>
Âyette geçen “__WORD__ kelimesinin cemisi olan “__WORD__ın buradaki mânâsı, yarattığı<br/>
varlıkların işlerini üstlenmek, gerek rızıklarını gerekse ecellerini planlamak ve<br/>karşılıklarını vermek üzere amellerini sayıp dökmek demektir.<br/>
<i>“Onlar”</i> putları <i>“Allah’a ortaklar koştular.” </i>Bu ifade, yeni başlayan bir cümle olup<br/>
şu mânâdadır: Kâfirler Allah’la putları bir tutarak ibâdet konusunda putları Allah’a<br/>ortak koştular. Oysa başında durup onları gözetme hususunda Allah’la bir ve O’na ortak<br/>olabilselerdi, işte o zaman hakîkaten O’na denk ve ortak olabilirlerdi. Allah’la putlar<br/>arasındaki bu büyük farklılığı bildikleri halde bu putları O’na denk ve ortak görmeleri,<br/>Allah’ı inkar etmeleri, ne şaşılacak bir şeydir!<br/>
<i>“De ki: “Onlara ad verin (onlar necidir?).”</i> Yani koştuğunuz bu ortakların ismini<br/>
açıklayın. Ne gibi özellikleri varsa ortaya koyun. Sonra da hiç bu putlar kulluk edilmeye<br/>ve Allah’a ortak koşulmaya lâyık şeyler midir düşünün!<br/>
Bu ifade isimlerin sıfatlardan alındığına işaret ediyor.<br/>Şâyet bu putlarda Allah’ın herhangi bir sıfatını bulamadıysanız, bunlara nasıl isim<br/>
vereceksiniz? Nitekim <b>Kâşifî </b>şöyle der: “Murad şudur: Cenâb-ı Hakk’a <i>Hay </i>(diri),<br/><i>Kâdir </i>(kudred sâhibi), <i>Hâlık </i>(yaratan), <i>Razzâk </i>(bol rızık veren), <i>Semî‘ </i>(işiten), <i>Basîr<br/></i>(gören), <i>Alîm </i>(bilen), <i>Hakîm </i>(hikmet sâhibi) gibi isimler verilir. Bu isimlerden<br/>hiçbirini putlara vermek mümkün değildir.”<br/>
<i>Bahru’l-ulûm</i>’da der ki: <i>“Onlara ad verin”</i> ifadesinde kinâye sanatı kullanılmıştır.<br/>
Çünkü <i>“ad verin”</i> demek, isimlerini belirleyin demektir. Bir şeyi ismiyle belirlemek o<br/>şeyin var oluşunun gereklerinden olduğundan o putların adlarının belirlenememesi, var<br/>olmadıklarına kinâye yapılmıştır.<br/>
Yani, ‘bu putların bizim katımızda kulluk edilmeye hak kazanacak bir isimleri yoktur.<br/>
Sizin katınızda bir isimleri varsa bu isimlerini ortaya koyun ve bu verdiğiniz isimlerle<br/>ibâdete lâyık olup olmadıklarını da düşünün.’ Fakat putperestlerin yanında da onların<br/>kulluk edilmeyi gerektirecek bir isimleri olmadığından onlar kulluk edilmeyi hak<br/>etmemişlerdir. Müşriklerin de ibâdetleri ve ortak koşmaları gerçekleşmemiştir.”<br/>
<i>“Yoksa siz Allah’a yeryüzünde bilmediği bir şeyi mi”</i> yani varlığı olmayan, var<br/>
olduğu Allah’ın ilminde yer almayan, ibâdet edilmeye lâyık ortaklar olduğunu mu<br/><i>“haber veriyorsunuz?”</i><br/>
