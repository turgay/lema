<a name=4414></a><img src="RuhulBeyan-4414_1.jpg"/><br/>
vukû bulmuştur. <b>Esmâ binti Umeys</b>’ten rivâyet edildiğine göre Rasûlullah (s.a.)’in<br/>mübarek başı Ali (r.a.)’ın kucağında iken O’na vahiy geliyordu. Güneş batıncaya kadar<br/>O’ndan bu durum zâil olmadı. Ali (r.a.) da ikindiyi kılmamıştı. Rasûlullah (s.a.) ona:<br/>“<i>İkindiyi kıldın mı?</i>” buyurdu. Ali (r.a.): “Hayır” dedi. Bunun üzerine Rasûlullah (s.a.):<br/>“<i>Allah’ım! O senin ve Rasûlü’nün tâatinde idi. Güneşi onun için geri çevir</i>.” diye duâ<br/>etti. Esmâ der ki: “Güneşi gördüm, battıktan sonra tekrar göründü.”<a href="RuhulBeyans.html#4420">[43]</a> Bu nübüvvetin<br/>delillerinin en büyüklerindendir. Bunu iyi belle.<br/>
Anlatılır ki bir vâiz, ikindi namazından sonra Bağdad camilerinin birinde vaaz<br/>
ediyordu. Ehl-i Beyt’in fazîletini anlatmaya başladı. Bu sırada bir bulut gelip güneşi<br/>kapattı. O ve orada hazır bulunan halk güneşin battığını zannettiler ve dağılmaya<br/>niyetlendiler. Vâiz halka ayrılmamalarını işâret etti. Sonra yüzünü kıbleye çevirdi ve şu<br/>şiiri söyledi:<br/>
<i>Ey güneş! Batma ki sona ersin.<br/>Mustafâ’nın âlini ve neslini övmem.<br/>Eğer sen Mevlâ için duruyorsan.<br/>Bu duruşun da O’nun evlâdı ve nesli için olsun.</i><br/>
Bunun üzerine güneş tekrar doğdu. Vâiz de sayılamayacak kadar ziynet ve kumaşa nâil<br/>
oldu. Bu olay, garip tesâdüflerden birdir.<br/>
Anlatıldığına göre birisi Bedreddin adlı bir gence tutkunmuş. Olacak bu ya Bedreddin<br/>
dolunay (bedr) olan bir gece vefat etmiş. Gece olup dolunay iyice çıkınca onun<br/>üzüntüsünün şiddetinden dolunaya bakacak gücü kalmamış ve ona şöyle hitap etmiş:<br/>
<i>Kardeşini lahdinde örtüp kaybettiler<br/>Ey bedr, onun ardından sen hâlâ parlıyorsun!<br/>Sen niçin tutulmadın ki, bu tutulma olurdu<br/>Onun kaybı için matem elbisesi!</i><br/>
O saat ay tutulmuş. Şu sevginin doğruluğuna ve aya bile tesir etmesine bir bak. “Sevgi,<br/>
kalplerin mıknatısıdır.” diyen doğru söylemiş.<br/>
<b>Kemâl Hocendî</b> de der ki:<br/>
<i>Ehl-i nazarın gözünde pervaneden noksan olur<br/>Bir gönül ki ilâhî muhabbet ateşiyle yanmamıştır</i><br/>
Allah’ım! Bizi muhabbet ve sevgi ehli olan kullarından kıl. Âmîn<br/>
Mi‘rac gecesini takip eden günde öğleye doğru, Cebrâil (a.s.) indi. Hz. Peygamber<br/>
(s.a.)’e namazların şeklini, rekatlarını, vaktini öğretmek için ona imam oldu. Sonra<br/>
