<a name=10214></a><img src="flower_sep.jpg"/><br/>
Şafii ölüm döşeğinde iken huzûruna girdim. Ona: “Nasıl oldun ey imam” diye sordum.<br/>Şafii: “nasıl olacağım? vakit dünyadan göçme, dostlardan ayrılma, kötü amelimle<br/>karşılaşma, ölüm şerbetini içme, Allah’a varma vaktidir. Bilmiyorum ruhum cennete mi<br/>gidecek ki onu tebrik edeyim, yoksa cehenneme mi varacak ki onu tesellî edeyim” dedi<br/>ve ardından şu mısraları okudu:<br/>
<i>Kalbim katılaşıp, daraldı mı yollarım,<br/>Affına umudumu yaptım merdiven<br/>Büyük göründü gözüme günahlarım<br/>Affınla karşılaştırdım o, büyük herşeyden.</i><br/>
Bir başka şâir de bu konuda şu beyti söylemiştir:<br/>
<i>Bu ayrılık başka ayrılık, yok hiç benzeri<br/>Ümit yok kavuşmaya, kim birleştirir bizleri.</i><br/>
Bir hadis-i şerifte Peygamber (s.a.) Efendimiz şöyle haber verirler: <i>“Kuşkusuz kul</i><br/>
<i>ölümün sıkıntıları ve sekerât/sarhoşluğuna uyum sağlar. Kulun mafsalları birbirine<br/>selâm verir ve “esselamu aleyke, ben senden, sen benden kıyâmet gününe kadar<br/>ayrılıyoruz” </i><a href="RuhulBeyans.html#10216">[202]</a><br/>
<b>Şeyh Sâdî </b>şöyle demiştir:<br/>
<i>Ecel eli göç davuluna vurdu<br/>İki gözüm başa vedâ ediniz.<br/>Ey avucum, elim, bileklerim, kollarım<br/>Birbirinize vedâ ediniz<br/>Düşmanımın istediği ölüm geldi başıma kondu<br/>Ey dostlarım siz dikkat ediniz:<br/>Ömrüm bilgisizlik içinde gelip geçti.<br/>Ben dikkat edemedim, siz böyle olmaktan sakınınız.</i><br/>
<b>Yahya b. Muâz</b> (rh.) şöyle der: Cenâze kabre girdiği zaman kabrinin köşesinden dört<br/>
melek zuhûr eder. Bunlardan birisi baş ucunda diğeri ayak ucunda üçüncüsü sağında,<br/>dördüncüsü solunda dikilirler. Baş ucundaki melek; “Ey Âdemoğlu biçilen ömür yok<br/>oldu ve dağılıp gitti, emeller zayıfladı” der. Sağ tarafında duran melek: “Mallar gitti,<br/>ameller kaldı” der. Soluna dikilen melek: “İşler gitti, geriye veballer kaldı” der. Ayak<br/>ucunda duran ise: “Kazancın helâlden ise ve dünyada iken Allah’ın hizmeti ile meşgul<br/>idiysen ne mutlu sana!” der.<br/>
