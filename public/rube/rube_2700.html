<a name=2701></a><img src="flower_sep.jpg"/><br/>
Ey müminler! “<i>Çalım satarak,”</i> atalarının yaptıklarıyla övünen, nimetle büyüklenen<br/>
ve kendini beğenerek,<b> </b>cesâret ve cömertlikle kendilerini methetsinler diye<i> “insanlara<br/>gösteriş yapan ve Allah yolundan alıkoymak” </i>üzere cennete ve sevaba götüren<br/>Allah’ın dîninden insanları çevirmek ve men etmek <i>“üzere yurtlarından çıkanlar” </i>yani<br/>Şam’dan gelen kervanı korumak için Mekke’den çıkan Mekkeliler <i>“gibi olmayın.”</i><br/>
Onlar bu halleriyle Cuhfe’ye vardıklarında yanlarına Ebû Süfyan’ın elçisi geldi.<br/>
“Artık geri dönün. Kervanınız Muhammed’in ashabından ve onu ele geçirmelerinden<br/>kurtuldu.” dedi. Bunun üzerine Ebû Cehil: “Hayır vallahi, Bedir’e varıp orada içkiler<br/>içmeden, cariyeler bize çalgılar çalmadan ve yanımıza gelen arapları yedirip içirmeden<br/>olmaz.” dedi. Böylece Bedir’e geldiler. Fakat içki yerine ölüm kâsesinden ecel<br/>şerbetini içtiler. Câriyelerin şarkı söyleyeceği yerde, ağıtçılar onlara ağıtlar yaktı.<br/>
İşte Allah, müminlere onlar gibi çalım satmayı ve gösteriş yapmayı yasaklamış ve<br/>
takvâ ve ihlâsı emretmiştir. Çünkü bir şeyi yasaklamak zıddını emretmek demektir.<br/>
<i>“Allah, onların yaptıklarını kuşatmıştır.” </i>Buna göre de yaptıklarının karşılığını<br/>
verecektir.<br/>
Burada çirkin amel işleyenlere ve özellikle de âyette belirtilen kibir ve riya gibi<br/>
vasıflar kendilerinde bulunanlara bir tehdid vardır. Riyâ, güzeli ortaya çıkarıp çirkini<br/>gizlemektir ki nefsin yerilen sıfatlarından biridir.<br/>
Rivâyete göre sâlihlerden birisi şöyle anlatır: Bir gece yol kenarında bulunan evimin<br/>
odasında Tâhâ sûresini okuyordum. Sûreyi bitirince biraz istirahat edeyim diye uyudum.<br/>Rüyamda elinde bir sahife ile gökten inen bir şahıs gördüm. Sahifeyi önüme açtı.<br/>Sahifede Tâhâ sûresi yazılıydı. Biri hâriç her kelimenin altına on hasene yazılmıştı. O<br/>kelimenin yerinin silinmiş olduğunu ve altında da bir şey yazılmadığını gördüm.<br/>“Vallahi, ben bu kelimeyi okudum, fakat onun sevabını göremiyorum. Onun altına hiç bir<br/>şey yazılmamış.” dedim.<br/>
O şahıs şöyle cevap verdi: “Doğru söylüyorsun. Sen onu okumuştun, biz de sevabını<br/>
yazmıştık. Fakat Arş tarafından bir münâdînin bize: “Onu silin ve sevabını düşün.” diye<br/>seslendiğini işittik. Biz de onu sildik.<br/>
Bunun üzerine rüyamda ağladım ve: “Neden böyle yaptınız?” diye sordum. O da:<br/>
“Yoldan bir adam geçmişti. Sen de ona gösteriş için sesini yükseltmiştin. İşte bu<br/>hareketin onun sevabını aldı götürdü.” diye cevap verdi.<br/>
Bir hadiste şöyle buyurulmuştur: “<i>Cehennem ve içindekiler riyâkârlardan dolayı</i><br/>
<i>rahatsız olup sayha ederler</i>.”<a href="RuhulBeyans.html#2708">[39] </a>“Yâ Rasûlallah, cehennem nasıl sayha eder?” diye<br/>sorulunca şöyle buyurmuştur: “<i>İçinde azab edilen insanların zararları sebebiyle sayha<br/>eder</i>.”<br/>
İşlediği amelle gösteriş yapan kimseye yazıklar olsun. Sûfîlerden olmadığı halde<br/>
yapmacık olarak onların libasını giymek de riya sayılır. Aynı şekilde kardeşlerine<br/>övünmek için gezmek maksadıyla beldeler dolaşmak da böyledir. Nitekim bu zamanda<br/>
