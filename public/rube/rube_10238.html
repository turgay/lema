<a name=10239></a><img src="RuhulBeyan-10239_1.jpg"/><br/>
<img src="RuhulBeyan-10239_2.jpg"/><br/>
Bâzı âlimler şöyle derler: Onların dünyada iken hâlleri birbirinden farklı olduğu için<br/>
âhiretteki içecekleri kaynakları da farklı olmuştur. Herkes kendi hâline uygun kaynaktan<br/>su içer. Bu pınar hayâ pınarı olduğu gibi sabır, vefa yahut bunun dışında başka bir pınar<br/>da olabilir.<br/>
Öte yandan şarap; ya nefsâni-şeytânidir, ya cismânî-rahmânidir, veya ruhâni-<br/>
rabbânidir. Nefsâni-şeytâni şarap, dünyada iken fâsıkların içtikleri şaraptır. Bunu içmek<br/>haramdır. Bir hadis-i şerifte Peygamber Efendimiz şöyle buyurur: “Herhangi bir kul<br/>şarap kadehini eline aldığında Allah’a îman kula çağrıda bulunup: «Bu şarabı benim<br/>üzerime sokma; çünkü ben onunla birlikte aynı kapta bulunamayız» der. O kul bu çağrıya<br/>kulak tıkayıp şarabı içerse, îman kendisinden uzaklaşır ve kırk sabah ona geri dönmez.<br/>Bundan sonra o kul yine tevbe ederse Allah onun tevbesini kabul eder. Ama eğer<br/>aklından bir şey eksilirse, o eksilen şey bir daha geri gelmez.” <a href="RuhulBeyans.html#10246">[211]</a><br/>
Cismânî-rahmâni şaraba gelince bu âhiret yurdunda müminlerin içecek oldukları<br/>
şaraptır. Bu, <i>“el-Vehhab”</i> yâni çok çok veren, bağışlayan Allah’tan kuluna bağış ve<br/>ihsandır. Ruhâni-rabbâni olan her iki dünyada muhabbet ve şevk ehlinin içtikleri<br/>şaraptır. Bu, kadehlerin içinde en leziz olanıdır.<br/>
<b>Mevlana Celâleddin Rumi</b> (k.s.) şarabı şöyle dile getirir:<br/>
<i>Ey sâkî! Susamışım, olmuşum hasret şaraba!<br/>Getir kadehi, çok görme, âşıklar erdi şaraba<br/>Al dünyayı, al malını senin olsun; yeter bize aşk<br/>Aşkta bulduk bağı, bahçeyi, beldeyi;.dönmek yok bir daha.</i><br/>
<b>7. O kullar, şiddeti her yere yayılmış olan bir günden korkarak verdikleri sözü</b><br/>
<b>yerine getirirler.</b><br/>
Bu cümle isti’nâfiye/başlangıç cümlesidir. Burada sanki; “Onlar ne yapıyorlar ki bu<br/>
üstün ve yüce rütbeye ulaşıyorlar?” denmekte ve bu soruya; “Onlar kendi üzerlerine<br/>yükledikleri adaklarını bile tam olarak yerine getiriyorlar. O hâlde Allah’ın kendilerine<br/>farz kıldığı namaz, zekat, oruç, hac ve diğerler ibâdetleri nasıl yerine getirmezler ki!”<br/>şeklinde cevap verilmektedir. Bu ifâde, onların üzerlerine gerekli şeyleri tam olarak<br/>edâ ettiklerini abartılı bir biçimde yansıtmaktadır. Zira -âyetin deyimiyle- herhangi bir<br/>şeyi “ifa etmek”, o şeyi tam ve eksiksiz yerine getirmek demektir.<br/>
“Adak” olarak tercüme ettiğimiz “nezir” kelimesi, insanın mubah olan bir fiili Allah’ı<br/>
tâzim etmek gâyesiyle kendi nefsine gerekli kılması demektir. Meselâ insan; “Allah<br/>rızâsı için şu kadar sadaka vermek üzerime borç olsun” dese veya başka bir şeyi adasa<br/>bu adak olur. Yine “hastam iyileşirse veya yitirdiğim şey bulunup elime verilirse şöyle<br/>
