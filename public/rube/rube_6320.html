<a name=6321></a><img src="RuhulBeyan-6321_1.jpg"/><br/>
<img src="RuhulBeyan-6321_2.jpg"/><br/>
<img src="RuhulBeyan-6321_3.jpg"/><br/>
<img src="RuhulBeyan-6321_4.jpg"/><br/>
<i>“Kim ölürse kıyameti kopmuştur<a href="RuhulBeyans.html#6331">”</i>[194] </a>hadisi de buna deâlet eder. Berzah âleminde,<br/>sadece rûha âid olması yönüyle yarı yarıya da olsa bir azâb vardır.<br/>
Bazıları demiştir ki: Belki de “ansızın” ile kasdedilen; azâbı acele istedikleri zaman<br/>
acele olarak ve bu isteklerine icâbet olsun diye gelmemesidir; çünkü bu takdirde,<br/>onların görüş ve duyumlarına göre gelmiş olur.<br/>
Bazı haberlerde şöyle varid olmuştur: “Kim hâlini düzelterek ve ölüme hazırlanarak<br/>
ölürse, uykuda da olsa ansızın değildir. Kim de hâlini düzeltmez ve ölüm için<br/>hazırlanmazsa, bir yatakta yattığı halde de ölse, bu ansızın demektedir.”<br/>
<i>Letâifü’l-minen’</i>de der ki: İlimle iştiğal eden bazı kimselerle, ilimde niyyet ihlâsın<br/>
sırf Allah için olmasından bahsediyorduk. Ben dedim ki: Allah için ilim taleb eden<br/>kimseye; “yarın öleceksin” denilse, elinden kitabı yere koymaz. Yâni hakları tastamam<br/>yerine getirdiği için hâlini değiştirmez. Dolayısıyla ona göre, bu hâlinden daha efdal,<br/>üstün bir hâl yoktur ve ölümün kendisine bu hâlde iken gelmesini ister ve sever.<br/>
<i>Sen kâr ve mal düşüncesiyle gaflete dalmışsın;<br/>Halbuki ömür sermayesi ayaklar altında kalmış<br/>Bir yol tut kendine ve Allah’ın sevgisini kazan;<br/>Bir şefaatçi bul bağışlanmayı dile<br/>Yoksa, zamanın dönmesiyle hayatının kadehi dolduğu vakit,<br/>Aman dileyecek bir vakit bulamazsın</i><br/>
<b>54. <i>(Evet)</i></b><b> senden azâbı çarçabuk <i>(getirmeni)</i></b><b> istiyorlar. Hiç şüpheleri olmasın,</b><br/>
<b>cehennem kâfirleri çepeçevre kuşatacaktır.</b><br/>
Cehennem, üzerinde daha şiddetlisi olmayan bir azâb yeridir. Onları kuşatması da pek<br/>
yakındır; çünkü her gelecek şey yakın demektir.<br/>
<i>el-İrşad’</i>da der ki: Âyetin isim cümlesi olarak gelişi, cehennem azâbının onları<br/>
kesinkes kuşatacağına delâlet eder. Burada sebebin hâli, müsebbeb yerine indirilmiştir;<br/>çünkü küfür ve günahlar cehenneme girmeğe ve onları kuşatmağa sebeptirler.<br/>
Bazıları demiştir ki: Küfür ve günahlar, hakîkatta ateştirler; ikinci kez yaratılışta bu<br/>
şekil ve surette ortaya çıkarlar.<br/>
<b>55. O günde azap, onları hem üstlerinden hem ayaklarının altından saracak ve</b><br/>
<b>Allah <i>(onlara)</i></b><b>: “Yaptıklarınızı <i>(cezâsını)</i></b><b> tadın!” diyecektir.</b><br/>
