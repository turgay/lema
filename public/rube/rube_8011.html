<a name=8012></a><img src="RuhulBeyan-8012_1.jpg"/><br/>
bir dâvetin emredilmesinin sebebi yine odur.<br/>
Âyetteki <br/>
/zâlike kelimesinin işâret ettiği nokta, peygamberlere tavsiye edilen, doğru<br/>
tutulması emredilen ve ayrılığa düşmenin yasaklandığı şeyler değildir. Böyle<br/>zannedilerek burada konunun tekrar edildiği vehmine kapılmamak gerekir. Burada hevâ<br/>ve bid’at ehlinin 72 fırkaya bölünmüş olduklarına ve bunların gittikleri yolu iptal etmek<br/>üzere sırat-ı müstakîme, yani sünnet-i seniyye yoluna dâvet olunduklarına işâret<br/>edilmektedir.<br/>
Hadis-i şerifte şöyle rivâyet edilmiştir: <i>“Kim bid’at sahibini, sahip olduğu bozuk</i><br/>
<i>inanç, kötü söz ve yanlış amelden sert bir dille men ederse, Allah o kimsenin kalbini<br/>eman ve îman ile doldurur. Kim bir bid’at sahibini uyarıp onun bâtıl dâvâsını<br/>aşağılarsa Allah Teâlâ o kimseye en büyük korku gününde eman verir. O gün,<br/>insanların cehenneme sevk edildiği gündür.<a href="RuhulBeyans.html#8025">”</i>[77]</a><br/>
<b>İbn Semmâk</b> şöyle demiştir: “Kıyâmet günü iki fırkaya ayrılma ve bu ikisinden<br/>
hangisi içinde bulunma korkusu, âriflerin kalplerini kesip parçalamıştır.”<br/>
<b>Bezzâzî</b>’ye’de şöyle anlatılmaktadır: Rivâyet edildiğine göre İbnü’l-Mübârek rüyâda<br/>
mânâ âleminde görülüp kendisine:<br/>
“–Rabbin sana ne muâmele yaptı?” diye soruldu. O da:<br/>“–Bir gün bir bid’at sâhibine lutuf ve merhamet nazarıyla baktığım için Allah beni<br/>
otuz yıl tutuklayıp sitem etti ve «Sen din konusunda bana düşman olana düşman<br/>olmadın» dedi.”<br/>
Durum böyle olunca, kendilerine bunca öğüt ve nasihat verildikten sonra bu zâlimlerle<br/>
oturanların hâli nice olur.<br/>
O halde <i>“sen de”</i> o dinde ve dine dâvette “emrolunduğun” ve Allah tarafından sana<br/>
vahyolunduğu <i>“gibi dosdoğru ol.”</i> Bu emirden maksad, dinde ve dine dâvette devam ve<br/>sebattır. Çünkü Peygamberimiz (s.a.) bu mânâda zaten müstakimdir. Hadis-i şerifte:<br/><i>“Beni Hûd ve benzeri sûreler ihtiyarlattı”</i> buyrulmuştur. Peygamber (s.a.)’e “niçin<br/>böyle ya Rasulallah?” diye sorulunca Peygamberimiz (s.a.): <i>“Çünkü o sûrede<br/><b>“Emrolunduğun gibi dosdoğru ol»</b></i> (Hûd, 11/112) <i>âyeti vardır”</i> buyurmuştur.<a href="RuhulBeyans.html#8025">[78]</a><br/>
Peygamber (s.a.)’e yapılan bu hitap, onun Allah’ın emrini yerine getirmedeki<br/>
kuvvetine göredir. Bu sebeple o (s.a.), bu husustaki zayıflıkları sebebiyle ümmetine:<br/><i>“Sizler de istikamet üzere olunuz. Ancak benim emrolunduğum şekilde istikamet üzere<br/>olmaya güç yetiremezsiniz”</i> buyurmuştur. Bu bakımdan gerçek mânâda istikamete ancak<br/>peygamberler ve evliyânın büyükleri muktedir olurlar. Çünkü gerçek istikamet;<br/>alışkanlık hâline getirilmiş bilindik işlerden uzaklaşmak, formalite protokol ve<br/>âdetlerden sıyırılarak Hakk’ın huzurunda sadâkatle elpençe divan durmaktır.<br/>
<b>Kâşifi</b> şöyle demiştir: Tıbyân’da belirtildiğine göre Velîd b. Muğîre Peygamber<br/>
(s.a.)’e: “Dininden ve dâvândan dön, malımın yarısını sana vereceğim” dedi. Şeybe de:<br/>“Atalarının dînine yeniden dönersen kızımı sana nikâhlayacağım” diye vaad etti. Bunun<br/>üzerine; “Kendi dâvetinde sebat göster, dînin ve milletin üzere mustakîm ol” anlamında<br/>
