<a name=2813></a><img src="RuhulBeyan-2813_1.jpg"/><br/>
gazvelerinden birisinde hezimete uğramıştır.” diyen kimseden tevbe etmesi talep edilir.<br/>Eğer tevbe ederse ne âlâ, aksi takdirde cezalandırılır. Çünkü o, Peygamber (a.s.)’a<br/>O’nun makamına uygun olmayan şeyi nisbet etmiş, ona bir eksiklik yakıştırmıştır. Bu ise<br/>O’nun hakkında câiz değildir. Çünkü o işinde basîret üzereydi, şek ve şüphe<br/>bulunmayan bir mâsûmiyete sahipti. Allah Teâlâ ona âlemlerde hiç kimseye vermediği<br/>şecaati ve cesareti vermiştir. Öyleyse onun hakkında yenilgi nasıl düşünülebilir?!.<br/>
<i>Sen şahsın ve melekler asker<br/>Senin ümmetin büyüktür, Hak da buna şâhid</i><br/>
4. Zülkâde ayı, şerefli bir aydır. Mümin bu ayın kadrini bilmeli ve onda nefsi ile<br/>
cihad etmelidir. Zülkâde ayı, Allah Teâlâ’nın Mûsâ (a.s.) ile sözleştiği, ona bu ayı<br/>oruçla geçirmesini emrettiği ve ondan sonra münâcât (yalvarma), mükâlemât (konuşma)<br/>ve müşâhedât Tûr’una gelmesini istediği otuz gündür.<br/>
<b>Kâbu’l-ahbâr</b> (r.a.) demiştir ki: Allah Teâlâ bazı zamanları seçmiştir. Zamanlar<br/>
içerisinde O’na en sevimli olan haram aylardır.<br/>
Zülkâde, ihtilafsız haram aylardandır. Araplar bu ay girdiğinde savaşmayı bıraktıkları<br/>
için bu aya “oturma” anlamındaki “kuûd” kökünden türeme olarak “Zülkâde” ismi<br/>verilmiştir.<br/>
<b>Katâde</b>’den rivayet edildiğine göre şöyle demiştir: “Enes’e: “Peygamber (a.s.) kaç<br/>
defa umre yaptı?” diye sordum. Şu cevabı verdi: “Dört defa: 1- Zülkâde ayında yaptığı<br/>Hudeybiye umresi. Bu ayda müşrikler ona engel olmuşlardı 2- Ertesi sene yaptığı umre<br/>ki bu senede müşriklerle barış antlaşması yapmıştı. 3- Ci‘râne umresi. O sene<br/>Ci‘râne’de Huneyn savaşında elde edilen ganimeti taksim etmişti. (Not: Müellif<br/>dördüncüsünü zikretmemiştir).<br/>
Ben: “Kaç defa haccetti?” diye sordum. “Bir defa.” cevabını verdi. Bunun mânâsı,<br/>
Medine’ye hicret ettikten sonra demektir. Çünkü Peygamber (s.a.)’in ondan önceki<br/>hacları cahiliye dönemine aitti. <i>Ikdü’d-dürer ve’l-leâlî</i> adlı eserde böyle geçmektedir.<br/><i>er-Râvda</i> adlı eserin sahibi de aynı bilgileri vermiştir.<br/>
Hicretin dokuzuncu senesinde insanlara hac ibadetini Ebû Bekir (r.a.) yaptırmıştır.<br/>
Onuncu senede ise Veda Haccı gerçekleşmiştir. Peygamber (a.s.), hicretten sonra Veda<br/>Haccı’nın dışında hac yapmamıştır. Kendisine peygamberlik verilmeden önce ve<br/>verildikten sonra, Mekke döneminde defalarca hac yapmıştır. Fakat bunların sayıları<br/>hakkında ittifak yoktur. Hicretten sonra dört umre yapmıştır. Bu senede Peygamber<br/>(a.s.)’ın oğlu İbrâhim ölmüştür. On birinci senede ise Peygamberimiz vefât etmiştir.”<br/>
Allah’ım, sonumuzu hayreyle! Bize, üns bahçelerinde ev ve yurt ihsan eyle!<br/>
Cennetlerinde yerleşecek, ikamet edecek ve sığınacak yer bahşeyle!.<br/>
