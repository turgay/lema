<a name=5539></a><b>Tahâvî</b>’nin <i>Maânî’l-âsâr</i>’ında<i> </i>belirtildiğine göre <b>Ebû Hanîfe</b> şöyle demiştir: “Bütün<br/>
mü’minler Hz. Âişe (r.anhâ)’nın mahremi idi. Hz. Âişe onlardan hangisiyle yolculuk<br/>etse mahremiyle yolculuk etmiş sayılırdı. Fakat diğer kadınlar için bu durum geçerli<br/>değildir.”<br/>
Fakir (<b>Bursevî</b>) der ki: Herhalde İmam Ebû Hanîfe (r.h.)’ın bu sözünden maksadı şu<br/>
olsa gerektir: Rasûlullah (s.a.)’ın bütün hanımları ümmetin mahremidirler. Çünkü Allah<br/>Teâlâ <i><b>“Peygamberin eşleri onların (mü’minlerin) analarıdır.” </b></i>(el-Ahzâb, 33/6)<br/>buyurmuştur. Onları nikâhlamak kendilerine haram kılınmıştır. Nitekim Allah Teâlâ<br/><i><b>“Kendisinden sonra O’nun hanımlarını nikâhlamanız asla câiz olamaz” </b></i>(el-Ahzâb,<br/>33/53) buyurmuştur. Ancak Hz. Âişe, Hz. Hatice’den sonra Peygamberimiz’in eşlerinin<br/>en fazîletlisi ve dini öğrenip öğretme konusunda kendisine hilâfeti bakımından ona en<br/>yakın olanı idi. Bu sebeple Rasûlullah (s.a.): “<i>Dininizin üçte ikisini Âişe’den<br/>alın.</i>”<a href="RuhulBeyans.html#5553">[122] </a>buyurmuştur. Böylece mahremiyet bu yönden de pekişmektedir. Çünkü dini<br/>öğrenmek için seferde ve hazarda onunla birlikte olmak gerekir. En iyisini Allah bilir.<br/>
Hz. Âişe devamla şöyle demiştir: “Konak yerine vardığımız zaman hakkımda bühtan<br/>
ve iftirâ ederek helâk olan helâk oldu.” İftirâyı ordu arasında ilk yayan kimse<br/>münâfıkların reisi Abdullah b. Übey b. Selûl’dü. O, münâfıklar topluluğu ile birlikte<br/>insanlardan uzak yere inerdi. Hz. Âişe onların yanından geçince “Kim bunlar?” diye<br/>sordu. Ona: “Âişe ve Safvân” dediler. Bunun üzerine: “Kâbe’nin Rabbine yemin ederim<br/>ki Safvân ona kötülük yapmıştır.” dedi ve diğer münâfıklar da bu iftirâyı yaydılar.<br/>Ordugâhtakiler bu iftirâyı birbirinden nakletmeye ve birbirine anlatmaya başladılar.<br/>
Hz. Âişe devamla şöyle demiştir: “Medine’ye geldik ve ben bir ay hasta oldum. Bu<br/>
sırada iftirâ haberi Rasûlullah (s.a.)’e ve anne-babama da ulaşmıştı. Ben ise hiç bir<br/>şeyin farkında değildim. Yalnız hastalığım zamanlarda Rasûlullah (s.a.)’den gördüğüm<br/>ilgi ve şefkati bu sefer göremeyişim beni şüphelendiriyordu. Bunu fark edince: “Yâ<br/>Rasûlallah! Müsâade buyurursanız anne-babamın yanına gideyim, hastalığım süresince<br/>bana baksınlar.” dedim. O da: “<i>Sakıncası yok</i>” dedi. Ben de anne-babamın evine gittim.<br/>İyileşinceye kadar yirmi küsûr gece orada kaldım. Bir gece <b>Ümmü Mistah</b> -ki Ebû<br/>Bekir (r.a.)’ın teyzesinin kızıdır- ile birlikte Menâsı‘ tarafına doğru çıktım. Burası<br/>bevletmek ve ihtiyaç görmek için çıkılan yerlerdi. Buraya ancak gece çıkılırdı. O zaman<br/>Acemler gibi evlerinin içinde tuvalet bulundurmak Medine halkının âdeti değildi.<br/>Bilakis geniş bir yere giderlerdi.<br/>
Hz. Âişe der ki: “Orada ihtiyacımızı görüp eve yönelince Ümmü Mistah’ın ayağı<br/>
elbisesinin içinde sürçtü ve oğlunu kasdederek: “Kahrolsun Mistah!” dedi. -Mistah,<br/>aslında “çadırın direği” mânâsınadır. Esas ismi Avf’tır.- Ben de ona: “Bedir savaşında<br/>hazır bulunan birine mi kötü söz söylüyorsun?!” dedim. Bunun üzerine bana: “Onun ne<br/>söylediğini sen işitmedin mi?” dedi. Ben de: “O ne demiş ki?” diye sordum. O, bana<br/>iftirâ sâhiplerinin neler söylediklerini haber verdi. Bunun üzerine hastalığım tekrar<br/>nüksetti ve iyice şiddetlendi. O gece sabaha kadar ağladım. Ne gözümün yaşı diniyor ne<br/>de zerre kadar gözümü uyku tutuyordu. Sonunda ağlaya ağlaya sabaha ulaştım.<br/>
