<a name=4662></a><img src="flower_sep.jpg"/><br/>
<img src="RuhulBeyan-4662_2.jpg"/><br/>
<img src="RuhulBeyan-4662_3.jpg"/><br/>
göstermesi ve daha sonraki sözleri bizim iddiâmızı doğrular mahiyettedir. Çünkü bu<br/>beraberlik/arkadaşlık kardeş olmalarına ters düşmez. Çünkü kardeşlik ve arkadaşlığın<br/>her ikisi de özel vasıflardır.<br/>
Derler ki: Bu iki kardeşten biri mü’mindi ve adı Yehûda idi. Diğeri kâfirdi ve adı<br/>
Kutrus’tu. Onlara babalarından 8.000 dinar miras kaldı ve onu aralarında paylaştılar.<br/>
Kâfir olan, hissesine düşen miktarın bin dinarı ile bir arazi satın aldı. Bin dinarı ile<br/>
bir mâlikâne yaptırdı. Bin dinarı ile evlendi. Kalan bin dinarı ile de hizmetçiler tuttu ve<br/>çeşitli eşyalar aldı.<br/>
Mü’min olan: “Allah’ım, kardeşim bin dinara bir arazi satın aldı. Ben de bin dinara<br/>
senden cennette bir yer almak isterim.” dedi ve bu niyetle bin dinarı tasadduk etti.<br/>“Kardeşim bin dinara bir mâlikâne yaptırdı, ben de bu miktarı senin yolunda sarf ederek<br/>cennette bir köşk sâhibi olmak isterim” dedi ve onu da tasadduk etti. “Allahım!<br/>Kardeşim bin dinara bir kadınla evlendi. Ben de cennette hûrilere nâil olmayı ümid<br/>ederek bu miktarı tasadduk ediyorum” dedi ve bin dinarı da fakirlere dağıttı. Sonra:<br/>“Allah’ım, kardeşim bin dinara kıymetli eşyalar satın aldı ve hizmetçiler tuttu. Ben de<br/>bununla senden <i><b>“cennet ehlinin etrafında saçılmış inciler gibi dolaşan ölümsüz<br/>gençler”</b></i> (bk. el-İnsan, 76/19) satın almak isterim” dedi ve onu da Allah yolunda sarf<br/>etti.<br/>
Bir müddet sonra kendi hissesine düşen bütün mîrâsı Allah yolunda sarf eden mü’min<br/>
kardeş, muhtaç duruma düştü. Hâlini arz etmek gayesiyle kardeşinin geçeceği yol<br/>üzerine oturdu ve onu beklemeye başladı. Kâfir olan, bütün ihtişâmıyla oradan<br/>geçmekteydi. (Küçümseyerek) ona baktı ve: “Ne istiyorsun?” dedi. O da: “Şu anda<br/>ihtiyaç içindeyim. Bana bir yardımın dokunur diye sana geldim” dedi. Kâfir kardeş:<br/>“Seninle biz büyük bir serveti paylaştık, malını ne yaptın?” dedi. Bunun üzerine mü’min<br/>kardeş, kendi hissesine isâbet eden malı nasıl tasadduk ettiğini anlattı. Kâfir olan:<br/>“Anlaşılan sen bütün servetini fakirlere dağıtmışsın. Git, sana asla bir şey vermem”<br/>diyerek onu yanından kovdu. Malının hepsini tasadduk ettiği için kardeşini kınadı.<br/>
<i>“Bunlardan birine”</i> kâfir olana içinde türlü türlü üzümler olan <i>“iki üzüm bağı</i><br/>
<i>vermiş</i> <i>her ikisinin de etrafını”</i> üzüm bahçelerinin etrafını da <i>“hurmalarla donatmış,<br/>aralarında da”</i> bu iki bahçenin ortasında bahçelerden her biri gıdaları ve meyveleri<br/>içinde bulundursun, güzel şekilde ve en zarif tertipte devamlı mâmûr olsun diye<br/><i>“ekinler bitirmiştik.”</i><br/>
<b>33. İki bağın ikisi de yemişlerini vermiş, hiçbirini eksik bırakmamıştı. İkisinin</b><br/>
<b>arasından bir de ırmak fışkırtmıştık.</b><br/>
