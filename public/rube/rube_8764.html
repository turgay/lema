<a name=8765></a><i><b>kendilerine uyanlardan uzaklaşacaklar”</b></i> (el-Bakara, 2/166) buyurduğu kimselerdir.<br/>Zira kendilerine tâbi olunanlar, tâbilerini vâkıanın hilâfına olan şeye dâvet etmişler ve<br/>onlar da bu minvalde kendilerine tâbi olmuşlardır. Dolayısıyla tâbi oluşlarının cezası<br/>da kendilerine tâbi olunanlara râcidir. Onlar da kendilerine tâbi olanlardan uzaklaşırlar.<br/>Rasuller ise kendilerine tâbi olanlardan uzaklaşmazlar. Çünkü onları hakikate ve<br/>doğruluğa dâvet etmişler, onlar da buna tâbi olmuşlardır. Tâbilerinin nurları kendilerine<br/>yansımış olduğu için onlardan uzaklaşmazlar. Bunu anlayasın!<br/>
<i>Lübâb</i>’da gelmiştir ki: Mü’min kalbine sâhip olarak belirtilen kimseler Arap<br/>
mü’minlerdir, şehîd lafzına sâhip mü’min ise Hz. Peygamber (s.a.)’e şehadet getiren<br/>ehl-i kitaptır. <b>Ebû Saîd Harrâz</b> buyurmuştur ki; “İlkâ-yı sem‘, Kur’ân’ı dinleme<br/>vaktinde onu Hz. Peygamber (s.a.)’den dinliyor gibi olmaktır. Sonra bu kimsenin<br/>anlayışı yükselir ve Kur’ân’ı Cebrâîl (a.s.)’dan dinliyormuş gibi olur. Bu kimsenin<br/>anlayışı daha sonra en yükseğe çıkar ve kendini Kur’ân’ı bizzat Allah Teâlâ’dan<br/>dinliyormuş gibi bulur. <b>Şeyhü’l-İslâm</b> (k.s) buyurmuştur ki: Bu söz tamamıyla doğrudur,<br/>çünkü bunun Kur’ân’da şahidi vardır ki “şehîd” lafzı onun şâhididir. Şâhid, bizzat hazır<br/>olup işittiği kimseden haber verendir. Bizzat yanında bulunduğu kimseden dinleyerek<br/>haber verenle, yanında bulunmadığı başka bir kimseden (gâib) işiterek haber veren bir<br/>olmaz. <b>İmam Câfer </b>(r.a.)’dan nakledilmiştir ki: Kur’ân-ı Kerîm’i tekrar tekrar okudum,<br/>sonunda onu bizzat mütekellim/Allah’dan dinler hâle geldim.<br/>
<i>et-Te’vîlâtü’n-necmiyye</i>’de şöyle geçer: Kalpler dört türdür.<br/>Kuru kalp kâfirin kalbidir,<br/>Kilitli kalp münafığın kalbidir,<br/>Mütmain kalp müminin kalbidir.<br/>Selim kalp seven ve sevilen, Allah’ın cemal ve celal sıfatlarının tecelli aynası<br/>
olanların kalbidir.<br/>
Allah’ın <i>“Beni ne arzım ne de semam kuşatır, ancak mümin kulumun kalbi kuşatır”</i><br/>
sözüyle işâret ettiği kalp işte budur.<br/>
<i>“Veya hazır bulunup kulak veren kimseler için” </i>ifâdesinin anlamı şudur: Bu nitelikte<br/>
kalbi olmayanların Allah’ı işittikleri bir kalbi olur, onlar Allah ile birlikte hâzırdırlar<br/>ve Allah’ın lütfunu veya kahrını izhar etmesiyle işâret ettiği şeylerden ibret alırlar.<br/>
<b>İbn Ata</b> şöyle demiştir: Kalp, Hakk’ı tazim gözüyle mülâhaza eder ve onda mahv olur,<br/>
O’nun gayrısından alâkasını keser. Bunu yapan kalp yumuşar ve güzelleşir. Birisi şöyle<br/>der: Kalp bir et parçasıdır ancak nurların mahalli ve de Cebbâr’dan gelen ziyade<br/>nimetlerin uğrağıdır. Kalp sayesinde insan sahih bir şekilde düşünebilir. Allah kalbi<br/>vücudun emiri kılmış ve “İşte bunda kalbi olana bir öğüt vardır” buyurmuştur. Daha<br/>sonra da kalbi Rabbi için esir kılmış ve şöyle demiştir: <i><b>“O, kişiyle kalbinin arasına<br/>girer”</b></i> (el-Enfal, 8/24).<br/>
Yine bir başkası şöyle demiştir: Kalbin mertebeleri vardır. Bazı kalpler Hakk’ın<br/>
avucunda esirdir. Bazı kalpler çılgındır, bazılarıysa özlemle O’na doğru uçar. Bazı<br/>kalpler Rablerine bakarken bazıları emelleriyle olan birlikteliklerini Allah’ta<br/>
