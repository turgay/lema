<a name=4558></a><img src="RuhulBeyan-4558_1.jpg"/><br/>
<img src="RuhulBeyan-4558_2.jpg"/><br/>
<img src="RuhulBeyan-4558_3.jpg"/><br/>
<b>RUH </b><br/>
<b>RABBİMİN EMRİNDENDİR</b><br/>
<b>85. Sana ruh hakkında soru sorarlar. De ki: Ruh, Rabbimin emrindendir. Size</b><br/>
<b>ancak az bir bilgi verilmiştir.</b><br/>
Rivâyet edilir ki Arab kâfirleri Hz. Peygamber (a.s.)’in durumunu Yesrib yahudilerine<br/>
sormak için Nadr b. Hâris, Übey b. Halef ve Ukbe b. Ebî Muayt’ı Medîne’ye<br/>gönderdiler. Onlar yahudilerle görüşüp Peygamberimiz’in durumunu anlatınca yahudiler<br/>hayret ettiler. Onlara şöyle dediler: “Ey Arab’ın uluları, biz bir peygamberin zuhûr etme<br/>zamanının yakın olduğunu biliyoruz. Sizin sözlerinizden o peygamberin hallerinin<br/>kokusu geliyor. Siz sınamak için ona: ”Doğuyu ve batıyı kim dolaşmış, eski zamanda<br/>kaybolan gençlerin durumu ne oldu ve ruh nedir?” diye sorun. Eğer üç soruya da cevap<br/>verir; ya da hiç birine cevap vermezse bilin ki o peygamber değildir. Eğer iki soruya<br/>cevap verir, ruhtan hiç bahsetmezse peygamberdir.” dediler. Onlar Mekke’ye geri<br/>döndüler, O’nun yanına vardılar ve üç şeyi sordular. O da iki soruya cevap verdi. Ruh<br/>konusunda ise bu âyet nâzil oldu.<br/>
Yahudiler “<i>Sana ruh hakkında</i>” insan bedeninin rûhu ve hayatının kaynağı hakkında<br/>
“<i>soru sorarlar.</i>” Yahudiler Hz. Peygamber (s.a.)’e rûhun hakîkatini sordular ve onlara<br/>şöyle cevap verildi: “<i>De ki: “Ruh Rabbimin emrindedir</i>.” Yâni insan aklının neredeyse<br/>hemen hiç kavrayamayacağı Allah’ın, bilgisini kendisine has kıldığı, sırlarındandır.<br/>
<i>el-İrşâd</i>’da ifâde edildiği gibi ‘<i>el-emr</i>’ kelimesi iş, durum anlamında ‘<i>umûr</i>’<br/>
kelimesinin tekilidir. Bu kelimenin Rabb’e izâfe edilmesi, yaratma bakımından değil<br/>ilim bakımından O’na has olduğu içindir. Çünkü yaratmanın O’na mahsus olması<br/>bakımından her şey müşterektir.<br/>
<b>Beyzâvî</b> şöyle der: “Ruh, insan bedeninin organları gibi bir maddeden, bir asıldan<br/>
türemek şeklinde olmaksızın “<i>Ol</i>” emriyle yaratılmış varlıklardandır.”<br/>
“Bilesin ki var etmenin (îcad) taalluk ettiği ve varlık âlemine giren şeyin, hâsıl olması<br/>
ve varlık kazanması bir maddeden ve bir müddette olmamıştır. Bunlar mücerred<br/>varlıklar gibi Allah’ın benzersiz olarak yarattığı şeylerdir. Onlar her yönden bilfiil<br/>vardır. Onlar için varlık kazanmayı bekleme durumu söz konusu değildir. Onlar, bir<br/>bölümünün hareketiyle zamanın meydana geldiği isimlerin mazharlarıdır. Ya da hâsıl<br/>olması ve varlık kazanması bir maddeden ve bir müddette olmuştur. Bunlar ‘muhdesât’<br/>diye isimlendirilen unsurlardır ki mürekkeb varlıklar onlardan meydana gelir. Ya da<br/>
