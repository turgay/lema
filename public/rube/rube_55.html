<a name=56></a><b>MÜELLİFİN MUKADDİMESİ</b><br/>
<i>Rahmân ve Rahîm olan Allah’ın adıyla.<br/>Hamd, Allâh’a mahsustur ki zâtî kemâlî hakîkatlerinin nüshasından âlemlerin,</i><br/>
<i>alâmet ve işâretlerin nakışlarını ızhâr etti. Zâtî cem‘ “nûn”undan harflerin,<br/>kelimelerin ve kelâmın türlerini çıkardı. Cem‘ ve tenzîh makamından, eğriliği<br/>olmayan Arapça bir Kur’an indirdi. Onu, her zaman burhanları ve delilleri parlayan<br/>ebedî bir mu’cize kıldı.</i><br/>
<i>Salât ve selâm, ilim, ayn ve yakînde yüce makamın kapısını açan Efendimiz</i><br/>
<i>Muhammed’e olsun ki, Âdem daha su ile balçık arasında iken O peygamberdi. O’nun<br/>Kur’an ahlâkıyla ahlâklanan âilesine, ashâbına ve âhir zamâna kadar ihsân<br/>üzere/güzelce onlara tâbi olanlara da selam olsun.</i><br/>
<i>Fakîr kul, kurban olarak adanan (İsmâil (a.s.))’ın adaşı, nasîhatçi, muhâcir, Şeyh</i><br/>
<i>İsmâil Hakkî -Allah kendisini sabahların, akşamların ve gündüzlerin fitnelerinden<br/>saklasın- der ki:</i><br/>
<i>Vaktinin sultânı, zamânının ender bulunanı, ilim ve irfânıyla halk üzerinde Allâh’ın</i><br/>
<i>hucceti, ilâhî inâyet ve tevfîk nurlarının ufku, kesin olarak hilâfet sırlarının vârisi,<br/>ikinci bin yılın ikinci onluğunun (XII. hicrî asrın) başında tecdid sırrına sahip olduğu<br/>kabul edilen, rabbânî ilhâmın ma‘deni, seyyidlerin yolundan giden, asil ve soylu<br/>Şeyh, (Hz. Osman) ibn Affân’ın adaşı, İstanbul’da ikamet eden, imam ve allâme olan<br/>Şeyhim, büyük âlim ve çok anlayışlı üstâdım -Allah ona imdad eylesin, bize de gizlide<br/>ve âşikarda onunla imdad buyursun-, (hicrî) ikinci bin yılın birinci onluğunun<br/>onuncu onda birinin altıncı onda birinde (h. 1096/m. 1685) benim, velîlerin kalesi<br/>(burcü’l-evliyâ) olan Bursa şehrine -Allah kötülüklerden ve sıkıntılardan muhâfaza<br/>eylesin- göçmeme işâret ettiler. Oraya yerleşince, meşhur nurlu ma’bed Câmi-i Kebîr<br/>(Ulucâmi)’de vaaz ve öğütten uzak duramadım.</i><br/>
<i>Bazı Rumeli (Balkanlar) beldelerinde ikamet ettiğim zaman yazdığım, tefsir</i><br/>
<i>sayfalarından ve muhtelif ilimlerden derlenmiş, Kur’an sûrelerinden Âl-i İmran’dan<br/>daha sonrasına kadar ulaşan bazı notlarım vardı. Fakat onlarda söz çok uzadığı için<br/>darmadağınık vaziyetteydi. Bir kısmını batı rüzgarı, bir kısmını da sabâ rüzgarı bir<br/>tarafa atmıştı.</i><br/>
<i>İstedim ki uzun nakilleri kısaltayım. Lafızların, harflerin ve noktaların sâhasına</i><br/>
<i>dağılan evrakı toparlayıp özetleyeyim. Onlara bir nebze de gönlüme doğan<br/>ma’rifetlerden ilâve edeyim. Nazmettiğim latîfelerin gerdanlığına onları da dizeyim.</i><br/>
<i>Her ne kadar sermâyem az ve güçsüz olsam da -eğer yüce Allah bu büyük arzumu</i><br/>
<i>yerine getirecek kadar bana mühlet tanırsa- geri kalan sûreleri Nazm-ı Kerîm’in<br/>sonuna kadar mahâretle serdedip aktarayım. Haftalarca ve aylarca kaleme aldığım,<br/>satırların kıvrımlarına yazarak döktüğüm bilgileri insanların istifâdesi için temize<br/>çekeyim. Böyle yapayım ki malın ve oğulların fayda etmediği âhiret günü için hazırlık</i><br/>
