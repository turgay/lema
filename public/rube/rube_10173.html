<a name=10174></a><img src="RuhulBeyan-10174_1.jpg"/><br/>
<img src="RuhulBeyan-10174_2.jpg"/><br/>
<img src="RuhulBeyan-10174_3.jpg"/><br/>
<b>36. İnsanlık için bir uyarıcıdır.<br/></b>“İnsanlık için uyarıcıdır” ifâdesi, yukarda geçen cümlenin temyizi olup onu<br/>
açıklamaktadır: “O sekar Allah’ın cehennemliklere azap vermek için yaratmış olduğu<br/>büyük musîbetlerden birisidir.” İşte bu “nezîr” ifâdesinin temyiz olarak mansup olması<br/>doğru bir takdirdir. Bu tıpkı “hiye ihde’n-nisâi afâfen/filanca kadın iffetli olması<br/>bakımından kadınlardan biridir” cümlesinde olduğu gibidir. “Nezîr” tıpkı “nekîr”<br/>ifâdesi gibi masdardır. Buna göre âyet-i kerîmenin mânâsı o sekar, uyarıcı olmak<br/>bakımından büyük musîbetlerden biridir, denmiş olmaktadır.<br/>
<b>37. Sizden ileri gitmek ya da geri kalmak isteyen kimseler için.<br/></b>Bu ifâde yukarda geçen “beşer” kelimesinden bedeldir. Çünkü beşer kelimesinin<br/>
başındaki “lam” burada da yeniden ifâde olunmuştur. “Minkum” ifâdesi önce geçen<br/>“men” kelimesinden hâldir. Bu açıklamaların ışığı altında âyetin mânâsı şöyle olur: “O<br/>sekar içinizden hayra, cennete ve itâata koşan ve koştuğu için de Allah’ın kendisine<br/>hidâyet eylediği ya da bunu istemeyip ma’siyet işleyerek bu yarıştan geri kalan ve<br/>kaldığı için de Allah’ın yolunu şaşırdığı kimseler için bir uyarıcıdır.<br/>
Bu âyet-i kerîme, kulun kazancının rahmet ve mahrûmiyeti elde etmede rolünün<br/>
olduğuna işâret etmektedir.<br/>
<i>et-Tevilâtü’n-necmiyye’</i>de bu kısım şöyle tefsir olunuyor: “Allah Teâlâ tertemiz şerîat<br/>
“ay”ının nûru, kapkaranlık tabîat “gece”sinin zulmeti ve tabîatın karanlığına gâlip<br/>geldiği esnâda bembeyaz hakîkat “sabah”ı üzerine yemin ediyor ki: “Ordular” bu büyük<br/>külli mertebelerden birisinin dışa vuran mezâhiri/görüntüleridir. Bu külli mertebeler ya<br/>ehl-i şerîat, ya ehl-i hakîkat, ya da ehl-i tabîattır. “Neziyran lil beşer” ifâdesine gelince<br/>biz yukarda sıralanan üç külli mertebeyi insanoğlu uyanıp kendine gelsin, inzâr ehlinden<br/>olmaktan kaçınsın diye üç mertebeye hasrettik, üç mertebe olarak kısıtladık, sizlerden<br/>dileyenler şerîat makamına koşsun ya da tabîat makamına geri kalsın diye... Hakîkat<br/>mertebelerin en yücesi olduğu ve oraya kâmil insanlardan uyarılara tam kulak verenler<br/>ulaşabildiği için bu makam zikredilmemiştir.” Hakîkat ehlinin şerîat makamına doğru<br/>koşanlar sınıfına dâhil olması da mümkündür. Çünkü hakîkat ehli ile şerîat ehlinden<br/>herbiri -aralarında ileriye doğru koşma bakımından bir fark, seyirde bir farklılık,<br/>koşmada bir ayrıcalık olmakla birlikte- ileriye doğru koşanlardandır. Kısacası<br/>“isti’dad” ehli kalp, ruh, sırr makamına doğru kemalat, hayrat, fezaili kazanmak<br/>sûretiyle ilerlemişlerdir. Bunların dışında olanlar ise bedene onun arzularına ve<br/>lezzetine meyletmek sûretiyle geri kalmışlardır ve bunun sonucu olarak tabîat çukuruna<br/>
