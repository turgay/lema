<a name=6494></a>hikmet verildi. Uyandığında artık o hikmet ile konuşuyordu.<br/>
<b>Kâşifî</b> der ki: “Hak Sübhânehû Teâlâ onun sözünü beğendi ve hikmeti ona bolca<br/>
verdi. Ondan, her kelimesi bir âlem değerinde on bin hikmetli söz nakledilmiştir.”<br/>
Onun kabiliyetine, üstün istîdâdına ve Allah ile olan güzel hâline bir bak. Ümeyye b.<br/>
Ebî Salt’a gelince o, âhir zaman peygamberi olmayı umuyordu. Arapların önde gelen<br/>beliğlerinden biri idi. Bir gün uyurken bir kuş gelip gagasını onun ağzına soktu. Allah<br/>ile olan kötü hâli sebebiyle uyandığı zaman bütün bildiklerini unutuverdi.<br/>
Lokman (a.s.)’dan sonra aynı şekilde Hz. Dâvud’a nidâ edildi. O hemen bunu kabul<br/>
etti, Lokman’ın koştuğu şartları koşmadı. Bu sebeple -her ne kadar bağışlanmış olsa da-<br/>ondan bir kısım zelleler meydana geldi. Lokman (a.s.) hikmetiyle ona yardımcı olur,<br/>vezirliğini yapardı. Dâvud (a.s.) ona şöyle dedi: “Müjdeler olsun sana ey Lokman! Sana<br/>hikmet verildi ve bütün belalar senden uzaklaştırıldı. Davud’a hilâfet verildi ve o nice<br/>belâ ve fitnelerle imtihan edildi.”<br/>
<i>Ey selîm, âfiyet kasrında nasıl oturabiliriz?<br/>Nasibimiz belâ meydanları iken</i><br/>
Yine o şöyle demiştir:<br/>
<i>Mutlu olmamın maslahata uygun düşmediğini bilirsem,<br/>Canıma ve güçsüz gönlüme gamdan gayri bir nasip olmasın.</i><br/>
“<i>Andolsun biz Lokman’a: “Allâh’a şükret!” diyerek hikmet verdik.</i>” Hikmet, Allah<br/>
Teâlâ’nın Lokman’a olan bir lütfu olunca <i>“Allâh’a şükret!”</i> sözüyle ondan bunun<br/>şükrünü taleb etmiştir. Yâni ona: “Hikmet nîmetinden dolayı Allâh’a şükret. Çünkü sen<br/>uykudayken, onun ne olduğunun farkında değilken ve onu bilmezken Allah hikmeti sana<br/>vermiştir” dedik. Allah Teâlâ’ya nîmetlerinden dolayı <i>“şükreden ancak kendisi için<br/>şükretmiş olur.”</i> Çünkü şükrün nîmetlerin devamı ve daha da artması şeklindeki faydası<br/>yine şükreden kişiye dönecektir.<br/>
Nankörlük, insanda bulunan temel vasıflardan biridir. Çünkü o fıtraten çok haksızlık<br/>
yapan ve nankörlük eden bir özelliğe sâhiptir. Şükür ise Hak Teâlâ’nın sıfatlarındadır.<br/>Çünkü Allah şâkirdir, alîmdir. Artık kim şükrederse, nefsinden nankörlük sıfatını<br/>temizleyip, onu Hakk’ın şükredici vasfıyla sıfatlandıran kişi yine kendisi için şükretmiş<br/>olur.<br/>
Rabbinin nîmetine “<i>Nankörlük eden de bilsin ki,</i>” nankörlüğünün vebâli kendine<br/>
âiddir ve “<i>Allah hiçbir şeye muhtaç değildir,</i>” ne ona, ne de şükrüne muhtaçtır; zâtında,<br/>sıfatlarında ve fiillerinde “<i>her türlü övgüye lâyıktır.</i>” Kullar O’na ister şükretsinler,<br/>ister nankörlük etsinler, O’nun için birdir. Kendisini senâ ettiği gibi hiç kimsenin O’nu<br/>senâ etmesi mümkün değildir. Burada Allah Teâlâ’nın “Şekûr” isminin zikredilmemesi,<br/>hamdin şükrün mânâsını da içermesinden dolayıdır. Nitekim Rasûlullah (s.a.) şöyle<br/>
