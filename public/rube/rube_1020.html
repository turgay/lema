<a name=1021></a><img src="RuhulBeyan-1021_1.jpg"/><br/>
<img src="RuhulBeyan-1021_2.jpg"/><br/>
<img src="RuhulBeyan-1021_3.jpg"/><br/>
<img src="RuhulBeyan-1021_4.jpg"/><br/>
tahrif edip Hz. Muhammed’in sıfatlarını değişik gösteren ve bunun karşılığında rüşvet<br/>alan yahûdîler hakkında nâzil olmuştur.<br/>
<i> </i><br/>
<b>78. Ehl-i kitaptan bir grup, okuduklarını kitaptan sanasınız diye kitabı okurken</b><br/>
<b>dillerini eğip bükerler. Halbuki okudukları Kitap’tan değildir. Söyledikleri Allah<br/>katından olmadığı halde: Bu Allah katındandır, derler. Onlar, bile bile Allah’a iftirâ<br/>ediyorlar.</b><br/>
Tahrifçi yahûdîlerden Kâb b. el-Eşref, Mâlik b. es-Sayf ve bunlar gibi bir grup vardır<br/>
ki dillerini kitapla eğip bükerler. Yani kitabın okunuşunu eğip bükerler ve onu münzel<br/>bir kitap derecesinden muharref bir kitap derekesine indirirler. Bu tahrifi de muharref<br/>şeyi, Kitap’tan bir parça sanasınız diye yaparlar. Halbuki bu eğip büktükleri, hem<br/>gerçekten hem de kendi inançlarına göre Kitap’tan değildir. Eğip büktükleri ve tahrif<br/>ettikleri zikredilmesine rağmen, târiz yolu ile değil, açıkça bu <i>“Allah katından<br/>indirilmiştir”</i> derler. Halbuki bu muharref kitap, yine kendi inançlarına göre Allah<br/>katından değildir. Yalan söylediklerini ve Allah’a iftirâ ettiklerini bile bile Allah’a<br/>karşı yalan söylerler. Bu, onların kasden Allah’a iftirâ ettiklerini tescil ve te’kid<br/>etmektedir.<br/>
<b>İbn Abbas </b>(r.a.)’dan mervîdir ki bunlar; Kâ’b b. el-Eşref’e gelip Tevrât’ı değiştiren;<br/>
Hz. Peygamber (s.a.)’in sıfatında değişiklik yapan yahûdîlerdir. Daha sonra Kurayza<br/>oğulları, bunların yazdığını alıp Kitab’a karıştırmışlardır.<br/>
Misak Günü, tevhid ve vahdeti isteme konusunda Allah’a söz verip, O’na verdikleri<br/>
sözü ve o gün ettikleri yeminleri, sadece beş duyu organını ve nefsânî özellikleri<br/>doyuran dünyâ metâından, dünyâ zînetinden az bir para karşılığında satanlar var ya; işte<br/>bunların ruhânî ve rabbânî ahlâk esintilerinden hiçbir nasipleri yoktur. Allah kıyâmette;<br/>anlatma, Zatına yaklaştırma ve ikrâm etme mânasında bunlarla konuşmaz ve onlara<br/>inâyet ve rahmet nazarıyla bakmaz. Cehennem derekelerine girmelerine sebep olan<br/>sıfatlardan arındırmayarak onlara rahmet etmez; ilelebed cehennem odunu olacak kötü<br/>sıfatlarından kurtarmaz. Allah onlarla konuşmayacağı, onlara bakmayacağı ve onları<br/>tezkiye etmeyeceği için acı bir azap çekmiş olurlar.<br/>
Ehl-i mârifet olduklarını iddiâ edenlerden bir grup vardır ki kullandıkları kelimeleri<br/>
Kitap’tan mârifetten sanasınız diye ağızlarını Kitap’la yani ehl-i mârifetin kelimeleri ile<br/>eğip bükerler. Halbuki bu kelimeler, Allah’ın, âriflerin kalbine yazdığı Kitap’tan<br/>değildir. Bunlar, Allah’ın katından olmadığı halde, “Allah’tandır” yani ilm-i<br/>ledünnîdendir, derler. Böyle mânasız iddialarda bulunarak yapmayacakları şeyi<br/>
