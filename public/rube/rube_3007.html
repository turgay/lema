<a name=3008></a><img src="RuhulBeyan-3008_1.jpg"/><br/>
<img src="RuhulBeyan-3008_2.jpg"/><br/>
<img src="RuhulBeyan-3008_3.jpg"/><br/>
<b>Ve Allah, tevbeyi çok kabul eden, çok esirgeyendir.</b><br/>
O tevbe edenler <i>“bilmediler mi ki,” </i>tevbe konusunda samîmî olan <i>“kullarından”</i><br/>
doğru ve samîmî olarak yapılan<i> “tevbeyi kabul eden,” </i>onların günahlarından geçip<br/>bağışlayan, bütün <i>“sadakaları” </i>onların ve başkalarının sadakalarını<i> “alan Allahtır.”</i><br/>
<b>Haddâdî</b>, “Tevbenin kabul edilmesi, zorunlu olarak ona sevap verileceğini gösterir.”<br/>
demiştir.<br/>
Allah’ın onların sadakalarını almasından maksad, Hz. Peygamber (a.s.)’ın ve ondan<br/>
sonra gelen idarecilerin almasıdır. Çünkü onların alması ancak Allah’ın emriyle olur.<br/>Bu durumda gerçekte alan Allah demektir. <b>Beydâvî</b> demiştir ki: Allah, sadakaları, bir<br/>şeyin bedelini vermek üzere alan kimsenin kabul etmesi gibi kabul eder. Burada istiâre-<br/>i tebeiyye vardır. Çünkü gerçekte sadakayı alan, tayin ettiği kimse değil, Rasûl (a.s.)’ın<br/>kendisidir.<br/>
“Sadaka” kelimesi: hem farz olan (zekata), hem de nâfile olan için kullanılır. <i>Fethu’l-</i><br/>
<i>karîb</i>’de belirtildiği üzere halkın dilinde daha çok hayvandan alınan farza (zekâta)<br/>“sadaka”, bitkilerden alınana “öşür”, nakitlerden alınana da “zekat” isminin verilmesi<br/>yaygın olmuştur.<br/>
<i>“Ve Allah, tevbeyi çok kabul eden,” </i>tevbe eden kimseyi bağışlar.<b> </b>O, kendisine<br/>
itaatten çıkmamak üzere günahından dönen her günahkara, ihsan ve ikramı ile mukabele<br/>eder.<br/>
<i>et-Te’vîlâtü’n-Necmiyye</i>’de şöyle denilmiştir: <i>“O, tevbeyi çok kabul edendir.” </i>Lütuf<br/>
ve keremi ile kulu tevbeye muvaffak kılan O’dur. O’nun muvaffak kılması olmasa hiçbir<br/>günahkar asla tevbe edemez. Nitekim O’nun tevfîki olmadığı için İblîs tevbe edemez.<br/>
<i>Mesnevî</i>’de denir ki:<br/>
<i>Allah’ın lütfu ve inayetinden başka kim açabilir gözleri?<br/>Hakk’ın sevgisinden başka kim yatıştırabilir öfkeyi?<br/>Dünyada başarısız gayrete kimse düşmesin<br/>Doğruyu en iyi Allah bilir</i><br/>
Allah tevbe üzere ölen kimseyi <i>“çok esirgeyendir.”</i> Allah’ın kullarına rahmeti, onlara<br/>
ihsan ve ikramda bulunmayı murad etmesi, onlardan zararı men etmesi demektir.<br/>
<i>“Bilmediler mi”</i> ifadesindeki zamirle, tevbe etmeyen müminlerin kastedilmiş olması<br/>
da mümkündür. Bu takdirde âyet, günahkarları tevbe etmeye ve sadaka vermeye teşvik<br/>etmektedir.<br/>
<i> </i><br/>
