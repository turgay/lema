<a name=591></a><img src="flower_sep.jpg"/><br/>
<img src="RuhulBeyan-591_2.jpg"/><br/>
<img src="RuhulBeyan-591_3.jpg"/><br/>
<img src="RuhulBeyan-591_4.jpg"/><br/>
<img src="RuhulBeyan-591_5.jpg"/><br/>
Yalandan, gıybetten ve kötü sözden uzak durmak, dilin orucu; haram ve şüpheli<br/>
şeylere bakmaktan ve bakarken gaflet içinde olmaktan sakınmak gözün orucu;<br/>yasaklanmış ve boş şeyleri dinlemeyi terketmek kulağın orucudur. Nefsin orucu temennî,<br/>hırs ve şehvetlerden vazgeçmesi; kalbin orucu, dünyâ ve onun zînetlerine olan sevgiyi<br/>içinden atması; rûhun orucu, âhıret nimetlerine ve lezzetlerine karşı olan bağlılığını<br/>koparması, sırrın orucu ise Allah’dan başka bir varlık tanıyıp görmeye elvedâ<br/>etmesidir.<br/>
<i>“Sizden öncekilere yazıldığı gibi”</i> âyetinde şuna işâret vardır: İnsan vücûdunun<br/>
nefsânî ve rûhânî parçaları, birleştirilip terkip hâline getirilmeden önce, bütün arzu ve<br/>meyillere karşı oruçlu idiler. Fakat rûh bedenle birleşince, bedenin parçaları, rûhun<br/>kuvvetiyle, bir kısım hayvânî ve rûhânî hazlar duymaya başladılar. Buna karşılık duyu<br/>organları vâsıtasıyla bazı rûhânî ve hayvânî arzuları tatmine yöneldi. Bu sebeple, daha<br/>önce cismânî ve rûhânî cüzler üzerine farz kılınan oruç, daha sonra da terkipler üzerine<br/>farz kılındı. Umulur ki böylece, bu terkiplerin arzu ve isteklerinden sakınır, güç ve<br/>kabiliyetiniz olduğu halde bunları işlemekten uzak durur ve neticede onların, Allah’ın<br/>cennetlik kullarını suladığı tertemiz içeceklerle iftar etmelerini sağlarsınız.<br/>
Allah Teâlâ, kendi katından tertemiz içeceklerle sizi sular, hayvânî ve rûhânî bütün<br/>
arzu ve emel pisliklerinizi gidererek sizi bu içecekler gibi tertemiz kılar. Nitekim Allah<br/>Teâlâ, <i><b>“Fakat sizi tertemiz kılmak istiyor...” </b></i>(el-Mâide, 5/6) âyeti ile buna işâret<br/>etmektedir.<br/>
İnsanda bulunan dünyevî arzular yıldızı batınca, vuslat ufkundan Allah’a kavuşma<br/>
yıldızı doğar ve işte o zaman Hz. Peygamber (a.s.)’ın, <i>“Oruçlu için iki sevinç vardır.<br/>Bunlardan birisi, iftar ettiği andaki sevinç, diğeri ise Rabb’ına kavuştuğu zaman<br/>duyduğu sevinçtir.<a href="RuhulBeyans.html#608">”</i>[87]</a> şeklindeki vâdi gerçekleşmiş olur.<br/>
Sonra Allah Teâlâ, oruç tutulması gereken günleri, sayılı birkaç güne indirgemek<br/>
sûretiyle, kullarına olan lütuf ve ihsânının ne kadar mükemmel olduğunu haber<br/>vermiştir. <i>“Sayılı birkaç gün” </i>ifâdesinde şuna işâret edilmiştir: Sizin sayılı günlerde<br/>tutacağınız orucun zahmet ve meşakkati fazla uzun sürmeyecek, son bulacaktır. Fakat<br/>tuttuğunuz orucun sevap ve faydalarının bir sonu yoktur. Siz, diğer sayısız günlerde bu<br/>faydalardan sürekli istifade edeceksiniz. O halde oruç emrini duymak sizi korkutmasın.<br/><i>et-Te’vîlâtü’n-Necmiyye</i>’de böyle bir açıklama zikredilmiştir.<br/>
<i> </i><br/>
<i> </i><br/>
