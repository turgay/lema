<a name=3183></a>Fakir <b>(Bursevî)</b> der ki: Allah’ı görüyormuş, O’nunla berabermiş gibi ibâdet etmek,<br/>
ancak O’ndan başka her şeyin kalpten uzaklaşması ve başka şeylerle ilgili düşüncelerin<br/>gerçekten ortadan kalkmasından sonra mümkün olur. Bu durumda mânâ şöyle olur:<br/>“Amellerini gösterişten kurtararak, kalplerini ise Allah Teâlâ’dan başka varlıklardan<br/>arındırarak yapanlara” <i>“daha güzel karşılık” </i>daha güzel sevap <i>“ve” </i>Allah’ın lütfundan<br/>olarak<b> </b>bu sevaptan daha <i>“fazlası var.” </i>Nitekim Allah Teâlâ: <b>“<i>ve lütfundan onlara<br/>fazlasını da verir</i></b><b>.”</b> (Fâtır, 30) buyurmuştur. Bu bakımdan sevap, Allah’ın amellere<br/>karşılık olarak verdiğidir. “<i>Fazlası</i>” ise amellere karşılık olmaksızın verdiğidir. Bize<br/>göre her ikisi de Allah’ın fazl u keremindendir.<br/>
“<i>Hüsnâ (daha güzel karşılık)</i>” kulların iyiliklerinin karşılığı, “<i>ziyâde (fazlası)</i>” ise<br/>
bu iyiliklerin ondan yedi yüze kadar olan katları olduğu da söylenmiştir. Muhakkıkların<br/>çoğunluğuna göre <i>“daha güzel karşılık”</i> cennet, <i>“fazlası”</i> ise Allah’a kavuşmak ve<br/>O’nun kerim yüzüne bakmaktır.<br/>
Bir hadiste şöyle buyrulmuştur:<br/>“<i>Cennetlikler cennete girdiklerinde Allah Teâlâ: “Daha fazla vermemi istediğiniz</i><br/>
<i>bir şey var mı?” buyurur. Cennetlikler:</i><br/>
<i>“Ya Rab, yüzlerimizi ağartmadın mı, bizi cennete sokmadın mı, cehennemden</i><br/>
<i>kurtarmadın mı?” diye cevap verirler.</i><br/>
<i>Bunun üzerine Cenab-ı Hak, onlarla arasındaki perdeyi kaldırır. Cennetliklere,</i><br/>
<i>Rab’lerine nazar etmekten daha sevimli bir nimet verilmiş değildir.”</i><br/>
<i>Rasûlullah daha sonra bu âyeti okudu: “<b>Güzel amel işleyenlere, daha güzel</b></i><br/>
<i><b>karşılık ve fazlası var</b></i><b>.</b><a href="RuhulBeyans.html#3184">”[50]</a><br/>
Eğer: “Allah’ın vechine nazar etmek cennetten daha büyük bir nimettir. Dünyadaki<br/>
fazlalıklar ise hep sermayeden az olur. Böyle olmasına rağmen niçin Cenab-ı Hak<br/>kendisini görmeyi “fazla” diye adlandırıyor da cennete “<i>hüsnâ (daha güzel karşılık)</i>”<br/>diyor?” diye sorulacak olursa, şöyle cevap verilir: “Âyetteki fazlalıktan murâd,<br/>vâdedilen fazlalıktır. Vâdedilen ise cennettir. Bu bakımdan buradaki fazlalık, üzerine<br/>ziyâde edilen şey, yâni cennet ve dereceleri cinsinden değildir. En Aziz ve en büyük<br/>varlıktan gelen fazlalık da en büyük ve en değerli olur. Nitekim çok cömert ve kerim<br/>birinin hoşnutluğu daha büyük ve daha değerlidir.<br/>
Bir haberde şöyle denilir: “<i>Cennetlikler Hakk’ı gördükleri zaman cennet nimetlerini</i><br/>
<i>unuturlar</i>.”<a href="RuhulBeyans.html#3185">[51]</a> Bu görme, kafa gözüyle görmedir. Dünyadaki görme ise Hz. Peygamber<br/>(s.a.) dışındakiler için ayn gözüyle görmedir. Nitekim bununla ilgili mâlûmât <i><b>“O’nu<br/>gözler idrâk edemez.”</b></i> (el-En’âm, 6/103) âyetinde geçmişti. Bu ise cismânî veya rûhânî<br/>taayyün perdelerinden ibâret olan mânilerin ortadan kalkmasıyla ancak gerçekleşebilir.<br/>
<b>Hâfız </b>der ki:<br/>
<i>Yârin cemâli örtü ve perde tutmaz<br/>Yolun tozunu sâkin eyle ki onu görebilesin</i><br/>
