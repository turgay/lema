<a name=9680></a><img src="flower_sep.jpg"/><br/>
olur. Bunun üzerine Peygamber Efendimiz:<br/>
<i>“Allah’tan kork ve çok lâ havle velâ kuvvete illâ billâhi’l-aliyyi’l-aziym de!”</i> diye<br/>
tavsiyede bulunur. Avf bin Mâlik de kendisine yapılan bu tavsiyeyi tutar. Bir de ne<br/>görsün evinde iken birden oğlu kapıyı çalmaz mı? Üstelik çocuğun beraberinde yüz adet<br/>deve vardır. Düşmanın gaflet içerisinde olduğu bir anda çocuk develeri sürüp getirmiş,<br/>bunun üzerine bu âyet-i kerime nâzil olmuştur.”<a href="RuhulBeyans.html#9689">[190]</a><br/>
<b>Kâşifî </b>demiştir ki; Avf kendi eşiyle Peygamberimiz (s.a.)’in sözüne göre amel etti,<br/>
kısa bir süre sonra Avf’ın oğlu müşriklerin elinden kurtuldu. Onların dört bin koyununu<br/>sürerek selamet içinde Medine’ye geldi. Bu âyet nâzil oldu ki, kim takvâyı âdet edinirse<br/>helâl rızık bulur.<br/>
<i>Aynü’l-maani</i>’de ifâde edildiğine göre Avf bin Mâlik oğlunu bu esaretten dörtbin<br/>
koyun ve çeşitli mallar vererek düşmanın elinden kurtarmıştır.<br/>
<i>Celaleyn’</i>de kaydedildiğine göre Avf bin Mâlik’in oğlu düşmanın develerini ve<br/>
koyunlarını ele geçirmiş ve onları sürüp babasına getirmiştir.<br/>
Rivâyet edilmiştir ki, Hz. Ömer (r.a.)’ın hilâfeti zamanında bir adam geldi ve ondan<br/>
hilâfet meclisinde yerine getirmek için valilik işi istedi. Hz. Ömer (r.a.) adama: “Kur’ân<br/>biliyor musun?” diye sordu. Adam: “Bilmiyorum, okumadım” diye cevap verdi. Hz.<br/>Ömer (r.a.): “Biz Kur’ân bilmeyene iş vermeyiz” dedi. Adam geri döndü, Hz. Ömer<br/>(r.a.)’ın kendisine bu işi vermesi için, zorluklarla beraber büyük bir azim ve gayret<br/>içinde kendisini Kur’ân öğrenmeye verdi. Kur’ân öğrenip onu hıfzettiğinde Kur’ân’ı<br/>okumanın ve bilmenin bereketiyle öyle bir mertebeye erişti ki artık gönlünde ne vali<br/>olma hırsı, ne de Hz. Ömer (r.a.)’ı görme isteği kaldı. Sonra bir gün Hz. Ömer (r.a.)<br/>adamı gördü ve şöyle dedi: “Ey delikanlı, ne oldu ki birden bire bizden uzaklaşmayı<br/>tercih ettin?” Adam şöyle cevap verdi: “Ey mü’minlerin emiri, sen insanların<br/>kendisinden uzaklaşmak isteyeceği kimselerden değilsin. Fakat Kur’ân öğrendim ve<br/>öyle zengin bir kalbe sâhib oldum ki insanlara ve o işe ihtiyacım kalmadı.” Hz. Ömer<br/>(r.a.): “Seni bu dergâhta ihtiyaç duymamaya götüren âyet hangisidir?” diye sordu.<br/>Adam: “Bu âyet, Talâk Suresi’ndedir.” diye cevap verdi.<br/>
Sıkıntı ve rızıktan her biri dünyevî, uhrevî, cismânî ve rûhânî olur. Sıkıntının ve<br/>
darlığın en zoru uhrevî olanı, rızkın en bolu ise rûhânî olanıdır. Kim Yüce Allah’tan<br/>hakkıyla korkarsa Allah Teâlâ ona her iki dünyanın sıkıntılarından çıkış ihsan eder ve<br/>menfaatlerinden rızıklandırır. Şâyet; “takvâ sâhibi insanlar içinde en müttaki olanları<br/>peygamberler ve velîlerdir. Buna rağmen onların çoğunluğu şiddetli meşakkatlerle ve<br/>uzun bir yokluk ve fakirlikle imtihan olunmuşlardır. Nitekim Peygamber Efendimiz<br/>(s.a.): <i>“İnsanların içinde sıkıntısı ve belâsı en ağır olanlar peygamber ve evliya<br/>sonra bunların ardından gelenler ve sonra da onlardan sonra gelenlerdir.”</i><a href="RuhulBeyans.html#9689">[191]<br/></a>buyurmuştur. O halde Peygamber Efendimiz’in de ifâde buyurduğu üzere bu kimseler<br/>neden böylesine sıkıntı çekerler?” şeklindeki bir soruya şöyle cevap vermek<br/>
