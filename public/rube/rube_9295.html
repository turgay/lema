<a name=9296></a>olursa kazâsı vâcib olur.<br/>
Büyüklerden biri şöyle demiştir: Allah’a ibâdet ve yakınlık kasdiyle her bid’at-i<br/>
hasene peygamberlerin getirdiği Allah’ın emirlerinden olan şerîatten sayılır. Çünkü<br/>Allah Teâlâ “<i>Uydurdukları ruhbanlığa gelince...</i>” buyurmuş ve onları bu konuda ikrar<br/>etmiş, ancak onları bu bid’ati yaptıktarı için değil, ancak ona devam etmeyerek riâyet<br/>etmedikleri için ayıplamıştır. Onlar hakkında ruhbanlığa bid’at ismini vermiştir. Onların<br/>aksine, bu ümmetin güzel gördüklerine, onları şereflendirmek için sünnet adı<br/>verilmiştir. Nitekim Peygamberimiz (s.a.) “<i>Kim güzel bir sünnet (yol) ihdâs<br/>ederse…</i>”<a href="RuhulBeyans.html#9302">[279]</a> buyurmuştur. “Kim güzel bir bid’at îcâd ederse” buyurmamıştır. Şunu<br/>anla ki, Allah güzel bir işi ihdâs etmemize izin verdi ve ona sünnet adını verdi. Onu<br/>ihdâs edene ve yapana mükâfât verdi. Ayrıca, Allah’a, O’nun nazarını ihsân ettiği şeyle<br/>ibâdette bulunan bir kulun yaptığı bu ibâdet şekli, Allah’ın tayin ettiği bir şerîata dâhil<br/>değilse, Allah Teâlâ o kimseyi müstakil ve imâmı olmayan bir ümmet olarak haşr<br/>edeceğini haber vermiştir. Nitekim Allah Teâlâ Hz. İbrâhim (a.s.) hakkında “<i><b>İbrahim<br/>gerçekten Hakk’a yönelen, Allah’a itâat eden başlı başına bir ümmetti.</b></i>” (en-Nahl<br/>16/120) buyurmuştur. Onun bu Hakk’a yönelişi ve Allah Teâlâ’ya ibâdeti, kendisine<br/>vahyedilmeden, gördüğü delillerle ulaştığı ibâdet ve itâat şeklidir.<br/>
Peygamberimiz (s.a.) de “<i>Ben güzel ahlâkı tamamlamak için gönderildim.</i>”<a href="RuhulBeyans.html#9302">[280]</a><br/>
buyurmuştur. Bu ahlâka göre yaşayan kimse, bilmese de Rabbinin dîni üzerinde sayılır.<br/>Yine büyüklerden biri şöyle demiştir: Âliml ve âriflerin ihdas ederek başladıkları; fakat<br/>şerîatin emr ederek açıklamadığı; ibâdet şekillerinden hiçbiri, açıkça sünnete aykırı<br/>olmadıkça bid’at sayılmaz. Sünnete muhâlif olmayan böyle başlatılmış bir ibâdet usûlü<br/>övülmüştür. Baş tıraşı, eski elbise giymek, az yiyip az uyumak sûretiyle riyâzet yapmak,<br/>zikre devam etmek ve bilinen şekliyle zikri açıktan yapmak böyledir. Bütün bunlar<br/>Allah Rasûlü’nün halkın umûmuna Allah katından getirip açıklamadığı hikmete dayalı<br/>ibâdet usûlleridir. Çünkü bunlar, Hak yoluna sülûk eden havâss ehli olanların yoludur.<br/>Bu tarîkati yaşamakla mükellef tutulmaya halk dayanamaz, onların bu tarz usûlle ibâdet<br/>etmeleri de vâcib değildir.<br/>
Şu halde anladın ki, sûfîler topluluğunun yolu her ne kadar Peygamberimiz (s.a.)<br/>
tarafından açıkça bildirilmiş olmasa da ilâhî kaynaklıdır. Şâyet Peygamberimiz (s.a.)<br/>böyle iyi çığır açma yolunu açmış olmasaydı, hiçbir kimse bir tek hüküm ve usûl ilave<br/>etme cür’etini gösteremezdi. Nitekim sahîh bir hadîs-i şerîfte Peygamberimiz (s.a.)<br/>şöyle buyurmuştur: “<i>Kim bir iyilik yapmak sûretiyle güzel bir çığır açarsa, bu iyiliğin<br/>ve bu iyiliği ondan sonra yapanların mükâfâtı ona verilir.</i>” <a href="RuhulBeyans.html#9302">[281] </a>Âlimlerden bir kısmı<br/>şöyle demiştir: İlâhî şerîatlerin vaz‘ edilmesinden maksad, insanları ilim ve amel<br/>bakımından olgunlaştırmaktır. Onlar da aynı maksad ve amaçla peygamberlerin (a.s.)<br/>yoluna ilave olarak bazı zikir usûlleri getirmişlerdir. Bunlar, Allah tarafından vâcib<br/>kılmadığı, ama bu ümmetin sûfîlerinin yaptıkları az yemek, çok oruç tutmak,<br/>gerekmedikçe insanların arasına karışmamak, az uyumak ve devamlı zikretmek gibi<br/>
