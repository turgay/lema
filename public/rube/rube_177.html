<a name=178></a>sağlama bakımından en etkili usûl ve metoddur.<br/>
Nasıl öyle olmasın ki, temsîl; kötüyü iyi, yabancıyı yakın, hayâlîyi hakîkî, soyut olanı<br/>
somut bir şekilde takdîm etmektir. Binâenaleyh “mesel”den maksad; gizliyi açık olana<br/>ve görülmeyeni görülene benzetmektir.<br/>
Bir takım hikmet ve gâyelerle Allah Teâlâ peygamberlere indirdiği kitaplarda çokça<br/>
mesel zikretmiştir. İncil’de <i>“Sûretü’l-emsâl” </i>diye isimlendirilen bir sûre vardır.<br/>Kur’ân-ı Kerîm’de de mesel ve ibretlerle dolu yüzlerce âyet bulunmaktadır. Aynı<br/>şekilde peygamberlerin, âlimlerin ve hikmet ehli kimselerin sözlerinde de<br/>sayılamayacak kadar meseller vardır. Süyûtî <i>el-İtkân fî ulûmi’l-Kur’ân</i> isimli eserinde<br/><i>“Emsâlü’l-Kur’ân” </i>konusunun Kur’ân ilimlerinin en mühimlerinden birisi olduğunu<br/>fakat insanların bundan habersiz bulunduğunu anlatır.<br/>
“Ateş yakmak istedi” anlamındaki <i>“istevkade” </i>fiili burada şekle bakarak müfred,<br/>
daha sonra gelen âyetlerdeki fiiller ise, mânâya itibârla cemî kullanılmıştır.<br/>
<i>“İstîkâd”</i>; yakmak istemek ve bunun için uğraşmak anlamındadır. <i>“Vekud” </i>ateşin<br/>
tutuşarak alevinin yükselmesi mânâsına gelmektedir. <i>“Nâr”</i>; ışık veren, yakıcı ve ısıtıcı<br/>ince bir cevherdir. <i>“Nûr”</i> ise nârın yâni ateşin ışığına denilir. Zulmetin zıddıdır. <i><b>“O<br/>(Allah) güneşi ışık, ayı nûr yapandır...” </b></i>(Yûnus, 10/5) âyeti bu mânâya işâret<br/>etmektedir.<br/>
Münâfıkların şaşılacak durumları; karanlık bir gecede yırtıcı hayvanlardan ve daha<br/>
başka şeylerden korkarak büyük bir ateş yakan kimselerin durumuna benzetilmiştir.<br/>Yaktıkları ateş, o kimselerin etrafında bulunan yerleri ve eşyâları aydınlatır aydınlatmaz<br/>Allah Teâlâ onların ışık kaynağı olan ateşlerini söndürmüştür.<br/>
Âyette söndürme işinin ateşe değil de onun ışığına bağlanması; ateş yakmaktan<br/>
maksadın ateşin ışığından istifâde etmek olmasındandır. Söndürme fiilinin Allah’a isnâd<br/>edilişinin muhtemel sebebleri şunlardır:<br/>
1- Her şey Allah’ın yaratmasıyladır. Dolayısıyla ateş de O’nun isteği ve yaratmasıyla<br/>
sönmüştür.<br/>
2- Ateşin sönmesi gizli bir sebeble; rüzgâr ve yağmur gibi semâvî bir olayla<br/>
gerçekleşmiştir.<br/>
3- Ateşi Allah Teâlâ’nın bizzat kendisinin söndürmüş olmasının belirtilmesi mübâlağa<br/>
içindir. Çünkü Allah Teâlâ bir şeyi söndürüp yok edince o şeyin tekrar geri dönmesi<br/>mümkün değildir. Bu sebeble zâhire göre daha uygun olduğu hâlde “ateşin ışığının”<br/>değil, nûrunun yok edildiği ifâde edilmiştir. Işığın yok edilmiş olması, ateşin tam olarak<br/>söndürülmüş olduğuna, yâni nûrun bulunmadığına delîl teşkîl etmez. Çünkü güçlü olanın<br/>olmayışı, güçsüz olanın da olmamasını gerektirmez. Halbuki bundan maksad, ateşin her<br/>yönüyle izâle edildiğini belirtmektir. Nitekim <i><b>“Onları karanlıklar içinde bıraktı, artık<br/>görmezler.” </b></i>âyeti bu mânâyı ortaya koymaktadır. Zulmet; karanlık, nûrun sönüp yok<br/>olması demektir. Özellikle âyette zulmet kelimesinin nekre ve çoğul olarak kullanılması,<br/>daha sonra da <i>“Onlar asla göremezler.” </i>buyrulmasından anlaşıldığına göre zulmetin kat<br/>kat, üstüste binmiş oluşu ortada ışık ve nûr nâmına hiçbir şeyin kalmadığını<br/>
