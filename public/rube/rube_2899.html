<a name=2900></a><img src="flower_sep.jpg"/><br/>
<img src="RuhulBeyan-2900_2.jpg"/><br/>
<img src="RuhulBeyan-2900_3.jpg"/><br/>
beyan edilmektedir.<br/>
<i>et-Te’vîlâtü’n-Necmiyye</i>’de ifade edildiğine göre “nifak”, insanın zâhirini İslâm’ın<br/>
rükünleri ile tezyin ederken bâtınını îman nurlarından tecrid etmektir. İman nurundan<br/>tecrid edilmiş bir kalb, içinde taşıdığı dünya sevgisi sebebiyle küfür karanlığı ile<br/>müzeyyen olur. Sadece dünyalık şeyleri elde ettiğinde râzı olur, dünyayı kaybettiğinde<br/>kızar.<br/>
<b>Sa‘dî</b> der ki:<br/>
<i>Dost aslâ dosttan ayrılmaz<br/>Ben onun isteğine gönül bağladım<br/>Çağırırsa huzûra, lütfu bilir<br/>Dergâhından kovarsa, kahrı bilir</i><br/>
<b>59. Eğer onlar Allah ve Rasûlü’nün kendilerine verdiğine râzı olup, “Allah bize</b><br/>
<b>yeter, yakında Allah bize lütfundan verecek, Rasûlü de. Biz yalnız Allah’a rağbet<br/>ederiz, <i>(yalnızca) </i></b><b>O’ndan umarız.” deselerdi <i>(daha iyi olurdu)</i></b><b>.</b><br/>
<i>“Eğer onlar Allah ve Rasûlü’nün kendilerine verdiğine râzı olup”</i> yâni Rasûlullah<br/>
(s.a.)’in kendilerine verdiği zekatlara -az bile olsa- gönül hoşnutluğu ile rızâ<br/>gösterseler, demektir. Burada “Allah” lafzı, ta‘zim için ve Peygamber Efendimiz<br/>(a.s.)’ın yaptıklarının Yüce Allah’ın emriyle olduğuna dikkat çekmek için zikredilmiştir.<br/>Şu halde O’na emredilen hikmete ve doğruya muvâfık olduğu için O’na itiraz sözkonusu<br/>olamaz.<br/>
<i>“Allah bize yeter”</i> Allah’ın bize olan lütfu, ihsânı ve bizim için taksim ettiği şey bize<br/>
kâfîdir. Çünkü sahip olduğumuz her şey O’nun katından bir ihsandır. Onu kazanmada<br/>bizim dahlimiz olsun olmasın farketmez. <i>“yakında Allah bize lütfundan”</i> bundan başka<br/>bağışlar <i>“verecek, Rasûlü de”</i> bugün bize verdiğinden daha fazlasını verecek. <i>“Biz<br/>yalnız Allah’a rağbet ederiz</i>, (yalnızca) <i>O’ndan”</i> lütuf ve keremiyle bizi zengin<br/>etmesini <i>“umarız.” deselerdi” </i>elbette kendileri için daha hayırlı olurdu.<br/>
Kısmete rıza göstermek, sevince sebep olur. Ona sızlanmak ise sıkıntıya sebeptir.<br/>
<b>Sülemî</b>, İbrâhim Edhem’den şöyle nakleder: Aza kanaat eden kimse gam ve üzüntüden<br/>kurtulur.<br/>
<i>Verilene râzı ol, kaşını çatma<br/>Sana ve bana seçme hakkı bırakılmamıştır</i><br/>
