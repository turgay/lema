<a name=988></a><img src="RuhulBeyan-988_1.jpg"/><br/>
<img src="RuhulBeyan-988_2.jpg"/><br/>
<img src="RuhulBeyan-988_3.jpg"/><br/>
<img src="RuhulBeyan-988_4.jpg"/><br/>
<img src="RuhulBeyan-988_5.jpg"/><br/>
<b>53. <i>(Havârîler:) </i></b><b>Rabbimiz! İndirdiğine inandık ve Peygamber’e uyduk. Şimdi bizi</b><br/>
<i><b>(birliğini ve peygamberlerini tasdik eden) </b></i><b>şâhidlerden yaz, dediler.</b><br/>
<i>“Ey Rabbimiz, biz senin indirdiğine îman ettik.”</i> Yani Îsâ’ya indirdiğin İncil’e îman<br/>
ettik.<br/>
Bu cümle, Allah’a arzettiklerinin bir ifadesidir. Bundan önceki cümle de, kendilerini<br/>
peygamberlerine arzettiklerinin ifadesi idi. Hallerinin tam mânasıyla anlaşılmasını<br/>istediler. <i>“Peygambere tâbi olduk.”</i> Yani, Îsâ’ya dîni üzere tâbi olduk. Din işlerinden<br/>neyi getirip neyi bıraktı ise hepsini kabul ettik. Bu kabule, peygambere yardım<br/>konusunda tâbi olmak da öncelikle dâhildir. <i>“Bizi şâhidlerle birlikte yaz.”</i> Yani senin<br/>vahdâniyetine şehâdet edenlerle veya tâbilerine şehâdet eden peygamberlerle; yahud<br/>Muhammed (s.a.)’in ümmetiyle birlikte yaz. Çünkü onlar bütün insanlar üzerine<br/>şâhiddirler. Bu sözde, iyilerin kitaplarının semâlarda meleklerle beraber olduğuna<br/>işaret vardır. Nitekim Cenâb-ı Hak, <i><b>“Hayır hayır! Ebrârın yazgıları ılliyyîndedir!”<br/></b></i>(Mutaffifîn, 83/18) buyurmuştur. Allah onların nâmını mü’min şâhidlerle yazdığı zaman<br/>mele-i a’lâda ve mukarreb melekler yanında adları anılacaktır.<br/>
<b>54. <i>(Yahûdîler) </i></b><b>tuzak kurdular; Allah da onların tuzaklarını bozdu. Allah, tuzak</b><br/>
<b>kuranların hayırlısıdır.</b><br/>
<i>“Onlar bir hile yaptılar.”</i> Küfürlerini Îsâ’nın hissettiği yahûdîler, Îsâ’yı kim vurduya<br/>
gidecek şekilde öldürecek birini vazifelendirdiler. Îsâ (a.s) oyuna gelerek onların<br/>dediği yere giderse o kimse Îsâ’yı öldürecekti. <i>“(Buna karşılık) Allah da onlara bir<br/>hile yaptı.”</i> Îsâ’yı göğe çekip, şüpheleri Îsâ’yı öldürmek isteyen şahsın üzerinde<br/>topladı ve onu öldürttü. Onların hilesine karşılık böyle bir tuzak kurdu. <i>“Allah, tuzak<br/>kuranların en hayırlısıdır.”</i> Hilesi en kuvvetli, tuzağı kurtulunmaz olandır. O, kimsenin<br/>ummadığı yerden zarar ulaştırmayı en iyi bilendir.<br/>
Rivâyet olunduğuna göre İsrâiloğulları’nın kralı, Îsâ (a.s.)’ı öldürmeye karar verdiği<br/>
zaman, ona küçük pencereli bir eve girmesini emretti. Cibrîl (a.s) Îsâ’yı o küçük<br/>pencereden göğe yükseltti. Onu kuş tüyüne bürüdü ve nûra garketti. Yeme içme lezzetini<br/>ondan giderdi. O, Arş’ın etrafında meleklerle beraber uçtu. İnsî, melekî, semâvî ve<br/>arazî oldu.<br/>
