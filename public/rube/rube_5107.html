<a name=5108></a><img src="RuhulBeyan-5108_1.jpg"/><br/>
aşar.<br/>
Yine yemek yemek, hevânın neticelerindendir. Çünkü yemek, nefsi arzu duyduğu<br/>
şeylere meylettirir. Seyr ilallah (Allâh’a seyr) ise nefsi hevâdan, arzu ve isteklerinden<br/>alıkoymak ile mümkündür. Nitekim Allah Teâlâ: <i>“Ama kim Rabbinin makamından<br/>korkmuş ve nefsini kötü arzulardan uzaklaştırmış ise, şüphesiz cennet onun<br/>barınağıdır.” </i>(en-Nâziât, 79/40-41). Bu sebeple meşâyıh: “Hevâ olmasaydı, hiç kimse<br/>Allâh’a giden bir yola sülûk etmezdi.” derler.<br/>
Yine Allah Teâlâ’nın Âdem (a.s.)’a öğrettiği isimleri bilmek, yemek yemeye bağlıdır.<br/>
Mesela tadılacak şeyleri tatma ilmi, iştiha duyulan şeylerden lezzet duyma ilmi, şehvet<br/>lezzeti ilmi, açlık ilmi ve susuzluk ilmi, doyma ve susuzluğa kanma ilmi, yenilenlerin<br/>sindirilmesi ve rahatsızlık vermesi ilmi, sıhhat ve hastalık ilmi, dert ve deva ilmi ve<br/>benzerleri gibi. Kezâ yemekle ilgili olan ilimler de böyledir. Bütün branşlarıyla tıp<br/>ilimleri böyledir. Tıp ile bağlantılı olan eczâcılık, şifalı bitkiler özellikleri,<br/>hususiyetleri ve diğer hususlar gibi ilim dalları da bu cümledendir. Yemenin<br/>faydalarından bu kadarıyla yetindik. İyi anla.<br/>
Hikaye edilir ki samediyyet (Allâh’ın hiçbir şeye muhtaç olmaması, her şeyin O’na<br/>
muhtaç olması) tecellîsinin hakîkatlerine eren sûfîlerden birisi altı ay yemek yemedi.<br/>Şeyhi, onu yemeye teşvik etti. Çünkü Muhammedî kemâl İslâm’da yerilmiş olan<br/>ruhbanlıkta değil, bazen oruç tutup bazen tutmamakta, bazen geceleri uyanık kalıp ibâdet<br/>etmekte, bazen de uyumaktadır.<br/>
<i>Mesnevî</i>’de der ki:<br/>
<i>Aman kendini hadım edip de ruhban olma<br/>Çünkü iffet, şehvete bağlıdır<br/>Hevâ ve heves olmadan, hevâyı hevesi men etmeye imkân yok<br/>Ölülerle savaşmak hiç mümkün değildir<br/>Şu hâlde “Yiyiniz” emri, şehveti tuzağa düşürmek içindir<br/>Ardından gelen “İsraf etmeyiniz” emri ise iffettir<br/>Sende sabretme sıkıntısı yoksa eğer<br/>Ortada şart olmadığı için bunun cezası da yoktur<br/>Ne güzeldir o şart, ne sevinç vericidir o ceza<br/>O gönül okşayan, cana can katan karşılık</i><br/>
<b>İmam Şâfiî</b> (r.h.) şöyle demiştir: “Allah Teâlâ kıyâmet gününde şu dört şeye değer<br/>
vermez: Yumurtaları çıkarılıp iğdiş edilen kişinin zühdüne, askerin takvasına, kadının<br/>emanete riâyet etmesine<a href="RuhulBeyans.html#5109">[141]</a> ve sabînin ibadetine.” Bu söz çoğunlukla olan duruma<br/>hamledilir. Nitekim <b>İmam Sehâvî</b>’nin <i>el-Makâsıdü’l-hasene</i>’sinde böyle denilmiştir.<br/>
