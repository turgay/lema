<a name=8299></a>demişlerdir: Kulun cehennemden kurtulması cennet ve nîmetleriyle mutlu olması, Allah<br/>Teâlâ’nın lutuf ve ihsanıyla olur. Allah bunlardan hiç birine mecbur değildir. Allah’ın<br/>lutuf ve ihsânını isbât etmek kulun bunlara hak kazanmadığı düşüncesini ortadan<br/>kaldırmaktadır. Şu halde bütün iyilik ve kerâmetler Allah’ın muttakî kullarına bir lutuf<br/>ve ihsânıdır. Çünkü Allah ezelde onları bu konuda seçmiş ve bu lutuf ve ihsânlarını da<br/>onların kesb ve kazanma illetlerinden çıkarmıştır. Zîra kesbetmek de Allah’ın bir lutuf<br/>ve ihsânıdır. Çünkü Allah kulda bu kemâlâtı kazanmaya ve bu kerâmetleri elde etmeye<br/>kudret yaratmasaydı, kul bütün bunlara ulaşmaya yol bulamazdı. Hadîs-i şerîfte şöyle<br/>buyrulmuştur: “<i>Hiç birinizi ameli cennete girdiremez ve cehennemden kurtaramaz.<br/>Ben dahî cennete amelimle değil, ancak Allah’ın rahmetiyle girebilirim</i><a href="RuhulBeyans.html#8302">”[218] </a>Bundan<br/>murâd ameli küçümsemek değil, bilakis amele aldanmayı ortadan kaldırmaktır. Ayrıca<br/>amelin de ancak Allah’ın lutuf ve ihsânıyla tamamlanabileceğini beyân ve ifâde<br/>etmektir.<br/>
<b>İbnü’l-Melek</b> şöyle demiştir: Bu hadîs-i şerîf ehl-i sünnet’in lehine Mûtezile’nin<br/>
aleyhine delildir. Çünkü Mûtezile cennete girmenin amel ile olduğu inancındadırlar.<br/>Allah Teâlâ’nın “<i><b>Selâm size, yaptıklarınıza karşılık cennete girin</b></i>” (Nahl, 16/32)<br/>kavli ve benzerleri bu hadisle çelişmez. Çünkü âyet amelin sadece sebep olduğuna<br/>delâlet etmektedir. Hadiste nefyedilen ise amelin cennete girmenin illet ve gereği<br/>olduğudur.<br/>
<b>Şeyhi Ekber</b> (k.s.) <i>Mevâkı‘ü’n-nücûm</i> adlı eserinde şöyle demiştir: Cennete girmek<br/>
Allah’ın rahmetiyle, derecelerin taksimi ise amellere göre, orada ebedî kalmak ise<br/>niyetlere göredir. Bu böyle üç makamdır. Şakavet ehlinin cehenneme girmesi Allah’ın<br/>adâletiyle, azâb hücrelerine girişi amellerine göre, cehennemde ebedî kalmaları ise<br/>niyetlere göredir. Esasen bu kâfirlerin cehennemde ebedî kalmalarının ana sebebi<br/>Allah’ın emirlerine muhâlefet etmeleridir. Yine saâdet ve cennet ehlinin de cennette<br/>ebedî kalmaları Allah’ın emirlerine muvâfakat etmeleri sebebiyledir. Şer’î açıdan<br/>bakıldığında, Allah’a âsî olanlar şâyet O’na muhâlefet etmeselerdi, Allah Teâlâ onlara<br/>azâb etmezdi. Allah Teâlâ’dan bizi ve bütün Müslümanları sâlih amellerde kullanmasını<br/>ve bizleri kendi Zât’ından hayâ etmekle rızıklandırmasını diliyoruz.<br/>
<i>“İşte, o”</i> Bu azâbdan kurtuluş ve ebedî hayat cennettedir.<br/><i>“Büyük başarı budur”</i> öyle bir başarı ki, bunun ötesinde herhangi bir başarı yoktur.<br/>
Çünkü bu başarı, bütün kötülüklerden kurtuluş ve tüm arzu edilenlere kavuşmaktır. Fevz<br/>kurtuluş ve başarı demektir. <i>Müfredât</i>’ta böyle geçer.<br/>
Fakir <b>(Bursevî)</b> der ki: Ölüm bu başarı ve kurtuluşa vesîle olduğu için mü’mine bir<br/>
ödüldür. Ölüm bir yandan bakıldığında yok olmak gibi gözükse de, başka bir açıdan<br/>kurtuluş ve başarıdır. Bu sebeple ölüm herkes için hayırlıdır. Bu sebeple şöyle<br/>denilmiştir: Hiç kimse yoktur ki, ölüm onun için hayırlı olmasın. Mü’min için hayırlıdır,<br/>çünkü dünyâ zindanından o sâyede kurtulur, ebedî nîmetlere ulaşıp cennet bahçelerine<br/>nâil olur. Âsî için de hayırlıdır, çünkü dünyâda ona verilen mühlet isyân ve günahlarının<br/>artmasına sebep olmaktadır. İsyân ve günahlarının artması da görecekleri azâbın<br/>
