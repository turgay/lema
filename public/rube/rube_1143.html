<a name=1144></a><img src="flower_sep.jpg"/><br/>
<img src="RuhulBeyan-1144_2.jpg"/><br/>
<img src="RuhulBeyan-1144_3.jpg"/><br/>
“Sana, benim misafirlerime saldırmayacaksın demedim mi?” Hayvan, hemen uzaklaştı,<br/>ben temizlenme imkânı buldum. Döndüğümde, Ebu’l-Hayr bana: “Zâhiri şeyleri<br/>düzeltmeye uğraşıyorsunuz ama aslandan korkuyorsunuz. Biz ise kalbimizi düzeltmeye<br/>uğraştığımızdan, aslan bizden korkuyor.” dedi.<br/>
<i>Bilesin ki evliyâullah Allah’ın sevgilileridir.<br/>Bu dünyada hiç kimse Allah’ın sevgilisini incitmesin.</i><br/>
<i> </i><br/>
<b>146. Nice peygamberler vardır ki, beraberinde birçok Allah erleri bulunduğu</b><br/>
<b>halde savaştılar da bunlar, Allah yolunda başlarına gelenlerden dolayı gevşeklik ve<br/>zaaf göstermediler, boyun eğmediler. Allah, sabredenleri sever.</b><br/>
<i>“Nice peygamber var ki kendileriyle beraber birçok erenler çarpıştılar.”<br/>“Erenler” </i>diye ifadelendirdiğimiz <i>“ribbî”</i> kelimesi “rabbânî” kelimesi gibi, Rabbe<br/>
mensûp kişi demektir. “râ” harfinin esreli oluşu, nisbet yâ’sından kaynaklanan<br/>değişikliklerdendir. Çünkü Araplar, bir şeyi bir şeye nisbet ettikleri zaman kelimeyi<br/>değiştirirler. Meselâ: Basra’ya mensûp kişiye “Bısrî” derler.<br/>
<i>“Ribbî”</i> kelimesi cemâat mânasındaki “rabbe” kelimesine de mensûp olabilir. O<br/>
zaman âyetin mânası şöyledir: Nice peygamber vardır ki i’lâ-yı kelimetullah ve dîni<br/>yüceltme gayesiyle müttakî âlimler, ya da birçok topluluklar kendileriyle birlikte<br/>savaşmışlardır.<br/>
<i>“Allah’ın yolunda başlarına gelenden yılmadılar.”</i> Bu cümle, “savaştılar”<br/>
cümlesine mâtûftur. Savaş esnasında başlarına gelenden fütûr göstermezler; himmetleri<br/>eksilmez, mânasındadır. “Başlarına gelenden” ifadesi, olumsuzluk mânasının illeti<br/>değil, olumsuzun illetidir. Yani “başlarına gelenden dolayı korkuya kapılmazlar”<br/>demektir.<br/>
Düşman karşısında veya cihad ve dînî herhangi bir konu karşısında “<i>zayıflık</i><br/>
<i>göstermediler”</i>, düşmana <i>“boyun eğmediler. ”</i><br/>
Bu ifade, müşrikler ashâb-ı kirâma çullanıp Hz. Peygamber’i neredeyse öldürecek<br/>
duruma gelince ashâb-ı kirâma ârız olan yılgınlık ve moralsizlikle o esnâda müşriklere<br/>karşı koymaktan zaaf göstermelerine, bir de Ebû Süfyan’dan emân talep etmek için,<br/>münâfık Abdullah b. Übeyy’in desteğini almak istediklerinde, kâfirlere boyun eğmiş<br/>olmalarına târizde bulunmaktadır.<br/>
<i>“Allah”</i> kendi yolunda şiddetli sıkıntılara ve nefse hoş gelmeyen şeylere göğüs gerip<br/>
katlanarak <i>“sabredenleri sever</i>.<i>”</i> Zaferi onlara nasip eder ve derecelerini yükseltir.<br/>
