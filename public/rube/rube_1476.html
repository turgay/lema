<a name=1477></a><img src="flower_sep.jpg"/><br/>
<img src="RuhulBeyan-1477_2.jpg"/><br/>
<img src="RuhulBeyan-1477_3.jpg"/><br/>
<i>“Nefsini bırak ve gel”</i> buyurduğu gibi nefis ve nefsin sıfatlarından ayrılmak, dünyâdan<br/>ve âhiretten olan meşreblerin tamâmından uzak durmaktır. Bu ise ancak Allah Teâlâ’nın<br/>kendine cezbi (cezbesi) ve kâbiliyet vermesi ile olur. Nitekim şöyle denilmiştir:<br/>
<i>Hakk’ın adaleti için kabiliyet şart değildir<br/>Belki kabiliyetin şartı, Hakk’ın adaleti, Hak vergisidir</i><br/>
Hikâye edildi ki Hârun Reşid’in çocukları zühd sâhibi idiler, dünyâya ve saltanata<br/>
meyletmezlerdi. Hârun Reşid’in bir oğlu daha olunca: “Bu çocuğu sırçadan bir köşke<br/>yerleştir. Orada nîmetlerle ve şarkılarla yetişsin ki, saltanata lâyık olsun.” denildi.<br/>Hârun Reşid de denileni yaptı. Çocuk büyüdüğünde bir gün et yerken kemiği elinden<br/>düştü ve cam kırıldı. Böylece o da, yeryüzü ve gökyüzünü görüp onların ne olduğunu<br/>sordu. Onlar da ne olduklarını söylediler. Bunun üzerine kendisini bu köşkten<br/>çıkarmalarını istedi. Oradan çıktığında bir ölü gördü ve yanına vardı. Onunla<br/>konuşmaya başladı, ama ölü konuşmadı. Yanındakilere bunun sebebini sordu. Onlar da<br/>orada yatanın ölü olduğunu ve konuşamayacağını söylediler. O da: “Ben de böyle<br/>olacak mıyım?” dedi.<i><b>“Her nefis ölümü tadacaktır.”</b></i> (Âl-i İmrân, 3/185) karşılığını<br/>verdiler. Bunun üzerine onlardan ayrılıp çöle gitti. Onlar da peşinden gittiler. Bir de ne<br/>görsünler, beş süvâri oğlanın yanına geldi. Yanlarında binicisi olmayan boş bir at vardı.<br/>Oğlanı o ata bindirip götürdüler ve gözden kayboldular.<br/>
Her kalb Rabb’i mârifete uygun olmadığı gibi her beden de O’nun hizmetine elverişli<br/>
değildir. Bu sebeple Allah Teâlâ şöyle buyurdu: <i>“Allah, her şeyi bilendir.”</i> Yâni, cezbe<br/>ve hizmete uygun olanı ancak Allah bilir. <b>Sâib</b> şöyle der:<br/>
<i>Olgunlaşmamış kimselerde Mansur’un neş’esi yoktur<br/>Her çömlekte fağfûr kâsesinin sesi yoktur</i><br/>
Bu iş, boş iddiâlarla olmaz. Mihenk taşı, gerçek olanla sahteyi birbirinden ayırır.<br/>
Hakîkat âlemi boş sözleri kaldırmaz. Görmez misin ki en büyük sultan yüksek sesle<br/>konuşmaz. Çünkü o mahviyet âlemindedir. Süleyman (a.s.) peygamberlik mertebesinde<br/>olmasına rağmen Belkıs’ın tahtını getirmesini Âsaf b. Berhiyâ’ya emretmiştir. Yâni o,<br/>istiğrak aleminde olduğu için aşağı seviyeye inmek istemedi. Hz. Peygamber (s.a.v)’in:<br/><i>“Benim Allah’la birlikte olduğum bir vaktim var. Bu vakitte hiç bir mukarreb melek<br/>ve mürsel nebi bana ulaşamaz.<a href="RuhulBeyans.html#1481">”</i>[106] </a>sözü, bu mertebeye işaret etmektedir.<br/>
Allah’ım bizi de Cenâb-ı Kudsüne ulaşan, yakınlık ve ünsiyet meclislerinde<br/>
nîmetlenen kimselerden eyle.<br/>
