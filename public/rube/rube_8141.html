<a name=8142></a>olan topluluktur. Bu insanları bir arada bulunduran unsurun zorunlu yahut tercihli olması<br/>fark etmez.<br/>
Allah Teâlâ’nın “Biz babalarımızı bir ümmet üzerinde bulduk” kavli; yani “üzerinde<br/>
ittifak edilen bir din üzere bulduk” demektir.<br/>
“Eser” bir şeyin bâkiyesi yani kalıcı ve dâimî olan kısmıdır. “Âsâr” ise a’lâm yani<br/>
alâmetler, izler demektir. Peygamberimiz (s.a.)’in sünnetleri de onun eserleridir.<br/>
<b>Râgıb</b> şöyle demiştir: Bir şeyin eseri, onun varlığına delâlet eden şeyin meydana<br/>
gelmesidir. Bunun için, kendisiyle öncekiler üzerine delâlet olunan yola “âsâr” denir.<br/>
Mânâ şudur: Müşrikler bu dâvâlarına ne aklî ne naklî hiçbir delil getiremediler.<br/>
Bilakis kendileri gibi bilgisiz ve câhil olan babalarını, dedelerini taklid etmekten başka<br/>bir bilgi kaynağı olmadığını itiraf ettiler.<br/>
Şâirin dediği gibi:<br/>
<i>Taklidle ne kadar yol alınabilir?<br/>Avlanmayı yeni öğrenen kuşun ipi kısa olur.</i><br/>
Bu kavl-i ilâhîde delilsiz olarak, körü körüne başkasının sözünü kabul edip taklid<br/>
etmek yerilmiştir. Gerçi bu fer’î, tâlî ve amelî konularda olabilir. Ancak dînin<br/>asıllarında ve itikâdî konularda câiz değildir. Bilakis bu konularda delile bakmak,<br/>düşünmek ve kaynağı kullanarak sonuca varmak lâzımdır.<br/>
Bununla birlikte Hanefiyye ve Zâhiriyye mezhebine göre mukallidin îmânı sahihtir.<br/>
Mukallid, âlemin hâdis olup sonradan yaratılmış olması, bu âlemin bir yaratıcısının<br/>olduğu, o zâtın bir takım sıfatlarının bulunduğu, peygamberlerin gönderilmiş olması ve<br/>onların getirdiklerinin hak olduğu gibi inanılması vâcip olan konularda hep delilsiz<br/>olarak inanan kişidir. Çünkü Peygamberimiz (s.a.), delil öğretmeksizin bedevîlerin,<br/>çocukların, kadınların köle ve câriyelerin îmânını kabul etmiştir. Fakat mukallid,<br/>kendisine vâcip olan delil üzerinde düşünerek sonuca varma işini terk ettiği için<br/>günahkâr olur.<br/>
Burada “istidlâl” olarak ifâde edilen “delil üzerinde düşünüp sonuca varmak”tan<br/>
kasdedilen şey, ne şekilde olursa olsun eserden müessire, masnûdan sâni’a; yani bütün<br/>bu varlıklardan onları yoktan var eden bir Allah’ın olduğuna intikal etmektir. Yoksa<br/>mantık kurallarına göre bir takım suğra, kübra ve neticelerden oluşan bazı<br/>mukaddimeler tertip etmek değildir. Müslüman bir ülkede doğup büyüyen, Allah’ın<br/>bunca eserlerini görüp “Sübhanallah” diyerek Allah’ı tesbih eden bir kimse artık taklit<br/>sınırından çıkmış demektir. <i>Faslü’l-hitab</i>’ta böyledir. Zorunlu bilgi, nazarî bilgiden<br/>üstündür. Çünkü bu zorunlu bilgi hiç zâil olmaz. Keşif ve âyânın mukaddimesi de budur.<br/>Zâten müşâhede makamına ulaşınca artık vâsıtaya hâcet kalmaz. Zîrâ “Kâbe sâkinleri<br/>kıbleye dönmek konusunda serbesttirler.”<br/>
<i>Mesnevî</i>’de şöyle gelmiştir:<br/>
