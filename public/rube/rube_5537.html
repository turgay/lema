<a name=5538></a><img src="RuhulBeyan-5538_1.jpg"/><br/>
<img src="RuhulBeyan-5538_2.jpg"/><br/>
Hz. Âişe (r.anhâ) Rasûlullah (s.a.)’ın beraberinde gitti. Bu sefer, hicâb âyeti olarak<br/>
bilinen <i><b>“Ey îman edenler! siz zamanını gözetlemeksizin, bir yemeğe dâvet<br/>edilmedikçe, Peygamber’in evlerine girmeyin...”</b></i> (el-Ahzâb, 33/53) âyeti nâzil<br/>olduktan sonra olmuştu. Zira bu âyet hicretin üçüncü senesinde inmişti.<br/>
<b>Hz. Âişe</b> (r.anhâ) şöyle demiştir: “(Sefere çıktığımızda) ben hevdece bindirildim ve<br/>
yola çıktık. Geri dönerken Medîne’ye yaklaştığımızda bir konak yerine indik. Ben<br/>hâcetimi görmek için yalnız başıma ordudan ayrıldım gittim. Hâcetimi görünce<br/>konaklama yerime geldim. Bir de göğsümü yokladım. Baktım ki Yemen’in göz<br/>boncuğundan dizilmiş gerdanlığım kopup düşmüş. -Bu gerdanlık on iki dirhem<br/>kıymetinde idi- Hemen dönüp gerdanlığımı aradım. Fakat onu aramak beni yoldan<br/>alıkoydu.<br/>
Hevdecimi yüklemekle görevli olan kimseler -sâlih bir insan olan Rasûlullah (s.a.)’ın<br/>
âzâdlı kölesi <b>Müveyhebe</b> ve arkadaşları- gelip hevdecimi kaldırmışlar ve onu bindiğim<br/>deve üzerine yükleyip götürmüşlerdi. Onlar beni hevdecin içinde sanıyorlarmış. O<br/>zaman kadınlar az yedikleri için hafiftiler. -<i>İnsânü’l-uyûn</i>’da belirtildiği üzere<br/>şişmanlık, yâni insanı yağ ve etin bürümesi çoğunlukla çok yemekten ileri gelir- Onun<br/>için bana hizmet edenler hevdeci yüklemek üzere kaldırdıklarında onun hafifliğini tuhaf<br/>karşılamamışlar ve deveyi alıp götürmüşler.<br/>
Ben gerdanlığımı buldum ve ordunun konakladığı yere geldim. Fakat orada kimse<br/>
yoktu. Bunun üzerine ben konaklama yerinde bekledim. Beni arayacaklarını ve bulmak<br/>için geri döneceklerini düşündüm. Ben yerimde otururken gözlerim ağırlaştı ve uyuya<br/>kaldım.<br/>
<b>Safvân İbnü’l-Muattıl es-Sülemî</b> ordunun peşinden gelirdi. <b>Kurtubî</b> der ki: “Şecaati<br/>
sebebiyle Rasûlullah (s.a.) onu ordunun arkasından takipçi kılardı. O sahâbenin<br/>seçkinlerindendi.” O, orduyu takip eder, geride kalan eşyâyı toplar getirirdi. Nitekim<br/><i>İnsânü’l-uyûn</i>’da böyle denilmektedir. Benim konakladığım yerin yakınında<br/>sabahlamıştı. Uyuyan bir insan karaltısı görünce yanıma geldi ve beni tanıdı.<br/>
Ben onun <br/>
 yâni <i><b>“Biz Allah’a âidiz ve O’na döneceğiz.”</b></i> (el-Bakara,<br/>
2/156) demesiyle uyandım. Çünkü mü’minlerin annesinin yoldaşlarından geri kalıp<br/>kaybolması bir musîbettir, hem de ne musîbet! Hemen ferâceme bürünüp yüzümü örtüm.<br/>
Vallahi onunla bir tek kelime konuşmadım ve ondan <br/>
 sözünden başka<br/>
bir söz işitmedim.<br/>
Safvân, edebe uygunluk açısından sükûtü tercih etmişti. Devesini ıhtırıp çöktürdü, ben<br/>
de kalkıp deveye bindim. Safvân bindiğim deveyi önünden çekerek yürüdü. Nihâyet<br/>kafile konak yerine indikten sonra öğlen sıcağında orduya yetiştik.<br/>
Bazı fakihler, çölde veya benzeri bir yerde kaybolmuş halde bulunan yabancı bir<br/>
kadınla yalnız başına kalmanın câiz olduğuna, hattâ yalnız başına terk edildiğinde<br/>kendisi için korkulacak bir durum söz konusu olduğunda ona arkadaşlık etmenin vâcib<br/>olduğuna bu hâdiseyi delil saymışlardır.<br/>
