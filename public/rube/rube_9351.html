<a name=9352></a><img src="flower_sep.jpg"/><br/>
<img src="RuhulBeyan-9352_2.jpg"/><br/>
<img src="flower_sep.jpg"/><br/>
<img src="RuhulBeyan-9352_4.jpg"/><br/>
<img src="RuhulBeyan-9352_5.jpg"/><br/>
azabdan maksad, bir çeşit büyük azabdır. <i>Çeşit</i> anlamı azab kelimesinin nekre olarak<br/>gelmesinden, <i>büyüklük</i> anlamı da azab kelimesinin şiddet vasfiyle nitelendirilmesinden<br/>anlaşılmaktadır.<br/>
<i>“Gerçekten onların yaptıkları şey çok kötüdür.”</i> Yâni onların alışkanlık hâline<br/>
getirdikleri ve ısrarla devamlı yaptıkları o iş ne kötü iştir. Geçmiş zamanı ifâde eden<br/><i>“kâne”</i> fiilinden, onların şu an yapmakta oldukları kötülükleri önceden de yaptıkları ve<br/>bunları alışkanlık hâline getirdikleri anlaşılmaktadır.<br/>
<b>16. Onlar yeminlerini kalkan yapıp Allah’ın yolundan alıkoydular. Bu yüzden</b><br/>
<b>onlara küçük düşürücü bir azap vardır.</b><br/>
<i>“Onlar yeminlerini kalkan yapıp</i> <i>Allah’ın yolundan alıkoydular.”</i> Yâni onlar ihtiyaç<br/>
duyduklarında yaptıkları yeminlerini kalkan, müminlerin kendilerini öldürmelerinden ve<br/>mallarını almalarından koruyan ve kendilerini örten bir kalkan yaparak Allah’ın<br/>dininden insanları uzaklaştırıp engellediler. Kendi güvenlikleri ve esenlikleri için<br/>karşılaştıkları insanları İslâm’a girmekten oyalayıp, insanlara karşı müslümanları zayıf<br/>gösterdiler.<br/>
<i>“Bu yüzden”</i> yâni küfretmeleri ve Allah yolundan alıkoymaları sebebiyle <i>“onlara</i><br/>
<i>küçük düşürücü bir azab</i> <i>vardır.”</i> Mahşer halkı arasında kendilerini rezil ve rüsvay<br/>eden bir azab vardır. Bu, onlara verilecek azâbı başka bir vasıfla nitelendirerek ikinci<br/>bir tehdid oluşturmaktadır. Birincisinin kabir azâbı, bunun ise âhiret azâbı olduğu da<br/>söylenmiştir.<br/>
Âyet-i kerîmede geçen <i>eymân</i> kelimesinin tekili olan <i>yemin</i> kelimesi, kasem<br/>
hususunda sağ taraf mânâsına da gelir. Yeminleşip andlaşan kişilerin bu esnada<br/>yaptıklarına itibarla yemin kelimesi <i>el</i>/yed yerine istiâre olarak kullanılmıştır. Âyetteki<br/><i>“cünneh”</i> kelimesi, sâhibinin kendisini korumak için arkasına gizlendiği kalkandır.<br/>Yeminlerini kalkan edinmeleri, sorumlu tutulmaktan korunmak için ihtiyaç<br/>duyduklarında yemin etmeye hazırlıklı olmalarından ibârettir. Yoksa yemini bilfiil<br/>kullandıklarından değil. Çünkü bilfiil yemini kalkan olarak kullanmaları, geçmişte olan<br/>hâinlik ve cinâyetlerinden dolayı sorumlu tutulmalarının ardından vuku bulmuştur.<br/>Dolayısıyla, yalan yemini hazırlayıp gerektiğinde kalkan yapmağa hazır olmak, mutlaka<br/>sorumlu tutulmadan önce olması gerekir.<br/>
