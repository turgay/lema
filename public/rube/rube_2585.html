<a name=2586></a><img src="RuhulBeyan-2586_1.jpg"/><br/>
içinizden en bilgili olanınıza bırakın, onunla münâzara edeyim.” dedi. Onlar da birine<br/>işaret ettiler. Ebu Hanife:<br/>
“–En bilgiliniz bu mu?” dedi.<br/>“–Evet.” dediler. Ebû Hanîfe:<br/>“–Onunla münazara, sizinle münazara sayılır mı?” diye sordu.<br/>“–Evet.” dediler. Ebû Hanîfe:<br/>“–Şimdi ben onunla münazara etsem ve delille onu sustursam, sizi de susturmuş<br/>
sayılır mıyım?” dedi.<br/>
“–Evet.” dediler. Ebû Hanîfe:<br/>“–Peki, bu nasıl olur?” diye sordu. Onlar:<br/>“–Çünkü biz onu imam olarak seçtik? Onun sözü bizim sözümüzdür.” dediler. Bunun<br/>
üzerine İmam Ebû Hanife:<br/>
“–İşte biz de bir adamı namazı kıldırmak üzere imam olarak seçtiğimizde onun kırâatı,<br/>
bizim kırâatımız yerine geçer. Çünkü o bizim adımıza da okumaktadır.” dedi.<br/>
Gelen kimseler, Ebû Hanîfe’nin münâzarada galip gelip kendilerini ikna ettiğini kabul<br/>
ettiler.<br/>
Fakihler, Kur’an kırâatınden maksadın düşünmek, tefekkür etmek ve gereğiyle amel<br/>
etmek olduğunu söylemişlerdir. Bu ise ancak susmak ve dinlemekle hâsıl olur. İşte bu<br/>yüzden imama uyan kimsenin susması vâcibdir.<br/>
Cuma hutbesi de bunun gibidir. Cuma hutbesi, cemaata bir öğüt ve nasihat olması için<br/>
konulmuş ve gereken istifadenin sağlanması gayesiyle onu dinlemek vacib olmuştur.<br/>Herkes kendi kendine hutbe okuyacak diye bir şey yoktur. Namazın diğer rükünleri<br/>kırâatten ayrılır. Onlar namazda huşûun sağlanması için konulmuşlardır. Çünkü ancak<br/>imamla birlikte rükû ve secde etmekle huşû hâsıl olur.<br/>
Bilesin ki ayetin zâhiri, ister namazda ister namaz dışında olsun okunan Kur’an’ı<br/>
susup dinlemenin vâcib olduğunu göstermektedir. Fakat âlimlerin büyük bir kısmı namaz<br/>dışında okunan Kur’an’ı dinlemenin müstehab olduğunu söylemişlerdir. Nitekim<br/>tefsirlerde böyle geçmektedir.<br/>
<b>Haddâdî</b>, namaz dışında Kur’an okuyan herkesi, insanların susarak dinlemesinin<br/>
vâcib olmadığını söyler.<br/>
<b>Halebî </b>ise şöyle demiştir: Fıkhî bir meseleyi yazmakta olan birinin yanında başka biri<br/>
Kur’an okusa, yazmakta olanın dinlemeye imkânı olmadığı için günah, insanların kendi<br/>özel işleriyle meşgul olduğu yerlerde açıktan okuması sebebiyle Kur’an okuyana aittir.<br/>Buna göre bir adam gece vakti insanlar uyurken onları rahatsız edecek şekilde açıktan<br/>Kur’an okusa günahkâr olur. (<i>el-Hülâsa</i>’da böyle geçmektedir.)<br/>
Çocuk evde Kur’an okusa, ev halkı da kendi işleriyle meşgul olsalar, eğer çocuk<br/>
kırâata başlamadan işe başladılarsa dinlememekte mazur sayılırlar, değilse mazur<br/>sayılmazlar. Kur’an kırâatı yanında fıkıh okumak da bunun gibidir.<br/>
