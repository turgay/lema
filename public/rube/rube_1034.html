<a name=1035></a>– “Her şeyden el etek çekip Allah’a ulaşmaya sağlam bir karar verdiğin zaman; O,<br/>
zulmettiğin kişileri senden râzı eder. Hz. Peygamber (s.a.)’den bize ulaşmıştır ki:<br/>
– “<i>Kıyâmet günü gelip bütün düşmanlar, Allah’ın dostu olan bir kişiden haklarını</i><br/>
<i>almak üzere toplandıkları zaman, melekler bunlara: “Allah’ın dostunu<br/>korkutmayınız. Çünkü bugün Allah tüm haklara kefildir.” derler. Allah da bu hak<br/>sahiplerine, haklarına karşılık yüce makamlar ihsan eder. Böylece bunlar da<br/>haklarından feragat ederler”</i><a href="RuhulBeyans.html#1036">[60] </a>dedim.<br/>
Genç adam yine ağladı ve: “–Öyle ise hemen bana Allah’a giden yolu tavsîf et” dedi.<br/>
Ben de:<br/>
– “Eğer sıradan müslümanların yolunu öğrenmek istiyorsan, oruç tutmalı, gece namazı<br/>
kılmalı ve insanlardan uzaklaşmalısın. Yok eğer, evliyânın yolunu öğrenmek istiyorsan,<br/>bütün ilgi ve bağlantılarını keserek, sadece Allah’a kulluk etmeye çalışmalısın.”<br/>dedim.”<br/>
Öyle ise hak yolun yolcuları, tüm günahlarından tevbe ederek, içlerini her şeyi en iyi<br/>
bilen Allah’ı müşâhededen başka hiçbir şeyle meşgul etmemelidirler.<br/>
<i>Varlık cennetini ve ten kaygısını geçersen,<br/>Yoklukla cehennemi geçip kurtuluşa erersin.</i><br/>
Yani, kalıcı bir huzûra ve ebedî bir hayata; ancak varlığını Allah’ın varlığında yok<br/>
ettiğin zaman ve ancak kötü huylarını güzel huylara çevirdiğin zaman ulaşabilirsin. Bu<br/>çok ince yolu aştığında, Mutlak varlığa (Allah’a) ulaşmışsın demektir.<br/>
<b>Abdullah b. Ömer </b>(r.a.)’ın şöyle dediği rivâyet edilmektedir: “Hz. Peygamber (s.a.)<br/>
bana şöyle buyurdu: <i>“Yâ Abdallah! Dünyâ hayatında, gurbette imiş ya da yolcu imiş<br/>gibi yaşa.”</i><a href="RuhulBeyans.html#1036">[61] </a>Yani, dünyaya en ufak bir şekilde meyletme, dünyayı vatan edinme.<br/>Kendini burada uzun süre kalacağına şartlandırıp ona çok önem verme. Gurbette<br/>yaşayan biri nasıl aslî vatanı dışındaki yerlere bağlanamıyor ise, kendi âilesine dönmek<br/>isteyen bir gurbetçi, nasıl bulunduğu yerle meşgul olmuyorsa, sen de bu dünyaya<br/>bağlanma, bu dünyâ ile meşgul olma! “Kendini kabirde yatan biri olarak farzet.”<br/>
Bu cümlede; kendi nefsine varlık izâfe etmekten geçmenin gereğine işaret<br/>
edilmektedir. Çünkü varlığın tamamı Allah’ındır. Ölü için mezar neyse, ruh için de<br/>beden odur. Nasıl ki, mezarındaki ölü, Rabbinin emrine teslim oluyor; hiçbir şekilde<br/>isyana kalkışamıyorsa, kul da aynı şekilde hiçbir bedenî ya da kalbî isyana<br/>kalkışmamalı; bilakis, Allah’ın kendisine uygun görüp ihsan ettiği fıtrat-ı asliyye ve<br/>şühûd-i tâm üzere deverân edip yaşamalıdır. Bu isyanlara düşmekten kurtulanlar pek az<br/>ise de, kul edeceği tevbe ile kaybettiklerini telâfî edebilir. Öyle ise, kendine şer bir fiili<br/>irtikâb etme ruhsatı vermekten sakın! Aksi halde şer kapısını açmış olursun. Çünkü<br/>şerrin başlangıcı düşünmedir. Zâten seller de ilk anlarında ufak bir damlacık değiller<br/>midir?<br/>
Hz. Peygamber (s.a.) buyuruyor: <i>“Şu insanlara ne oluyor ki, aşırı davrananları</i><br/>
