<a name=5286></a><img src="flower_sep.jpg"/><br/>
<img src="RuhulBeyan-5286_2.jpg"/><br/>
merhalelerde yaratılması, farklı merhalelerden geçirilmesi ve öldükten sonra yeryüzüne<br/>yeniden hayat verilmesi Allah Teâlâ’nın hakkın tâ kendisi olmasındandır. “<i>O, ölüleri<br/>diriltir;</i>” yâni O’nun işi ve âdeti ölüleri diriltmektir. Hâsılı Allah Teâlâ ilk olarak ve<br/>tekrar ölülere hayat vermeye kadirdir. Yoksa nutfeye ve ölü bir halde olan yeryüzüne<br/>defalarca hayat veremezdi. “<i>yine O, her şeye hakkıyla kadirdir.</i>” Kudreti çok fazladır.<br/>Aksi halde bu varlıkları meydana getiremezdi.<br/>
<b>7. Kıyâmet vakti de gelecektir; bunda şüphe yoktur. Ve Allah kabirlerdeki</b><br/>
<b>kimseleri diriltip kaldıracaktır.</b><br/>
İyi ve kötü davrananların karşılığının verilmesi için “<i>Kıyâmet vakti de gelecektir;</i><br/>
<i>bunda şüphe yoktur.</i>” Çünkü onun delili açığa çıkmış ve durumu belli olmuştur “<i>Ve<br/>Allah</i>” geri dönmesi olmayan vaadi gereğince “<i>kabirlerdeki kimseleri diriltip<br/>kaldıracaktır</i>.” “el-Ba’s” aslî parçalarını bir araya getirerek ve tekrar ruhlarını vererek<br/>Allah’ın kabirlerden ölüleri diriltmesidir. Filozoflar, yok olanın geri döndürülmesinin<br/>imkânsız olduğunu ileri sürerek bunu inkâr etmiştir. Bizim görüşümüz şöyledir: Allah,<br/>insanın ömrünün başından sonuna kadar kalıcı olan aslî parçalarını bir araya getirir ve<br/>ruhunu ona geri döndürür. Bunun ‘yok olanın geri döndürülmesi’ diye isimlendirilip<br/>isimlendirilmemesi fark etmez. İnsanın (yeryüzü tarafından) yenilip eritilen parçaları<br/>ise yiyerek artan kısımlarıdır ve aslî değildir.<br/>
Rivâyete göre gökyüzü menîye benzeyen bir yağmur yağdırır ve âhiretteki yaratılış<br/>
ondan meydana gelir. Nitekim dünyadaki yaratılış, hayat denizinden babaların<br/>sulblerine, oradan da anaların rahimlerine inen nutfeden hâsıl olur. Böylece hayat<br/>katresinden bu nutfe rahimde cesed hâline gelir. Biliyoruz ki Allah ilk yaratılışı daha<br/>önceden bir misal olmadan yaratmış ve dilediği sûrette terkib etmiştir. Âhiretteki<br/>yaratılış da böyledir. Hak Teâlâ onu da hissedilebilir olmakla birlikte daha önceden bir<br/>misal olmadan yaratır. Allah tekrar yaratmayı bu dünyadaki yaratmadan geriye kalan<br/>“acbü’z-zeneb”den yapar. “Acbü’z-zeneb” dünyadaki yaratılışın aslıdır. Âhiretteki<br/>yaratılış da ona dayanır.<br/>
Sonra Allah yeryüzünü ve ölüleri sûrî su ile dirilttiği gibi kasvetli/katı kalbleri de<br/>
mânevî su ile diriltir. Mânevî su ise zikirler ve hidâyetin nurlarıdır. Akıllı kimse,<br/>şüphelerin ve gizli olsun açık olsun şirkin karanlıklarından kurtulmak için tâatlerin ve<br/>zikirlerin nurlarıyla kalbi nurlandırmaya ve diriltmeye gayret eder. Şüphesiz ruha göre<br/>cesed ölüye göre kabir gibidir. Ölü kabrinde dirilerin duâlarından faydalandığı gibi ruh<br/>da kuvvelerin ve uzuvların yardımıyla hâsıl olan şeylerle yüce makamına terakkî eder.<br/>Allah’tan lütuf ve keremi ile ebedî hayatı niyaz ederiz.<br/>
