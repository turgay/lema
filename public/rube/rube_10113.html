<a name=10114></a>“batı” yön olarak kasdedilmektedir.<br/>
<i>“O’ndan başka hiçbir ilâh yoktur.”</i> Bu cümle Allah’ın rabliğini ifâde eden O’nun<br/>
dışında ne varsa tümünün ilâhlığını ortadan kaldıran bir cümledir. <i>“Öyleyse”</i> dinî ve<br/>dünyevî hayatın güzel ve yararlı olabilmesi için <i>“O’nun himâyesine sığın.”</i> O’nu vekil<br/>edin. Âyetin başındaki “fa” tertîb ifâde etmektedir. Bunun gereği; ilâhlık ve rablik yalnız<br/>Allah’a mahsus olduğuna göre sen de sâdece O’nu kendine vekil edin, O’na güven ve<br/>dayan, böylece dinin de dünyan da güzel olur, sen de rahat edersin, demektir.<br/>
<i>et-Tevilâtü’n-necmiyye’</i>de deniyor ki; O, isim ve sıfatların taayyün perdesinden<br/>
mutlak zâtın doğusunun ve isimlerle sıfatların batısının Rabbidir. Çünkü bunlar<br/>sıfatların perdeleri ile perdelenmiştir. Onlar yâni o perdeler ise zât perdeleridir ve<br/>bütün mevcûdatta müteayyin/belirgindir. “O’ndan başka hiçbir ilâh yoktur. O hâlde<br/>O’nu vekil edin” yâni sen nefsini O’nun için herşeyden hattâ mecâzî olan varlığından<br/>soyun ve soyutla.<br/>
O’nun hakîkî varlığını senin mecâzî varlığının yerine koy. Bu uğurda yol alırken tıpkı<br/>
müridin şeyhine dediği gibi ol! Müridin biri şeyhine: “tecrid üzere hacca gitmek<br/>istiyorum” der. Şeyh ona: “Nefsini tecrid et/dünyevî şeylerden uzak tut, sonra dilediğin<br/>yere git” der.<br/>
<b>İmam Kuşeyrî</b> (rh.) şöyle der: Allah Teâlâ kullarının durumlarına hükmedendir. Onlar<br/>
hakkında dilediği şekilde muâmelede bulunur. Herhangi bir kulun işini güzel bir kasıtla<br/>üstlenmek istediğinde onu bütün meşguliyetlerden korur ve başkasına muhtaç etmez. Bu<br/>nedenle kul ondan dilemiş olduğu ihtiyaçlarını çok görmez. Çünkü bilir ki Mevla’sı ona<br/>yeter, kâfîdir. Bu nedenle demişlerdir ki: Tevekkül halısı üzerinde insanın ıyâlinin çok<br/>olması tevhîdin alâmetlerindendir.<br/>
<b>Mümşâd Dîneverî</b> der ki: Benim, adamın birisine borcum vardı. Gecelerden birinde<br/>
bu borcu kendime dert edindim, göğsüm daraldı. Birden birisinin bana -sanki- şöyle<br/>dediğini duydum; “Sen bu mikdarı aldın, almak senden vermek bizden” sonra kendime<br/>geldim. Önüme borcumu ödeyeceğim bir kapı açılmıştı. Artık bu olaydan sonra kasap<br/>ve bakkal borcu derdi, hiç çekmedim.<br/>
<b>Kuşeyrî </b>devamla şöyle der: Şunu bil ki; insan, yaratıklardan herhangi birini kendine<br/>
vekil ederse o vekil kendisinden ücret ister, malına ihânet edebilir, yaptığı işlemlerde<br/>hatâ edebilir ya da kendini vekil eden kişi açısından en doğru ve en isâbetli tercihin<br/>hangisi olduğu noktasında yanılabilir. Oysa Allah Teâlâ’yı vekil eden kimse böyle<br/>olumsuzluklarla karşılaşmaz. Allah kendisine ecir verir, emellerini gerçekleştirir, onu<br/>över. En hassas durumunda ona lütfu ile muâmele eder. Öte yandan Allah’ı vekil eden<br/>kimsenin onun farzlarını yerine getirme ve tüm gerekli diğer işlerde kendi nefsine karşı<br/>Allah’ın vekili olması ve bu uğurda gece-gündüz nefsi ile mücâdele etmesi gerekir.<br/>Hem de bu mücâdelede bir an bile gevşeklik göstermemesi ve bir lahza bundan geri<br/>kalmaması gerekir.<br/>
<b>Zerrûkî</b> (rh.) der ki: “Vekil” isminin özelliği ihtiyaçların ve başa gelen musîbetlerin<br/>
gelmemesi demektir. Her kim rüzgârdan veya yıldırımdan ya da benzeri bir musîbetten<br/>
