<a name=5605></a><b>Kuşeyrî</b> der ki: <i>“Bu, nûr üstüne nûrdur”</i> âyetindeki birinci nûr kulların gayret,<br/>
tefekkür ve istidlalleriyle elde ettikleri nur; ikinci nûr ise Allah’ın fazlı ile söz ve<br/>fiillerine karşılık buldukları nûrdur. Nitekim Allah Teâlâ: <i><b>“Bizim uğrumuzda çalışıp<br/>gayret edenleri elbette kendi yollarımıza eriştireceğiz.” </b></i>(el-Ankebût, 29/69)<br/>buyurmuştur.<br/>
<i>et-Te’vîlâtü’n-Necmiyye’</i>de ise şöyle der: Allah Teâlâ bu temsili, insanlara zât ve<br/>
sıfatlarını tanıtmak için yapmıştır. İnsanların avâm ve havâssından her bir gruba kendi<br/>makamına ve istîdadının güzelliğine göre ilâhî hitâbı anlama konusunda özel bir<br/>ma‘rifet tahsis edilmiştir. Avamdan olanlar, Allah’ın yardımıyla O’nun âyet ve<br/>delillerini dış âlemde görerek ulaştıkları bir ma‘rifete sâhiptirler. Havâs ise yine<br/>Allah’ın yardımıyla O’nun zât ve sıfat nurlarının kendi nefislerindeki tecellîlerini<br/>müşâhede ile elde ettikleri bir ma‘rifet anlayışındadırlar. Bu iki grup hakkında Allah<br/>Teâlâ: <i><b>“</b></i>(Avamdan olanlara) <i><b>ufuklarda ve </b></i>(havâstan olanlara) <i><b>kendi nefislerinde<br/>âyetlerimizi göstereceğiz ki onun gerçek olduğu, onlara iyice belli olsun.” </b></i>(Fussılet,<br/>41/53)<b> </b>buyurmuştur.<br/>
Her grup sâhip olduğu makama göre ma‘rifetten haz alır. <b>Avâmın</b> Hakk’ın<br/>
göstermesiyle ufuklarda Hakk’ın şâhid ve delillerini görmekten elde ettikleri haz,<br/>göklerin ve yerin yaratılışını tefekkür edebilmelerine dâir ilâhî hitâbın mânâsı<br/>konusunda bir anlayış ve düşüncedir. Şöyle ki:<br/>
Cisimler âlemi demek olan göklerin ve yerin sûreti “<i>kandillik</i>”tir. Kandilliğin<br/>
içindeki kristal fanus arştır. Kristal fanusun içindeki lamba ise arşa nisbetle kürsî<br/>mesâbesindedir. Arş konumundaki kristal fanus sanki inciye benzer bir yıldız gibidir ki<br/>bu, mübârek bir ağaçtan, yâni göklerin ve yerin bâtını ve mânâsı olan melekût ağacından<br/>tutuşturulur. Bu melekût ağacı “<i>doğuya da batıya da nisbet edilemez</i>” Allah’ın zâtı ve<br/>sıfatları gibi ezel ve kıdem doğusundan değildir. Cisimler âlemi ve âlemin sûreti gibi<br/>fenâ ve adem batısından da değildir. Bilakis o, asla kendisine yokluk ârız olmayacak<br/>ebedî bir mahlûktur.<br/>
<i>“Onun yağı,” </i>ki o ruhlar âlemidir <i>“neredeyse, kendisine ateş” </i>ilâhî kudret ateşi<br/>
<i>“değmese dahi ışık verir.” </i>Gayb ile şehâdetin tabîat ve husûsiyet bakımından<br/>izdivacıyla sûret âleminde yokluktan hâsıl olan şeyleri (mütevelledât) ızhâr eder.<br/>Nitekim -Allah’ın lânetleri sürekli onlara olsun- Dehrîler ve Tabîatçılar bu konuda<br/>vehme düşmüşlerdir. <i>“Bu, nûr üstüne nûrdur.”</i> yâni Rahmânî sıfat nûru, arşın nûrun<br/>istivâ ettiği için nûr üstüne nûrdur. Rahmânî sıfat nûru arştan göklere ve yere taksim<br/>olunur. Böylece ondan ilâhî kudretle ve kadîm irâde ve hikmete uygun olarak göklerdeki<br/>ve yerdeki hâdiseler meydana gelir. İşte bu sebeple Cenâb-ı Hak: <i><b>“Göklerde ve yerde<br/>olan herkes istisnâsız, kul olarak Rahmân’a gelecektir”</b></i> (Meryem, 19/93)<br/>buyurmuştur.<br/>
<b>Havâssın</b>, Allah’ın sıfat ve zât nûrlarını Hakk’ın yardımıyla kendi nefislerinde<br/>
müşâhede etmekten aldıkları haz, onların o âlemdeki seyirlerine bağlıdır. Çünkü Allah<br/>Teâlâ insanın nefsini, zâtını ve bütün sıfatlarını müşâhedeye kabiliyetli bir ayna olarak<br/>
