<a name=445></a><img src="RuhulBeyan-445_1.jpg"/><br/>
<img src="RuhulBeyan-445_2.jpg"/><br/>
<img src="RuhulBeyan-445_3.jpg"/><br/>
ediyorlardı. Allah Teâlâ, Rasûlü’ne şöyle emretti: “Allah’ın hidâyet yolu olan İslâm yok<br/>mu? İşte doğru yolun ta kendisi odur, (yoksa) sizin iddiâ ettiğiniz sapık ve dalâlet yolu<br/>değil.”<br/>
<i>“Onların hevâ ve heveslerine uyacak olursan” </i>yâni onların nefislerinin arzu ve<br/>
iştiyâklarından sâdır olan sapık görüşlerine uyacak olursan —ki onların bu hâli daha<br/>önce “millet–din” olarak ifâde edilmişti, zirâ üzerinde oldukları yol buydu— Allah’ın,<br/>peygamberleri vasıtasıyla tebliğ ettiği şerîat ise hakiki anlamıyla “millet–din” dir.<br/>Yahûdîler ve hıristiyanlar hevâlarına uyarak bunu değiştirmişlerdir. <i>“Hevâ”</i>, şehvetten<br/>doğup sâhibini sapıklığa sürükleyen görüş demektir. Bu şekilde isimlendirilmesi<br/>sâhibini dünyâda her türlü tehlikeye, âhırette de azâba sürüklemesi sebebiyledir.<br/>
Peygamberler tarafından, ümmetleri için konulan “meşrû yola” millet adı verilir.<br/>
İnsanlar gereklerini yerine getirip, ibâdet ettikleri için bu yola “din”; rahmet ve sevâba<br/>susayanların kaynağı olduğu için “şerîat” da denir. Âyette geçen: <i>“Onların hevâ ve<br/>heveslerine uyarsan”</i> hitâbı, gerçekte Hz. Peygamber’edir.<br/>
Eğer, “Allah Teâlâ, peygamberlerin ismetine hükmetmiştir, peygamberlerin, kendisine<br/>
âsî olmayacaklarını, emirlerine muhâlefet etmeyeceklerini bilmesinden dolayı enbiyânın<br/>mâsûm olması vâcibtir. Dolayısıyla onları kâfirlerin hevâ ve heveslerine uymaktan<br/>sakındırmanın bir anlamı yoktur. Bu durumda âyetteki sakındırma peygamberler için<br/>değil, onların ümmetleri içindir.” denilirse, cevap olarak şöyle deriz: “Bir insanı her<br/>hangi bir şeyle mükellef tutmak, insanın zâtı itibarıyla o işi yapabilecek güçte olmasına<br/>bağlıdır. Peygamberler, her ne kadar Allah tarafından korunmuş, mâsûm kişiler ise de,<br/>tabîatları itibariyle hatâ ve isyana müsâid olduklarından kendilerine bu sakındırma<br/>yapılmıştır.”<br/>
Sana gelen bunca ilimden; yâni, sana vahyedilen Kur’ân’dan sonra, hâlâ onların hevâ<br/>
ve heveslerine uyacak olursan, senin için Allah’dan başka koruyacak ne hakiki bir dost,<br/>ne de hakiki bir yardımcı yoktur.<br/>
<i>“Velî”</i> dost, ve <i>“nasîr”</i> yardımcı arasındaki fark; velî bazen yardımdan geri kalabilir,<br/>
yardım edemeyebilir. <i>“Nasîr” </i>bazen yardım edilenin akrabası olabileceği gibi bazen de<br/>yabancı olabilir. Bu sebeble âyette ikisi birlikte zikredilmiştir.<br/>
Yahûdî ve hıristiyanlar, içlerindeki riyâset sevdâsı peşinde koşan inadçıların durumu<br/>
anlatıldıktan sonra riyâset sevdâsı ve inadçılıktan vazgeçen, Allah rızası ve âhıret<br/>sevâbı uman, âhıreti bu geçici dünyaya tercih edenler övülerek buyuruluyor ki:<br/>
<b>121. Kendilerine kitap verdiğimiz kimseler<i>(den bâzısı) </i></b><b>onu, hakkını gözeterek</b><br/>
<b>okurlar. Çünkü onlar, ona îmân ederler. Onu inkâr edenlere gelince, işte gerçekten</b><br/>
