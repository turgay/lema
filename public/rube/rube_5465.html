<a name=5466></a><img src="RuhulBeyan-5466_1.jpg"/><br/>
kılmadan uyumayı ve yatsıdan sonra sohbeti hoş görmezdi.<br/>
<b>Kurtubî</b> der ki: “Yatsıdan sonra sohbetin mekruhluğu üzerinde ittifak vardır. Çünkü<br/>
namazlar insanın hatâlarına keffâret olur, ondan sonra da kişi selâmet ve huzur içinde<br/>uyur. Hafaza melekleri de kulun sahifesini ibadetle kapatır. Eğer kişi yatsıdan sonra<br/>sohbete dalarsa, boş sözler söyler ve defterini boş ve bâtıl şeylerle kapamış olur.”<br/>
<b>Hz. Ömer</b> (r.a.) yatsıdan sonra sohbete izin vermezdi. “Evlerinize dönün, umulur ki<br/>
Allah size (geceleyin) bir namaz ya da teheccüd nasîb eder” derdi.<br/>
Fakih <b>Ebü’l-Leys Semerkandî</b> (r.h.) der ki: “Gece sohbeti üç çeşittir:<br/>1- İlim müzâkeresi için olan gece sohbeti. Bu uykudan efdaldir. İnsanların hayrına ve<br/>
iyiliğine olacak şeyler de bunun gibidir. Çünkü Rasûlullah (s.a.) bir defasında geceleyin<br/>yatsıdan sonra müslümanların işlerinden birisi hakkında Ebû Bekir (r.a.)’ın evinde<br/>müzâkere ve sohbette bulundu.<br/>
2- Öncekilerin hikâyeleri, yalan sözler, alay ve gülüşme için olan gece sohbeti. Bu,<br/>
mekruhtur.<br/>
3- Ülfet ve dostluk için konuşurlarsa, yalandan ve boş sözlerden uzak dururlarsa<br/>
bunda beis yoktur. Bu konudaki yasaklama sebebiyle onu terk etmek daha fazîletlidir.<br/>Yine de gece sohbeti yapacak olurlarsa, sonunda Allah’ı zikir, tesbih ve istiğfâr<br/>etmeleri gerekir ki dönüşleri hayırla olsun. Peygamberimiz (a.s.) bir meclisten kalkmak<br/>istediği zaman şöyle buyururdu:<br/>
<i>“</i><br/>
<i>Allah’ım sana hamd ederek tesbih ederim. Sen bütün noksanlıklardan münezzehsin.</i><br/>
<i>Ben Senden başka ilah olmadığına şahidlik ederim. Senden beni bağışlamanı diler,<br/>Sana tevbe ederim.</i>” Sonra da “<i>Bu sözleri bana Cibrîl öğretti.</i>” derdi. <i>Ravzatu’l-<br/>ahbâr</i>’da der ki: “Kim bu sözleri meclisinden kalkmadan önce söylerse, Allah o<br/>mecliste işlediği hatâları bağışlar.”<a href="RuhulBeyans.html#5467">[87]</a><br/>
<b>Âişe </b>(r.anhâ)’nın şöyle dediği rivâyet edilmiştir: “Ancak yolcu veya namaz kılacak<br/>
kimse için gece sohbeti vardır.” Bu sözün mânâsı şudur: Yolcu yürümek için uykusunu<br/>giderecek bir şeye ihtiyaç duyar. Bu sohbette Hakk’a yakınlığa vesile olacak bir şey ve<br/>tâat olmasa da bu ona mübah kılınmıştır. Namaz kılacak kimse sohbet eder, sonra namaz<br/>kılarsa o zaman uykusu namaz üzere olmuş olur ve gece sohbetini tâatla tamamlamış<br/>olur.<br/>
Şu halde akıllı kimseye gereken faydasız şeylerden, kabul harîminden uzaklaşmaya<br/>
sebep olacak her şeyden sakınmak; vakitlerini zâyi etmeme ve âfetlerden sayılan şeyleri<br/>yapmama konusunda verdiği sözü yerine getirmektir.<br/>
<b>Hâfız</b> der ki:<br/>
<i>Biz (dünya saltanatına sahip) İskender ve Dârâ kıssaları okumadık</i><br/>
