<a name=2247></a><img src="RuhulBeyan-2247_1.jpg"/><br/>
<img src="RuhulBeyan-2247_2.jpg"/><br/>
<b>18. Allah buyurdu: Haydi, yerilmiş ve kovulmuş olarak oradan çık! Andolsun ki,</b><br/>
<b>onlardan kim sana uyarsa, sizin hepinizi cehenneme dolduracağım!</b><br/>
Allah Teâlâ İblis’e hitaben <i>“buyurdu: “Haydi sen yerilmiş ve kovulmuş olarak</i><br/>
<i>oradan”</i> cennetten <i>“çık.”</i> Kendisinde benlik görmesinden ve kibrinden ötürü İblis,<br/>cennetten ve bütün hayırlardan uzaklaştırılmıştır. Ondan sonra yaratılan bütün varlıklar<br/>için İblis’in başına gelenlerden çıkarılacak dersler vardır.<br/>
<i>“Andolsun ki onlardan sana kim uyarsa”</i> Âdem’in neslinden kim senin peşinden<br/>
gelirse<i> “(bilsin ki) sizin hepinizden” </i>senden, senin soyundan ve Âdem (a.s.)’ın kâfir<br/>olan zürriyetinden <i>“cehennemi dolduracağım.”</i><br/>
Bir hadiste şöyle buyurulmuştur: <i>“Cehennem ve cennet birbirleriyle tartıştılar.</i><br/>
<i>Cehennem: “Bana zorbalar ve büyüklenenler girecek.” dedi. Cennet ise: “Bana da<br/>güçsüzler ve miskinler girecek.” diye cevap verdi. Allah Teâlâ cehenneme: “Sen<br/>benim azabımsın. Seninle dilediğime azab ederim.”, cennete de: “Sen de benim<br/>rahmetimsin. Seninle dilediğime rahmet ederim. Sizden her birinizi dolduracaklar<br/>var.” </i>buyurdu.<a href="RuhulBeyans.html#2248">[9]</a><br/>
Esasen şeytana tâbî olanlar, onun insanlara yaklaştığı dört cihetten insanlara gelenler<br/>
ve onun emirlerine uyanlardır.<br/>
Akıllı olan, İblis’e tâbî olmaktan sakınsın. Allah’a itaat ve kullukta gayret etsin ki<br/>
cehenneme girenlerle birlikte ateşe atılmasın.<br/>
Bir hadiste şöyle buyurulmuştur: <i>“Kıyamet günü her mü’min için, bâtıl dinlere tâbî</i><br/>
<i>olanlardan bir kişi takdim edilir ve ona şöyle denilir: “Bu, senin kurtuluşun için<br/>cehenneme verilen fidyedir.”</i><a href="RuhulBeyans.html#2248">[10]</a><br/>
Bu hadiste Allah’ın kullarına bahşettiği sonsuz lütuflara ve O’nun mü’minlere olan<br/>
ikramına işaret vardır. Kendisine kul olanları Allah öylesine aziz tutuyor ki, sonunda<br/>düşmanlarını vererek dostlarını kurtarıyor.<br/>
Ya da hadis-i şerifte bahsedilen “fidye”nin anlamı şöyledir: Allah Teâlâ cehenneme,<br/>
kendisini insanlar ve cinlerle dolduracağını va‘detmiştir. Cehennem Allah’tan va’dini<br/>yerine getirmesini isteyecek, Allah da müşrikleri ve âsî mü’minleri oraya atarak onu<br/>razı edecektir. İşte bu, mü’minlere karşı fidye gibidir.<br/>
Bazıları ise “fidye”nin anlamının şöyle olduğunu söylemişlerdir: Mü’minler sırattan<br/>
geçerken kâfîrler onlara kalkan olurlar. Mü’minler ateşten onlarla korunurlar. Böylece<br/>kâfîrler, mü’minlere fidye olurlar.<br/>
Büyüklerden bir zat şöyle demiştir: Vefat edip defnedildiği gece rüyamda Ebu Bekir<br/>
b. Hüseyin Mukrî’yi gördüm. Ona: “Ey üstaz, Allah sana nasıl muamele etti?” diye<br/>sordum. “Allah Teâlâ, benim yerime filozoflardan Ebü’l-Hasan Amiri’yi fidye kıldı ve:<br/>
