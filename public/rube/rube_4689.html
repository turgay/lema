<a name=4690></a><img src="RuhulBeyan-4690_1.jpg"/><br/>
<b>şeyleri çağırın! buyurur. Çağırmışlardır onları; fakat kendilerine cevap<br/>vermemişlerdir. Biz onların arasına tehlikeli bir uçurum koyduk.</b><br/>
<i>“O gün”</i> yâni kıyâmet gününde Allah Teâlâ, azarlayarak ve âciz bırakarak kâfirlere<br/>
şöyle buyurur. Bazıları, âyette ki Allah’ın hitabını, “meleklerinin lisanıyla der” diye<br/>açıklamışlardır. Fakir (<b>Bursevî</b>) der ki: Daha âşikâr olan Allah’ın bizzat buyurması<br/>şeklindeki birinci görüştür. Çünkü kıyâmet günü Allah Teâlâ mü’min ve kâfir bütün<br/>insanlara farklı sûretlerde tecellî edeceği ve herkes O’nu dünyadaki inancına uygun<br/>olarak göreceği sâbittir.<a href="RuhulBeyans.html#4691">[190]</a> Şu halde Cenâb-ı Hakk’ın kıyâmet günü kâfirlerle<br/>konuşması da uzak bir ihtimal değildir. Çünkü O’nun kâfirlerle konuşması, hoşnutluğu<br/>ile ve onları şereflendirmek için değil azarlamak ve ayıplamak için olacaktır. Tıpkı<br/>Hicr sûresinde ve benzeri âyetlerde geçtiği üzere lânetleyip huzurundan kovduktan<br/>sonra İblis’le konuşması gibi.<br/>
<i>“Benim ortaklarım olduklarını ileri sürdüğünüz şeyleri” </i>Allah’tan başka kulluk<br/>
edilen her şeyi<i> “çağırın!” </i>Sizin şefaatçileriniz olduklarını iddiâ ettiğiniz şeyleri çağırın<br/>da size şefaat etsinler. Sizi, azâbımdan kurtarsınlar<i> “buyurur.”</i> Onlar dünyada iken<br/>putların Allah’a ortak olduğunu iddiâ etmişlerdi. İşte buna binâen Cenâb-ı Hak<br/>müşriklerin başına kakmak ve azarlamak üzere “<i>ortaklarım</i>” buyurmuştur.<br/>
Yardım etmeleri için <i>“çağırmışlardır onları.”</i> Onları nasıl çağırdıkları başka bir<br/>
âyette şöyle zikredilmiştir: “<i><b>Biz sizin tâbilerinizdik. Şimdi siz, Allah’ın azâbından<br/>herhangi bir şeyi bizden savabilir misiniz?</b></i>” (İbrâhim, 14/21)<br/>
<i>“Fakat kendilerine cevap vermemişlerdir.”</i> Ne onlardan bir zararı giderebilmişler ne<br/>
de onlara bir fayda ulaştırabilmişlerdir. Çünkü buna imkan yoktur. Ancak bu durum<br/>onların sûreten ve sözlü olarak çağrıya icâbet etmelerine ters düşmez. Nitekim Cenâb-ı<br/>Hak putların lisanından onların şöyle dediklerini nakleder: <i><b>“Zâten onlar bize<br/>tapmıyorlardı, derler.”</b></i> (el-Kasas, 28/63)<br/>
Burada şu husûsa işaret vardır: Cenâb-ı Hakk’ın emirlerine uymak ve yasaklarından<br/>
sakınmak, dünyada ölümden önce olursa kişiye fayda verir. Âhirette de semeresini<br/>görür. Ancak âhiretteki inanmanın ve amelin kişiye bir faydası olmaz. Allah’ın<br/>müşriklere hitaben; “<i>Benim ortaklarım olduklarını ileri sürdüğünüz şeyleri çağırın</i>”<br/>buyurması bir emirdir. Müşrikler de Allah’a ortak koştukları şeyleri çağırarak, bu emre<br/>imtisâl etmişlerdir. Lâkin bu ilâhî emre (âhirette) uymaları kendilerine bir fayda<br/>sağlamaz. Çünkü ortak koştukları şeyler “<i>kendilerine cevap vermemişlerdir. Biz<br/>onların arasına”</i> çağıranlarla çağrılanlar arasına <i>“tehlikeli bir uçurum koyduk.”</i><br/>
“__WORD__ <i>Mevbikan</i> (tehlikeli uçurum)”dan murad cehennem ateşidir ya da düşmanlıktır<br/>
ki o şiddet açısından helâkin ta kendisidir.<br/>
<b>Ferrâ</b> şöyle der: “Dünyadaki beraberliğinizi âhirette helâk hâline getiririz.” Bu<br/>
görüşe göre âyette ‘onların arasında’ bulunan şey ‘beraberlik’ olmuş olur. Nitekim<br/>Allah: “<i><b>Andolsun, aranız açılmış ve (ilâh) sandığınız şeyler sizden kaybolup<br/>gitmiştir</b></i>” (el-En‘âm, 6/94) buyurmuştur.<br/>
