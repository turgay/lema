<a name=6016></a><img src="flower_sep.jpg"/><br/>
<b>44. Ona: “Köşke gir!” dendi. Melike onu görünce derin bir su sandı ve eteğini</b><br/>
<b>yukarı çekti. Süleyman: Bu, billûrdan yapılmış, şeffaf bir zemindir, dedi. Melike<br/>dedi ki: Rabbim! Ben gerçekten kendime yazık etmişim. Süleyman’la beraber<br/>âlemlerin Rabbi olan Allâh’a teslim oldum.</b><br/>
Rivâyet edilir ki Belkıs’ın elçileri Süleyman (a.s.)’ın haberini Belkıs’a ulaştırınca:<br/>
“Vallahi, bildim ki o melik değil. Bizim de ona karşı koymaya gücümüz yok.” dedi.<br/>Ardından Süleyman (a.s.)’a ‘Senin durumunu ve dâvet ettiğin dînî görüp öğrenmek için<br/>geliyorum’ diye haber gönderdi.<br/>
(Belkıs) tahtını güvenli bir evde/odada sakladı ve bekçiler görevlendirdi.<br/>
Evin/odanın kapısına kilit vurdu, anahtarını da kendisi aldı. Askerleriyle birlikte<br/>Süleyman’ın tahtının bulunduğu yere yöneldi.<br/>
O’nun “kayl” denilen on iki bin komutanı ve her komutanın da emri altında binlerce<br/>
askeri vardı. Süleyman (a.s.) heybetli bir kimse idi. Kendisi bir hususu sormadıkça ilk<br/>olarak kimse ona bir şey diyemezdi. Bir gün tahtına oturunca, bir fersah uzakta bir<br/>kalabalık gördü. “Bu kalabalık ne?” diye sordu. “Belkıs, komutanları ve ordusu ile<br/>geliyor.” dediler. Bunun üzerine Süleyman (a.s.), kavminin ileri gelenlerine yöneldi. Ya<br/>da Belkıs’ın kendisine geldiğini öğrenince şöyle dedi:<br/>
Sonra Süleyman (a.s.) müşavirlerine “<i>dedi ki: “Ey ileri gelenler,</i>” ey kavmimin<br/>
eşrâfı, “<i>onlar teslimiyet gösterip bana gelmeden önce, hanginiz o melikenin tahtını<br/>bana getirebilir?</i>” Çünkü, Süleyman (a.s.)’a onun müslüman olacağı vahyedilmişti.<br/>Fakat Süleyman (a.s.) Allah’ın kendisine tahsis ettiği O’nun kudretinin büyüklüğüne ve<br/>kendisinin peygamberlik dâvâsında doğruluğuna delâlet eden bazı hayret verici şeyleri<br/>ona göstermek istedi. Onun için o gelmeden korunmasını emrettiği tahtının getirilmesini<br/>istedi.<br/>
<i>Mesnevî’</i>de der ki:<br/>
<i>Böylece Belkıs içtenlikle yola çıkmaya karar verince<br/>Geçen zamana hayıflandı<br/>Âşıkların adlarını ve onurlarını terk ettikleri gibi<br/>Bütün malı mülkü terk etti<br/>Taht dışındaki hiç bir mal, hiç bir hazine, hiç bir eşya<br/>Belkıs’ın içine dert olmamıştı<br/>Sonra Süleyman, onun gönlünden haberdar oldu<br/>Çünkü gönlünden gönlüne yol açıldı<br/>Teslimiyet içindeki Belkıs’a<br/>Tahtından ayrılmanın acı verdiğini uzaktan gördü<br/>Haddinden fazla büyük olduğu için<br/>Tahtın taşınmasına imkân yoktu</i><br/>
