<a name=960></a>aldı, oğlan yerine adanmış olarak kabul etti. “<i>Rabbi”</i>; mâliki ve onu lâyık olduğu<br/>kemâle ulaştıracak olan sahibi, demektir.<br/>
Âyette “güzel bir şekilde” denildi. Çünkü adaklar böyle kabul edilir. Bu da, adağın<br/>
kız olmasına ve küçüklüğüne rağmen kabul edilmesidir. Çünkü şeriatlarında mûtâd olan,<br/>bu hizmete sadece erkek çocuklarının verilmesiydi. O çocuğun da akıllı ve muktedir<br/>olması, Mescid’in hizmetine güç yetirmesi lâzımdı. Burada ise, Allah, Meryem kız<br/>olmasına, küçük olmasına ve Mescid’in hizmetine güç yetiremez olmasına rağmen<br/>Hınne’nin duâsını kabul etti.<br/>
<i>“Ve onu güzel bir nebât gibi büyüttü.”</i> Yetiştirdi. Bu ifade, onun bütün hallerinin<br/>
güzel olarak yetiştiğine dâir güzel terbiyeden, iyi eğitimden mecâzdır.<br/>
Allah Teâlâ, Meryem’i anasından kabul ettiğini özellikle zikretmiştir. Bu onun<br/>
zaafından, başlangıçta niyetinin doğruluğundan ve sonunda hayâsından dolayıdır. O<br/>vakitte mescide adanmış, dört bin kişi vardı ve bunlardan hiçbirinin adı sanı Meryem<br/>gibi duyulmamış ve yayılmamıştı.<br/>
Burada Allah’ın kulun amelini kabul etmesi için, kulun çalışıp vazifesini yaptıktan<br/>
sonra kendini kusurlu görmesi lâzım geldiğine tenbih vardır. Bu, iflasını göstermek ve<br/>ihlâsını gizlemek içindir. Allah hepimize bu ahlâkı nasip etsin.<br/>
<i>Ehl-i yakînin yolu şöylecedir ki:<br/>Başkalarına iyilik yapmak; kendi kusûrunu görmek.<br/></i>Bilesin ki, Allah Teâlâ kendi yoluna giren sâlikleri kendisine kavuşanları -ki onlar da<br/>
murâdlardır- kendi amellerini ve hallerini görmekten alıkoymuştur. Allah’a yürüyenler,<br/>Allah ile muamelelerinde tam sıdka ermemiş olmaları sebebiyle kendi kusurlarını<br/>görerek O’na yönelirler; yani huzûrunda kusurlarını itiraf ederler. Vâsılîn ise, Allah’ı<br/>müşâhede makamında oldukları için kendi amellerini görmekten gaybette kalmışlardır.<br/>Yani Allah kendi zatından başka hiçbir şeyi göstermemiştir. Fâil-i mutlak O’dur, onlar<br/>da O’nun emrine âmâde âletlerden ibarettir.<br/>
<b>Vâsıtî</b>, Nişâbur’a gelince, <b>Ebû Osman Mağribî</b>’nin müridlerine sordu: “Şeyhiniz<br/>
size neyi emrediyor?” Onlar dedi ki: “Tâate sarılmayı ve tâatteki kusurlarımızı<br/>görmemizi emrediyor.” Bunun üzerine Vâsıtî şöyle dedi: “Şeyhiniz size hâlis mecûsîliği<br/>emretmiş. Niye kusurlarınızı bırakıp onları yaratan ve devam ettireni müşâhede etmeyi<br/>emretmiyor ki?”<br/>
<b>Kuşeyrî </b>der ki: Vâsıtî’nin bundan murâdı, onları kendilerini beğenmekten<br/>
kurtarmaktır. Kusurlara takılıp tökezletmek, ya da bir edebi ihlâl etmeye yönlendirmek<br/>değildir.<br/>
<b>Nehrecûrî </b>demiştir ki: Şunlar, Allah’ın bir kimseyi dost edindiğinin alâmetleri<br/>
cümlesindendir: İhlâsını noksan; zikirlerini gâfilâne; sıdkını yetersiz; mücâhedesinde<br/>süreksiz; fakrını niteliksiz müşâhede etmek... Böyle olunca kişi kendisinin hiçbir<br/>hâlinden memnûn olmaz. Allah’a karşı fakr içinde fakrı artar. O’ndan başka her şeyden<br/>fânî oluncaya kadar O’na doğru seyri devam eder.<br/>
<b>Şeyh Ebu’l-Abbas </b>(rh.a.), <i><b>“Allah geceyi gündüze sokar, gündüzü de geceye sokar”</b></i><br/>
