<a name=7090></a><i>Eski testi suyu pek soğutmaz.</i><br/>
Sahâbeden bir topluluk ve onlardan sonraki tâbiîn ve selef-i sâlihin kırk yaşına ulaşır,<br/>
yahut saç-sakallarında bir beyazlık görününce artık ibadet ve kullukta iyice sa’y ü<br/>gayret eder, yatağı dürer, geceleri daha çok ibadetle geçirmeye yönelir ve insanlarla<br/>olan muâşeret ve ilgiyi azaltırdı. Bu konuda kırk yaş yahut daha aşağısı fark etmez.<br/>Çünkü ecel gizlidir; ne zaman geleceği bilinmez. Allah bizleri ve sizleri gaflet<br/>uykusundan uyandırsın!<br/>
<i>“Size uyarıcı da gelmedi mi? (Niçin inanmadınız?)”<br/></i>Burada uyarıcı anlamına gelen “<img src="RuhulBeyan-7090_1.jpg"/>den murad, Hz. Muhammed (s.a.)’dir. Ulemâ ve<br/>
müfessirlerin çoğu bu kanâattedir. Yahut bu uyarıcı Kur’an veya akıldır. Zira akıl da<br/>hayır ve şerri iyi ve kötüyü ayırt edebilir. Yahut bu uyarıcı, yakın akraba, komşu,<br/>kardeş, arkadaş ve dostların ölümüdür. Yahut saç ve sakalın beyazlamasıdır. Gerçi bu<br/>saç ve sakalın ağarması diğer uyarıcı unsurlar gibi herkese şâmil olmaz. <b>Kâşifî</b> der ki<br/>âlimlerin çoğuna göre, “nezîr”den murâd edilen “şeyb” yâni saç sakal ağarması,<br/>ihtiyarlıktır. İhtiyarlık zamanı, hayat şulesini söndürür ve zât aynasını paslandırır.<br/>
<i>Dert davulu yaşlılık zamanını bildirmek için çalınca,<br/>Gönül mutluluk ve eğlenceden soğur.<br/>Bedene ve tene bir kırgınlık gelir;<br/>El gibi ayak da gevşer ve titremeye başlar.<br/>Beyaz saç ecelden haber,<br/>Eğilmiş dal ölümden selâm getirir.</i><br/>
<i>el-Makâsidü’l-hasene</i>’de şöyle denildiği kaydedilir: Âdem (a.s.)’ın evlâdlarından ilk<br/>
olarak saçı sakalı ağaran İbrahim (a.s.)’dır. İbrahim (a.s.) “Ya Rab! Bu nedir?” diye<br/>sorunca Allah Teâlâ “Bu, dünyada vakar, ağır başlılık ve saygınlık; âhirette ise nurdur”<br/>buyurmuştur. Bunun üzerine İbrahim (a.s.) “Nûrumu ve vakarımı artır” diye duâ etmiştir.<br/>Hadisi şerifte şöyle vârid olmuştur: <i>“Elbette Allah Teâlâ saçı sakalı ağarmayan<br/>ihtiyarı sevmez.</i>”<a href="">[91]</a><br/>
<b>Kevâşî</b>’de der ki, burada “uyarıcı” ile kişinin âhirete intikal ve irtihâlini bildiren her<br/>
şey murâd edilebilir. Artık bu uyarıcı geldiğinde uyanık olunmalıdır. Bundan dolayı<br/>usulcüler der ki <b>İmam-ı Muhammed</b>’in iki kavlinden sahih olanı, haccın geniş zaman<br/>opsiyonlu, yâni ertelenebilir bir görev olduğudur. Ancak ertelendiği zaman (hastalık,<br/>fakirlik, ölüm gibi sebeplerle) haccın kaçırılması zann-ı galip ise bu durumda<br/>ertelenmez; böyle bir kimse derhal hac yapmalıdır. Ölürse bir günah yoktur. Ancak<br/>ertelediği takdirde haccın kaçacağı emareleri zâhir olur; kalbi de buna kanâat ederse<br/>ertelemesi helal değildir. Bu durumda zaman daralmış olur. Delil de bu istikamettedir.<br/>Zira başka bir delil yoksa kalp delili ile amel etmek vaciptir. <i>Muvazzah</i>’ta şöyle geçer:<br/>Cehennemlikler feryat ederler, çığlık atarlar ve derler ki: “Ey Rabbimiz, bizi dünyaya<br/>
