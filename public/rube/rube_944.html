<a name=945></a><img src="RuhulBeyan-945_1.jpg"/><br/>
<img src="RuhulBeyan-945_2.jpg"/><br/>
<img src="RuhulBeyan-945_3.jpg"/><br/>
<img src="RuhulBeyan-945_4.jpg"/><br/>
“Bu söylediğiniz Kur’ân’ın emrine aykırıdır. Çünkü Kur’ân mutlak olarak sıla-i<br/>
rahmi, yani akraba ile ilgiyi devam ettirmeyi emrediyor” diyecek olursan cevap olarak<br/>deriz ki: “Bu söylediğimiz Kur’ân’ın emrine uygundur. Çünkü Kur’ân’da <i><b>“Eğer annen<br/>ve baban, hakkında bilgin olmayan bir şeyi bana ortak koşman için çabalıyorlarsa<br/>onlara itâat etme!”</b></i> (Lokman, 31/15) buyurulmaktadır. Senin şakâvetine; yani<br/>Allah’dan uzak kalmana sebep olacak kimse akraban bile olsa ondan ilgini kesmen<br/>lâzımdır.<br/>
<i>Cenâb-ı Hak’tan gâfil olan bin akraba,<br/>Olsun bir Hak dostunun yoluna fedâ.</i><br/>
Ağyârdan ilgini kes. Peygamberlerin ve onların yolunda olanların izinden git. Allah<br/>
dostu İbrâhîm (a.s.) Allah’dan gayrılarını kastederek: <i><b>“Âlemlerin rabbi müstesna,<br/>onların hepsi bana düşmandırlar.”</b></i> (eş-Şuarâ, 26/77) demiştir. Zarûrî bir özür<br/>bulunmaksızın kâfirlerle beraber yemek, onları dost edinmek cümlesindendir.<br/>
Bir de zamanımızın sefihlerinin dedikleri gibi kâfirlere “çelebi” diye hitap etmek,<br/>
çirkin sözlerdendir. Çünkü “çelebi” demek, Çeleb’e mensûb demektir. Çeleb (eski<br/>Türkçe’de Çalab) Allah’ın ismidir. Kâfirler ise nûra değil; nâra, yani ateşe mensûb<br/>kimselerdir. Onların Allah’a nisbet edilmesi nasıl doğru olabilir? Bundan Allah’a<br/>sığınırız.<br/>
<i> </i><br/>
<b>30. Herkesin, iyilik olarak yaptıklarını da kötülük olarak yaptıklarını da</b><br/>
<b>karşısında hazır bulduğu günde, <i>(insan) </i></b><b>isteyecek ki kötülükleri ile kendisi<br/>arasında uzun bir mesâfe bulunsun. Allah, kendisine karşı <i>(gelmekten) </i></b><b>sizi<br/>sakındırıyor. Allah kullarına çok şefkatlidir.</b><br/>
<i>“Hatırlayın o günü ki”,</i> yani kıyâmet <i>gününde “herkes ne hayır yaptıysa onu</i><br/>
<i>karşısında hazırlanmış bulacak.”</i> Burada “herkes”ten murad, mükellef bulunan herkes<br/>demektir. Allah’ın emri ile herkesin yaptığı gözü önünde hazırlanmış olur. Herkes<br/>yaptığı kötülüğü de önünde hazırlanmış olarak bulur. Burada asıl konu, Allah’ın emriyle<br/>bir hazırlama fiilinin varlığıdır. Ancak Allah tarafından kabul görecek şeyin hayır fiili<br/>olduğunu hissettirmek için, hazırlama işi hayırla birlikte zikredilmiştir. Kulun işlediği<br/>şer fiillerin de kendisine gösterilmek üzere hazırlanması teşrîî hikmetin<br/>gereklerindendir; yani şerîatta bunlar neden yasaklanmışsa onları bildirmek içindir.<br/>
