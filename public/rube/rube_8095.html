<a name=8096></a>kalbini ve dînini öfkenin hükümranlığından, şehvetin pençesinden, nefsin hîlesinden ve<br/>şeytanın aldatmasından koruyandır. Kişi her an tehlikeli bir uçurumun kenarındadır. (bk.<br/>et-Tevbe, 9/109) Cehennemi gerektiren bu tehlikeler, insanı her taraftan kuşatmış<br/>durumdadır. Bütün bunlar şerîatın tebliğcisi olan Peygamberimiz (s.a.) tarafından beyan<br/>edilmiş olup bilinmektedir. Artık kul, helâke düşüren bu durumları bertaraf edip nefsini<br/>ıslah ederek ve ilâhî ahlâkla ahlâklanarak kurtuluş sebeplerini elde etmeye bakmalıdır.<br/>Zîrâ nefis azgındır; insanı zarar, ziyân ve iflâsa götürür.<br/>
Bir defasında Rasûlulllah (s.a.):<i> “Müflis kimdir biliyor musunuz?” </i>diye sordu.<br/>
Ashâb-ı kirâm:<i> </i>“Bizim aramızda müflis parası ve malı olmayan kişidir” dediler.<br/>Rasûlullah (s.a.):<i> “Şüphesiz ki ümmetimin müflisi şu kimsedir ki o, kıyâmet günü<br/>namaz, oruç ve zekât sevabıyla gelir. Fakat şuna sövmüş, buna zina isnad ve iftirâsı<br/>yapmış, şunun malını yeyip bunun kanını dökmüş, şunu dövmüştür. Bu sebeple<br/>iyiliklerinin sevabı şuna buna verilir. Üzerindeki kul hakları bitmeden sevapları<br/>biter. Neticede hak sahiplerinin günahları kendisine yükletilip sonra da cehenneme<br/>atılır” </i>buyurdular.<a href="RuhulBeyans.html#8098">[129]</a><br/>
Akıllı insan, nefsiyle baş başa kalmamalıdır. Zîrâ nefse olan gazaptan dolayı kişiye<br/>
bir azap gelirse, bu kimse işini üstlenecek bir dost, kendisine yardım edecek bir<br/>yardımcı ve kaçıp gideceği bir sığınak bulamaz. İşte yüz çevirenlerin hâli budur. Şâirin<br/>ifâdesiyle:<br/>
<i>Hayatını boşa geçirip iş görmeyen,<br/>Göç davulu çaldığında yükünü hazırlamayan kimse utanacaktır.</i><br/>
Tebliğ ve irşâdı kabul edip çağrıya uyanların hâline gelince Allah Teâlâ onları<br/>
kıyâmet günü korktuklarından emin kılacaktır.<br/>
<i>“Biz insana katımızdan” </i>tarafımızdan<i> “bir rahmet,” </i>sağlık, zenginlik ve güven<br/>
<i>“tattırdığımız zaman ona sevinir,”</i> şımarır. <b>Kâşifî</b> şöyle demiştir: Ondan hoşlanır ve<br/>mutlu olur. Bil ki dünya nimeti her ne kadar dünyada çok büyük de olsa âhiret<br/>mutlulukları karşısında denize nisbetle bir damla gibidir. Bunun için bu nimetlerin<br/>verilmesine “izâka/tattırma” ifâdesi kullanılmıştır. İşte insan bu kadar basit ve değersiz<br/>olan nimete bile sahip olunca sevinir, şımarır, kendini beğenir, kibirlenip büyüklenir.<br/>Bütün güzellikleri elde edip maksadına nâil olduğunu ve mutluluklar köşküne girdiğini<br/>sanır. Bunun için de âhiret mutluluklarına olan inancı zayıflar. Böyle olmasaydı bâkî ve<br/>ebedî olanı fânî ve geçici olana tercih ederdi. Çünkü fânî olan hem az, hem de çanak<br/>çömlek gibidir. Bâkî olan ise hem çok hem de altın gibidir.<br/>
Şâir şöyle der:<br/>
<i>Eğer devlet kuşu/talih hümâsı tuzağımıza düşerse,<br/>Himmetimizin yüceliğinden dolayı onu serbest bırakırız.”</i><br/>
