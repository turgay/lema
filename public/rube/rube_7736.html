<a name=7737></a>üzere bakanı da, şehvet arzusuyla gözünü harama uzatanı da bilir.<br/>
<b>Ebu Ca’fer Nîsâbûrî</b> (k.s.) de şöyle diyor: Ârifin zinâsı, şehvetle bakmaktır.<br/><b>İmam Kuşeyrî</b> (r.h.) şu izahta bulunur:<br/>Muhibbânın gözlerinin hiyâneti şudur: Münâcât vakitlerinde uykuyu yanına koyarlar.<br/>
Nitekim Zebur’da şöyle gelmiştir: Benim muhabbetim iddiâsında bulunup da gece<br/>olunca gözü uykuya dalan kimse yalan söyler.<br/>
<i>Kimin uyursa gözleri, bulamaz asla bizleri.<br/></i>Bir başka şâir şöyle der:<br/>
<i>Uykunun âşıkın gözüyle işi ne?<br/>Onun gözü mum gibi yaş akıtır<br/>Âşıkların gözlerinde uyku yoktur;<br/>O gözler bir an bile yaşsız kalmaz</i><br/>
İster hayırlı olsun ister şerli olsun Allah <i>“kalplerin gizlediği”</i> bütün sırları, bütün<br/>
gizli düşünceleri <i>“bilir.”</i><br/>
Bütün bunlardan anlaşılan odur ki, Allah Teâlâ zâhirî âzâlarla yapılanları bildiği gibi<br/>
kalbî fiilleri de en iyi şekilde bilmektedir. Çünkü zâhirî âzâlarla yapılan fiillerin en<br/>gizlisi olan “göz hâinliği” bile O’nun mâlûmu olursa, Cenâb-ı Hakk’ın diğer zâhirî<br/>fiilleri bilmesi tabîî ki daha evlâ olur.<br/>
Bir hâkim bu denli bilgi sâhibi olursa, suçluların ondan o kadar korkup çekinmesi<br/>
gerekir. İşte <i>“Allah gözlerin hâinliğini ... bilir”</i> âyet-i celîlesi, korkutma emrini niçin<br/>verdiğini kuvvetli bir şekilde göstermiş olmaktadır.<br/>
<i>et-Te’vîlâtü’n-Necmiyye</i>’de âyetin ikinci kısmının işârî tefsiri sadedinde der ki: “Ve<br/>
kalplerin gizlediğini” yâni nefsin neler temennî ettiğini, kalbin neleri güzel bulduğunu ve<br/>ruhun nelere rağbet ettiğini bilir. Hak Teâlâ bunların hepsinden haberdârdır. Mürid,<br/>(mâsivâ) alâka ve sevgisinden uzaklaşmadıkça bunlarda kalakalır.<br/>
Bazıları derler ki: Kişinin göğsündeki hâinlik, kendisi hakkında “hakikat”<br/>
hükümlerinin cârî olacağı ve bast (ferahlama-rahatlama) âleminin, kendisine sonradan<br/>açılacağı kabz (daralma) makamını geçememesidir. Allah Teâlâ “gözlerin hıyânetinden<br/>ve kalplerin gizledikleri”nden bahsederek bunların hiçbirinin kendisine gizli<br/>kalmayacağını beyan ediyor. Şöyle ki:<br/>
Göz, kalbin kapılarından biridir. Göz, kalbin haz alacağı bir şey gördüğünde, nefis<br/>
onu bilir ve ondan haz almak ister. Kalbden de göze doğru bir kapı vardır. Bu kapı,<br/>altındaki nefsânî kıpırtıların hareketini göze iletir ve onun baktığında belli bir nasip<br/>alacağı birtakım şeylere bakmasını sağlar. Bu kesin olduğuna göre, “gözlerin<br/>hâinliği”nin “kalplerin gizlediği” şeye bağlı olduğu ortaya çıkar.<br/>
Şayet ârif nefsini tanımışsa, uzun riyâzatlarla onu zayıflatıp birçok mücâhedelerle onu<br/>
temizlemişse; ayrıca onu ilâhî korku ve şer’î edep yularıyla dizginlemişse o takdirde<br/>nefis hazlarından arınmış olur. Ancak “sırrındaki şehvet”e ilgi üzere yaratılış bâki kalır<br/>
