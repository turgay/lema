<a name=4033></a><i>Artık köpek varken tavşan uykusuna dalmak hatâdır.<br/>Zâten korkan adamın gözüne uyku girer mi?<br/>O balık bir hayli zahmetler çekti, fakat sonunda<br/>Emniyet ve âfiyet makamına yetişti.<br/>Kendisini uçsuz bucaksız bir denize attı<br/>Ki hiçbir yandan kıyısı görünmez.<br/>Derken balıkçılar ağ getirdiler...<br/>Yarı akıllının neşesi bozuldu, ağzının tadı kaçtı.<br/>Dedi ki: Eyvahlar olsun.. Fırsatı kaçırdım,<br/>Nasıl oldu da o yol gösterene arkadaş olmadım?<br/>Fakat geçene acınmak hatâdır...<br/>Gitti mi gider! Onu anmanın hiçbir faydası yoktur!<br/>Öbür balık, o belâ çağında dedi ki,<br/>Aklının gölgesinden ayrı düştüğü zaman<br/>O, denize vardı, gamdan âzâd oldu.<br/>Ben öyle bir iyi arkadaştan ayrıldım.<br/>Artık onu düşünmeyeyim de kendime bir çare bulayım<br/>Şimdi kendimi ölü göstereyim ben...<br/>Suyun üstüne çıkayım; karnımı yukarı döndürüp<br/>Sırtımı suya çevireyim de öyle durayım<br/>Suda saman çöpü gibi akıp gideyim;<br/>Yüzme bilen balık gibi yüzmeyeyim!<br/>Kendimi ölmüş göstererek suya bırakıvereyim;<br/>“Ölümden önce ölmek, azaptan emin olmaktır!”<br/>Balık dediği gibi yaptı; sanki ölmüş gibi karnını yukarıya çevirdi.<br/>Su, onu bazan aşağıya alıyordu, bazan da yukarıya atıyordu.<br/>Tutmak isteyenlerin hepsi de hayıflanıyorlardı;<br/>“Yazık!” diyorlardı. “En iyi balık ölmüş!”<br/>Usta bir balıkçı onu tuttu;<br/>“Tüh, yazıklar olsun; ölmüş!” diye onu yere attı.<br/>Balık; sıçraya sıçraya gitti, gizlice kendini suya attı.<br/>O ahmak balıkçı ise, orada bocalayıp duruyordu.<br/>Derken, balıkçılar ağ attılar; balık ağ içinde kaldı.<br/>Böylece ahmaklık, onu ateşin üstüne attı.<br/>Ateş üstünde, bir tavanın içinde<br/>Ahmaklığı yüzünden kızarmaya mecbur oldu.<br/>O, yakıp kavuran ateşin harâreti ile yanıp yakılırken<br/>Akıl ona; “Sana bir korkutucu gelmedi mi?” diyordu.<br/>Ahmak balık; o işkencenin, o belanın içinde,<br/>Âhirette kâfirlerin diyecekleri gibi; “Evet, geldi!” diyordu.</i><br/>
