<a name=4560></a><i>Seni tesbih ederiz bizim ilmimiz yok<br/>Bize öğrettiğin ve ilham ettiğinden başka</i><br/>
<i>el-Kevâşî</i>’de şöyle der: “Âlimler rûhun ne olduğu konusunda ihtilaf ettiler. Ancak<br/>
kimse iddiâsını destekleyecek kesin bir delil ortaya koyamadı. Ne var ki ruh, bedenden<br/>ayrılınca insan ölür, bedenle birlikte bulunduğu müddetçe yaşar.”<br/>
Fakir (<b>Bursevî</b>) der ki: Ruh sultanî ve hayvânî olarak ikiye ayrılır. Bunlardan ilki<br/>
emir âlemindendir. Bedenden ayrılması sebebiyle buna mufârık/ayrılan da denir.<br/>Bedenle ilgisi yönlendirme ve tasarruf etme ilgisidir. Bu bedenin ölümüyle yok olmaz.<br/>Yok olan rûhun bedendeki tasarrufudur. Bu rûhun taayyün yeri dimağdır.<br/>
İkincisi olan hayvânî ruh halk âlemindendir. Buna kalb, akıl ve nefs de denir. Bu<br/>
bedenin tüm organlarına sirâyet etmiş vaziyettedir. Ancak onun gücü kandadır, kan onun<br/>en belirgin olduğu yerdir. Taayyün yeri ise kalbdir. Bu sultânî rûhun maddî bedenle<br/>alâka kurmasından sonra meydana gelir ve sultânî rûhun nurlarının bir yansımasıdır; fiil<br/>ve hareketlerin kaynağıdır.<br/>
Hayat, diri olan kişide ancak his, hareket, ilim, irâde ve benzerleri gibi rûhun eserleri<br/>
vâsıtasıyla bilinen, gaybî, insanlara kapalı olan bir şeydir. Bu ruh insanlarda<br/>bulunmasaydı, onlardan değişik eserler sâdır olmazdı. Çünkü o zâta nisbetle sıfat<br/>gibidir.<br/>
İlâhî fiillerin zâtın sıfatla birleşmesine dayanması gibi, insanın fiilleri de sultânî rûhun<br/>
hayvânî ruhla birleşmesinden ortaya çıkar. Yine ilâhî kemâlî sıfatlar, bu fiil ve eserlerin<br/>meydana gelmesinden önce zât-ı ahadiyyetin gaybının bâtınında olduğu gibi bu hayvânî<br/>ruh da bedenle alâkalanmasından önce bilkuvve sultânî rûhun bâtınındadır. Eğer bu<br/>husûsu anladınsa Hz. Peygamber (s.a.)’in: “<i>Allah’ın velileri ölmezler, onlar bir<br/>dünyadan diğerine geçerler.</i>”<a href="RuhulBeyans.html#4564">[137]</a> hadîsinin mânâsına vâkıf oldun demektir. Çünkü<br/>intikal; yâni bir dünyadan diğerine geçmek tam fenâ hâlinde insilâh; yâni rûhun sıyrılıp<br/>çıkması gibidir.<br/>
Rûhun beş hâli vardır:<br/><b>1-</b> Yokluk adem hâli. Allah şöyle buyurur: “<i><b>İnsanın üzerinden, henüz kendisinin</b></i><br/>
<i><b>anılan bir şey olmadığı uzun bir süre geçmedi mi?</b></i>” (el-İnsan, 76/1).<br/>
<b>2-</b> Ruhlar âlemindeki varlık hâli. Allah şöyle buyurur: “<i>Ruhları cesedlerden iki bin</i><br/>
<i>yıl önce yarattım.</i>”<a href="RuhulBeyans.html#4564">[138]</a><br/>
<b>3-</b> Rûhun bedenle alâkalanması hâli. Allah şöyle buyurur: “<i><b>Ona rûhumdan</b></i><br/>
<i><b>üflediğim zaman.</b></i>” (el-Hicr, 15/29)<br/>
<b>4- </b>Rûhun bedenden ayrılma hâli. Allah şöyle buyurur: “<i><b>Her nefis ölümü tadacaktır</b></i>.”<br/>
(el-Ankebût, 29/57)<br/>
<b>5- </b>Rûhun tekrar bedene iâde edilme hâli. Allah şöyle buyurur: “<i><b>Biz onu yine ilk</b></i><br/>
<i><b>durumuna sokacağız</b></i>.” (Tâhâ, 20/21)<br/>
Yokluk hâlinin faydası, kendi nefsinin hâdis ve yaratanını kadîm olarak<br/>
