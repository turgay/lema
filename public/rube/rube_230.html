<a name=231></a>İşlediğimiz bütün sâlih ameller, ancak Allah’ın bize tevfîki, fazlı ve rahmeti iledir.<br/>
Yaptığımız bütün fesâd ve zulümler tabîatımızın kötülüğündendir. Nitekim Cenâb-ı<br/>Allah şöyle buyurmuştur: <i><b>“Sana ne iyilik gelirse Allah’tandır. Ne kötülük gelirse, o<br/>da nefsindendir.” </b></i>(en-Nisâ, 4/79)<br/>
Bizler fesâd ve zulme bulaşmamışsak, bu ancak Hakk’ın muhâfazası ve Rabbin<br/>
korumasıyla olmuştur. Çünkü O: <i><b>“Ancak Rabbimin merhamet ettiği müstesnâdır.”<br/></b></i>(Yûsuf, 12/53) buyurmaktadır.<br/>
Allah Teâlâ keremiyle bizi kulluğuna kabûl etmiş, bize hilâfet vazîfesini vermiş ve<br/>
hakkımızdaki hüsn-i inâyeti sebebiyle, kulluğundan kopup rahmetinden ümîd<br/>kesmememiz için meleklere: <i>“Ben sizin bilmediklerinizi bilirim.” </i>buyurmuştur.<br/>
İsti’dâdın bozulması büyük bir iştir. Onu tekrar eski hâline getirmek zordur. Hilâfet,<br/>
isti’dâd ve kabiliyete dayanır. Bu isti’dâd ve kabiliyet bizde bulunmakla beraber,<br/>meleklerde yoktur. Bu sebeble biz bu saâdetten gâfil olmayıp onu elde etmek için hakîkî<br/>mânâda gayret göstermeliyiz.<br/>
Melekler, melekî bir nazarla Âdem (a.s.)’ın yaratılmış, fakat henüz rûh üflenmemiş<br/>
cesedinin melekûtuna bakınca orada birbirine zıt dört unsuru ve bu zıt unsurların<br/>terkîbinden doğmuş beşerî, hayvânî en azgın sıfatları müşâhede ettiler. Nitekim onlar bu<br/>unsur ve sıfatları, Âdem (a.s.)’dan önce yaratılmış olan hayvanlarda ve zararlı azgın<br/>canlılarda da müşâhede etmişler; hatta yakından tanımışlardır. Dolayısıyla Âdem<br/>(a.s.)’ı gördüklerinde onun durumunu hayvanlarınki ile mukayese etmişlerdir. Bu<br/>melekler için gayb değildir. Fakat bizim için gaybdır. Çünkü biz his ile nazar ederiz. Bu<br/>yüzden melekût ehl-i his için gaybdır. İnsanlardan melekûtî bir nazarla bakıp melekleri<br/>ve melekût âleminde olanları görenler vardır. Nitekim Cenâb-ı Allah: <i><b>“Böylece biz<br/>İbrâhîm’e göklerin ve yerin melekûtunu (büyük ve hârikulâde varlıklarını)<br/>gösteriyoruz.”</b></i> (el-En’âm, 6/75) buyurmuştur. Başka bir âyet-i celîlede de: <i><b>“Göklerin<br/>ve yerin hükümranlığına, Allah’ın yarattığı her şeye ve ecellerinin yaklaşmış<br/>olabileceğine bakıp ibret almadılar mı?”</b></i> (el-A’râf, 7/185) buyurulmuştur. O takdirde<br/>insanlardan bu gibilere melekût gayb olmaz.<br/>
Gayb; insandan gâib olan; göremediği şeydir. Müşâhede ettiği; gördüğü ise şehâdettir.<br/>
Melekût, melekler için şehâdettir. Huzûr-i ilâhî onlar için de gaybdır. Çünkü onlar,<br/>huzûr-i ilâhiyyeye yükselemezler.<br/>
İnsan, duyular (mahsûs) âlemi olan âlem-i şehâdetten bir “sûret”; gayr-i mahsûs ve<br/>
gayb olan âlem-i melekûttan bir “rûh” ve nûr-i ilâhiyyenin feyzini kabûle müsâid bir<br/>“sır” taşır. Bunları terbiye etmek sûretiyle âlem-i şehâdetten melekût ve âlem-i gayba<br/>yükselir. Bu makamları sırasıyla geçip husûsiyetlerine dikkat ederek âlem-i melekûttan<br/>“gaybu’l-gayb” olan “âlem-i ceberût” ve “azamût”a terakkî eder. Nûr-i ilâhî ile cemâl<br/>ve celâl nûrlarını müşâhede eder. Dolayısıyla gaybı ve şehâdeti bilerek Hakk’ın<br/>hilâfetine lâyık olur. Nitekim âyet-i celîlede: <i><b>“O gaybı bilendir. Kendi görünmez,<br/>bilgisini kimseye göstermez. Ancak râzı olduğu elçilere gösterir.”</b></i> (el-Cinn, 72/26-<br/>27) buyurulmuştur. İşte bu, insanın isti’dâdında var olan fakat, Allah’ın bilip meleklerin<br/>
