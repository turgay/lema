<a name=5993></a>“Zindanların en darı zıtların bir arada olmasıdır.” denilmiştir.<br/><i>İnsânü’l-uyûn</i>’da belirtildiği gibi ‘Onu bir ihtiyarla evlendireceğim’ dediği de<br/>
söylenmiştir. Ya da onu yaşıtlarına hizmete mecbur edeceğim. Yahut onu<br/>hizmetimden/huzurumdan süreceğim. Nitekim <i>et-Te’vîlât’</i>ta şöyle der: “Huzurumdan<br/>kovmakla, rızâ ve kabûl bakımından onu gözümden düşürmekle azâb edeceğim.”<br/>
<i>el-Es’iletü’l-Müfhıme’</i>de der ki: “Hiç bir şeyle mükellef olmayan için bir kuşa bu<br/>
tehdîdin yapılmasının mânâsı nedir? Cevap: Bu tehdîd, te’dîb için olan cezâ ile<br/>tehdîddir. Hayvan ve sabî çocuk gibi mükellef olmayan da te’dîb edilebilir. Hüdhüdün<br/>Süleyman (a.s.)’a itâat etmesi gerekiyordu. Bunu terk ettiği için de te’dîbi hak etti.”<br/>
<i>et-Te’vîlât</i>’ta der ki: “Âyet işâret etmektedir ki Süleyman (a.s.) zamanında kuşlar da<br/>
sorumluluk taşıyorlardı. Onların, Süleyman (a.s.)’ın emrine verilen hayvanların,<br/>cinlerin ve şeytanların her birinin kendi hallerine uygun mükellefiyetleri vardı. Emirleri<br/>ve yasakları kabul konusunda insanın durumları gibi onların da anlayış, idrak ve halleri<br/>vardı. İşte bunlar Süleyman (a.s.)’a mûcize olarak verilmişti.”<br/>
“<i>Ya da</i>” hemcinslerinin ibret alması veya artık neslinin devam etmemesi için “<i>onu</i><br/>
<i>boğazlayacağım.</i>”<br/>
<i>et-Te’vîlât’</i>ta der ki: “Ya da şiddetli bir azâb içinde onu boğazlayacağım.”<br/>
“<img src="RuhulBeyan-5993_1.jpg"/>in asıl mânâsı, hayvanın boğazını ikiye ayırmaktır.<br/>
“<i>Yahut da bana</i>” mâzeretini belirten “<i>açık bir delil getirecek!</i>” Yahut bana,<br/>
kaybolmasının sebebini belirten apaçık bir hüccetle gelecek.<br/>
Âyet işâret etmektedir ki hükümranlığın/memleketin korunması, siyasetin kemâli ve<br/>
adâletin kemâli ile mümkündür. Dolayısıyla suçluları cezâlandırmaktan vazgeçilmemeli,<br/>araştırıldıktan sonra açık özrü olanlar kabûl edilmelidir.<br/>
Âyetteki yemin, aslında ilk ikisinden birisi üzerinedir. Üçüncüsü buna dâhil değildir.<br/>
Dolayısıyla “<i>ya da</i>” lafzı, ilk ikisinde muhayyerlik için, üçüncüsünde ise onunla diğer<br/>ikisini birbirinden uzaklaştırmak içindir.<br/>
Hikâye edilir ki Süleyman (a.s.), Beytü’l-makdis’in inşâsını tamamlayınca hac<br/>
yolculuğuna çıktı. Harem’de dilediği kadar kaldı. Orada kaldığı sürece her gün beş bin<br/>deve, beş bin sığır ve yirmi bin koyun kurban etti. Sonra Yemen’e sefere karar verdi.<br/>Süheyl yıldızı istikametinde bir sabah Mekke’den çıktı. Zeval vakti Yemen’in San’â<br/>şehrine ulaştı. Burası Harem’e bir aylık yoldur. Yeşilliği hoşuna giden güzel bir yer<br/>gördü. Namaz kılmak için oraya indi, fakat su bulamadı.<br/>
Hüdhüd onun su rehberi idi. Yerin altındaki suyu, cam bardaktakini görür gibi<br/>
görürdü. Yakınlığını ve uzaklığını bilir, gagasıyla suyun olduğu yeri eşerek gösterirdi.<br/>Sonra şeytanlar gelir, tıpkı kesilen hayvanın derisini yüzer gibi yeri kazarlar ve suyu<br/>çıkarırlardı. İşte Süleyman (a.s.) hüdhüd kuşunu bunun için aramıştı. Ona ya bir tuzak<br/>kurulmuş ya da toprak altında kalmıştı. Süleyman (a.s.) onu göremiyordu. Çünkü kader<br/>gelip çatınca, göz görmez olur.<br/>
Süleyman (a.s.) konaklayınca hüdhüd, arâziye bakmak için göğe yükselmiş, o sırada<br/>
havada “Anfîr” isimli başka bir hüdhüd görmüş, onun yanına süzülmüştü. O hüdhüde<br/>
