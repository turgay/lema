<a name=1935></a><img src="RuhulBeyan-1935_1.jpg"/><br/>
<i>“Allahım, benim Seni hakkıyle senâ etmeye gücüm yetmez. Sen ancak kendi nefsini<br/>senâ ettiğin gibisin.”</i><a href="RuhulBeyans.html#1937">[85] </a>Yunus (a.s.) denizin dibinde balığın karnında imtihan<br/>olunurken <i>“Senden başka ilah yoktur, Seni tesbîh ederim, ben zâlimlerden oldum.”<br/></i>dedi. İkisi de Allah’a, “Sen” diye hitab etti. İnsan karşısındakine böyle hitab eder. Şayet<br/>Allah bir mekânda bulunsaydı peygamberlerinin O’na, farklı farklı yerlerde “Sen” diye<br/>hitab etmeleri doğru olmazdı. İşte bunlar, Allah’ın mekândan münezzeh olduğuna delalet<br/>eder.”<br/>
<i>“Sizin gizlinizi, açığınızı”</i> gizli konuşmalarınızı da açık konuşmalarınızı da “bilir.”<br/><i>“Ne kazandığınızı da” </i>yani bir fayda temin etmek veya bir zararı defetmek için<br/>
kalplerinizden geçirdiklerinizi de organlarınızla yaptıklarınızı da <i>“bilir.” </i>Ona göre de<br/>amellerinizin karşılığını hayır işlemişseniz hayır, şer işlemişseniz şer olarak verir.<br/>
<i>et-Te’vîlâtü’n-necmiyye</i>’de şöyle denilmiştir:<br/><i>“O, göklerde”</i> vücud göklerinde <i>“ve yerde”</i> nefislerin arzında <i>“tek Allah’tır.”<br/>“Sizin gizlinizi bilir”, </i>iç âleminize konulan sırra vakıftır. O da hilafet sırrıdır ki ilâhî<br/>
feyzi kabul hususunda insan diğer canlılar arasında onunla ayrıcalık kazanmıştır. <i>“Sizin<br/>açığınızı da bilir.”</i> Sizden zâhir olan hayvânî sıfatları, nefsânî halleri bilir.<br/>
<i>“Ve ne kazandığınızı da bilir.”</i> Gizli ve açık istidâdınızı kullanarak ilâhî emir ve<br/>
yasaklarla muhatab olduğunuz vakit hayır ve şer olarak ne kazandığınızı bilir. Bu<br/>kazanma (kesb) de meleklere ve hayvanlara değil sadece insanlara has kılınmıştır.<br/>Melekler, hayvanî sıfatlardan hiçbir şey kazanamazlar. Hayvanların da melekî sıfatları<br/>kazanmaya güçleri yetmez.<br/>
İnsan ise bahsettiğimiz her iki sıfatta da tasarruf sâhibidir. Allah’ın ahlâkı ile<br/>
ahlâklanıp O’na yaklaşması mümkündür. Farzlarını hakkıyle edâ ederek, nafilelerle<br/>bağlılığını arttırarak ve yasaklarından kaçınarak, halkın en hayırlısı olabilir.<br/>
Yine aksi yönde amel edip şer işleyerek halkın en şerlisi de olabilir.”<br/><b>Vâiz Hüseyin el-Kâşifî</b> Farsça tefsirinde şöyle demiştir:<br/>“<i>Nakdü’n-nusûs’</i>da buyurulmuştur ki: İnsan aynadır. İki yüzü olan bir aynadır. Onun<br/>
bir yüzü rubûbiyyete mahsus olan şeyler tarafına, diğer yüzü ubûdiyyetin noksanlıkları<br/>tarafınadır. Rubûbiyyete mahsus olan şeyler cihetine bakacak olsan onu bütün<br/>varlıklardan büyük görürsün. Ubûdiyyetinin noksanlıkları cihetini dikkate alırsan<br/>cümleden hor, hakir ve çok küçük görür ve bilirsin.<br/>
<i>Kendimde senin vasıflarından bir eser bulduğum vakit<br/>Hâşâ ki benden daha iyi kimse olmaz<br/>Kendi hâlime baktığım demde ise<br/>Her iki cihanda benden beteri, kötüsü olmaz</i><br/>
Hak sübhânehû ve teâlâ şöyle buyurmuştur: Ben azîmüşşan hakîkatin hisselerinden<br/>
