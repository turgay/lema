<a name=5111></a><img src="RuhulBeyan-5111_1.jpg"/><br/>
<i>Bu topluluğa girmek için ehil olmak gerek; bu kelâmın sahibi<br/>(Hevâ ve heves) tuzağından uçan kuştan başkası değildir</i><br/>
Hadiste şöyle buyrulmuştur: <i>“Allâh’ın insanlardan ehilleri vardır. Kur’ân ehli,</i><br/>
<i>Allâh’ın ehlidirler.<a href="RuhulBeyans.html#5115">”</i>[143]<i> </i></a>Yâni seçkin dostlarıdır.<br/>
<b>İbn Mes’ûd</b> (r.a.) şöyle demiştir: “Rasûlullah (s.a.)’in ayrılık vakti yaklaştığında,<br/>
bizleri (mü’minlerin annesi) <b>Hz. Âişe</b> (r.a.)’ın hücre-i saadetlerinde topladı. Sonra bize<br/>baktı, gözleri doldu ve şöyle buyurdu: <i>“Merhaba, Allah size âfiyet versin. Allah size<br/>rahmet etsin. Size Allah’tan korkmanızı ve O’na itaat etmenizi tavsiye ederim. Ayrılık<br/>vakti yaklaştı. Allâh’a, Sidretü’l-müntehâya ve cennetü’l-me’vâya dönüş zamânı<br/>geldi. Beni, ehl-i beytimin erkekleri yıkasınlar. Dilerlerse üzerimdeki bu<br/>elbiselerimle ya da Yemen bezi ile kefenlesinler. Beni yıkayıp kefenledikten sonra şu<br/>odamda mezarımın karşısında bulunan sedire koyun, sonra bir müddet yanımdan<br/>çıkın. Namazımı ordularıyla beraber ilk önce dostum Cebrâil, sonra Mîkâil, sonra<br/>İsrâfil, sonra da ölüm meleği kılacaktır. Sonra yanıma grup grup girerek namazımı<br/>kılın.”</i><br/>
Orada bulunanlar, Rasûlullah (s.a.)’in ayrılık haberini duyunca feryad ederek<br/>
ağlaştılar ve şöyle dediler: “Ey Allâh’ın Rasûlü, sen Rabb’imizin nûru, topluluğumuzun<br/>ışığı ve işimizin sultânısın. Sen bizi bırakıp gittiğin zaman biz işlerimizi kime arz<br/>ederiz?”<br/>
Rasûlullah (s.a.) şöyle buyurdu: <i>“Sizi, aydınlık bir yol üzere bıraktım.</i> <i>Gecesi</i><br/>
<i>gündüzü gibi aydınlıktır. Size konuşan ve susan iki vâiz bıraktım. Konuşan vaiz<br/>Kur’an, Susan ise ölümdür.</i> <i>Bir müşkiliniz olduğu vakit hemen Kur’an’a ve sünnete<br/>müracaat edin. Kalpleriniz katılaştığı zaman ölülerin hallerinden ibret alarak<br/>yumuşatın.<a href="RuhulBeyans.html#5115">”</i>[144]</a><br/>
<b>Ebû Hüreyre</b> (r.a.)’ın Hz. Peygamber’den naklen şöyle dediği rivâyet edilmiştir:<br/>
<i>“Kim küçüklüğünde Kur’ân’ı öğrenirse, Kur’an onun etine ve kanına karışır. Kim de<br/>Kur’ân’ı ileri yaşlarda öğrenir, Kur’an ondan gider, fakat o Kur’ân’ı terk etmezse<br/>onun için iki kat ecir vardır.<a href="RuhulBeyans.html#5115">”</i>[145]<b> </b></a>Birincisinin hikmeti şudur: Küçüklükte kişinin kalbi<br/>meşgûliyetlerden boş olur. Kur’an boş bulduğu kalbe yerleşir.<br/>
Şâir der ki:<br/>
<i>Ben aşk nedir bilmeden onun sevgisi bana geldi,<br/>Boş bir kalbe rastladı ve orada yerleşti.<br/></i>İkincisine verilen iki kat ecir ise onu muhafaza etmesi ve kuşatmasındandır. Çünkü<br/>
Kur’ân’ı zorlukla okuyan kimseye iki ecir vardır.<a href="RuhulBeyans.html#5115">[146] </a>Birisi okuma ecri ve diğeri<br/>meşakkate katlanma ecri. <i>Şerhu’l-mesâbîh</i>’ta böyle denilmiştir.<br/>
