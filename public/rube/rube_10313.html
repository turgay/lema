<a name=10314></a><img src="flower_sep.jpg"/><br/>
<img src="RuhulBeyan-10314_2.jpg"/><br/>
“firâş” kelimesi kullanılmakta ve <i><b>“O Rab ki, yeri sizin için bir döşek (firaş) göğü de<br/>(kubbemsi) bir tavan yaptı”</b></i> (el-Bakara 2/22) buyurulmaktadır.<br/>
<b>İbni Şeyh</b> “el-Mihad” kelimesinin masdar olduğunu söyler. Buna göre âyetin mânâsı<br/>
şöyle olmuş olur: Biz yeryüzünü kişinin yere sermiş olduğu sergi ve yaygı üzerinde öte<br/>beriye gittiği gibi onların gezip dolaşmaları için yayılmış bir sergi kılmadık mı?<br/>
Diğer bir ifâdeyle “yoksa yeryüzünü size serilmiş bir yatak, ikamet ettiğiniz ve yer<br/>
değiştirdiğiniz bir mahal yapmadık mı?”<br/>
“Mihâd”ın, “beşik” anlamındaki “mehd” kelimesinin çoğulu olabileceğini söyleyenler<br/>
de olmuştur. Bu takdirde kelimenin çoğul olarak getirilmesi yeryüzünün üzerinde kimi<br/>yerlerin köy, kimi yerlerin yerleşim birimleri, beldeler, kimi yerlerin de başka biçimde<br/>olmasından veya yeryüzünün çeşitli maksadlarla kullanılmasından dolayıdır. Söz gelimi<br/>yerkürenin bir kısmı tarla, bir kısmı yerleşim birimleri diğer bâzı kısımları da başka<br/>maksadlar için kullanılmaktadır. Bu âyet-i kerîme “beşik” anlamına “mehden” şeklinde<br/>tekil olarak da okunmuştur. Bu kırâata göre yeryüzü, çocuğun yatmış olduğu beşiğe<br/>benzetilmiş olur. Bilindiği üzere beşik çocuk için hazırlanan ve üzerinde uyuduğu<br/>döşektir. Dolayısıyla kelime burada “masdar” olmak üzere “hazırlanmış” anlamında<br/>kullanılmıştır.<br/>
<b>7. Dağları da birer kazık yapmadık mı?<br/></b>Dağların yeryüzü için birer kazık yapılması, yeryüzünün sakin durup, üzerindekilerin<br/>
sallanmaması amacıyla sağlam bir şekilde tesbit edilip, yere çakılması anlamındadır.<br/>Zira yeryüzü suyun üzerinde sallanıp duruyordu. Şu halde dağların kazık yapılması tıpkı<br/>herhangi bir çadırın kazıklarla yere iyice çakılıp sallantıdan kurtarılması gibidir. Bu<br/>ifâde bir “teşbih-i beliğ” kabilindendir.<br/>
“Evtâd”, “veted” kelimesinin çoğuludur. Arapçada “veted”, ağaçtan yapılmış olan,<br/>
sallanıp hareket eden herhangi bir nesneyi yere çakıp sağlamlaştırmaya yarayan kazık<br/>demektir.<br/>
Burada “Allah Teâlâ’nın irâdesi ve kudreti yeryüzünü sağlamlaştırmaya yetmiyor<br/>
muydu da dağlar gibi bir kazığın yeryüzüne çakılmasına ihtiyaç duyuldu?” şeklinde bir<br/>tereddüd meydana gelecek olursa buna şöyle cevap verilir: Evet Allah’ın kudret ve<br/>irâdesi buna yeterlidir. Ancak Allah Teâlâ aynı zamanda sebeblerin de yaratıcısıdır. Bu,<br/>ise O’nun kudretinin mükemmelliğinden kaynaklanan bir unsurdur.<br/>
Bâzı âlimler âyette yer alan “evtâd” kelimesini gerçek anlamında kullanıp buna<br/>
seyyid, evliyâ, havassu’l-asfiyâ anlamı vermişlerdir. Gerçekten evliyâ, seyyidler ve has<br/>kullar yeryüzünde sâbit dağlar gibi varlık arzı bunlarla sâbit hale gelir.<br/>
<b>Ebû Said Harraz</b> (k.s.)’a “evtâd” ve “ebdâl”den hangisinin daha üstün olduğu<br/>
