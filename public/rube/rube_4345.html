<a name=4346></a><img src="RuhulBeyan-4346_1.jpg"/><br/>
<img src="RuhulBeyan-4346_2.jpg"/><br/>
<img src="RuhulBeyan-4346_3.jpg"/><br/>
sakındırmak ve diğer hayır işleri için insanlarla ihtilat etmeye mecbur kalırsa <i>“Allah”<br/></i>yapmaya mecbur kaldıkları şeyler için <i>“çok bağışlayan,” </i>tâlibleri gayelerine<br/>ulaştırmak sûretiyle onlar için <i>“pek esirgeyendir.”</i><br/>
Bilesin ki zaruret durumları istisna edilmiştir. Bundan dolayı <i>et-Tehzîb</i>’de der ki:<br/>
“Şâyet hasta bir kimse hakkında kan ve bevl içmekle ancak şifa bulacağı söylense ve<br/>onun yerine başka bir şey de bulunamasa, böyle bir hastanın kan ve bevl içmesi<br/>caizdir.”<br/>
Bazıları sahasında uzman olmak şartıyla gayr-i müslim tabiblerle istişâre etmenin câiz<br/>
olacağını söylemişlerdir. Nitekim <i>İnsânü’l-uyûn</i>’da böyle denilmektedir. Fakat bundan<br/>da kaçınmak daha iyidir. Çünkü mü’min Allah’ın dostu, kafir ise Allah’ın düşmanıdır.<br/>Allah’ın dostunun düşmanından göreceği bir hayır olamaz. Dolayısıyla hastanın kendi<br/>cinsinden vukuf sâhibi ve tecrübeli kimselere başvurmalıdır.<br/>
<b>Sâib</b> der ki:<br/>
<i>Dertsiz olanlardan kendi derdine ilaç aramak şuna benzer;<br/>Diken batan kimsenin akrebin zehirli iğnesiyle çıkarmasına</i><br/>
<i>el-Eşbâh</i>’ta der ki: İki görüşten birine göre hastanın necis şeylerle ve şarapla<br/>
tedavisine ruhsat verilmiştir. <b>Kâdîhan</b>, bunun caiz olmadığı görüşünü tercih etmiştir.<br/>Boğazda tıkanan lokmanın şarapla kaydırılması ittifakla câizdir. Tabibin hastanın avret<br/>yerlerine, ön ve arka mahalline bakması mübahtır.<br/>
Fakih <b>Ebü’l-Leys </b>(r.h.) der ki: “İnsanın, kendi bedenine zarar verecek şeyleri bilecek<br/>
kadar tıb ilmini öğrenmesi müstehabtır.”<br/>
<b>Ali </b>(r.a.)’dan rivâyet edildiğine göre o, şöyle demiştir: “Sığır eti hastalık, sütü şifa,<br/>
yağı devadır.” Allah Rasulü (s.a.)’in hanımları için sığır kurban ettiği sahih rivâyetlerde<br/>gelmiştir. <b>Halîmî</b> der ki: “Bunun sebebi, Hicaz’ın havasının kurak, sığır etinin kuru, süt<br/>ve yağının ise rutubetli olmasından dolayıdır.” Sanki o, bu hükmü o bölgeye tahsis<br/>etmiştir. Bu güzel bir te’vildir. Aksi halde Rasûlullah (s.a.) hastalık sebebi olan bir<br/>şeyle Allah’a takarrubda bulunmaz. Dolayısıyla O bunu sadece sığır eti hakkında<br/>söylemiştir. Nitekim diğer bir hadiste şöyle buyurmuştur: “<i>Size sığırın süt ve yağını<br/>tavsiye ederim. Etlerini yemekten sakının. Çünkü sığırın süt ve yağı deva, etleri ise<br/>hastalık sebebidir</i>.”<a href="RuhulBeyans.html#4350">[215]</a> Bu onun etinin kuru olmasından dolayıdır. Bu hadisin başka bir<br/>izahı da şöyledir: Rasûlullah (s.a.)’in sığır kurban etmesi ya caiz olduğunu beyan etmek<br/>ya da o sırada başka kurban edecek hayvan bulunmadığı içindir. <b>İmam Sehâvî</b>’nin <i>el-<br/>Makâsıdü’l-hasene</i> adlı eserinde böyle geçmektedir.<br/>
<i> </i><br/>
