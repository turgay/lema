<a name=9604></a><img src="RuhulBeyan-9604_1.jpg"/><br/>
<img src="RuhulBeyan-9604_2.jpg"/><br/>
<img src="RuhulBeyan-9604_3.jpg"/><br/>
ilimlerden Allah’ın semavî rızıklarının hazineleri, kulların havâssı için saklanmış olup<br/>Cenab-ı Hak onları dilediği yönden rızıklandırmaktadır. Yenilen içilenlerden, giyilen<br/>giysilerden, ulaşım ve savaşlarda kullanılan ve katırlardan saklanmış yeryüzü hazineleri<br/>de Allah’ındır ki, kullarının avamı için saklanmıştır. Hiç beklemedikleri yönden onları<br/>rızıklandırmaktadır. Ancak münâfıklar kendi kabiliyetlerini bozdukları, hiç nurları<br/>bulunmadığı ve karanlık yönlerinin üstün gelmesi dolayısıyla ilahî sırları, Rabbânî<br/>irşadları ve uyarmaları anlayacak durumda değillerdir.<br/>
<b>8. Onlar: Andolsun, eğer Medine’ye dönersek, üstün olan, zayıf olanı oradan</b><br/>
<b>mutlaka çıkaracaktır, diyorlardı. Halbuki asıl üstünlük, ancak Allah’ın,<br/>Peygamberinin ve müminlerindir. Fakat münâfıklar bunu bilmezler.</b><br/>
<i>“Onlar: Andolsun, eğer Medine’ye dönersek, üstün olan, zayıf olanı oradan</i><br/>
<i>mutlaka çıkaracaktır, diyorlardı.” </i>Rivâyet edildiğine göre Rasûlullah (s.a.) Huzâa<br/>kabilesinin bir kolu olan Mustalık oğulları ile Kadid denilen bölgede bir su olan<br/>Müreysî denilen yerde savaş için karşılaştığında, onları büyük bir yenilgiye uğratmış,<br/>onlardan bazıları öldürülmüş, ganîmet olarak iki bin deve, beş bin koyun elde edilmiş<br/>ve ikiyüz veya daha fazla âile esir edilmişti. Mustalık oğullarının reisi <b>Haris’in kızı<br/>Cüveyriye</b> de esirin arasında bulunuyordu. Peygamberimiz (s.a.) yirmi yaşında olan<br/>Cüveyriye’yi âzâd etmiş ve onunla evlenmişti.<br/>
Bu suyun başındaki kalabalık dolayısiyle, Hz. Ömer’e (r.a.) ücretle hizmet eden Saîd<br/>
b. Gifarî’nin (r.a.) oğlu Cahcâh atını sulamak için getirmiş ve münâfıkların başkanı<br/>Übey oğlu’nun yeminli işbirlikçisi olan Sinanü’l-Cühenî ile kavga etmişti. Cahcah (r.a.)<br/>muhâcirlerden, münâfık Sinan da ensardan yardım istemişlerdi. Muhâcirlerin<br/>yoksullarından olan Ciâl (r.a.) Cahcah’a yardım etmiş ve Sinan’ı tokatlamıştı. Münâfık<br/>Sinan reisleri olan İbn Übeyy’e şikâyet edince, İbn Übeyy, Cahcah’a (r.a.) Sen de mi<br/>buradasın? Biz Muhammed’e (s.a.) tokatlanmak için mi arkadaşlık ediyoruz? Yemin<br/>olsun ki, bizim ve onların benzerleri, şu darb-ı mesel gibidir: “Besle köpeğini yesin<br/>seni.” Ama yemin olsun ki, eğer bu yolculuktan Medine’ye dönersek, elbette üstün<br/>olanlar, zelil ve alçak olanları oradan çıkaracaktır. Üstün olanla kendisini, zelil olanla<br/>da müminleri kasdediyordu. Münâfıkların başının söylediği bu sözün bütün münâfıklara<br/>isnad edilmesi bu sözü onaylamalarından dolayıdır.<br/>
Sonra münâfıkların başı kendi adamlarına karşı sözüne şöyle devam etti: “Siz<br/>
kendinize ne yaptınız? Kendi yurdunuza onları soktunuz ve mallarınızı onlarla<br/>paylaştınız. İyi biliniz ki vallahi eğer siz Cial ve benzerlerine yiyeceklerinizin fazlasını<br/>vermeseydiniz sizin boyunlarınıza böyle çıkmazlar ve sizin yanınızdan hemen<br/>
