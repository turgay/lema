<a name=4932></a><i>“Benim ona başka ihtiyaçlarım da var.” </i>Yani ancak bu asâ ile gerçekleşecek olan,<br/>bedenî mücâhedeler ve nefsî riyâzatlarla kazanılan kemâlâttan maksadlarım vardır. Eğer<br/>nefisle mücahede eder, riyâzat yapar ve Rabbine yönelirse günahlar tâate dönüşür.<br/>Nitekim Allah Teâlâ tevbe edenlerin vasıfları hakkında: <i><b>“Allah onların kötülüklerini<br/>iyiliklere çevirir.”</b></i> (el-Furkân, 25/70) buyurmaktadır.<br/>
Eğer “Soru bilgi almak içindir. Oysa her şeyi bilen Allah için bu imkânsızdır. O halde<br/>
bu sorunun faydası nedir?” denilirse, şöyle cevap veririz: Değersiz bir şeyden, nefîs bir<br/>şey ortaya çıkarmak isteyen kimse, önce orada bulunanlara “Bu nedir?” diye sorar.<br/>Onlar da “Şudur” diye cevap verirler. Sonra o üstün sanatını ortaya koyar ve onlara ‘Şu<br/>kadar bundan alın’ der. Nitekim bir zırh ustası sana bir demir parçası gösterip ‘Bu<br/>nedir?” diye sorar. Sen de “Bu demir parçasından başka bir şey değil.” dersin. Aradan<br/>birkaç gün geçer ve aynı usta sana nefis örgülü bir zırh gösterip “İşte sana gösterdiğim<br/>demir parçası bu. Onu hayret verici sanatım ve güzel örgüm ile bu hâle soktum.” der.<br/>İşte Allah Teâlâ da aynı şekilde asâdan yüce âyetlerini (mûcizeleri) göstermek isteyince<br/>önce Hz. Mûsâ (a.s.)’ a: “Bu elindeki şeyin hakîkâti, zararı ve faydası olmayan odundan<br/>başka bir şey değil midir?” diye sormuş, sonra da onu büyük bir yılana çevirip onunla<br/>kudretinin büyüklüğüne, hikmetlerinin sonsuzluğuna dikkat çekmiştir.<br/>
<b>Kâşifî</b> der ki: “Âyetteki soru, uyarı içermektedir. Yâni “Hazır ol ki hayret verici<br/>
mûcizelerimizi göreceksin.” demektir.<br/>
<i>et-Te’vîlât</i>’ta şöyle der: “Mûsâ (a.s.), asânın kendi bildiğinden başka Allah katında<br/>
başka bir hakîkati ve ismi olduğunu bilmesi için uyarılmak sûretiyle bu soruyla imtihan<br/>olunmuştur. Aslında Mûsâ (a.s.) nefsine dayanarak “<i>Bu benim asâm</i>” demek yerine,<br/>bunun ilmini Allâh’a havale edip “Sen daha iyi bilirsin ya Rab!” demeliydi. Mûsâ (a.s.)<br/>nefsine dayanıp “<i>Bu benim asâm</i>” deyince sanki ona şöyle denildi: ‘Bu cevâbında iki<br/>hatan var. Birincisi bu nesneyi asâ olarak isimlendirmede, ikincisi de asâyı nefsine izâfe<br/>etmekte. Halbuki o benim ejderhamdır, senin asân değil.’<br/>
Eğer “Allah, Mûsâ (a.s.)’a böyle bir soru sorarken niçin Hz. Muhammed (a.s.)’a<br/>
böyle bir soru sorulmamıştır.” denilecek olursa, şöyle cevap veririz: Allah<br/>Peygamberimiz (a.s.)’a: <i><b>“Bunun üzerine, Allah kuluna vahyettiğini vahyetti.”</b></i> (en-<br/>Necm, 53/10) diye hitap etti. Ancak vahyedilenin ne olduğu açıklanmadı.<br/>Yaratılmışlardan kimse ona ehil olmadığı için aradaki kelâm sır olarak kaldı. Ayrıca<br/>Mûsâ (a.s.) ile Allah arasında geçen konuşma (münâcât), ümmet-i Muhammed ile Allah<br/>Teâlâ arasında günde beş kere tekrarlanıp durmaktadır. Çünkü Hz. Peygamber (a.s.):<br/>“<i>Namaz kılan Rabbin’e münacat eder</i>.”<a href="RuhulBeyans.html#4938">[66] </a>buyurmuştur.<br/>
Bazı âlimler der ki: Mûsâ (a.s.), kendine sorulan sorunun bilgi almak için olmadığını<br/>
anladı. Çünkü Allah bundan münezzehtir. Mûsâ (a.s.), bu sorunun hatırlatma, hakîkatini<br/>ve faydalarını bildirmeye hazırlama için olduğunu anladı. Bunun için de cevabı uzattı.<br/>
<b>Kâşifî</b> der ki: “Hz. Mûsâ cevap vermek ve rabbânî nîmetleri sayıp dökmek için<br/>
cevabı uzattı.”<br/>
Bazıları da şöyle der: “Allah Teâlâ Mûsâ (a.s.)’ın elindekinin asâ olduğunu te’kid<br/>
