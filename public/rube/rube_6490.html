<a name=6491></a>Unutacağın iki şey ise senin başkası hakkında yaptığın iyilik ile başkalarının senin<br/>hakkında yaptığı kötülüktür.”<br/>
Lokman (a.s.)’ın renginin siyah olması, onun peygamber değil, hikmet ehli biri<br/>
olduğunu te’yid eder. Çünkü Allah Teâlâ ancak şekli güzel ve sesi hoş olan kimseleri<br/>peygamber göndermiştir.<br/>
Rivâyete göre kendisine: “Yüzün ne kadar da çirkin, ey Lokman!” denildi. Lokman<br/>
(a.s.): “Bu sözünle nakşı mı yoksa Nakkâş’ı mı ayıplıyorsun?” diye cevap verdi. Onun<br/>bu söylediği söz, ne kadar doğru bir sözdür.<br/>
Ben de Lokman peygamber değildi, derim. Fakat o çok tefekkür eden ve yakîni güzel<br/>
olan bir kuldu. O Allâh’ı, Allah’ta onu sevmiş ve kendisine hikmeti ihsan etmiştir.<br/>
Hikmet, dil ile hakkın isabeti, kalb ile düşüncenin isabeti, âzâlarla da hareketin<br/>
isabetidir. Böyle bir kişi konuşunca hikmetli söyler, düşününce hikmetli düşünür ve<br/>hareket edince de hikmetle hareket eder. Nitekim <b>İmam Râğıb</b> şöyle der: “Hikmet, ilim<br/>ve fiilde doğruya isabet etmektir. Allah Teâlâ’nın hikmeti eşyayı en iyi şekilde tanıması<br/>ve onları en sağlam şekilde yaratıp meydana getirmesidir. İnsanın hikmeti ise varlıkları<br/>mâhiyetleri üzere/oldukları gibi tanımak ve hayırlı ameller işlemektir. İşte âyette Hz.<br/>Lokman’ın vasfedildiği hikmet budur.<br/>
<b>İmam Gazzâlî</b> (r.h.) der ki: Her şeyi bilip Allah Teâlâ’yı tanımayan bir kimse<br/>
“hikmet ehli” olarak anılmayı hak edemez. Çünkü o kişi en yüce ve en üstün olan varlığı<br/>tanımamıştır. Hikmet, ilimlerin en yücesidir. İlmin yüceliği, hakkında ilim sâhibi olunan<br/>varlığın yüceliği nisbetindedir. Şüphesiz ki Allah’tan daha yüce hiçbir varlık yoktur.<br/>Dolayısıyla Allah Teâlâ’yı tanıyan kimse, diğer resmî/zâhirî ilimlerde anlayışı az, dili<br/>zayıf ve ifâdesi kıt olsa bile yine de hikmet sâhibidir. Allâh’ı tanıyan kimsenin sözü,<br/>başkalarının sözlerinden farklı olur. Çünkü o cüz’î konulara pek az girişir, bilakis onun<br/>sözü bütün ile ilgili olur. O, hemen elde edilebilecek faydalar yerine, neticede fayda<br/>verecek hususları dile getirir. İnsanlar nazarında veciz sözler, hikmet sâhibinin Allâh’ı<br/>tanımasıyla alâkalı hallerinden daha net ve anlaşılır olduğu için, herhalde insanlar bu<br/>gibi veciz sözlere “hikmet” demişlerdir. Bu sözleri söyleyenlere de “hakîm” yâni hikmet<br/>sâhibi denilmiştir. Seyyidü’l-enbiyâ (a.s.)’ın şu sözleri bu nevi hikmetlere ne güzel<br/>misaldir:<br/>
<i>* “Hikmetin başı Allah korkusudur.<a href="RuhulBeyans.html#6517">”</i>[68]<br/></a><i>* “Az olup yeten, çok olup oyalayandan daha hayırlıdır.”</i><a href="RuhulBeyans.html#6517">[69]<br/></a><i>* “Verâ’ sâhibi ol ki, insanların en âbidi olursun. Kanâat sâhibi ol ki, insanların en</i><br/>
<i>çok şükredeni olursun.”</i><a href="RuhulBeyans.html#6517">[70]</a><br/>
<i>* “Belâ, ağızdan çıkan söze bağlıdır.”</i><a href="RuhulBeyans.html#6517">[71]<br/></a><i>* “Bahtiyar kişi, başkasından öğüt alandır.<a href="RuhulBeyans.html#6517">”</i>[72]<br/></a><i>* “Kanâat, bitmez tükenmez bir maldır.<a href="RuhulBeyans.html#6517">”</i>[73]<br/></a><i>* “Yakîn tümüyle îmandır.”</i><a href="RuhulBeyans.html#6517">[74]</a><br/>
