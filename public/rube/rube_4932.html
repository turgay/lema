<a name=4933></a>etmek ve yılan olduğunda ondan korkmamasını sağlamak üzere ve onun büyük bir<br/>mûcize olduğunu bilmesi için elindekinin ne olduğunu sormuştur. Yine Mûsâ (a.s.)’ın<br/>yalnızlığını gidermek, Allah kelamını işitmekten doğan heybet ve dehşeti azaltmak için<br/>Allah Teâlâ ‘Ey Mûsâ!’ diye hitabını tekrarlamıştır. Çünkü ağaç ve ateşi müşahede<br/>ederken Hakk’ın kelamını işitmek ve oradan meleklerin tesbihini işitmek beşer kelâmı<br/>işitmeye benzemez. Mûsâ (a.s.)’ın böylece korkusu gidince cevâbı uzatmıştır.<br/>
Hz. Peygamber (a.s.) şöyle buyurmuştur: “<i>Mi‘rac gecesi: “Allâh’ım! Bana bir</i><br/>
<i>yalnızlık hissi hasıl oldu.” dedim O vakit Ebû Bekir’in konuşma şeklini andıran bir<br/>ses bana: “Dur, rabbin salât ediyor” dedi. Bu sözden iki şeye hayret ettim: Birincisi<br/>Ebu Bekir benden önce bu makama ulaşmış mıdır, diğeri de Allah Teâlâ’nın salât<br/>etmekten müstağnî olmasıdır. Allah Teâlâ bunun üzerine bana şöyle buyurdu:<br/>“Şüphesiz ki ben birisine salât etmekten ganîyim (uzağım). Ancak ben, “Sübhânî”<br/>(şanım ne yüce), Sübhânî (şanım ne yüce), rahmetim gadabımı geçmiştir.” derim. Ey<br/>Muhammed! “<b>Sizi karanlıklardan aydınlığa çıkarması için üzerinize salât eden<br/>(rahmetini gönderen) O’dur. Melekleri de size istiğfâr eder. Allah, mü’minlere<br/>karşı çok merhametlidir.</b>” (el-Ahzâb, 33/43) ayetini oku! Benim sana salâtım, senin<br/>ve ümmetin için rahmetimdir. Arkadaşının durumuna gelince, kardeşin Hz. Mûsâ’nın<br/>ünsiyeti, asâsı ileydi. Onunla konuşmak istediğimizde <b>“Şu sağ elindeki nedir?”</b> diye<br/>sorduk. O da <b>“O benim asâmdır.”</b> dedi. Böylece asâ ile meşgul olarak o büyük<br/>heybetten kurtuldu. Senin ünsiyetin de arkadaşın Ebû Bekir ile olduğundan dolayı,<br/>onun sûretinde ve onun üslûbuyla konuşan bir melek yarattık. Böylece azamet ve<br/>heybetimizden sana gelen korku ve dehşeti giderdik</i>.” <i>İnsânü’l-uyûn</i>’da böyle<br/>geçmektedir.<br/>
<b>Râgıb Isfahânî</b>’nin <i>el-Muhâdarât</i>’ta zikrettiğine göre <i>Hizbü’l-bahr</i> müellifi <b>İmâm</b><br/>
<b>Şâzelî </b>şöyle demiştir: “Bir gün Mescid-i Aksâ’da uzanmıştım. Rüyamda Mescid-i<br/>Aksa’nın dışındaki harem bölgesinin ortasına bir taht getirildiğini gördüm. Saflar<br/>halinde birçok insan meydanı doldurdu. ‘Bu kalabalık da ne?’ diye sordum. ‘Nebîler ve<br/>rasuller toplandı. Sû-i edebinden dolayı Hüseyin Hallac için Muhammed (a.s.) nezdinde<br/>şefaatte bulunmak üzere gelmişler.’ dediler. Tahta baktığımda ne göreyim, Peygamber<br/>Efendimiz (s.a.) tek başına onun üzerinde oturuyor. İbrahim, Mûsâ, İsa, Nuh (a.s.) gibi<br/>diğer peygamberler de yerde oturuyorlar. Durdum ve onların konuşmalarını dinlemeye<br/>başladım.<br/>
Önce Hz. Mûsâ Peygamber Efendimiz (a.s.)’a: “Sen, ‘<i>Ümmetimin âlimleri</i><br/>
<i>İsrâiloğulları’nın peygamberleri gibidir.</i>’<a href="RuhulBeyans.html#4938">[67] </a>diyorsun, onlardan birisini bize göster.”<br/>dedi. Peygamber Efendimiz İmam Gazzâlî’ye işaret etti. Hz. Mûsâ ona bir soru sordu.<br/>Gazzâlî (k.s.) da bu soruya on değişik cevap verdi. Mûsâ (a.s.): ‘Cevabın soruya uygun<br/>olması gerekir. Bir soruya on cevap değil, bir cevap verilir.” diye îtiraz etti. İmam<br/>Gazzâlî: ‘Aynı îtiraz senin içinde geçerlidir. Çünkü sana: <i>“Şu sağ elindeki nedir?”</i> diye<br/>sorulduğunda “<i>O benim asâmdır</i>.” demekle yetinmedin, birçok sıfât ilave ettin.” diye<br/>cevap verdi.<br/>
