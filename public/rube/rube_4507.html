<a name=4508></a><img src="RuhulBeyan-4508_1.jpg"/><br/>
<img src="RuhulBeyan-4508_2.jpg"/><br/>
<img src="RuhulBeyan-4508_3.jpg"/><br/>
insanlarla muâmeleleri Rasûlullah (s.a.) zamanındaki hallerinden ve muâmelelerinden<br/>farklı olmamıştır.<br/>
“<i>Çünkü şeytan insanın apaçık düşmanıdır</i>.” Asla onların salâhını değil, helâkini<br/>
ister. Şeytan insanoğlunun babası Âdem (a.s.)’ı cennetten çıkarmak ve nur elbisesini<br/>üzerinden sıyırmakla düşmanlığını açıkça ortaya koşmuştur.<br/>
<b>54. Rabbiniz, sizi en iyi bilendir. Dilerse size merhamet eder; dilerse sizi</b><br/>
<b>cezalandırır. Biz, seni onların üstüne bir vekil olarak göndermedik.</b><br/>
Ey müşrikler! “<i>Rabbiniz, sizi</i> <i>en iyi bilendir.</i>” Sizi bizden daha iyi bilir. “<i>Dilerse</i>”<br/>
îmâna muvaffak kılarak “<i>size merhamet eder; dilerse</i>” sizi kâfir olarak öldürerek “<i>sizi<br/>cezalandırır</i>.” Bu âyet önceki âyetteki “<i>sözün en güzeli</i>” ifâdesinin tefsiridir. Yâni o<br/>müşriklere bu sözü ve benzerlerini söyleyin. Onlara açıkça cehennem ehli olduklarını<br/>söylemeyin. Çünkü bu onları şerre, kötülüğe tahrik ve teşvik eder. Ancak yine de âkıbeti<br/>Allah’tan başka kimse bilemez. Umulur ki Allah onları îmâna iletir. <i>el-Keşşâf<br/></i>müellifinin görüşü budur. <b>Beyzâvî</b> ve <b>Ebüssuûd</b> (r.h.) da ona uymuştur. Cumhûr ise<br/>“<i>sözün en güzeli</i>” ile mânâ bakımından güzel konuşmanın, olduğunu söylemişlerdir.<br/>Merhamet ile Mekke kâfirlerinden ve onların eziyetinden kurtarmanın, cezâlandırma ile<br/>Mekke müşriklerinin mü’minler üzerine musallat edilmesinin kasdedildiğini<br/>söylemişlerdir. Bu durumda “<i>Rabbiniz</i>” ifâdesinde hitap mü’minlere olur.<br/>
<i>et-Te’vîlât</i>’da şöyle der: Allah hanginizi lütuf ve rahmet sıfatının mazharı kılıp ona<br/>
rahmette bulunacağını, şeytanın iğvâ ve saptırmalarından koruyacağını en iyi bilendir.<br/>Hanginizi de kahr sıfatının ve azâbının mazharı kılıp ona şeytanın saptırması ve<br/>aldatmasıyla azap edeceğini en iyi bilendir.<br/>
“<i>Biz, seni onların üstüne bir vekil olarak göndermedik.</i>” Ey Muhammed! Onların<br/>
işleri sana havâle edilmiş değildir ki onları îmân etmeye zorlayasın. Nitekim Allah<br/>şöyle buyurmuştur: “<i><b>Bu işte senin yapacağın bir şey yoktur</b></i>.” (Âl-i İmrân, 3/128) “<i><b>Biz<br/>ancak seni müjdeleyici ve sakındırıcı olarak gönderdik</b></i>.” (bk. el-Bakara, 2/119)<br/>Binaenaleyh onları ıslah ve iknaya çalış, ashabına da onları idâre etmelerini,<br/>tahammüllü davranmaları ve hasımlaşmayı terk etmelerini emret. Rasûlullah (a.s.)’ın:<br/>“<i>Allah bana farzları yerine getirmemi emrettiği gibi insanlarla hoş geçinmeyi de<br/>emretti</i>.<a href="RuhulBeyans.html#4512">”[99]</a> buyurduğu rivâyet edilmiştir.<br/>
<b>Hâfız</b> şöyle der:<br/>
<i>Dünyâ ve âhiretin emniyet ve safâsı şu iki cümlededir:<br/>Dostlara lütuf ve ihsanda bulun, düşmanları da idâre et!</i><br/>
