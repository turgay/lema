<a name=2735></a>olacağı, meydana gelirken oluyor olduğu ve meydana geldikten sonra olup bittiği<br/>şeklindeki Allah’ın ilmi, o hususla ebedî olarak alâkalıdır.<br/>
<b>Haddâdî </b>de der ki: ‘Allah ezelde sizden bir kişinin kâfirlerden on kişiye, on kişinin<br/>
yüz kişiye, yüz kişinin de bin kişiye karşı savaşmakta zaafiyeti olduğunu bildi’ demektir.<br/>
<i>“Bundan böyle sizden sabreden yüz kişi olsa, ikiyüz </i>(kâfir)<i>i yenerler. Ve eğer sizden</i><br/>
<i>bin kişi olsa Allah’ın izniyle” </i>kolaylaştırmasıyla <i>“iki bin </i>(kâfir)<i>i yenerler.” </i>“Allah’ın<br/>izniyle” kaydı öncekiler için de geçerlidir. Orada zikredilmeyişi burada zikredileceği<br/>içindir.<br/>
<i>“Allah,” </i>yardımı ve te’yidi ile <i>“sabredenlerle beraberdir.”</i> O halde artık onlar nasıl<br/>
galip gelmesinler?<br/>
Âyet sabredenin zafere ulaşacağına delâlet etmektedir. Çünkü sabır, zafer vâsıtasıdır.<br/>
<i>Sabır ve zafer, iki eski dosttur<br/>Sabret gönül, sabrın sonu zaferdir<br/>Sabır çemeninden yüz çevirme, çünkü bir gün<br/>Yeşillik bahçe olur, dal gül bitirir</i><br/>
<b>Yavuz Sultan Selim </b>de şöyle demiştir:<br/>
<i>Ey Selîmî! Habis düşman nasıl anlayabilir?<br/>Askerimizin fetihlerinin ilâhî bir tecellî olduğunu</i><br/>
<i>et-Te’vîlâtü’n-Necmiyye</i>’de âyetteki <i>“Allah’ın izniyle”</i> kaydı hakkında şöyle<br/>
denilmiştir; yani galibiyet ve zafer kendi kuvvetinizden değildir. Çünkü siz zayıf<br/>kimselersiniz. Dolayısıyle ancak Allah’ın ezelî hüküm ve yardımıyla tahakkuk eder.<br/>Güçlü kimseler ise Muhammed (a.s.) ve kâfirlere karşı sert olan beraberindeki<br/>müminlerdir (bk. el-Feth, 48/28). Allah’a olan tevekküllerinin tamlığı, yakînî bir imana<br/>sahip olmaları ve kalblerinin anlayışlı olması sebebiyle onlardan hiçbiri karşısında<br/>düşmandan yüz kişi de olsa harpten kaçmaz. Nitekim <b>Abbas b. Abdülmuttalib </b>(r.a.)<br/>şöyle anlatır:<br/>
“Rasûlullah (s.a.v.) ile beraber Huneyn Gazvesinde bulundum ve ondan hiç<br/>
ayrılmadım. Efendimiz beyaz bir katırın üzerindeydi. Müslümanlarla kâfirler karşılaşıp<br/>da müslümanlar gerisin geri kaçmaya başladığında Nebî (a.s.) ise katırını kâfirlere<br/>doğru sürüyordu. Ben de çok hızlı gitmesin diye katırının yularından tutuyordum. Ebû<br/>Süfyan da Allah Rasûlü’nün peşini tâkip ediyordu.”<br/>
Allah Rasûlü ve beraberindekiler sabır ve sebat gösterince güç kazandılar ve<br/>
karşılarındaki topluluktan kaçmadılar.<br/>
<b>Sultan Selim </b>der ki:<br/>
<i>İki âlemden ürken, kaçan canımın simurgu</i><br/>
