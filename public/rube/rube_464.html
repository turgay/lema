<a name=465></a>Teâlâ ise: “<i>İnkâr edeni de</i>” yâni mü’mine de, kâfire de rızık veririm, buyurdu. Hz.<br/>İbrâhîm aleyhisselâm, bir önceki âyette: <i><b>“Zâlimler ahdime (rahmetime, imametime)<br/>eremez.”</b></i> (el-Bakara, 2/124) buyurulduğunu ve Allah Teâlâ’nın, imâmeti sadece<br/>mü’mine has kıldığını göz önüne alarak rızık konusunu da imâmete kıyas etmiş ve rızkı<br/>sadece mü’minler için istemişti. Zürriyyeti hakkında mü’min-kâfir ayrımı yapmaksızın<br/>mutlak olarak imâmet isteğinin geri çevrilmesi üzerine Mekke halkı için de mutlak<br/>olarak rızık talebinin reddolunacağını zanneden İbrâhîm (a.s.), ikinci isteğini teeddüben,<br/>îmân şartına bağladı. Bunun üzerine imâmet ve önderliğin aksine rızkın, mü’mine ve<br/>kâfire şâmil olan dünyevî bir rahmet olduğunu îkaz eden Cenâb-ı Hak şöyle buyurdu:<br/><i>“Onu az bir süre geçindiririm.” </i>yâni aleyhine delîl olsun diye dünyâ lezzetlerinden<br/>tatması için mühlet veririm; yâni az miktarda rızıklandırırım, buyurdu.<br/>
Dünyâ tümüyle zâten az bir metâdır; kâfirin ondan alacağı nasîbi ise, azın da azıdır.<br/>
Allah’ın ona dünyâda vereceği nimet kendi cinsinden olan diğer birtakım nimetlere<br/>kıyasla çok olsa da, âhıret nimetine kıyasla azdır. Sonlu olan bir şey, sonsuz olana<br/>nisbetle nasıl az olmasın ki? Âyete: <i>“Onu az bir zaman; yâni hayatta olduğu süre<br/>içinde faydalandırırım.”</i> mânâsı da verilebilir. <i>“Sonra onu cehennem azâbına<br/>“girmeğe” zorlarım.”</i><br/>
<b>Izdırâr</b>; lügatte insanı kendisine zararlı bir şeye sevketmek demektir. Örfde ise, küfrü<br/>
sebebiyle yapmak istemediği bir şeyi kendi isteğiyle tercih etmeye sevk etmek demektir.<br/>Zira kendi isteğiyle seçmesi iki zarardan daha ehven olanıdır. Cehennem azâbından<br/>daha şiddetli hiçbir şey yoktur. Öyle ki, kâfirler onunla ateşin azâbını tercihe<br/>zorlandılar. Çünkü o daha ehvendir. Onların cehennem azâbına gitmeye zorlanmaları,<br/>örfî mânâda kullanılmamıştır. Burada bir istiâre vardır. Onlar zâten içinden<br/>kurtulamayacakları açısından yapışık ve bağlı oldukları için, sanki cehennem azâbına<br/>mecbûr edilmiş gibidirler. Allah Teâlâ’nın: <i><b>“O gün onlar yüzüstü ateşe<br/>sürüklenirler.”</b></i> (el-Kamer, 54/48) kelâmı da açıkça ifâde etmektedir ki, onların âhıret<br/>azâbını tatmak için belli bir giriş yerleri olmadığı gibi tercih hakları da yoktur.<br/>
Ancak onlar için zorlanmak sûretiyle azâbı seçmekten başka çare olmadığı için<br/>
zorlandığı şeyden imtinâ imkânına sahib olmayana kıyasla <i>“icbar edilenler”</i> diye<br/>isimlendirilmişlerdir. Onların bu hali tıpkı mecbûr edildiği şeyden kaçışı olmayan<br/>kimseye benzetilmiştir. Öyle ise mânâ şöyle olur: Kendine verdiğim nimetleri zâyî ettiği<br/>için onu azâba bitiştirdim ve o buna öylesine mecburdur ki, kaçışı mümkün değildir.<br/>
<i>“Orası ne kötü varılacak yerdir.” </i>Yâni cehennem ateşi veya azâbı, içinde ikamet<br/>
edilecek yer olarak ne kötü bir yerdir. Kul için bu fânî dünyâda ihmâl değil, imhâl, yâni<br/>ona bir mühlet verme vardır. Zira her nefis yaptıklarının karşılığını görecektir.<br/>Dünyânın zînetleri seni aldatmasın. İsyankâra da, itaatkâra da yaptıklarından pay vardır.<br/>Dünyâ zineti, âhırette insanın kadrini yüceltmez.<br/>
<b>Hâfız </b>der ki:<br/><i>Feleğin bu dünyâdaki birkaç gününe aldanıp yoldan çıkma!<br/>Bu âdî dünyâ seni hile ve hud’a ile aldatıp yoldan çıkarmasın.</i><br/>
