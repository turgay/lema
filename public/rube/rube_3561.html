<a name=3562></a><img src="RuhulBeyan-3562_1.jpg"/><br/>
<i>Küfür îman oldu ve şeytan İslâm buldu,<br/>O bakış ki o hesapsız nûr buldu</i><br/>
İki kardeş karşılaşır karşılaşmaz en içten duygularla birbirlerine sarıldılar. Göç<br/>
sırasında Rahil Bünyamin’e hamile kaldı. Onu doğurduktan sonraki nifas döneminde<br/>öldü. Yûsuf iki yaşındaydı ve Yâkub’un en çok sevdiği çocuğuydu. Yedi yaşına<br/>geldiğinde rüyasında on bir uzun sopanın bir daire oluşturacak şekilde yere çakılmış<br/>olduğunu gördü. Küçük bir sopa da bu sopalarla didişiyor, onları yerden sökmeye<br/>çalışıyor ve sonunda söküyordu. Yûsuf bu rüyayı babasına anlatınca babası: “Bu rüyayı<br/>sakın kardeşlerine anlatma!” dedi.<br/>
Sonra Yûsuf bir Cuma gecesinde on iki ya da on yedi yaşında iken Allah Teâlâ’nın<br/>
hikaye ettiği şu rüyâyı gördü:<br/>
<i>“Babacığım, ben rüyamda on bir yıldızla güneşi ve ayı gördüm.”</i> Denilir ki Yûsuf<br/>
babasının kucağında uyuyordu. Ansızın aklı karışmış olarak uyandı. Yâkub (a.s.): “Ey<br/>oğul sana ne oldu.” dedi Yûsuf: “Babacığım, tuhaf bir rüya gördüm. Ben yüksek bir<br/>dağın başında idim. O dağın etrafında akar sular ve yeşil ağaçlar var idi…” dedi.<br/>
<i>el-Kevâşî</i>’de der ki: Rüyâ uykuda, rü’yet (görme) gözde, re’y (görüş) kalbdedir.<br/>Güneş ile ayın yıldızlara atfedilmesi, tahsis için, yani öteki parlak gök cisimlerine<br/>
nazaran daha şerefli olduklarını ortaya koymak içindir. Tıpkı Rûh (Cebrâil)’un<br/>meleklere atfedilmesi gibi (bk. el-Kadr, 97/4).<br/>
Daha sonra ‘Peki onları nasıl gördün?’ şeklindeki mukadder soruya cevaben yeni bir<br/>
cümle başlıyor: <i>“Onları bana secde ederlerken gördüm.”</i> Bu yıldızlar, güneş ve ay<br/>aşağı geldiler. Benim onlara baktığımı, onların da bana secde ettiklerini gördüm.<br/>Buradaki secde, ibadet için olan secde değil, selamlama maksadıyla yapılan secdedir.<br/>
<b>Şeyhzâde </b>şöyle der: “Sücûd (secde etmek)” lâfzı, alnı yere koyma mânâsında<br/>
kullanılır, ister tâzim ve değer verme maksadıyla olsun ister ibadet maksadıyla olsun<br/>fark etmez. Bu lâfız ayrıca tevâzu ve boyun eğmek mânâlarına da kullanılır. Âyette gök<br/>cisimleri hakkında akıllı varlıklar için kullanılan zamirlerin kullanılması bunların akıllı<br/>varlıklara âid bir özellik olan secde etme ile tavsif edilmelerinden ileri gelmiştir.<br/>
<b>Câbir b. Abdullah</b>’dan rivâyet edilmiştir: “Yahûdinin biri Rasûlullah (s.a.)’e gelerek:<br/>
Ey Muhammed, bana Yûsuf’un gördüğü yıldızların hangileri olduğunu haber ver.” dedi.<br/>Bu soru üzerine Nebî (a.s.) sustu. Bir müddet sonra Cebrail gelip meseleyi haber verdi.<br/>Hz. Peygamber de adama:<br/>
“<i>Onları sana bildirirsem müslüman olur musun?</i>” diye sordu. Yahudi “Evet.”<br/>
deyince şöyle buyurdu:<br/>
“<i>Yûsuf; Cereyan, Tarık, Zeyyal, Kabis, Amûdân, Felîk, Mısbâh, Daruh, Ferağ, Vesâb</i><br/>
<i>ve Zü’l-ketifeyn’i gördü. Güneş ile Ay da gökten inip ona secde ettiler</i>.”<br/>
Bu cevabı alan yahudi: “Vallahi, söylediğin isimler o yıldızların isimleridir.” dedi.<a href="RuhulBeyans.html#3570">[9]</a><br/>
