<a name=1604></a><img src="RuhulBeyan-1604_1.jpg"/><br/>
<img src="RuhulBeyan-1604_2.jpg"/><br/>
<img src="RuhulBeyan-1604_3.jpg"/><br/>
<img src="RuhulBeyan-1604_4.jpg"/><br/>
Âyet, onlar için bir tehdit ve mecbur olmadan Hz. Îsâ’ya îman etmeleri için bir<br/>
teşviktir. Çünkü, son anda îman etmelerinin onlara bir faydası olmayacaktır.<br/>
Âyetteki zamirlerin, Îsâ (a.s.)’a âit olduğu da söylenmiştir. O zaman âyetin mânâsı<br/>
şöyle olur: “Îsâ (a.s.)’ın nüzûlü zamanında hayatta olan ehl-i kitaptan her biri, onun<br/>vefâtından önce kendisine îman edecektir.”<br/>
Nebi (a.s)’ın şöyle buyurduğu rivâyet edilmiştir: <i>“İnsanların Îsâ’ya en yakın olanı</i><br/>
<i>benim. Çünkü, benimle onun arasında başka bir nebî gelmemiştir. O yakında sizin<br/>aranıza âdil bir hâkim olarak iner. Onu gördüğünüz zaman tanıyın ki o, orta boylu ve<br/>kırmızıyı andırır beyaz tenlidir. Islanmamış olsa da başından su damlar. O, domuzları<br/>öldürür, içkileri döker ve putları kırar. Kudüs’e gider ve kendi zamanında İslâm<br/>dışındaki diğer dinlerin hepsi ortadan kalkıp yalnız âlemlerin Rabbi olan Allah’a<br/>secde edilir olana kadar insanlarla İslâm olmaları için çarpışır. Allah, onun<br/>zamanında yalancı Deccâl’i de helâk eder. Îsâ (a.s) yeryüzüne indiği zaman yaşayan<br/>bütün ehl-i kitap ona îman edecektir. Onun zamânında emniyet olacaktır. Öyle ki<br/>develer arslanlarla, sığırlar kaplanlarla, koyunlar kurtlarla berâber otlayacak<br/>çocuklar yılanlarla oynayacaktır. Üstelik, bunlardan hiç biri diğerine zarar<br/>vermeyecektir. O (Hz. Îsâ), dünyâda kırk yıl kalacak, sonra ölecek, müslümanlar onun<br/>namazını kılacak ve defnedeceklerdir.<a href="RuhulBeyans.html#1608">”</i>[204]</a><br/>
Yine hadiste şöyle buyurulmuştur: <i>“Mesih, mutlaka gelecektir. Kim ona yetişirse</i><br/>
<i>benim selâmımı söylesin.”</i><a href="RuhulBeyans.html#1608">[205]</a><br/>
<i>“Kıyâmet gününde de o,”</i> Îsâ (a.s.)<i> “onların” yâni</i> kitap ehlinin <i>“aleyhine şâhit</i><br/>
<i>olacaktır.”</i> Yâhûdîlerin kendisini yalanladıklarına, hristiyanların ise kendisine<br/>“Allah’ın oğlu” dediklerine şâhitlik edecektir.<br/>
<i> </i><br/>
<i> </i><br/>
<b>160, 161- Yahûdîlerin zulmü sebebiyle, bir de çok kimseyi Allah yolundan</b><br/>
<b>çevirmeleri, menedildikleri halde faizi almaları ve haksız <i>(yollar) </i></b><b>ile insanların<br/>mallarını yemeleri yüzünden kendilerine <i>(daha önce) </i></b><b>helâl kılınmış bulunan temiz<br/>ve iyi şeyleri onlara haram kıldık; ve içlerinden inkâra sapanlara acı bir azap<br/>hazırladık.</b><br/>
<i>“Yahûdîlerin”</i> işledikleri akıl almaz derecede karışık ve çirkin <i>“zulmü sebebiyle, bir</i><br/>
<i>de çok kimseyi Allah yolundan” </i>Allah’ın dîni olan İslam’dan <i>“çevirmeleri” </i>ya da<br/>Allah’ın dinine girmekten insanları çokca alıkoymaları, <i>“menedildikleri halde fâizi<br/>almaları”, </i>çünkü fâiz bize haram kılındığı gibi onlara da haram kılınmıştı. Bu ifâde<br/>
