<a name=1387></a><img src="flower_sep.jpg"/><br/>
<img src="RuhulBeyan-1387_2.jpg"/><br/>
<img src="RuhulBeyan-1387_3.jpg"/><br/>
<img src="RuhulBeyan-1387_4.jpg"/><br/>
<i>Heva ve hevesten geç, ma’rifet gemisini sal deryâya<br/>Ârif billah ol, kalender-meşreblikten geçiver hâ!...<br/>Neye yarar hiçbir fayda vermez tâat sağlamayan ilim<br/>İşin sonunu görmeyen göze ben göz mü derim.</i><br/>
<b>47- Ey kendilerine kitap verilenler! Biz, bir takım yüzleri silip dümdüz ederek</b><br/>
<b>arkalarına çevirmeden, yâhut onları cumartesi adamları gibi lânetlemeden önce<br/><i>(davranarak)</i></b><b>, size gelenleri doğrulamak üzere indirdiğimize <i>(Kitab’a)</i></b><b> îmân edin;<br/>Allah’ın emri mutlaka yerine gelecektir.</b><br/>
<i>“Ey kendilerine kitap”,</i> yâni Tevrat <i>“verilenler! Biz bir takım yüzleri silip”</i> yâni yüz<br/>
hatlarını mahvedip göz, kaş, burun ve ağızın izlerini silip <i>“dümdüz ederek arkalarına<br/>çevirmeden”, </i>yâni, yüzlerini enseleri gibi dümdüz etmeden önce.<br/>
<i>“Tams”, </i>izleri mahvetmek, alametleri yok etmek demektir.<br/><b>İbn Abbas </b>(r.a)’ın dediği mânâya göre ise: “Deve toynağı tabanı hayvan ayağı gibi<br/>
dümdüz yapmadan önce demektir.”<br/>
Yâhut dümdüz ettikten sonra ters çevirmek suretiyle yüzlerini enselerinin bulunduğu<br/>
yere, enselerini de yüzlerinin bulunduğu yere döndürmeden demek olur. Yâni burada<br/>Yahûdîler diğerinin peşisıra gelecek iki cezâ ile tehdit edilmiş olurlar ki bunların ilki,<br/>yüzleri dümdüz etmek, ikincisi de bu yüzleri arkalarına döndürmektir.<br/>
<i>“Yâhut onları cumartesi adamları gibi lânetlemeden önce,”</i> yâni, onları maymun ve<br/>
domuz hâline getirdiğimiz gibi onların yüzlerini de değiştirerek rezil ve rüsvay etmeden<br/>önce <i>“Size gelenleri,” </i>Tevrât’ı <i>“doğrulamak üzere indirdiğimize” </i>Kur’ân’a <i>“îmân<br/>edin”. </i>Bu tehdidin gerçekleşmesi, îmânın varlığına ve yokluğuna bağlanmıştır. Şöyle ki<br/>eğer onlar îmân ederlerse bu tehdit gerçekleşmez. Aksi takdirde gerçekleşir. Onlardan<br/>bir grup îmân ettiği için, yahûdîlerden îmân sözkonusu olmuştur. Onun için de tehdit<br/>gerçekleşmemiştir.<br/>
Kur’ân’ın Tevrât’ı doğrulaması demek, onun Tevrat’ta yahûdîlere vasfedildiği şekilde<br/>
inmesi ya da kıssa, va’d-vaîd, tevhîde dâvet, insanlar arasında adâletle hükmetme,<br/>mâsiyet ve çirkinlikleri yasaklama gibi konularda Tevrât’a uygun olması demektir.<br/>
Kur’ân-ı Kerim’in cüz’î hükümlerde Tevrât’a muhâlif gibi görünmesi ise aradan<br/>
geçen asırlarda ümmetlerde meydana gelen farklılıklar sebebiyledir. Bu gerçek bir<br/>muhâlefet değil, bilakis her biri kendi asrına göre hak olduğundan ve teşrî çarkının<br/>üzerinde döndüğü hikmeti ihtivâ ettiğinden uygunluğun tâ kendisidir. Hattâ önceki<br/>kitabın nüzûlü gecikmiş olsa, sonraki kitaba kesinlikle uygun olarak nâzil olurdu.<br/>
