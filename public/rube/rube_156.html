<a name=157></a><img src="flower_sep.jpg"/><br/>
<img src="RuhulBeyan-157_2.jpg"/><br/>
<img src="RuhulBeyan-157_3.jpg"/><br/>
(Âl-i İmrân, 3/14) Hakîkatte kendi kendisini aldattığı halde Allah’ı ve mü’minleri<br/>aldattığını sanır. Nitekim Allah Teâlâ bu konuda: <i><b>“Şüphesiz münâfıklar Allah’ı<br/>kandırmaya kalkışıyorlar; halbuki O, onların aldatmalarını kendilerine çevirir.”<br/></b></i>(en-Nisâ, 4/142) buyurmaktadır. Binâenaleyh onlar şeklen Allah’ı ve mü’minleri aldatır<br/>gibi olsalar da gerçekte kendilerini aldatırlar. Çünkü onlar Allah’ı aldatmaya<br/>girişmeden önce de, îmân etmeleri mümkün olduğu halde, küfrü tercîh etmeleri<br/>sebebiyle cehennemi haketmişlerdi. Fakat hîle yoluna baş vurup nifâklarını ortaya<br/>koymaya başladıklarında cehennemin en alt tabakasına gidecek bir gurup oldular ve<br/>artık bir daha îmân edebilme isti’dâdlarını kaybettiler. Böylece hîle ve tuzaklarının<br/>kötülüğü kendilerine dönmüş oldu. Her ne kadar hîle ve aldatmaları kaderin bir netîcesi<br/>ise de onlar, ezelî kader sırrı hakkında bir bilgiye sâhib değillerdir. Çünkü kalblerinde<br/>hastalık vardır. Hasta kalbler ise kader sırrını anlamaktan uzaktır.<br/>
<b>10. Onların kalblerinde bir hastalık vardır. Allah da onların hastalığını</b><br/>
<b>çoğaltmıştır. Söylemekte oldukları yalanlar sebebiyle de onlar için elîm bir azâb<br/>vardır.</b><br/>
Hastalık (maraz), bedene ârız olan, onu normal durumundan çıkaran, faaliyetlerini<br/>
yerine getirmekten alıkoyan ve ölümüne sebeb olan bir keyfiyettir. Mecâzî olarak nefsin<br/>kemâlini zedeleyen cehâlet, yanlış akîde, hased, kin, günah işleme arzusu ve benzeri<br/>kötülükler, insanı rûhânî yönden helâke sürükleyen küfür yolları için kullanılır. Çünkü<br/>bu hastalıklar, fazîletli işler yapmaya mâni olup, hakîkî olan ebedî hayatı perişan<br/>ederler. Âyet-i kerîme bu mânâyı taşımaktadır. Zira onların kalbleri kaybettikleri riyâset<br/>ateşiyle yanmakta ve Peygamber Efendimizin ortaya koyduğu dâ’vânın yükselip günden<br/>güne gelişmesine hased etmektedirler.<br/>
Allah Teâlâ Peygamberinin işini yüceltmek ve dâvâsını başarıya ulaştırmak sûretiyle<br/>
onların üzüntülerini artırdı. Onların nefisleri küfür, yanlış inanç ve Peygamber (s.a.)’e<br/>düşmanlıkları sebebiyle mahvolmuştur. Allah Teâlâ onlara öğüt ve korkutmanın tesir<br/>etmeyeceğini bildiği için kalblerini mühürlemek, günden güne şer’i teklîfleri çoğaltmak,<br/>tekrâr tekrâr vahiy göndermek ve mü’minlere olan ilâhî yardımı kat kat ziyâdeleştirmek<br/>sûretiyle onların bu felâketlerini artırmıştır. Çünkü şer’î teklîfler çoğalınca<br/>münâfıkların küfürleri de artmaktaydı. Onlara şehâdet kelimesini söylemek dahi,<br/>oldukça zor gelmekteydi. Günden güne artan ibâdet ve tâatla ilgili teklîfleri yerine<br/>getirmenin ne derece ağır olacağı açıktı. Ayrıca işlenen suçlar için belli cezâlar vardı.<br/>Bütün bunlar münâfıkların ızdıraplarını ve şüphelerini çoğaltmakta ve âhırette<br/>çekecekleri azâbın da artmasına sebeb olmaktaydı. Nitekim bu konuda Kur’ân-ı Kerîm<br/>
