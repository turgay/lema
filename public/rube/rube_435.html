<a name=436></a><b>Birinci tâife:</b> Kıblenin Kâbe’den Beytü’l-makdis’e çevrilmesinin, mükâşefe denilen<br/>
makam-ı kalbden, müşâhede denilen makam-i rûh’a yükselmek olduğunu bildiler.<br/>Kıblenin Kâbe’den Beyt-i Makdis’e çevrilmesini yakından uzağa düşmek ve urûcdan<br/>nüzûle geçmek olduğunu zannettiler. Şerefli makamlara doğru yürümenin kaybı sandılar.<br/>Bu da kendilerine çok ağır geldi. Oysa bu kişiler: Kalb makamına dönmenin zâhirinin<br/>dâ’vette temkin hâli olduğunu, tafsilde cem’i, cem’ e tafsîli müşâhede demek olduğunu<br/>kavrayamadılar. Bu sâyede kul vahdette kesretten ve kesrette de vahdetten<br/>perdelenmekten korunmaktadır.<br/>
<b>İkinci tâife </b>ise: Değişikliğin hikmetlerini kavrayamayıp amellerinde şekle bağlı<br/>
kaldılar. Önceki ibâdetlerinin sıhhatlerinin daha az, sonrakilerinin ise daha çok<br/>olduğunu zannettiler ve kendi zanlarınca bu amellerin boşa çıkmış olması onlara ağır<br/>geldi. Allah’ın hidâyete erdirdiği kişiler ise, Hak ve hakikatten perdelenmediler, gerçek<br/>ve doğru olana yöneldiler ve Muhammedî olan tevhid-i zâtî’ye eriştiler. Allah’ım bizi<br/>hidâyete erenlerden eyle ve bizi nebîler ve rasûllerle birlikte haşret.<br/>
Ehl-i te’vil: <i>“Doğu da batı da Allah’ındır” </i>âyetiyle ilgili olarak şöyle demiştir:<br/>
Bunlardan biri âlem-i nûr ve zuhûr -ki bu hıristiyanların yönüdür. Gerçekte kıbleleri bu<br/>zikredilen iki şeyin (nûr ve zuhûr) bâtınıdır diğeri ise zulmet ve gizlilik âlemidir ki<br/>yahûdîlerin yönüdür ve gerçekte kıbleleri bu zikredilen iki şeyin zâhiridir. Bâtın ve<br/>zâhir hangi tarafa dönerseniz, Allah’ın vechi oradadır. Yâni cemâl ve celâl sıfatlarıyla<br/>tecellî eden zât, her yerde hâzır ve nâzırdır. Zira, Allah’ın cemâl sıfatıyla kalblerinizde<br/>tecellîsi ve bu sıfatın zuhûruyla doğması, sizin O’nu müşâhede etmeniz ve O’nda fenâ<br/>bulmanızdır. Yine celâl sıfatıyla kalblerinizden perdelenmesi ve gizlenmesiyle grubu<br/>(batışı) ise fenâ hâlinden sonra tekrar bakâ hâline dönmenizdir. O halde her ne cihete<br/>yönelseniz Allah’ın vechi oradadır. Bir ve tek olarak sadece “O” vardır. Nitekim <b>Hâfız<br/></b>şöyle der:<br/>
<i>Kâbe ile puthâne arasında bir fark yoktur.<br/>Çünkü sen her ne yana yönelsen O’na yönelmiş olursun.<br/></i>Halkta Hakk’ı ve Hakk’da halkı biri diğerini perdelemeksizin, müşâhede etmek<br/>
cem’u’l-cem ve bakâ makamıdır. Bu ise ancak ilmî tecellîden sonra ki “aynî tecellî” ile<br/>gerçekleşir.<br/>
<b>Üftâde Efendi </b>(k.s.) şöyle demiştir: İrşâdla emrolunmak neticede Hakk’ın hizmetine<br/>
girmek ve bu yolda çalışmaktır. Meselâ Mûsâ (a.s.), ehli için bir parça ateş almak üzere<br/>Tûr dağına vardığında kendisine: <i>“Ey Mûsâ! Ben (evet) Ben, senin Rabbinim.” </i>diye<br/>seslenildi ve öncelikle rubûbiyyet tecellî etti. Sonra <i><b>“Ayakkabılarını çıkar.” </b></i>(Tâhâ,<br/>20/12) denildi. Ayakkabılardan maksad ise tabîat ve nefs’dir. Kendisinden bunları<br/>terketmesi istendi. Daha sonra: <i><b>“Ben seni seçtim </b>(sana) <b>vahyolunanı dinle.<br/>Muhakkak Ben, </b>(evet) <b>Ben Allah’ım, benden başka tanrı yoktur, bana kulluk et!”<br/></b></i>(Tâhâ, 20/13, 14) buyuruldu ve ulûhiyyet tecellî etti.” Bu ikisinden (rubûbiyyet ve<br/>ulûhiyyet) sonra da “zât” tecellî etti ve Mûsâ (a.s.), Fir’avn’ı irşadla emrolundu. Hz.<br/>Mûsâ, âilesini orada bıraktı ve Fir’avn’a gitti. Şehre girdiğinde gece yarısı idi. Allah’ın<br/>
