<a name=4536></a>kılınmış, az bir bölümü de insana üstün kılınmıştır. Bunlar babaları Âdem ve anaları<br/>Havvâ’dır. Çünkü Âdem ve Havvâ’nın kendi sulblerinden üreyen diğer insanların aslı<br/>olma üstünlüğü vardır. Yoksa Kelbî, Ebû Bekir Bakıllânî ve bir takım Mutezile’nin<br/>iddiâ ettiği gibi mukarreb melekler insandan üstün kılınmamıştır. Aksi halde âyetler<br/>arasında teâruz/çatışma kaçınılmaz olurdu. Çünkü Allah bütün meleklere bir tâzim ve<br/>hürmet ifâdesi olarak secde etmelerini emretmiştir.<br/>
Hikmetin gereği, aşağı derecede olanın yüksekte olana secdeyle emrolunmasıdır, aksi<br/>
değil. Ayrıca Allah Teâlâ “<i><b>Âdem’e bütün isimleri öğretti.</b></i>” (el-Bakara, 2/31)<br/>buyurmuştur. Bu dili konuşan herkes bu âyetten anlar ki, Allah Teâlâ’nın kasdı Âdem’in<br/>meleklere üstünlüğünü, ilminin meleklerden daha çok olduğunu, hürmet ve tâzimi hak<br/>ettiğini beyan etmektir. Yine başka bir âyette şöyle buyrulmuştur: “<i><b>Allah Âdem’i,<br/>Nûh’u, İbrâhim âilesini ve İmrân âilesini seçip âlemlere üstün kıldı</b></i><b>.</b>” (Âl-i İmrân,<br/>3/33)<br/>
Melekler âlem cümlesindendir. Dolayısıyla konumuz olan âyetin meleklerin tüm<br/>
insanlardan üstün kılındığı iddiâsına delâlet etmesi imkânsızdır. Bu iddiânın bâtıl<br/>olduğuna delillerden biri de Hz. Peygamber (s.a.)’in şu sözüdür: “<i>Şüphesiz Allah<br/>peygamberleri mukarreb meleklerden üstün kılmıştır. Yedinci semâya ulaştığımda<br/>nurdan bir melek bir taht üzerinde beni karşıladı. Ona selam verdim, o da selamımı<br/>aldı. Sonra Allah ona şöyle vahyetti “Sana benim seçkin kulum ve peygamberim<br/>selam verdi de sen ayağa kalkmadın. İzzetim ve celâlim hakkı için kıyâmete dek<br/>ayakta dikilecek ve oturmayacaksın.</i><a href="RuhulBeyans.html#4537">”[119]</a><br/>
<i>el-Es’iletü’l-mukhime</i>’de şöyle der: “Ehl-i hak mezhebinin meşhur olan görüşü<br/>
peygamberlerin meleklerden üstün oldukları şeklindedir.”<br/>
<b>Kâşifî</b> der ki: “Âlimler beşerin meleklerden üstünlüğü konusunda uzun uzadıya<br/>
tartışmışlardır. Ehl-i sünnet’in cumhûru insanlardan olan peygamberlerin meleklerin<br/>peygamberlerinden daha fazîletli, meleklerin peygamberlerinin insanların velîlerinden<br/>efdal, insanların velîlerinin meleklerin velîlerinden daha şerefli, îman ehlinin<br/>sâlihlerinin meleklerin avâmından efdal, meleklerin avamının fâsık mü’minlerden daha<br/>güzel olduğu görüşündedir.”<br/>
<i>et-Te’vîlâtü’n-Necmiyye</i>’de şöyle der: “<i>Onları</i> <i>yarattıklarımızın birçoğundan”</i> yâni<br/>
meleklerden “<i>cidden üstün kıldık.</i>” Çünkü melekler Allah Teâlâ’nın yarattıkları içinde<br/>büyük bir çoğunluk teşkil ederler. İnsan-ı kâmil en güzel sûrette yaratılmış olması<br/>dolayısıyla melekten üstün kılınmıştır. Bu en güzel sûrette yaratılış onun vâsıtasız<br/>olarak Allah’ın nûrunun feyzini kabul konusunda istîdâdının güzel olmasıdır. Bu, diğer<br/>yaratılmışlar arasında sadece insana âid bir özelliktir. Nitekim Allah Teâlâ şöyle<br/>buyurmuştur: “<i><b>Biz emâneti, göklere, yere ve dağlara sunduk; onu yüklenmekten<br/>kaçındılar, ondan korktular; onu insan yüklendi</b></i>.” (el-Ahzâb, 33/72) Emânet,<br/>Allah’ın nûrudur. Nitekim bu husus şu âyette şöyle açıklanmıştır: “<i><b>Allah, göklerin ve<br/>yerin nûrudur. O’nun nûru, içinde lamba bulunan bir kandile benzer. Lamba cam</b></i><br/>
