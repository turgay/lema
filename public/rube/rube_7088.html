<a name=7089></a>için sâlih ameli, önce <i>“yaptığımız yerine”</i> diye kayıtlayıp nitelemişlerdir. Şimdi ise<br/>karşılarına zannettiklerinin tersi çıkmıştır. Çünkü yaptıkları sâlih ve beğenilmiş amel<br/>değil; hevâ, heves ve muhâlefettir. Yâni bugün azâbı gözümüzle gördük ve bildik ki<br/>dünyada yaptıklarımız uygun değildi.<br/>
Kendilerine Allah Teâlâ tarafından bir cevap ve sitem olarak<b> </b><i>“Size düşünecek</i><br/>
<i>kimsenin düşünebileceği kadar bir ömür vermedik mi?”</i><b> </b>denilecektir. Bu söz, Allah<br/>tarafından onlara verilen bir cevap ve sitemdir. Ömür, bedenin hayat ile mâmûr olduğu<br/>müddetin adıdır. Mânâ, size mühlet vermedik mi? Sizi öğüt alanın öğüt alacağı bir<br/>zaman miktarı yaşatmadık mı? demektir. <b>Kâşifî </b>der ki: Acaba size hayat vermedik mi ve<br/>ömür bağışlamadık mı ki o ömürde öğüt alasınız. O ömürde isteyen öğüt alır.<br/>
“Düşünülebilecek kadar bir ömür” demek, kişinin kısa dahi olsa bu zaman zarfında<br/>
durumunu düşünüp halini düzeltebilmesine imkân sağlayacak vakittir. Kişinin uzun<br/>zamana sahip olduğu halde düşünmemesi ise daha büyük sitemi hak eder. Yâni kişi<br/>ergenlik çağına ulaştığı zaman Allah ona akıl ve düşünce nazarını açar. Bu durumda<br/>mükellef kişi, yapılan bunca hârika sanat eserlerine bakmalı ve bunların ustasını,<br/>bunları yapıp yaratanı bilmeli ve ona itâat etmelidir. Kişi on sekiz yahut yirmi yaşına<br/>yahut daha yukarı bir yaşa gelince artık teklif ve sorumluluk daha bir kuvvetlenir ve<br/>evvelki duruma göre huccet daha geçerli bir hale gelir. Hadis-i şerifte şöyle vârid<br/>olmuştur: <i>“Allah Teâlâ 60 yaşına ulaşıncaya kadar ecelini ertelediği (60 yıl ömür<br/>verdiği) kimseden özür ve mâzereti kaldırmıştır.</i>”<a href="">[88] </a>Kendisine bu kadar mühlet<br/>verdiği halde kişi bu süre içinde tövbe edip Allah’tan özür dilememişse artık özür<br/>dileme zemini kalmamıştır. Belki de burada 60 yaş tayininin sırrı yine Hz. Peygamber<br/>(s.a.)’in <i>“Ümmetimin ömürleri 60-70 yaş arasıdır”</i><a href="">[89] </a>sözüdür. Zaten bu sınırı geçen<br/>de pek azdır. Kişi 60’ı geçerse düşünme zamanının sonu 70 yaş olur. Çünkü yetmişten<br/>sonrası artık iyice ihtiyarlık dönemidir. Hadis-i şerifte şöyle vârid olmuştur: <i>“Bir melek<br/>her gün kırklı yaştakilere: ‘Ey kırklıklar! Ekin tarlasının hasad ve harman zamanı<br/>yaklaştı!’; altmışlı yaştakilere: ‘Ey altmışlıklar! Ne amel işlediniz, âhirete ne takdim<br/>ettiniz?’ ve yetmişli yaştakilere: ‘Ey yetmişlikler! Hesaba geliniz!’ diye nidâ eder.<a href="">”</i>[90]</a><br/>
<b>Şeyh Abdülkâdir Geylânî</b> (k.s.) tövbe ve inâbe için kendisine bir genç gelince, “Ey<br/>
genç, sen, onlar seni talep edinceye kadar gelmedin. Bu cevr ü cefâ seferinden onlar<br/>seni getirinceye kadar dönmedin. Ey genç, sen bizi terk ettiysen de biz seni terk etmedik.<br/>Sen bizi unuttuysan da biz seni unutmadık. Sen bizden yüz çevirdin fakat bizim gözümüz<br/>hep senin üzerindeydi. Sonra bize yakın olman ve bize dost olman için biz seni tahrîk ve<br/>teşvîk ettik,” derdi. Yine tövbe ve inâbe için kendisine yaşlı biri gelince, “Ey muhterem,<br/>geç kaldın, hatâ ettin; yaşlandın. Şeytanın da iyice inatlaştı. Küçükken bizi terk ettin,<br/>haydi seni mazur gördük, gençliğinde bizi atlattın; sana mühlet verdik. Yaşlılık<br/>döneminde bizden alâkayı kestin; buna üzüldük, kızdık. Şimdi bize döndün; biz de seni<br/>kabûl ettik,” derdi.<br/>
<i>Gençlerin gönlü dünyadan pek çabuk soğur,</i><br/>
