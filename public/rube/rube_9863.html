<a name=9864></a><img src="RuhulBeyan-9864_1.jpg"/><br/>
<img src="RuhulBeyan-9864_2.jpg"/><br/>
ifâdeyle şöyle denmektedir: Sen ona bizim kelâm-ı kadîmimizin âyetlerini okuduğun<br/>zaman o, “bunlar birer masaldan ibârettir bunları yalandan yere uydurmuşlardır” der.<br/>Nitekim, <i><b>“Yine onlar dediler ki: Bu âyetler onun başkasına yazdırıp da kendisine<br/>sabah-akşam okunmakta olan öncekilere âid masallardır.”</b></i> (el-Furkan, 25/5)<br/>
<b>Süddî</b>’nin anlayışına göre “esâtîrul evvelîn” demek, “esâciu’l-evvelîn” yâni<br/>
öncekilerin secili, kâfiyeli sözleri demektir. Yâni onlar, bizim onlara vermiş olduğumuz<br/>mal ve evlâd nimetine âyetlerimizi inkâr etmekle karşılık verdiler. <b>Müberred</b> der ki:<br/>Nasıl <i>uhdûse</i> kelimesinin çoğulu <i>ahâdîs</i> geliyorsa, esâtîr kelimesi de ustûra kelimesinin<br/>çoğulu olarak gelmiştir. Nitekim bu hususu daha önce bu tefsirimizde pek çok yerde dile<br/>getirdik.<br/>
<i>et-Tevilatu’n-necmiyye</i>’ye göre bu âyet-i kerîmenin anlamı şöyledir: Riyâya ve<br/>
süm’aya dayalı amel servetleri ve kendini beğenme ve böbürlenmeyle ârızalı hâl<br/>çocukları var diye alabildiğine hakîr ve aşağılık kimseye itâat etme. Ona hakîkatleri ve<br/>ince sırları taşıyan âyetlerimiz okunduğunda, “bunlar öncekilerin masallarıdır; bunlar<br/>geçmiş dönemlerde yaşayan sûfîlerin bâtıl ve hurafe sözleridir” derler.<br/>
<b>16. Biz yakında onun burnuna damga vuracağız <i>(kibirini kırıp rezil edeceğiz)</i></b><b>.<br/></b>Önce bu âyet-i kerîmede yer alan “senesimuhû” fiilini ele alalım. Bu fiil “vesm”<br/>
kelimesinden türemedir. <i>Vesm</i> herhangi birşeyi dağlamak, herhangi bir nesneye işâret<br/>koymak anlamınadır. Aynı kökten yine dağlamak anlamıyla ilintili olarak ütüye “el-<br/>Miysem” denilmiştir.<br/>
Şimdi aynı âyette yer alan “el-Hurtûm” kelimesini ele alalım. Arapçada “burnun ön<br/>
tarafı” ya da “ağız içinin alt ve üst kısmı” anlamına gelir. Nitekim <i>Kamus</i>’ta kelime bu<br/>şekilde açıklanmaktadır. Buna göre âyete mânâ vermek gerekirse; “Biz, adamakıllı hakîr<br/>ve zelîl olduğu için vücudunun en değerli yerine, orasını dağlamak sûretiyle tanınacak<br/>olduğu bir alâmet ve işâret vuracağız.” Âyette alâmet yeri olarak neden “burun”<br/>kelimesinin seçildiğine gelince, burun yüzde öne doğru bir çıkıntı şeklinde olduğu için<br/>hemen göze çarpan ilk organ olması açısından, insan vücudundaki en önemli ve değerli<br/>yerdir. Bu nedenle araplar burnu izzet, izzet-i nefis yeri olarak görmüşlerdir. Nitekim<br/>sırf bu anlayıştan dolayı, insanın izzet-i nefsine dokunacak şeyi kabul etmemesi<br/>anlamına burun kelimesinden türetilmiş “el-enefetü” kelimesini türetmişlerdir. Yine sırf<br/>bu anlayış nedeniyle arapların dilinde “buruna burun” tâbiri ile “o burnunu korudu”<br/>veya “filancanın burnu büyümüş” deyimleri yer almıştır. Araplar zillete düşmüş olan<br/>bir kişiyi ifâde etmek için yine burun kelimesinin içinde yer aldığı deyimleri<br/>kullanmışlardır. Sözgelimi “burnu kesik, burnu sürtüldü” deyimleri dilde kullanılır<br/>olmuştur.<br/>
