<a name=4274></a><b>Hâfız</b> der ki:<br/>
<i>İskender-i Zülkarneyn’e âb-ı hayattan bahş ve ihsan olmadı<br/>Bu iş zor, kuvvet ve altın ile müyesser olmaz</i><br/>
<b>Şeyhzâde</b> der ki: Bu farklılık sâdece malda olmayıp zeka, ahmaklık, rüşd, aşağılık,<br/>
güzellik, çirkinlik, sıhhat, hastalık ve diğer hususlarda da vâkîdir.<br/>
<i>Altın hazînesi olmasa da kanâat hazînesi bâkîdir<br/>Allah, altın hazinesini pâdişahlara, kanaati de fakirlere verdi</i><br/>
<i>et-Te’vîlâtü’n-Necmiyye</i>’de der ki: Allah, fenadan ve bakâya reddolunduktan sonra<br/>
ruhları mükaşefe ve müşâhede rızkıyla kalblerden üstün kılmıştır. Kalpleri de zühd,<br/>vera, takvâ, sıdk, yakîn, îman, tevekkül, teslim ve rıza rızıklarıyla nefislerde üstün<br/>kılmıştır. Nefisleri de tezkiye, şiddetli mücâhede, musîbetlere ve belâlara sabır,<br/>tarîkatın işâretleriyle şeriatın mükellefiyetlerini yüklenme, kötü huyları iyi huylarla<br/>değiştirme rızıklarıyla bedenlerden üstün tutmuştur. Mü’minlerin bedenlerini, şeriatın<br/>rukünleri olan ameller, Kur’an kırâati, kalbin ihlâsıyla lisanın zikri ve benzeri rızıklarla<br/>kâfirlerin bedenlerinden üstün yaratmıştır.<br/>
<i>“Bol rızık verilenler,” </i>rızık konusunda kölelerine üstün kılınan efendiler, Allah’ın<br/>
kendilerine verdiği<b> </b><i>“rızıklarını ellerinin altındakilere” </i>yaratılmış ve rızıklandırılmış<br/>olma konusunda kendilerine ortak olan kölelerine<b> </b><i>“verip de bu hususta kendilerini<br/>onlara”; </i>yâni efendiler köleleri rızık konusunda <i>“eşit kılmazlar.” </i>Yâni onlar kölelere<br/>tasarrufta ve idârede ortaklıkta eşit olmayı gerektirecek şekilde vermezler. Hâsılı onlar,<br/>insan ve yaratılmış olma bakımından emsalleri oldukları halde kölelerinin kendilerine<br/>eşit olmasına râzı olmadıklarından kendilerine verdiğimiz mal ve benzeri rızıkları<br/>kendileriyle köleleri arasında ortak yapmazlar. Şu halde onlar nasıl oluyor da Allah’ın<br/>kullarını ve yarattıklarını, yücelikte kemâl üzere olduğu halde Allah’a ortak yapıyorlar.<br/>Toprak nerede, mülk sâhiplerinin Rabbi olan Allah nerede?!<br/>
İşte gördüğün gibi müşriklerin yaptıkları işlerin çirkinliği sanki başlarına vururcasına<br/>
darb-ı mesel yoluyla anlatılmış oldu. Çünkü onlar şöyle telbiye getirirlerdi: “Emrine<br/>âmâdeyim ya Rabbi! Senin ortağın yoktur, ancak kendine edindiğin bir ortak müstesnâ.”<br/>
<i>“Durum böyle iken Allah’ın nîmetini inkâr mı ediyorlar?” </i>yâni rızkı verenin Allah<br/>
olduğunu bildikten sonra mı O’na şirk koşuyorlar ve onun nîmetini inkâr ediyorlar?<br/>Çünkü Allah’a şirk koşmak, kendilerine bol bol verilen nîmetlerin ortaklara nisbetini<br/>gerektirir ve Allah’tan geldiğini inkâr anlamına gelir.<br/>
Allah Teâlâ kendisine ortak koşmaktan ve zulümattan tamâmen kurtulsunlar, halis<br/>
tevhîd ve yüce nurlarla müşerref olsunlar diye bu âyet ile kullarını tevhîde ve şirki terk<br/>etmeye çağırıyor,<br/>
Kula gereken Allah’ın rızasını ve ma‘rifeti elde edene kadar tâat ve gayrette<br/>
