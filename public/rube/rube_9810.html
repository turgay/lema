<a name=9811></a>yörelerinde yürümenize ve rızkından yemenize imkân hazırlamasının ardından bu<br/>nimetlere nankörlük ettiğiniz için <i>“sizi yere batırıvermeyeceğinden emin misiniz?”</i><br/>
Gökte olanın Allah Teâlâ olması ihtimâli göz önüne alındığında bu kısmı “Allah<br/>
Teâlâ’nın emri ve kazâsı” şeklinde te’vil etmek gerekir. Bu tıpkı Allah’ın şu âyet-i<br/>kerîmesinde olduğu gibidir: <i><b>“O göklerde ve yerde tek Allah’tır.”</b></i> (el-En’am, 6/3) Buna<br/>göre âyet-i kerîmenin takdiri; “göğün yaratıcı ve mâliki olan Allah’ın sizi yere<br/>batırıvermeyeceğinden emin misiniz?”<br/>
<i>el-Es’ile</i>’de şu açıklamaları buluyoruz: Allah Teâlâ’nın bu âyet-i kerîmede<br/>
“semâda/gökte” ifâdesiyle “semâ” kelimesini özel olarak zikretmesinin sebebi,<br/>yeryüzündeki putların ilâh olmadıklarının bilinmesini sağlamak içindir. Yoksa Allah<br/>Teâlâ’nın herhangi bir cihette olduğunu vurgulamak için değildir. Çünkü herhangi bir<br/>cihette ve yörede bulunmak cismânî varlıkların sıfatıdır. Allah Teâlâ bu âyetiyle<br/>kendisinin göğün ve yeryüzünün “üstünde” olduğunu irâde etmiştir. Fakat onun<br/>“üstünde”liği cihet ve yön bakımından değil, kudret ve saltanat yönündendir. Üstelik<br/>Allah’ın “üstünde”liğine îman cihet yönünden üstünde oluşuna îman etmeyi gerektirmez.<br/>Bu, sâbit olan bir gerçektir. Bu gerçekler üzerinde ibretle bir düşün ve ehl-i sünnet<br/>ulemâsı gibi takvâ üzere olmaya çalış. Nitekim <b>İmam Şârânî</b> (k.s.)’un <i>el-Kibriytu’l-<br/>ahmer</i>’inde aynı açıklamalar yer almaktadır.<br/>
Duâda ellerin gökyüzüne neden açıldığı meselesine gelince; duâda eller gökyüzüne,<br/>
orası bereket mahalli olmasından ve Kâbe’nin namaz için kıble olduğu gibi göğün de<br/>duânın kıblesi olmasından dolayıdır. Nitekim Allah’ın cenâbı da kalbin kıblesidir.<br/>
“Gökte olan” sözündeki zarfiyetin, arapların zannına uyularak ifâde edilmiş olması da<br/>
mümkündür. Çünkü araplar Allah Teâlâ’nın gökte olduğunu zannediyorlardı. Buna göre<br/>âyetin mânâsı şöyle olur: “Gökte olduğunu zannettiğiniz, oysa mekândan münezzeh olan<br/>o zâtın, sizi yere batırıvermeyeceğinden emin misiniz?”<br/>
<i>Fethurrahman’</i>da ifâde olunduğuna göre bu husus, bilgisini Allah’ın kendisine<br/>
ayırmış olduğu müteşâbih olan hususlardandır. Biz buna olduğu gibi inanır, mânâsının ne<br/>demek olduğunu irdelemez ve bu konudaki bilgiyi Allah’a havâle ederiz.<br/>
<i>“Sizi yere batırıvermeyeceğinden emin misiniz?”</i> ifâdesi; siz içinde olduğunuz hâlde<br/>
yeryüzünü altüst eder ve sizi tıpkı Karun’a yaptığı gibi yere batırarak kaybeder. Buna<br/>göre âyetin mânâsı: “Sizler Allah’ın sizi yere batırmayacağından emin misiniz?” demek<br/>olur.<br/>
Meşhûr olan görüşe göre bu gibi yerlerde “ba” harfi, fiile geçişlilik mânâsını<br/>
kazandırmak içindir.<br/>
<i>O zaman yer sarsıldıkça sarsılır.<br/>Kamus</i>’ta ifâde olduğuna göre “mevr” kelimesi, yeryüzünde çalkantı, akmak, hareket<br/>
etmek anlamlarına gelir. Buna göre mânâ, “yeryüzü, daha önceleri boyun eğmiş ve sâkin<br/>iken şimdi çalkantı hâlinde gelip gitmeye, sarsılmaya başlar” demek olur.<br/>
Bâzı âlimlere göre âyet-i kerîmenin mânâsı; “Bir de bakarsınız ki yeryüzü sizi dibe<br/>
geçirmiştir” şeklindedir. Bâzıları da şöyle der: “Yerin bir kısmı, insanları dibe batırmak<br/>
