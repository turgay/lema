<a name=1518></a><img src="flower_sep.jpg"/><br/>
<img src="RuhulBeyan-1518_2.jpg"/><br/>
<img src="RuhulBeyan-1518_3.jpg"/><br/>
<i>girmeleri emredilir. Onlar cennete yaklaşıp da onun kokusunu aldıklarında,<br/>saraylarına ve Allah’ın cennet ehli için hazırladığı şeylere baktıklarında “Onları<br/>oradan çevirin, onların oradan nasipleri yoktur.”</i> diye nida olunur. Onlar evvelkilerin<br/>ve sonrakilerin dönmediği bir üzüntü ve pişmanlıkla oradan dönerler ve şöyle derler:<br/>
<i>“Ey Rabbimiz! Keşke bizi cehenneme dostların için hazırladığın mükâfâtı</i><br/>
<i>göstermeden koysaydın.” Allah Teâlâ şöyle cevap verir:</i><br/>
<i>“Ben bunu size kasten yaptım. Siz benimle başbaşa kaldığınızda büyük günahlar</i><br/>
<i>işleyerek bana karşı koydunuz, insanlarla karşılaştığınızda bunları gizlediniz.<br/>İnsanlara kalplerinizde gizlediğinizin aksiyle göründünüz. İnsanlardan korktunuz da<br/>Ben’den korkmadınız. İnsanları yücelttiniz de Zâtımı yüceltmediniz. İnsanlar için<br/>bâzı şeyleri terkettiniz de Benim için terketmediniz. Bu gün sizi sevaplardan mahrum<br/>bırakacağım ve elem verici azâbımı tattıracağım.<a href="RuhulBeyans.html#1526">”</i>[141]</a><br/>
Nitekim Allah Teâlâ şöyle buyurmaktadır: <i><b>“Allah’ı (gûyâ) aldatmaya çalışırlar.</b></i><br/>
<i><b>Oysa O onları aldatır.”</b></i> (Nisâ, 4/142) Bu kısım, <i>“Tenbihü’l-gâfilîn”</i>den alınmıştır.<br/>
Bunu bildiysen Allah’tan gizlemeyenlerden olmamak için çalış. Hıyânetini emanete,<br/>
günahını taate, zulmünü adâlete, yalancılığını tam doğruluğa çevir. Allah’tan<br/>bağışlanmanı dile. Çünkü istiğfar, günahların ilacıdır. Çok bağışlayıcı Melik olan<br/>Allah’a giden melekût kapısı onunla açılır.<br/>
<b>110- Kim bir kötülük yapar yâhut nefsine zulmeder de sonra Allah’tan mağfiret</b><br/>
<b>dilerse, Allah’ı çok bağışlayıcı ve esirgeyici bulacaktır.</b><br/>
<i>“Kim bir kötülük yapar”</i> Tu’me’nin Katâde ve yahûdîye yaptığı gibi kötülüğü<br/>
başkasına ulaşan ve kendisini rezil eden çirkin ve mütecâviz bir amel işler <i>“yâhut”<br/></i>yine Tu’me gibi yalan yere yemin ederek <i>“nefsine zulmeder de sonra Allah’tan”</i> sâdık<br/>bir tevbe ile <i>“mağfiret dilerse”</i> Burada tevbe şart kılınmıştır. Çünkü istiğfarla birlikte<br/>“Tevbe ettim, kötülük işledim, ona asla dönmeyeceğim, yâ Rabbi beni bağışla!”<br/>demedikçe ittifakla tevbe edilmiş olmaz. Bu bilgi,<i> “Haddâdî Tefsîri”</i>nden alınmıştır.<br/>
Kötülüğün şirk ve zulümden aşağı olduğu söylenmiştir. Çünkü şirk büyük bir<br/>
zulümdür. Bu iki günahtan birinin küçük diğerinin büyük günah olduğu da söylenmiştir.<br/>
<i>“Allah’ı”</i> ne olursa olsun <i>“çok bağışlayıcı ve”</i> kendisine çok ihsanda bulunur şekilde<br/>
<i>“esirgeyici bulur.”</i> Tevbe edenin mağfiret ve rahmetin eserlerini müşâhede etmesi de<br/>ayrı bir nimet olduğu için burada Tu’me ve kavmini tevbe ve istiğfara ziyâdesiyle teşvik<br/>vardır.<br/>
<b>Hz. Ali </b>(r.a.)’dan rivâyet edildiğine göre şöyle demiştir: “Bana Ebû Bekir (r.a.) haber<br/>
verdi -ki o sözünde sâdıktır- Rasûlullah (s.a.v) şöyle buyurmuştur: <i>“Bir müslüman</i><br/>
