<a name=2706></a><img src="flower_sep.jpg"/><br/>
<b>49. O zaman münafıklar ve kalblerinde hastalık bulunanlar, “Bunları dinleri</b><br/>
<b>aldatmış.” diyorlardı. Halbuki kim Allah’a dayanırsa, şüphesiz Allah dâimâ galib,<br/>hüküm ve hikmet sâhibidir.</b><br/>
Habibim hatırla “<i>o zaman</i>”ı ki, hani Medîneli Evs ve Hazrec kabîlelerinden olan<br/>
<i>“münafıklar ve</i> <i>kalblerinde hastalık bulunanlar”</i> yani, Kureyş’ten olup<i> </i>Mekke’de<br/>müslüman olan, fakat müslümanlıkları zayıf olduğundan ve yakınlarının engellemeleri<br/>sebebiyle hicret etmeyen kimseleri Kureyşliler Bedir’e çıkarken zorlayarak kendileri<br/>ile beraber çıkarmıştı. Onlar müslümanların sayısının azlığını görünce şüpheye düştüler<br/>ve dinden döndüler. Mekkeliler’e müminleri kastederek: <i>“Bunları dinleri aldatmış.”<br/>diyorlardı.”</i> Çünkü onlar sayılarının azlığına, mühimmatlarının yetersizliğine<br/>bakmadan, Kureyş gibi sayıca ve kuvvetçe kendilerinden üstün bir topluluğa karşı<br/>çıkmışlardı.<br/>
Bu sözü söyleyenler, Kureyş’in galip geleceğinden hiç şüphe etmiyorlar, kesin<br/>
gözüyle bakıyorlardı. Çünkü kendileri bin kişi civarında, müminler ise üç yüz on küsûr<br/>kişiydi.<br/>
Allah Teâlâ onlara cevaben şöyle buyurmuştur: <i>“Halbuki kim Allah’a dayanırsa,”</i><br/>
yani işini Allah’a teslim eder, O’na ve hükmüne güvenirse <i>“şüphesiz Allah dâimâ<br/>gâlib</i>” kendisine dayanıp güveneni ve kendisine sığınanı, az da olsalar zelil etmeyip<br/>galip getiren Azîz, <i>“hüküm ve hikmet sâhibidir.” </i>Eşsiz hikmeti gereği akılların anlayıp<br/>kavrayamayacağı, dâhîlerin bile anlamakta şaşkınlığa düşeceği şekilde işleri en güzel<br/>ve sağlam bir şekilde yapan Hakîm’dir.<br/>
Anlatılır ki <b>Haccac b. Yûsuf </b>Mekke’de bulunduğu sırada bir kimsenin yüksek sesle<br/>
telbiye getirerek Kâbe’yi tavaf ettiğini işitir ve o adamın kendisine getirilmesini ister.<br/>Adam getirilince:<br/>
“Bu adam kimlerdenmiş?” diye sorar.<br/>Adam: “Müslümanlardan.” diye cevap verir.<br/>Haccâc: “Müslüman olup olmadığını sormadım.”<br/>Adam: “O halde neyi sordun?”<br/>Haccâc: “Hangi beldeden olduğunu sordum.”<br/>Adam: “Yemen halkındanım.”<br/>Haccâc kardeşini kasdederek: “Muhammed b. Yusuf ne haldedir?”<br/>Adam: “Ben ayrılırken cüssesi, boyu posu, kıyâfeti yerinde, çok ata binen ve hareketli<br/>
bir durumda idi.”<br/>
Haccâc: “Bunları sormuyorum.”<br/>Adam: “Ya neyi soruyorsun.”<br/>Haccâc: “Hal ve gidişatından soruyorum.”<br/>Adam: “Zulümler yapıyor, halkı aldatıyor, Yaradan’a âsî olup yaratılana itaat ediyor.”<br/>Haccâc: “Onun bana yakınlığını bildiğin halde nasıl oluyor da böyle cür’etli cür’etli<br/>
