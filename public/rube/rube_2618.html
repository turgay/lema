<a name=2619></a><img src="flower_sep.jpg"/><br/>
<img src="RuhulBeyan-2619_2.jpg"/><br/>
<img src="RuhulBeyan-2619_3.jpg"/><br/>
<img src="flower_sep.jpg"/><br/>
<b>6. Hak ortaya çıktıktan sonra sanki gözleri göre göre ölüme sürükleniyorlarmış</b><br/>
<b>gibi <i>(cihad hususunda)</i></b><b> seninle tartışıyorlardı.</b><br/>
Düşman ordusunu karşılamanın<i> “hak”</i> olduğu <i>“ortaya çıktıktan sonra”</i> kervanı<br/>
karşılamayı düşmanla karşılaşmaya tercih ettikleri için<i> “sanki gözleri göre göre ölüme<br/>sürükleniyorlarmış gibi”</i> yani, ölüm için gerekli sebeplere baka baka ve ayan beyan<br/>göre göre zorla ve tahkir edilerek ölüme götürülen kimselere benzer vaziyette cihad<br/>hususunda<i> “seninle tartışıyorlardı.” </i>yani hangi tarafa yönelirlerse muhakkak Allah’ın<br/>yardımına nail olacaklarını bildirdiğin için kendilerine hak âşikar olduktan ve ayan<br/>beyan ortaya çıktıktan sonra seninle tartışıyorlardı. “Biz ancak kervanı yakalamak için<br/>çıktık. Eğer düşmanla savaşmak üzere çıktığımızı söylemiş olsaydın hazırlıklı<br/>çıkardık.” diyorlardı.<br/>
Bunu söyleyenler, Hz. Peygamber (a.s.)’ın kendilerini Medîne’den çıkarmasından<br/>
hoşlanmadıkları ve savaşmak istemedikleri için böyle konuşuyorlardı. Bu kadar çok<br/>korku ve endişe duymalarının sebebi; sayılarının azlığı, hazırlıklarının olmayışı ve<br/>piyade oluşları idi.<br/>
Rivayete göre Bedir harbinde müslümanların sayısı 313 idi. İçlerinde sadece Zübeyr<br/>
ve Mikdad atlıydı. 70 develeri, 6 zırhları ve 8 de kılıçları vardı. Müşrikler ise sayı ve<br/>hazırlık bakımdan müslümanlardan kat kat fazlaydı.<br/>
Bu âyetlerin işârî yorumu şöyledir: Allah Teâlâ hakiki müminleri inâyet cezbeleriyle<br/>
beşeriyet vatanından indiyyet (Allah’la beraber olma) makamına çıkardı. “Onların bu<br/>hali,<i> “müminlerden bir grup”</i> yani kalb ve ruh, her mevcud bakâyı sevdiği ve fenadan<br/>hoşlanmadığı için tecellî sırasında fenâ bulmayı<i> “kesinlikle istemediği halde,<br/>Rabb’inin seni evinden”</i> varlığının vatanından<i> “hak uğruna” </i>cemâl ve celâl<br/>sıfatlarının tecellîsinden hakkın doğmasıyla <i>“çıkardığı” </i>zamanki halleri<i> “gibidir. Hak<br/>ortaya çıktıktan”</i> hakkın geldiği belli olduktan <i>“sonra” </i>fenâdan hoşlanmadıkları için<br/><i>“sanki gözleri göre göre”</i>; fenâya bakarak<i> “ölüme sürükleniyorlarmış gibi” </i>hakkın<br/>gelmesi hususunda<b> </b>kalb ve ruh<i> “seninle tartışıyorlardı.”</i> Halbuki ölüme sürüklenen<br/>kimse gibi fenâdan sonra bakâ, zeval bulmaz. (<i>et-Te’vîlâtü’n-Necmiyye</i>’de böyle<br/>geçmektedir.)<br/>
<i>Mesnevî</i>’de şöyle denilmiştir:<br/>
<i>Dünya aslanı av ve rızık arar<br/>Allah aslanı ise hürlük ve ölüm</i><br/>
