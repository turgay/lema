<a name=198></a>içerisinde bulundukları şirk ve nisyânı haber vererek tevhîd ve kulluğa çağırdı.<br/>
“Mîsâk günü, sizin ve sizden öncekilerin zerrelerini yaratan, tevhîd ve rubûbiyetini<br/>
kabûl edip kullukta bulunacağınıza dâir sizden söz alan Rabbınıza ibâdet ediniz. Yasak<br/>şeylerden sakınıp emredilen şeyleri yapınız. Nefsi tezkiye, kalb ve sırrı mâsivâdan<br/>arındırarak, dil ile kelime-i tevhîdi söylemek sûretiyle kulluk ahdinizi yerine getiriniz.<br/>Böyle yaparsanız umulur ki, Allah Teâlâ’dan başkasına ibâdet şirkinden kurtulursunuz.<br/>Bunun karşılığı olarak da, Allah sizi rubûbiyet ahdiniz gereği, cehennemden kurtarır,<br/>cennette yüksek dereceler verir. Bu sûretle kendisine yaklaştırır ve sizi dünyâda<br/>nimetlendirdiği gibi âhırette de nimetlere garkeder.”<br/>
“<i><b>O Rabb ki, yeri sizin için bir döşek, göğü de </b></i>(kubbemsi)<i><b> bir tavan yaptı.</b></i>” (el-<br/>
Bakara, 2/22) âyetinde, Allah Teâlâ’nın yüce kudretinin tarifine, kullarına olan iyilik ve<br/>ihsânına, kullarının katında diğer mahlûklara karşı üstünlüklerine işâret vardır. <i>“O<br/>Rabb ki, yeri döşek, göğü de binâ yaptı...” </i>ifâdesi Allah’ın kudretini ifâde etmekte:<br/><i>“Bütün bunları sadece sizin için yaptı.” </i>kaydı ise O’nun kullarına olan minnetini<br/>anlatmaktadır. İnsanların, diğer varlıklardan daha üstün olmalarına gelince bu, göklerin<br/>ve yerin sırf onlar için yaratılıp, emirlerine âmâde kılınması sebebiyledir. Nitekim: “<i><b>O,<br/>göklerde ve yerde ne varsa hepsini size boyun eğdirmiştir.</b></i>” (el-Câsiye, 45/13) âyeti<br/>buna işârettir. Böylece, göklerin ve yerin sadece insanoğlunun varlığına bağlı olduğu<br/>anlaşılmaktadır.<br/>
Bir şeyin varlığı başka bir şeyin varlığına bağlı olunca, o şey kendi zâtı için<br/>
yaratılmış değildir. İşte bu incelik sebebiyle Allah Teâlâ, meleklere, Âdem’e secde<br/>etmelerini emretti ama, Âdem’e ve çocuklarına, kendisinden başkasına secde etmelerini<br/>haram kılmıştır. Her ne kadar daha önce melekler, mevcûdâtın en fazîletlileri idilerse<br/>de, daha sonra Âdem (a.s.), meleklerden üstün tutulmuş ve mahlûkatın en şereflisi<br/>olmuştur. Kâinattaki her şey ona boyun eğmiştir.<br/>
<i><b>“Gökten size bir su indirdi. Onunla türlü meyvelerden (ve ekinlerden) size rızık</b></i><br/>
<i><b>çıkardı.” </b></i>(el-Bakara, 2/22) âyeti hakkında bâzı işârî tefsir mensûpları şöyle<br/>demişlerdir: “Su”dan maksad, Kur’ân-ı Kerîm’dir. O’nun meyveleri ise; hidâyet, takvâ,<br/>nûr, rahmet, şifâ, bereket, yümn, saâdet, kurbet, hak, yakîn, necât, rif‘ât, salâh, felâh,<br/>hikmet, hilim, ilim, âdâb, ahlâk, izzet, gınâ, en sağlam kulpa (urvetü’l-vüskâ) sarılmak<br/>ve Allah’ın ipine tutunmaktır.” Hülâsa Kur’ân, her hayrın mecmûu ve her saâdetin<br/>kaynağıdır.<br/>
Kulda hakîkî rabbânî sıfatlar tecellî edince, insânî ve nefsânî özellikler kaybolur<br/>
gider. Nitekim: <i><b>“De ki: Hak geldi, bâtıl yıkılıp gitti. Zâten bâtıl yıkılmaya<br/>mahkûmdur.”</b></i> (el-İsrâ, 17/81) âyeti bu mânâya işâret eder. Cenâb-ı Hakk, Kur’ân suyu<br/>ile kullarının kalb arâzîsinden, böyle güzel meyveler çıkarır. Bunlardan insanların<br/>olduğu gibi, hayvanların bile nasîbi ve istifâdesi vardır. Hayvanlara ihsan, yine<br/>insanlara bağlıdır. Bu mânâyı, vehim ve hayâl ile karışmış akıllar değil, ancak Allah’ın<br/>fazl ve keremiyle desteklenmiş akıllar kavrayabilir.<br/>
<i><b>“Öyleyse siz bile bile Allah’a eş koşmayınız.” </b></i>(el-Bakara, 2/22) Bu bölüm üç<br/>
