<a name=10048></a><img src="flower_sep.jpg"/><br/>
<img src="RuhulBeyan-10048_2.jpg"/><br/>
hem de cinlerle şeytanlara gönderilmiş peygamber değildi.<br/>
“Deyyâr” kelimesi dâr kelimesinden fa’âl vezninde türemiş bir kelime değildir. Böyle<br/>
olsaydı “deyyâr” yerine, “devvâr” denilmesi gerekirdi. Çünkü “dâra” kelimesinin aslı<br/>“devere”dir. Kelimenin vâvı elife dönüştürülmüştür. Kelimenin ortasındaki vav harfi<br/>şeddelenince sahih vâv ile “devvâr” şeklini alır. Çünkü vav’ın ya’ya dönüşmesi için<br/>herhangi bir sebep yoktur.<br/>
<b>27. «Çünkü sen onları bırakırsan kullarını saptırırlar; yalnız ahlâksız, nankör</b><br/>
<i><b>(insanlar)</b></i><b> doğururlar <i>(yetiştirirler)</i></b><b>.»</b><br/>
<i>“Çünkü sen onları”</i> tümden veya bir kısmını küfür üzerine <i>“bırakırsan”,</i> helâk<br/>
etmezsen, onlar <i>“kullarını” </i>hak yoldan <i>“saptırırlar.”</i> Bu ifâde Nûh (a.s.)’ın onlar<br/>hakkında neden bedduâ ettiğini ortaya koymaktadır. Bu bedduâ, nefsin gazab, hevâ ve<br/>heveslerine gâlip gelmesinden kaynaklanmaz. Aksine dini endişelerden ve dine düşkün<br/>olmaktan kaynaklanır.<br/>
Bâzı âlimlere göre <i>“senin kullarını”</i> ifâdesiyle “senin mü’min kullarını” mânâsı<br/>
kasdedilmektedir. Bu ifâde hissettiriyor ki lâyık olan, “Sen’in îman ehli kulların”<br/>ifâdesini kullanmaktır.<br/>
Ancak bu tesbit tartışmalıdır, çünkü âyette kasdedilen; “onlar senin kullarını senin<br/>
yolundan saptırırlar” mânâsıdır. Bu tıpkı: <i><b>“Allah yolundan alıkoyanlar”</b></i> (en-Nisâ,<br/>4/167) âyet-i kerîmesinde olduğu gibidir. Bu mânaya şu hâdise delâlet etmektedir: Nûh<br/>(a.s.)’ın kavminden bir kişi çıkar oğlunu eline alır, Nûh (a.s.)’a giderdi. Ona Nûh’u<br/>göstererek: “Bu adamdan sakın, bu yalancının biridir. Benim babam da beni bu adamdan<br/>sakındırmış ve aynen böyle nasîhatte bulunmuştu” derdi. Böylece baba ölür, küçük<br/>çocuk babasından aldığı bu terbiye ile yetişirdi.<br/>
<i>“Sâdece ahlâksız ve kâfir çocuklar doğururlar”.</i> Ahlâksız olarak tercüme edilen<br/>
“fâcir” kelimesinin kökü “fecr” kelimesidir. Bu kök herhangi bir şeyi genişçe yarmak<br/>anlamınadır, nehri tıkayan şeyi ortadan kaldırıp önünü açmaktır. Fücûr kelimesi bu<br/>kökten dindarlığın örtüsünü yarmak demektir.<br/>
Âyette yer alan <i>“keffar”</i> kelimesi “küfür ve küfran” kelimesinin mubalağalısıdır.<br/>
<b>Râğıb</b>’ın ifâdesine göre “keffâr”, “kefûr” kelimesinden daha mübâlağalı bir anlam ifâde<br/>eder. Kefûr nimete nankörlükte mübâlağa anlamını taşır. Bu açıklamaların ışığı altında<br/>âyet-i kerîmeye anlam vermek gerekirse: “Çünkü sen onları bırakırsan kullarını<br/>saptırırlar ve peşlerinden ancak ahlâksızlık yapacak, inkâr edecek nesiller gelir. Şu<br/>hâlde uygun olanı, onların yeryüzünden silinip yok edilmesidir. Bu konudaki bilgi Sana<br/>âiddir.”<br/>
Nûh (a.s.) onları ergenlik çağına girdikten sonra alacakları sıfatlarla yâni fâcirlik ve<br/>
