<a name=9752></a>kelime yer almaktadır: “<i>Allah’ım kalbime nûr ver, kulağıma nûr ver, gözüme nûr ver,<br/>sağımdan nûr ver, solumdan nûr ver, önümü nûr kıl, arkamı nûr kıl, üzerimde nûr kıl,<br/>altımda nûr kıl ve beni nûr kıl.</i>”<a href="RuhulBeyans.html#9754">[222]</a><br/>
Bazı âlimlere göre âyet metninde ellerin ve sağ elin özel olarak ifâde edilmesi,<br/>
âhirette saâdet ehli olacak olan kimselere amel defterlerinin sağ taraflarından ve<br/>önlerinden, buna karşılık bedbahtlara ise sol taraflarından ve arkalarından verilecek<br/>olmasından dolayıdır. İşte bu ifâde o gerçeğe alâmet olacaktır ve bu nûr sırât üzerinde<br/>cennete girmeye bir kılavuz ve orada bu kimselere bir süs olacaktır.<br/>
<b>Kàşânî</b> bu âyet-i kerîme hakkında şöyle demiştir: Onların nurları önlerinde<br/>
koşacaktır. Yâni nazar ve ilmî kemâllerine göre elde ettikleri nurları önlerinde,<br/>amellerine ve bunun kemâline göre elde ettikleri nurları da sağ taraflarından koşacaktır.<br/>Çünkü ilmî nur vahdet kaynağından, amelî nur da kalp cânibinden çıkar. Kalp nefsin sağ<br/>tarafıdır. Âyeti şöyle anlamak da mümkündür: Onlardan önce geçenlerin nurları<br/>önlerinde, aralarından itâatkâr olanların nurları da sağ taraflarından koşacaktır.<br/>
Bu açıklamanın daha geniş ve kâmil şekli Hadîd Sûresi’nde geçmişti.<br/>“<i>Mü’minler, ‘Ey Rabbimiz! nurumuzu bizim için tamamla! Zulüm ettiğimizde bizi</i><br/>
<i>bağışla! Çünkü sen her şeye kadirsin’ derler.</i>” Bu ifâdeyi zâhir olan ihtimâle göre<br/>mü’minler söylerler. Bunu Peygamber Efendimiz ümmeti için söyleyebilir. Münâfıkların<br/>nûru söndürüldüğü zaman mü’minler de acıdıklarından bu duâda bulunabilirler. Yâni<br/>beşer olmaları sebebiyle kendi nurlarına da zarar gelecek diye korkarlar ve geçmişte<br/>işledikleri günahları düşünerek: “Ey Rabbimiz! Nûrumuzu bizim için tamamla!” derler.<br/>Yâni “Ey Rabbimiz! Bizim nûrumuzu koru ve onu bâkî eyle ki selâmetle geçebilelim.”<br/>demiş olurlar. Nûr’un tamamlanmasından maksad mü’minlerin selâm yurdu olan cennete<br/>ulaşıncaya kadar devam etmesi demektir. “Bizi bağışla” ifâdesi ise “günah kirinden<br/>temizle” demektir.<br/>
<i>“Sen her şeye kadirsin” </i>ifâdesi yâni nûru tamamlamak, günahları bağışlamak gibi her<br/>
şeye kadirsin demektir. Bazılarına göre mü’minler bu duâyı nurları tamam olduğu halde<br/>Allah Teâlâ’ya yaklaşmak için yaparlar. Bu takdirde âyet-i kerîme tıpkı Peygamber<br/>Efendimiz’in günahları bağışlanmış olduğu halde kendisine: <i><b>“hem kendinin hem de<br/>mü’min erkeklerin ve mü’min kadınların günahlarının bağışlanmasını dile!”<br/></b></i>(Muhammed, 47/19) ifâdesi gibidir.<br/>
<b>Zemahşerî</b>’nin <i>Keşşâf</i>’ında şu açıklamalar vardır: “Orası Allah’a yaklaşma yurdu<br/>
olmadığı halde mü’minler bu duâyı yaparak Allah’a nasıl yaklaşabilirler?” diye<br/>sorulacak olursa, bu soruya şöyle cevap vermek mümkündür: Mü’minlerin oradaki<br/>halleri Allah’a yakın olanların halleri gibi olduğundan onlar için hâsıl olan rahmeti<br/>talep ediyorlar demektir. Buna tekarrub; yâni Allah’a yaklaşma ismi verilmiştir.<br/>
Bazı âlimlere göre mü’minlerin nurları amellerine göre farklı farklı olacaktır ve<br/>
dolayısıyla onlar Allah’ın bir ihsânı olmak üzere nurlarının tamamlanmasını<br/>isteyeceklerdir. Buna göre “yek¯ulûne”/derler ifâdesi “benû fülânin katelu Zeyden” yâni<br/>“filân oğulları Zeyd’i öldürdüler” kabîlinden olur.<br/>
