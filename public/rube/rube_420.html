<a name=421></a><img src="RuhulBeyan-421_1.jpg"/><br/>
<img src="RuhulBeyan-421_2.jpg"/><br/>
<img src="RuhulBeyan-421_3.jpg"/><br/>
<img src="RuhulBeyan-421_4.jpg"/><br/>
Şerîat, hükümlerden teşekkül eder. Tarîkat ise, edebdir. Şeytan ve diğer kovulanlar<br/>
ancak edebe riâyet etmedikleri için kovulmuşlardır. <b>İbn Sîrin’e </b>“Hangi edeb Allah’a<br/>daha yakındır?” diye soruldu. O da: “Allah’ın rubûbiyetini bilmek, emrettikleriyle amel<br/>etmek, bolluk ve esenlikte hamdetmek, darlık ve sıkıntıda sabretmektir.” diye cevap<br/>verdi. Nitekim bir şâir şöyle demiştir:<br/>
<i>Edebden nasîbi olmayan, her ne kadar ulu ise de,<br/>Bu ululuk kendisine neseben gelmiş olsa da,<br/>Edeb olmadığı sürece ona büyüklük denilemez.<br/>Çünkü büyüklüğün ölçüsü ancak edebdir.</i><br/>
<i> </i><br/>
<i> </i><br/>
<b>109. Ehl-i kitaptan çoğu, hakîkat kendilerine apaçık belli olduktan sonra, sırf</b><br/>
<b>içlerindeki kıskançlıktan ötürü, sizi îmânınızdan vazgeçirip küfre döndürmek<br/>istediler. Yine de siz, Allah onlar hakkındaki emrini getirinceye kadar affedip<br/>bağışlayın. Şüphesiz Allah her şeye kâdirdir.</b><br/>
<i>“Ehl-i kitabtan birçoğu istedi.”</i> ibâresiyle anlatılanlar bir grup Yahûdî bilginidir.<br/>
Rivâyet olunduğu üzere: Fenhâs b. Âzûrâ, Zeyd b. Kays ve bir grup yahûdî, Uhud<br/>savaşından sonra, Huzeyfe b. Yemân ve Ammar b. Yâsir’e: “Başınıza geleni görmüyor<br/>musunuz? Eğer hak üzere olsaydınız, hezîmete uğramazdınız. Siz, en iyisi, bizim<br/>dînimize dönün, o sizin için daha hayırlı ve daha fazîletlidir. Gittiğimiz yol da hakka,<br/>sizinkinden daha yakındır.” dediler. Ammar: “Sizce ahdi bozmak nasıl bir şeydir?” diye<br/>sordu. Onlar da: “Çok kötüdür.” dediler. Bunun üzerine Ammar: “Ben, yaşadığım<br/>sürece Hz. Muhammed’i yalanlamayacağıma dâir ahidde bulundum.” dedi. Yahûdîler:<br/>“Ammar, ebediyyen dönmeyecek şekilde dinimizden çıktı. Peki sen ne dersin ey<br/>Huzeyfe, bize tâbi olmaz mısın?” dediler. Huzeyfe de: “Ben Rabb olarak Allah’ı, Nebî<br/>olarak Muhammed’i, imam olarak Kur’ân’ı, kıble olarak Kâbe’yi ve kardeşler olarak<br/>da mü’minleri seçtim.” dedi. Bunun üzerine yahûdîler: “Mûsâ’nın ilâhına yemin olsun<br/>ki, kalblerinize Muhammed’in sevgisi sindirilmiş; yâni bu sevgi size meşreb olmuş.”<br/>dediler. Sonra Ammar ve Huzeyfe, Rasûlullah’a geldiler ve durumu haber verdiler.<br/>Allah Rasûlü de: <i>“Hayırlı olanı yaptınız ve kurtuluşa erdiniz.”</i><a href="RuhulBeyans.html#429">[354]</a> buyurdu.<br/>
“Ey mü’minler! Bu insanlar, kendilerine Hz. Muhammed’in Allah Rasûlü olduğu,<br/>
sözlerinin ve dînin de mûcizelerle ve Tevrât’ta zikrolunan sıfatlarla hak olduğu apaçık<br/>belli olduktan sonra, sırf rûhlarındaki hasedden ötürü veya kendi nefislerinden<br/>kaynaklanan bir istekle îmânınızdan sonra sizleri, küfre döndürmeyi arzuladılar.<br/>
