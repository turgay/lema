<a name=4084></a><img src="flower_sep.jpg"/><br/>
<img src="RuhulBeyan-4084_2.jpg"/><br/>
<img src="RuhulBeyan-4084_3.jpg"/><br/>
eyledi. Bir vakit geçtikten sonra kurudu ve kurumuş çamur (salsal) mertebesine ulaştı.”<br/>
<b>27. Cinleri de daha önce zehirli ateşten yaratmıştık.<br/></b><i>“Cinleri de.”</i> el-Cân cinlerin babasıdır. <i>er-Ravda’</i>da der ki: Cinlerin babası İblistir.<br/>
el-Cân ise <i>el-Kâmûs</i>’ta belirtildiği üzere ‘el-cinn’ lâfzının çoğul ismidir. Cinler<br/>gizlendikleri/göze gözükmedikleri için onlara bu isim verilmiştir. ‘el-Cân’ ile, ‘el-insan’<br/>kelimesinden de anlaşıldığı üzere cin cinsi kasdedilmiş olması da mümkündür. Çünkü<br/>bir cinsin tümünün, bir maddeden yaratılmış bulunan tek bir ferdden dallanıp<br/>budaklanması sebebiyle bu cinsten olan tüm ferdler o maddeden yaratılmış olurlar.<br/>
<i>“Daha önce,”</i> insanın yaratılmasından önce<b>, </b>son derece harâretli <i>“zehirli ateşten</i><br/>
<i>yaratmıştık.”</i><br/>
“__WORD__<i>es-Semûm</i>” lügatte kavurucu rüzgâr demektir. Kavurucu rüzgârda da ateş<br/>
bulunur. es-Semûm ile el-Harûr arasında şöyle bir fark vardır: es-Semûm genellikle<br/>gündüz olur, el-Harûr ise geceleri esen sıcak rüzgârdır. Fakat bu rüzgârın gündüzleri<br/>estiği de olur. Nitekim <i>el-Kâmûs</i>’ta böyle denilmektedir. es-Semûm’a bu adın<br/>verilmesinin latifliği sâyesinde bedendeki ağız, burun ve kulak gibi deliklere nüfûz<br/>etmesinden ileri geldiği söylenir.<br/>
Semûm ateşinin dumansız olduğu, şimşeklerin ondan meydana geldiği, onun gökyüzü<br/>
ile hicâb (perde) arasındaki ateş olduğu da söylenir. Allah Teâlâ bir şey ihdâs etmek<br/>istediğinde bu perde yırtılıp semûm da memur olduğu yere doğru eser. Duyduğunuz o<br/>gürültülü ses de o perdenin yırtılma sesidir.<br/>
Cinler insanlardan önce yaratılmış olmasına rağmen âyette insanların yaratılmasının<br/>
önce zikredilmesi, insanın şânının yüceliğini ve üstünlüğünü göstermek içindir. Âdem<br/>(a.s.)’ın yaratılması ile cinlerin yaratılması arasında 60.000 sene vardır.<br/>
Tahkik ehlinden olan ilim ehli, mülk âleminin cinler âleminden, cinler âleminin de<br/>
insanlar âleminden önce yaratıldığı konusunda ittifak etmişlerdir. Öncekilerden ibret<br/>alması ve tüm yaratılmışlardan sonra yaratılmakla onların hepsinden üstün olduğu<br/>ortaya çıkması için dünyâ mülkü/hükümranlığı Âdem (a.s.)’a intikâl etmiştir. Çünkü<br/>onun sonradan yaratılması, kapının kapatılıp mühürlenmesi gibidir. O yaratılmışların<br/>sonuncusu, kâinatın netîcesi, hissedilebilir ve akledilebilir şeylerden ibâret olan küllî<br/>varlıkların bir nüshasıdır. Cemâl-celâl, lütuf-kahır vasıflarının kendisinde gerçekleşmiş<br/>olması sebebiyle varlık onunla kemâlin zirvesine ulaşmıştır. Melekler ise böyle<br/>değildir. Onlar tek bir kanat üzere yaratılmış varlıklardır. Bu kanat ise lütuftur.<br/>
<b>Molla Câmî</b> şöyle der:<br/>
<i>Güzel ibâdet ve tâatten meleklere ne fayda var?</i><br/>
