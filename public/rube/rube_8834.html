<a name=8835></a><img src="flower_sep.jpg"/><br/>
<img src="RuhulBeyan-8835_2.jpg"/><br/>
Mûsâ (a.s)’ın elinden zuhûr eden, tabîata aykırı mûcizeleri cinlerin yaptığını sanmış ve<br/>bunu öne sürmüştür. O meydana gelen bu mû’cizatın Musa (a.s)’ın ihtiyarı ve gayreti ile<br/>mi, yoksa bunlar olmaksızın mı meydana geldiğinde de tereddüd etmiştir.<br/>
<b>Ebû Ubeyde</b> âyetteki “ev” atıf edatının vâv mânâsında olduğunu ileri sürmüştür. Buna<br/>
delil olarak da Firavun ve yandaşlarının, Musa (a.s)’yı “büyücü” veya “cinli” diyerek<br/>biriyle değil de her ikisine birden nispet ettiklerini göstermiştir. Nitekim <i><b>“Yunus’u yüz<br/>bin insana veya daha fazla olanlara elçi gönderdik” </b></i>(es-Saffât 37/147) âyetinde de<br/>“ev” edatı “vav” anlamında kullanılmıştır.<br/>
Muhakkiklere göre, Firavun’un Mûsa (a.s)’ı bu şekilde ta’n etmesi onun cehaletinin<br/>
kemâlini gösterir. Çünkü onu iki zıd şey ile birlikte ta’n etmiştir. Bilinir ki sihirbazlık<br/>için tam bir akıl, işleyen bir zihin ve büyük bir ustalık gerekir. Oysa delilik/divanelik<br/>aklın zevalidir. Aklın kemâli ile zevâli birbirinin zıddıdır.<br/>
<b>40. Nihâyet onu da ordularını da yakalayıp denize attık, bu sırada kendini kınayıp</b><br/>
<b>duruyordu.</b><br/>
Nebz, bir şeyi, kendisine verilen az önem sebebiyle kaldırıp atmaktır. Yâni, nasıl bir<br/>
kimse eline aldığı çakıl taşlarının yok olmasına aldırış etmeden denizin içine atıyorsa,<br/>biz de onları, silah ve sair tüm ağırlıklarıyla beraber Kızıldeniz’in içerisine attık.<br/>
<i>“O, boğulurken pişmanlıkla kendi kendini kınıyordu.” </i>Yâni biz Firavun’u, küçük-<br/>
büyük her türlü günahına pişmanlık içerisinde, kendi kendini kınar vaziyette iken<br/>yakaladık. Zira her günah sâhibi, mutlaka günahı miktarınca pişmanlık duyup kendi<br/>kendini kınar.<br/>
<b>Kâşifî</b> şöyle demiştir: “Mülîm” melâmeti hak eden veya “Musâ (a.s)’dan neden yüz<br/>
çevirdim ve onu neden ta’n ettim” diye kendisini kınaması demektir. Bu sebepledir ki<br/>Firavun boğulurken îman ettiğini bildirmiştir. (bk. Yunus 10/90)<br/>
<i>Doğru bildiğin faydalı sözü,<br/>Kimse beğenmese bile söyle.<br/>Bugün beğenmeyen yarın pişmanlıkla,<br/>O hak sözü niye dinlemedim diye âh edecektir.</i><br/>
Bu âyette kalp Musa’sına işâret vardır. Çünkü Allah kalb Musa’sını bir hüccet yâni<br/>
apaçık olan kelime-i tevhîd asâsı ile nefis Firavun’una göndermiştir. Bu asânın<br/>mûcizevî yönü de <i><b>“Birden o, onların uydurduklarını yutmağa başladı”</b></i> (eş-Şuarâ<br/>26/45) âyetinde buyrulduğu üzere sihirbazların bâtılı hakla karıştırarak ortaya<br/>koydukları sihirlerini ve nefis Firavun’un sıfatlarını yutmasıdır. Ama nefis Firavun’u bu<br/>
