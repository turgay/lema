<a name=9975></a>Yine bunun gibi; -sahih haberlerde yer aldığı üzere- insanların çoğu âhir zamanda<br/>
cansız varlıkların, bitkilerin ve hayvanların konuşmalarını duyacaklardır.<a href="RuhulBeyans.html#9982">[87]</a><br/>
<i>“Yevm/Gün”</i> kelimesinin çeşitli mertebe ve hükümleri vardır. <i>“Gün”</i> vardır, tıpkı bir<br/>
an gibidir. “Ân”, kısa zaman dilimidir ve bütün her şey aslında “an”lardan uzanıp gider.<br/>Nitekim <i><b>“O her an bir iştedir.”</b></i> (er-Rahman, 55/29) âyet-i kerîmesi buna işâret<br/>etmektedir. Yalın olarak bir zaman parçasına “yevm/gün” denmesi, iş ve faaliyetin o<br/>zaman diliminde meydana gelmiş olmasından dolayıdır. İşte bu, en küçük ve en ince<br/>zaman dilimidir. Her devirde geçerli olan şey, mutlakın mukayyed içerisinde yâni zaman<br/>diliminin gün tâbiri içerisinde ifâdesinden ibârettir.<br/>
Yine <i>“gün”</i> vardır bin sene gibidir, bu ilâhî gündür ve âhiret günüdür. Nitekim<br/>
Cenâb-ı Hak buna şöyle işâret eder: <i><b>“Muhakkak ki Rabbinin nezdinde bir gün sizin<br/>saymakta olduklarınızdan bin sene gibidir.”</b></i> (el-Hac, 22/47). Allah bir başka âyet-i<br/>kerîmede ise şöyle buyurur: <i><b>“Sonra (bütün bu işler) sizin saya geldiklerinize göre<br/>bin yıl tutan bir günde O’nun nezdine çıkar.”</b></i> (es-Secde, 32/5)<br/>
<i>“Gün”</i> vardır elli bin sene gibidir ve yine <i>“gün”</i> vardır cennet ehlinin günleri gibi<br/>
sonu yoktur ve en büyük günün, yanında durulacak bir sınırı yoktur. Bizim üzerinde<br/>durduğumuz bu gün ise mikdarı elli bin yıl olan bir gündür. Bu gün miraç günüdür, bu<br/>gün aynı zamanda kıyâmet günüdür.<br/>
<i>Fütûhât</i>’ta şöyle denir: Esmâ-i ilâhiyyeden her bir isim, bu isimle ilgisi bulunan özel<br/>
bir gündür. Kur’ân’da bu günlerden ikisinden bahsedilmiştir. “Yevmü’r-Rabb” bin<br/>senedir ve “Yevmü zi’l-mi’râc” elli bin senedir.<br/>
Her bin sene, bir devredir. Bu bin sene içinde dünya ehli için küçük kıyâmet kopar.<br/>
Bu kıyâmet; ahkâm, şerîat, çeşitli sûret ve nefislerin değişmesi ile meydana gelir. Her<br/>yedi bin sene de insan gibi husûsî bir nevi için bir devirdir. Ve her elli bin sene de bir<br/>devirdir. Bu süre içerisinde büyük kıyâmet kopar, âlem ve âlemde yaşayanlar fenâ<br/>bulurlar. Meleklerin -Allah Teâlâ’nın ahkâmını uygulamak ve verdiği emirleri yerine<br/>getirmek için- yeryüzünden göğe yükselmeleri, gökten yeryüzüne inmeleri son altı burç<br/>süresinde gerçekleşir. Bu altı burç Koç, Boğa, Oğlak, Yengeç, Aslan ve Başak<br/>burçlarıdır. Bu altı burcun süresi yukarda işâret olunduğu üzere elli bin yıldır.<br/>
Her ne kadar “urûc” kelimesi hakîkatte yükselmeyi isteyen kimse için kullanılsa da,<br/>
âriflere göre meleklerin gökten yere inmeleri için de kullanılabilir. Zîrâ Allah Teâlâ’nın<br/>her varlıkta bir tecellîsi ve husûsî bir vechi vardır, bununla onu muhâfaza eder. Allah<br/>Teâlâ mekândan münezzeh olduğu için meleklerin inmeleri de, çıkmaları da dâimâ<br/>Hakk’a doğru olmaktadır. Mâdem ki her oluş O’na varmaktadır, o hâlde<br/>süfliyâtta/aşağılarda olsa bile bu bir urûc/yükselme’dir. Çünkü Allah Teâla Aliyyü’l-<br/>a’lâ/Yücelerin en yücesi’dir. Bu ise devamlı bir yücelik sıfatıdır.<br/>
Meleklerin kanatları, kuşların aksine, uçmak için değil inmek için yaratılmıştır. Bu da<br/>
ibret alınması, her varlığın acziyetini bilmesi ve Allah Teâlâ’nın kendine verdiği<br/>kuvvetin üzerinde bir tasarrufta bulunamayacağını bilmesi içindir. Melekler herhangi bir<br/>yere inmek istedikleri zaman kanatlarını kullanarak inerler. Yükselmek istediklerinde<br/>
