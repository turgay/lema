<a name=3251></a><img src="RuhulBeyan-3251_1.jpg"/><br/>
<img src="RuhulBeyan-3251_2.jpg"/><br/>
<b>72. “Eğer yüz çevirirseniz, bilin ki ben sizden bir ücret istemedim. Benim ücretim</b><br/>
<b>ancak Allah’a âittir. Bana müslümanlardan olmam emredilmiştir.”</b><br/>
<i>“Eğer”</i> yaptığım nasihatlerden ettiğim vaazlardan <i>“yüz çevirirseniz,”</i> ve böyle<br/>
devam ederseniz, demektir. Yâni yüz çevirmenizi gerektirecek hiçbir sebep mevcut<br/>değildir. <i>“bilin ki ben sizden bir ücret istemedim.”</i> Yani size yaptığım vaaz ve<br/>hatırlatmalarıma karşı bana ödeyeceğiniz herhangi bir dünya metâı istemedim. Bu size<br/>ağır gelsin ya da “Sırf bizden ücret ve mal koparmak arzusuyla vaaz ediyor.” diyerek<br/>beni itham etmenize sebep olsun da sizi benden yüz çevirmeye sevk etsin!<br/>
<i>“Benim ücretim ancak Allah’a âittir.”</i> Yani yaptığım vaazlarla hatırlatmaların<br/>
karşılığını vermek sadece Allah’a aittir. Siz inansanız da yüz çevirseniz de O bu sevâbı<br/>bana verecektir. <i>“Bana müslümanlardan olmam emredilmiştir.”</i> Benliğimi Allah’a<br/>vermem ve sadece Allah için hareket ederek dini öğrettiğimden dolayı hiçbir şey<br/>almayanlardan olmam emredilmiştir.<br/>
Bir hizmeti yapmaya tâyin edilen kimsenin artık başkasından ücret alması câiz olmaz.<br/>
Peygamberler ile veliler de irşâd hizmeti için tâyin edilmişlerdir. Kendisine ihtisâp<br/>(hisbe) görevi verilen bir kimse bunun için bir karşılık almazsa peygamberlerin amelini<br/>yapmış olur. Ancak sonraki âlimler, dini öğretmek, müezzinlik, imamlık, hatiplik ve<br/>diğer görevler için ücret almayı câiz görmüşlerdir. Fakat ücret alanların amellerinde<br/>halis niyetli olmaları gerekir. Aksine olan durum için tehdit vârid olmuştur.<br/>
<b>Sa‘dî</b> der ki:<br/>
<i>Tefsir bilen insan ziyan eder<br/>Çünkü ilim ve edebi bir ekmeğe satar<br/>Ey tabîatı alçak adam, dîni dünyaya satma<br/>Eşeği İsa (a.s.)’ın İncili ile değişme</i><br/>
Bilesin ki nasihat verici bir muallim, seni veya başkalarını ıslâh etmeyi arzuladığı<br/>
zaman, hatta bütün insanların kendi ellerinde ıslâh olmasını isterken bunu sırf Hz.<br/>Muhammed (s.a.)’in tâbîleri çoğalsın diye arzular. Çünkü o, Hz. Muhammed (s.a.)’in<br/>“<i>Ben diğer ümmetlere sizin çokluğunuzla övüneceğim</i>.”<a href="RuhulBeyans.html#3254">[67] </a>buyurduğunu işitmiştir.<br/>
Bu yüksek bir makamdır. Çünkü böyle bir nasihatçinin başkalarını irşâda ihtiyacı<br/>
yoktur. Onun tek gâyesi Hz. Muhammed (s.a.)’in rütbesini yüceltmek ve büyütmektir.<br/>Nitekim hikâye edildiğine göre <b>Râbiatü’l-Adeviyye </b>bir gündüz ve gecede bin rek’at<br/>namaz kılar ve şöyle dermiş: “Ben bunları sevap için değil, Allah Rasûlü (s.a.) sevinsin<br/>de öbür peygamberlere: “Benim ümmetimden olan, bir gündüz ve gecede şu amelleri<br/>yapan bu kadına bir bakın.” desin diye kılıyorum. Muallimin ve amel yapan insanların<br/>niyeti böyle olunca Allah da onlara makamlarına göre karşılık verecektir.<br/>
