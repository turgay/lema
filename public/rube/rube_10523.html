<a name=10524></a><img src="RuhulBeyan-10524_1.jpg"/><br/>
<img src="RuhulBeyan-10524_2.jpg"/><br/>
nefisliğini vurgulamaktadır. Buna göre âyette şöyle denmiş oluyor: Bu rahîkın içine<br/>tesnim suyundan katılmıştır. “Tesnim” Adn Cennetinden akan bir pınarın adıdır.<br/>Kendisine tesnim denilmesi yükseklik anlamına gelen “seneme” fiilinin masdarı<br/>olmasındandır. Pınarın bu ismi alması; ya Cennette en yüksek değerdeki meşrubat<br/>olmasından dolayıdır ki bu durumda mertebe itibariyle yükseklik söz konusu olmuş olur.<br/>Ya da bu içecek müttakilere üst taraflarından, yukarılarından gelmesi itibariyledir. Bu<br/>takdirde ise yükseklik, mekan itibariyle olmuş olur.<br/>
Rivâyete göre tesnim kaynağı havada yukardan aşağıya doğru akar ve onların<br/>
kaplarına dökülür. Kapları dolduğunda bir damlası bile yere dökülüp de yerden su<br/>çekmeye muhtaç olmasınlar diye suyun akması durur.<br/>
<b>28. <i>(O Tesnîm Allah’a)</i></b><b> yakın olanların içecekleri bir kaynaktır.<br/></b>Âyette yer alan “aynen” kelimesi medh ve övgü bakımından tahsis ifâde etmek üzere<br/>
mansubtur. “Allah’a yakınlık” manevi ve ruhi yönden yakınlık anlamındadır. Buna göre<br/>âyetin mânâsı şöyledir: Onlar sırf bu saf içkiyi içeceklerdir. Diğer cennetlikler ise -ki<br/>bunlar ashabu’l-yemîndirler- böylesine saf içkiyi değil, karışık içkiyi içeceklerdir.<br/>Âyetteki “bâ” harfi ya ziyadedir veya “min” mânâsındadır.<br/>
Bu âyet-i kerimede ruhâni Cennetteki “tesnîm”in mârifetullah ve muhabbetullah<br/>
olduğuna ayrıca Allah’ın vech-i kerîmine bakma lezzeti olduğuna işâret vardır. Rahîk’ın<br/>ise bazen Allah’ın vechine bakarak, bazen onun yaratıklarına bakarak gönül huzuru<br/>duymak olduğuna işâret vardır. Şu halde mukarrebûn olanlar ebrârdan daha üstündürler.<br/>Ayrıca tesnim de rahîk’tan daha üstün ve daha tatlıdır.<br/>
Mukarrebler mâsivayla meşgul olmadıklarından, yâni Hakk’ın muhabbetine başka bir<br/>
muhabbet karıştırmadıklarından onların şarabı hâlistir. Hakk’ın sevgisine başka sevgi<br/>karıştıranların şarabı ise memzûc/karıştırılmış olur.<br/>
<i>Biz keder tortusu bulunmayan zevk u safanın şarabını isteriz<br/>Hâlis şarap içenler başka, tortu içenler başkadır.</i><br/>
Bazıları demişler ki:<br/>
<i>Kulun tesbihi ancak Senin cemâlini vasfeder<br/>Onun her iki cihandan isteği Ssenin vuslatına ermektir<br/>Herkesin kalbinde başkasının arzusu vardır<br/>Kulun kalbinin arzusu sâdece Senin hayâlindir.</i><br/>
<i>Bahru’l-hakâik</i>’te gelmiştir ki: “Rahîk” kelimesi iki dünya sarhoşluğunun<br/>
