<a name=6241></a><b>6. Cihad eden, ancak kendisi için cihad etmiş olur. Şüphesiz Allah, âlemlerden</b><br/>
<b>müstağnîdir. (<i>O’nun hiçbir şeye ihtiyacı yoktur</i></b><b>).</b><br/>
<i>“Cihâd eden,” </i>yani, Allah’a ibâdet ve tâatta sabırla nefis mücâhedesinde bulunan,<br/>
küfür ehline karşı kılıçla cihâd eden ve şeytana karşı onun vesveselerini def ederek<br/>mücâhede eden “<i>ancak kendisi için cihâd etmiş olur.”</i> Çünkü bu mücâhedenin faydası<br/>kendisine döner.<br/>
“Mücâhede”; düşmana karşı müdafaada bütün gücü sarfetmektir.<br/><i>“Süphesiz Allah, âlemlerden müstağnîdir.” </i>Yâni onların itâat ve mücâhedelerine<br/>
ihtiyacı yoktur. O, bunu onlara bol ecir ve sevâba nâil olmaları için rahmetinden dolayı<br/>emretmiştir. Nitekim bir hadîs-i kudsîde Allah Teâlâ şöyle buyurmuştur:<br/>
<i>“Ben mahlûkâtı, onlardan bir şey kazanmak için değil, onların benden kazanmaları</i><br/>
<i>için yarattım.”</i><a href="RuhulBeyans.html#6242">[159]</a> Dolayısıyla âlemler, her iki dünyada da O’na muhtaçtır. O ise<br/>onlardan müstağnîdir, onlara ihtiyacı yoktur.<br/>
Şeyh <b>Sadî</b> der ki:<br/>
<i>O, cinsiyet ve zıtlık töhmetinden berîdir<br/>Saltanatı da insanların ve cinlerin ibâdetine muhtaç değildir<br/>Ululuk da O’na yaraşır, benlik de<br/>Çünkü saltanatı da kadîmdir, zâtı hiçbir şeye muhtaç değildir<br/>Kimse O’nun karşısında eğilmekten ve secdeden müstağni değildir<br/>Kimsenin parmağı O’nun yarattığının üzerinde olamaz.</i><br/>
<i>“Zerrûk”</i> lakâbı ile tanınan <b>Ebü’l-Abbâs</b>, <i>Esmâ-i Hüsnâ Şerhi</i>’nde der ki: <i>“el-Ğanî”</i><br/>
ismi; Allah Teâlâ’nın zâtında, sıfatlarında ve fiillerinde hiç bir şeye muhtaç olmadığını<br/>ifâde eder. Zira O’na bir bozulma ve bir âfet ârız olmaz. Kim Allah’ın “Ğanî” olduğunu<br/>bilirse, O’nun dışındaki her şeyden müstağnî olur; her işinde O’na başvurur ve artık<br/>bütün işlerinde O’na ihtiyaç duyar. Bu isimle Allah’a yaklaşmak O’na ihtiyaç izhârına<br/>bağlıdır; O’na muhtaç olmak ise devamlı ve ebedîdir. <b>Ebû Hafs</b>’a; “Fakir, Mevlâ’sına<br/>ne ile kavuşur?” diye soruldu. O da; “Ğanî’ye ancak fakr hâli ile kavuşulur” dedi.<br/>
<b>Ebü’l-Abbâs Zerrûk</b> der ki: Kul, Allah’a fakr (fakirlik duygusu) ile ulaşır ve hatta<br/>
fakr hâlinden de tecrid olmuş bir şekilde kavuşur. Ancak bu şekilde kul, Allah’a<br/>gerçekten muhtaç olmuş olur; aksi takdirde o, fakirliğe ihtiyaç duymuş olur ki bu da<br/>Allah’a tam olarak muhtaç olmaya bir engel teşkil eder. Bu yüzden <b>İbn Meşiş</b> (r.h.),<br/><b>Şeyh Ebü’l-Hasen</b>’e demiştir ki: Şayet O’na “fakr”ın hakîkatine ermeden ulaşırsan, en<br/>büyük putla ulaşmış olursun. Kul, fakrın hakikatine ulaşmakla gerçekte Allah’tan<br/>başkasına muhtaç olmadığını idrak etmiş ve mâsivâdan gerçek anlamda müstağni olmuş<br/>olur. Kul, böylece ğani ile, yâni Allah’ın ğınâ vasfıyla ahlaklanmış olur.<br/>
Bu ismin husûsiyyeti, zikredilen her şeyde âfiyetin husûle gelmesidir. Kim bir hastalık<br/>
ve musîbet hâlinde el-Ğanî ismini zikrederse, Allah hastalık ve musibeti o kimseden<br/>giderir. Bunda ğınâ sırrı vardır. İsm-i A’zam mânâsı buna ehliyet kazanan kimse içindir.<br/>
