<a name=6322></a><img src="RuhulBeyan-6322_1.jpg"/><br/>
<i>“O günde azap, onları hem üstlerinden hem ayaklarının altından saracak”</i><br/>
“ ” kelimesi, o günün dehşetini ifâde için zikredilmeyen gizli bir fiile âid bir zarftır.<br/>
Yani, cehennem ateşi, etrafı çepeçevre sarmasıyla yukarıda işâret edilen azâb; onları<br/>örter ve üzerlerinde yükselir. Artık söz ve kelimelerle ifâde edilemeyen korkunç ve<br/>dehşetli haller olur.<br/>
Allah Teâlâ veya meleklerden bazısı Allah’ın emriyle onlara derler ki:<br/>
<i>“Yaptıklarınızı (cezâsını) tadın!”</i><b> </b>Yâni bu, dünyada gelmesi için acele ettiğiniz azâb da<br/>dâhil işlemekte ısrar ettiğiniz kötülüklerinizin cezâsı ve karşılığıdır; şimdi tadın...<br/>
“Zevk”, ağızla yemeği almaktır. Asıl olarak ağız ile alınan az bir şey için kullanılır.<br/>
Yenilen şey çok olunca, buna “ekl” yâni yemek yemek denilir. Kur’ân’da azâb için de<br/>zevk kelimesi tercih edilmiştir. Çünkü zevk kelimesi her ne kadar örfte az yenilen<br/>(tadılan) birşey için kullanılırsa da çokluk için kullanılmaya da elverişlidir. Kur’ân-ı<br/>Kerim’de özellikle bu kelimenin zikredilişi, iki mânâya da geldiğinin bilinmesi içindir.<br/>Nitekim <i>el-Müfredât</i>’da bu şekilde kaydedilmiştir.<br/>
<b>Kâşîfî</b> der ki: Dünya amel yeri, âhiret ise cezâ/karşılık yeridir. Burada ne ekerlerse<br/>
orada onu biçerler.<br/>
<i>Sen öyle bir tohum saç ki biçtiğinde<br/>Mahsûlünü alınca mutlu ve sevinçli olasın</i><br/>
<i>et-Te’vîlâtü’n-Necmiyye</i>’de der ki: “<i>Senden azâbı çarçabuk (getirmeni) istiyorlar</i>”<br/>
âyeti, ehli için azâbı acele istemeye işâret eder. Azâb ehli, kâfirin nefsidir. Zira onu<br/>çağırmaya ve celbetmeye (<i>istid‘â</i>), ihtiyaç yoktur. Çünkü hırs, aç gözlülük, şehvet, kibir,<br/>hased, gazab ve kin cehennemi, kâfir nefisleri kuşatmıştır.<br/>
<i>“O günde azap, onları” </i>kibir, gazab, hased ve kin ile<i> üstlerinden” </i>hırs, aç gözlülük<br/>
ve şehvet ile de<i> “ayaklarının altından” </i>çepeçevre<i> “saracak.” </i>Fakat onlar gaflet<br/>uykusunda oldukları için bu azâbın tadından habersizdirler. Bu, tıpkı uykuda olup da<br/>şuûru olmayan kimsenin bedeninde (<i>sûret</i>) cereyan eden şeyden habersiz oluşuna<br/>benzer. Zira onun sûreti uyumaktadır ve ancak sûretinde ve bedeninde meydana gelen<br/>azâbın tadını uykudan uyanınca hisseder. Ve Allah Teâlâ kıyâmet gününde der ki:<br/><i>“Yaptıklarınızı”</i> yâni halk ve Hâlik’la ilgili işlediklerinizin cezâsını <i>tadın!”<br/>diyecektir.”</i> Allah Teâlâ’nın şu kavli de bu te’vîli teyîd eder: <i><b>“Kötüler de” </b></i>şuurları<br/>olmadığı halde o vakitte <i><b>“cehennemdedirler. Cezâ gününde oraya girerler. Onlar<br/>(kâfirler) oradan bir daha da ayrılmazlar. Ancak şuurları olmadığı için bunu<br/>farketmezler.”</b></i> (el-İnfitâr, 82/14-16). Kime, kalb doğusundan hidâyet ve inâyet güneşi<br/>doğarsa, din (cezâ) gecesinden din (cezâ) gündüzüne çıkar. Beşeriyet arzı, Rabbinin<br/>nûruyla aydınlanır; nefsini cehennem ahlâkı ve huylarıyla kuşatılmış görür. Onun<br/>acısının tadını duyar ve bundan çıkmaya ve kurtulmaya çalışır. Çünkü, az sonra âyette<br/>de ifâde edileceği gibi, Allah’ın arzı geniştir. Allah Teâlâ’dan kurtuluş isteriz.<br/>
