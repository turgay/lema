<a name=503></a><a href="RuhulBeyans.html#514">[32]</a><br/>
Sanki Allah Rasûlü: “Onlar böyle söyleyince ben ne cevap vereyim?” diye sormuş.<br/>
Allah Teâlâ da şöyle buyurmuştur: <i>“De ki: Doğu ve batı, bütün mekânlar ve bütün<br/>yönler, sadece Allah’ındır.”</i> Onların tek sahibi Allah’tır ve O, istediği gibi tasarrufta<br/>bulunma hakkına sâhibtir. Bu yönlerden ve mekânlardan hiçbirisi bizzat kıble olma<br/>hakkına sahib değildir. Bu sebeble Allah, istediği yönü kıble yapabilir.<br/>
Ancak, Allah’ın yönelmemizi istediği cihet kıble olabilir. O, ilahlığı, gücü, hükmünün<br/>
geçerliliği ve dileğine göre her an bir cihete yönelmeyi emredebilir. Çünkü O,<br/>yaptığından sorumlu değildir. Dilediğini yapar ve dilediğine hükmeder.<br/>
Yaratılana gereken, yaratıcısına itâat etmek, sebeb ve hikmetini araştırmadan O’nun<br/>
emrine boyun eğmektir. <i>“Tâat”</i>, Allah’ın emirlerine sarılmakla olur. Yoksa o<br/>emirlerdeki illet ve gâyeleri araştırmakla değil. Çünkü Allah’ın hüküm ve fiilleri, gâye<br/>ve hikmetlerle bağlı değildir.<br/>
Yahûdîler hevâlarına uyup, Mûsâ (a.s.)’nın Allah’ın vahyine nâil olduğu ve kendisiyle<br/>
konuştuğu yön zannettikleri batı tarafını kıble tayin etmişlerdir. Oysa Mûsâ (a.s.)’nın<br/>Allah ile mülâkat yaptığı yön husûsunda şöyle buyurulmaktadır: <i><b>“(Ey Rasûlüm)!<br/>Mûsâ’ya emrimizi vahyettiğimiz sırada, sen batı yönünde bulunmuyordun.”</b></i> (el-<br/>Kasas, 28/44)<br/>
Hıristiyanlar ise Meryem validemizin bulunduğu beldeden çıktığında yöneldiği cihet<br/>
olduğunu zannettikleri doğu tarafını kıble olarak benimsemişlerdir. Bu konuda Kur’ân-ı<br/>Kerîm’de şu açıklama yer almaktadır: <i><b>“Rasûlüm! Kitabta Meryem’i de an. Hani o<br/>âilesinden ayrılarak doğu tarafında bir yere çekilmişti.” </b></i>(Meryem, 19/16)<br/>
Mü’minlere gelince onlar, Allah’ın emrine uyarak Kâbe’ye yönelmişlerdir. Kendi rey<br/>
ve ictihâdlarına tâbi olarak herhangi bir ciheti kıble yapma yoluna gitmemişlerdir.<br/>Bununla beraber Kâbe, Allah’ın dostu İbrâhîm (a.s.)’ın kıblesi ve Kâbe çevresi de<br/>Allah’ın Habîbi Muhammed (a.s.)’in doğduğu yerdir.<br/>
<i>“O dilediğini doğru yola iletir.” </i>Bazen Mescid-i Aksâ’ya, bazen de Kâbe’ye<br/>
yönlendirir. Her ikisinde de istikamet söz konusudur. Çünkü Allah’ın bu şekilde<br/>davranmasında nice hikmetler, maslahatlar vardır.<br/>
Hakîkat ehlinden biri şöyle demiştir: Yahûdî, müşrik ve münâfıklardan kıblenin<br/>
değişmesini kınayanlar, akıllarının, İslâm dîninin hakîkatini anlamaktan âciz olması<br/>sebebiyle <i>“sefîhler”</i> olarak isimlendirilmişlerdir. Eğer bunlar, doğru olanın ne<br/>olduğunu bilebilselerdi, mü’minler gibi onu kabûl ederler ve bu konuda asla<br/>münâkaşaya kalkışmazlardı. Eğer bunlar doğru dürüst bir akla sâhib olsalardı<br/>gördükleri mûcize ve ibret verici hadiselerden ders alırlar, teslim olup kurtuluşa<br/>ererlerdi. Ama böyle yapmayıp kıblenin değişmesine karşı çıktılar. Çünkü onlar,<br/>kendilerini bir tek yöne şartlandırmışlar ve bütün cihetlerin üstünde bulunan hakîkî<br/>tevhîd inancına sâhib olamamışlardı. Nitekim <b>Molla Câmi </b>şöyle der:<br/>
<i>Cihân, bizim sevgilimizin güzellik aynasıdır.<br/>Öyleyse her zerrede O’nun vechini müşâhedeye çalış!</i><br/>
