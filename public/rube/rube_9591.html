<a name=9592></a><img src="RuhulBeyan-9592_1.jpg"/><br/>
eden, fakat, Allah’ın farz kıldığı rükünleri bilmemek sebebiyle veya bir özür olmaksızın<br/>yerine getirmeyen kimse iblise benzemiş olur.<br/>
<b>Hz. Huzeyfe</b> (r.a.)’a münâfığın kim olduğu sorulunca şöyle dedi: İslâm’ı anlatan, ama<br/>
onun gereklerini yerine getirmeyen kimsedir. Bu günkü münâfık o günkünden daha<br/>tehlikelidir. Çünkü o gün münâfık amelsizliklerini gizliyordu. Bugünkü münâfık açıkça<br/>İslâm’ın gereklerini terk etmektedir. Âyette, münâfıkların dünyayı ve dünya şehvetlerini<br/>dilleriyle yerdikleri halde kalpleriyle ona yöneldikleri bildirilir. Her ne kadar risâletin<br/>keramet ve mûcize nurları onları da aydınlattığı için doğru olduğuna şâhidlik<br/>ediyorlarsa da Peygamberimiz (a.s.)’den ve ona uymaktan yüz çevirdikleri ve dünya ile<br/>şehvetlerine yöneldikleri için, <i>“şâhidlik ediriz ki sen Allah’ın peygamberisin”<br/></i>sözünde yalancıdırlar. O halde şehâdetin gerçeği yalnız uymakla olur. Rasûlullah’ı<br/>gördüklerinde dünya ehlinin şehâdetlerini de bununla karşılaştır.<br/>
<b>Hasan Basrî</b> (r.h.) şöyle demiştir: “Ey insanoğlu! Seni: “<i>Kişi sevdiği ile</i><br/>
<i>beraberdir”</i><a href="RuhulBeyans.html#9597">[139] </a>sözü aldatmasın. Çünkü sen ebrâr/iyilerin amellerini yapmadıkça<br/>onlara katılamazsın. Gerçekten yahûdî ve nasrânîler peygamberlerini seviyorlar, ama<br/>onlarla beraber değiller. Bu da gösteriyor ki, -<i>İhyâu ulûmi’ddin’</i>de ifâde edildiği gibi-<br/>amellerin tamamına veya bir kısmına uymadan yalnız sevmek fayda vermemektedir.<br/>
Bu sebepledir ki, <b>Hazret-i Şeyh-i Ekber</b> (k.s.) şöyle demiştir: Kişi dünyada tâatla ve<br/>
şer’î edeple, sevdiği ile beraberdir. Âhirette ise, gözleriyle görmüş gibi ona inanmakla<br/>ve şühûdî yakınlıkla sevdiklerinin yanında olur. Yalnız muhabbet ve sevgi bu durumda<br/>olunca, ya bütün temelleri ve asılları yıkmaya çalışmaktan ibâret olan nifakın durumuna<br/>ne dersin? O halde münâfığın iddiâ ve ameline itibar edilmez.<br/>
<i>et-Te’vilâtü’l-Kâşâniyye’</i>de şöyle denilmiştir: Münâfıklar, aslî kabiliyetlerinin<br/>
îmânın aydınlığına çekmesi ve sonradan edindikleri kötü âdetlerinin, biyolojik<br/>durumlarının geliştirdiği küfre çeken kabiliyetleri arasında bocalayıp duran kimselerdir.<br/>
Onlar, risâlet hakkındaki şehâdetlerinde yalancıdırlar. Çünkü risâletin gerçek<br/>
mânâsını Allah’tan başka kimse bilemez. İlimde yüksek pâyeye erenler O’nun<br/>mârifetiyle Rasûlullah (a.s.)’ı tanırlar. Çünkü Rasûlullah’ı tanımak ancak<br/>ma’rifetullah’tan sonra olur. Allah’ın bilinmesi oranında Rasûlullah’ı bilme imkânı<br/>vardır. O halde onu gerçek anlamda bilmek ancak kendi dar ilminin sınırlarından<br/>sıyrılıp Allah’ın ilmiyle gerçekleşir. Halbuki yahûdîler, kendi benlikleri ve sıfatlarıyla<br/>engellenmiş ve perdelenmişlerdir. Onlar, kendi bedenlerinin örtüleri ve karanlıklarıyla<br/>kabiliyet nurlarını söndürmüşlerdir. O halde onlar Rasûlullah’ı nereden tanısınlar ki,<br/>peygamberliğine şâhidlik edebilsinler?<br/>
<b>Şeyh Ebu’l-Abbâs</b> şöyle demiştir: Bir velîyi tanımak Allah’ı tanımaktan daha zordur.<br/>
Çünkü, Allah kemal ve cemal sıfatlarıyla tanınmaktadır. Öyle ki, Allah’ın yarattıklarını<br/>insan kendisi yiyip içtiği gibi yiyip içmelerinden tanır. Allah Teâlâ’yı da kemal<br/>sıfatlarla muttasıf, noksan sıfatlardan münezzeh olmakla tanır.<br/>
