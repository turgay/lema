<a name=3993></a><b>bir ağaca benzer.</b><br/>
<i>“Kötü sözün durumu da gövdesi yerin üstünden koparılmış”</i> yerle bağlantısı<br/>
tamâmen kesilmiş <i>“sâbit olmayan”</i> istikrarsız vaziyetteki Ebû Cehil karpuzu gibi<i> “kötü<br/>bir ağaca”</i> ağacın durumuna <i>“benzer.”</i><br/>
<i>“Kötü söz”</i> inkâr kelimesi (kelime-i küfür) olmakla birlikte inkâra çağırma, gerçeği<br/>
yalanlama gibi bütün çirkin kelimelere de şâmildir. Burada, ‘<i>yerin üstünden</i>’<br/>buyrulmasının sebebi, bu ağacın köklerinin yere oldukça yakın olmasıdır.<br/>
Kötü söz tıpkı bu kötü ağaca benzer. Özellikleri onun özellikleri gibidir. Kötü ağaç<br/>
tâbirine yemişi güzel ve hoş olmayan bütün bitkiler dâhildir. Mesela, sarmaşık böyledir.<br/>Öyle görünüyor ki bu, müşâkele<a href="RuhulBeyans.html#3998">[21]</a> yoluyla söylenmiş bir ifâdedir.<br/>
<i>et-Tibyân</i>’da şöyle der: “Bu ağacın kötülüğünden maksad, son derece acı ve zararlı<br/>
olmasıdır. Îtidal sınırını aşan her şeye kötü (habîs) denir.”<br/>
<b>İmam Gazzâlî</b> şöyle der: “Cenab-ı Hak bu âyette aklı güzel ağaca, hevâyı da kötü<br/>
ağaca benzetmiştir.”<br/>
Hâsılı durmadan kötülüğü emreden habis nefis (nefs-i emmare), kendisinden kötü<br/>
kelimelerin doğduğu ağaca benzer. Bu kelime, Allah Teâlâ’nın zâtı ve sıfatları<br/>hakkındaki kötü îtikâdı yüzünden ya da mâsıyet işlemek yüzünden kendisine zulmeden<br/>habis nefsin kötülüğünden doğan bir kelimedir. Bu kelime, başkalarının nâmûs ve<br/>malına saldırmak sûretiyle onlara zulmeden nefsin kötülüğünden de neş’et eder.<br/>
<b>Kâşifî </b>der ki: “O ağaç için sebat ve istihkâm yoktur. Ne yere kök salar ne de dalları<br/>
göğe yükselir.<br/>
<i>Kökü yok ki kendisine yardımı olsun<br/>Dalları yok ki onu gölgeli eylesin<br/>Toprağın üzerine düşmüş bir ottur,<br/>Dağılmış, faydasız ve değersiz.</i><br/>
Hak Sübhânehû ve Teâlâ kökü mü’minin gönlünde sâbit, amelleri a‘lâ-yı<br/>
ılliyyîne/yüceler yücesine doğru yükselen ve sevâbı her zaman o mü’mine ulaşan îmân<br/>ağacını hurma ağacına benzetmiştir. Hurma ağacının kökü bittiği yerde karar kılmış ve<br/>dalı yükseklere doğru yönelmiştir. İnsanlar her vakit ondan faydalanır. Mukallid kâfirin<br/>gönlünde huccet ve burhan olmadığı cihetten kendisinde sebat olmadığı, kabûle karîn<br/>olacak amel de ondan sâdır olmadığından Allah, küfür ve putlara ibâdet için de Ebû<br/>Cehil karpuzunu temsil getirdi. Onun ne kökü yerde karar tutar ne de dallarına îtibar<br/>edilir.<br/>
<i>Gölgeli olan şer‘-i şerîfin dalları meyve verir<br/>Öyle latîftir ki hiçbir dallı ağaçta böyle meyve yoktur<br/>Zındıkların ağacı kuru ve meyvesiz bir ağaçtır<br/>Ki onun kimsenin nazarında îtibârı yoktur</i><br/>
