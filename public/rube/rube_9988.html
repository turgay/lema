<a name=9989></a><img src="RuhulBeyan-9989_1.jpg"/><br/>
<b>18. <i>(Servet)</i></b><b> toplayıp yığan kimseyi <i>(kendine)</i></b><b> çağırır!<br/></b>Hırsla ve dünya sevgisi ile <i>“mal toplayıp yığan kimseyi (kendine) çağırır!”</i> Alevli<br/>
cehennemin böylesi kimseleri çağırmasının mânâsı, o tür kişileri kendisine doğru<br/>çekmesi ve kendine getirmesidir. İfâde bu hâliyle cehennemliklerin cehenneme<br/>getirilmelerinin mecâzî yoldan anlatımıdır. Sanki cehennem onları çağırmış da onlar da<br/>orada hazır olmuşlardır.<br/>
<b>Kâşifî</b> şöyle demiştir: “Alevler yükselir, kâfiri, mıknatısın demiri kendine çektiği gibi<br/>
yüz senelik veya iki yüz senelik mesâfeden kendine çeker.”<br/>
Cehennem onlara “Bana gel, bana gel ey kâfir, ey münâfık, ey zındık! Senin yerin<br/>
benim!” diye seslenir. Ya da âyete şöyle mânâ vermek mümkündür: Cehennem kâfirleri<br/>ve münâfıkları fasih bir lisân ile isimleriyle çağırır, sonra da onları kuşun taneyi<br/>kapması gibi birden kapıverir. Allah Teâlâ’nın cehenneme konuşma kâbiliyeti vermesi<br/>mümkündür, tıpkı kâfirlerin derilerine, ellerine ve ayaklarına konuşma kâbiliyeti verip<br/>de bu organların o kişilerin işledikleri günahı ifâde etmeleri gibi.<a href="RuhulBeyans.html#9990">[96]</a> Nitekim Allah aynı<br/>konuşma yeteneğini ağaçta da yaratmıştır.<a href="RuhulBeyans.html#9990">[97]</a><br/>
Âyet-i kerîmeyi şöyle anlamak da mümkündür; Cehennemin zebânîleri o kâfirleri<br/>
çağırır. Bu takdirde cehennem kelimesinin başındaki “zebânî” kelimesi hazfedilmiş olur<br/>veya burada böyle bir hazften söz etmeden, ifâdede isnâd-ı mecâzî vardır, deriz. İsnâdın<br/>yönüne gelince, çağıran zebânînin fiili, kendisine çağrılan cehenneme isnâd edilmiş<br/>olur.<br/>
<i>et-Te’vilatü’n-necmiyye’</i>de bu âyet-i kerîme şöyle tefsir olunuyor: Kim, şerîata uygun<br/>
ve tabîata muhâlif davranarak Hakk’a yönelmekten yüz çevirir, âhirete yönelme ve<br/>dünyaya sırt çevirmekten yüzünü dönerse onu cehennem kendine çağırır.<br/>
<b>Kâşânî</b> ise şöyle diyor: İnsanın nefsi cehenneme uygun bir hâle geldiği için nefis<br/>
kendiliğinden cehenneme sürüklenir. Zîrâ şöyle bir kâide vardır: Cins dâima kendi<br/>cinsine doğru meyleder ve akar. “<i>Lezâ</i>”, süflî tabîatın ateşidir, bu ateş ancak Hak’tan,<br/>kudsî makamdan ve nur âleminden yüz çeviren, yüzüyle zulmet kaynağına doğru dönen<br/>ve zulmânî, süflî, fânî cevherin sevgisini tercih eden kimseyi kendine çağırır. Böyle bir<br/>kimse, yapısı gereği tabiî ateşin maddelerine doğru kendiliğinden çekiliverir ve ateş<br/>onu çağırıp kendine çeker. Çünkü böyle bir tabîat ve nefis, o ateşle aynı cinsten<br/>olmuştur. Dolayısıyla onun yüreklere hâkimiyet kuran rûhânî nârı ile yanar. Böyle bir<br/>kimsenin o ateşten kurtulması nasıl mümkün olur! Çünkü kendisini tabîatın çağırıcısı<br/>taleb etmektedir ve isti’dad ve kâbiliyetin diliyle onu kendine çağırmaktadır.<br/>
Ateş, bir de dünya hırsı ve muhabbetiyle <i>mal toplayıp yığan</i> kimseyi kendine çağırır.<br/>
Böyle bir kimse dünya malını bir kabın içerisine doldurup orada depo etmiştir.<br/>Topladığı ve depoladığı o malın zekâtını ve üzerine vâcip olan haklarını edâ etmemiş,<br/>din ile meşguliyetten uzak durmuş, mal elde etmesi sebebiyle böbürlenmiştir. Onun bu<br/>hareketleri yapmasının sebebi, beslediği uzun emel ve Allah’ın kullarına karşı şefkat<br/>
