<a name=8164></a><img src="flower_sep.jpg"/><br/>
<img src="RuhulBeyan-8164_2.jpg"/><br/>
<img src="flower_sep.jpg"/><br/>
<b>39. Zulmettiğiniz için bugün <i>(nedâmet)</i></b><b> size hiçbir fayda vermeyecektir. Çünkü</b><br/>
<b>siz, azapta ortaksınız.</b><br/>
Allah Teâlâ tarafından bir azarlama ve sitem olarak onlara: Küfür ve mâsiyetlerle<br/>
onlara uymakla dünyada kendinize<i> “zulmettiğiniz için bugün nedâmet,”</i> onlardan uzak<br/>olmayı temenni etmeniz <i>“size hiçbir fayda vermeyecektir. Çünkü siz” </i>dünyada azâbın<br/>sebebi olan küfür ve masiyetlerde ortak olduğunuz gibi <i>“azapta ortaksınız<b>”</b> </i>buyurur.<br/>
Âyete şöyle bir mânâ vermek de mümkündür: Şeytan dostlarınızın sizin gibi azâba<br/>
dûçar olmaları sizin için bir şifâ, derdinize bir derman sebebi değildir. Çünkü siz, tam<br/>aksine şifâ bulmak ve acınızı hafifletmek için: <i><b>“Rabbimiz! Onlara iki kat azap ver ve<br/>onlara büyük bir lanet eyle”</b> </i>(el-Ahzâb, 33/68) sözünüzle ve benzeri sözlerle onlara<br/>bedduâ ediyorsunuz.<br/>
Âyet-i kerîmede hevâ, heves ve bid’at ehlinden olanların tâbi/uyan ve metbû/uyulan<br/>
konumuna işâret edilmektedir. Çünkü bunlardan kendisine uyulan kişi, doğru yoldan<br/>saptırma konusunda kendisine uyanın şeytanı olmuştur. Nihâyet vakit geçmiş, azap ve<br/>gazap gelmiş, işte o zaman bir takım bâtıl temennîlere düşmüşlerdir. Nitekim, “Bugün<br/>yarından üstündür. Çünkü işi ertelemekte birçok âfet ve musîbet vardır” denilmiştir.<br/>
Buna göre akıllı kişi hâlini düzeltip gereğini düşünendir. Şeytan tarafından yüz üstü<br/>
azâba bırakılıp kaçmadan kişi, şeytanın siyahından da beyazından da kaçmalıdır.<br/>
Hikâye olunur ki; bir âbid manastırda uzlet ve inzivâda uzun yıllar Allah’a ibâdet etti.<br/>
O günlerde ülkenin kralının bir kız çocuğu dünyaya geldi. Kral hiçbir şekilde erkeklerin<br/>bu kıza dokunmayacağına dâir yemin etti ve kızını manastıra kapattı. Kızını bu âbid<br/>kişiyle manastırda iskân ve ikamete mecbur etti. Bu sûretle kızın yerini kimse<br/>bilmeyecek ve ona tâlib olmayacaktı. Nihâyet kız büyüdü ergenlik çağına geldi. Şeytan<br/>yaşlı bir adam sûretinde gelerek bir takım hîle ve desîseler yaptı. Sonunda bu âbid ve<br/>zâhid kişi kızla zinâ etti ve kız gebe kaldı. Artık cenin büyüyüp gebelik belirgin hâle<br/>gelince şeytan yine gelerek “sen bizim aramızda âbid ve zâhid bilinen bir kişisin. Şâyet<br/>bu kız, çocuğu doğurursa, senin zina ettiğin ortaya çıkar, rezîl-rüsvây olursun. En iyisi<br/>sen çocuk doğmadan kızı öldür. Babasına da kızın öldüğünü söyle. O da bu habere<br/>inanır, sen de bu şekilde cezadan ve bu çirkin durumdan kurtulursun” dedi. Zâhid kişi<br/>kızı öldürdü.<br/>
Bu sefer şeytan âlim kılığında krala, kızın babasına geldi. Bu âbid kişinin yaptıklarını;<br/>
zinâ, gebelik ve cinâyet vakalarını bir bir anlattıktan sonra şöyle ilâve etti: “Şâyet bütün<br/>bunların gerçek olup olmadığını bilmek istersen kabri kazdır, naaşı çıkart. Kızın karnını<br/>yar, şâyet kızın karnından çocuk çıkarsa bu benim sözümün doğru olması demektir.<br/>
