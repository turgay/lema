<a name=682></a><img src="RuhulBeyan-682_1.jpg"/><br/>
<img src="RuhulBeyan-682_2.jpg"/><br/>
<img src="RuhulBeyan-682_3.jpg"/><br/>
<img src="flower_sep.jpg"/><br/>
<b>İÇKİ VE KUMAR</b><br/>
<i> </i><br/>
<i> </i><br/>
<b>219. Sana, şarap ve kumar hakkında soru sorarlar. De ki: Her ikisinde de büyük</b><br/>
<b>bir günah ve insanlar için birtakım faydalar vardır. Ancak her ikisinin de günahı<br/>faydasından daha büyüktür. Yine sana iyilik yolunda ne harcayacaklarını sorarlar.<br/>“İhtiyaç fazlasını” de. Allah size âyetleri böyle açıklar ki düşünesiniz.</b><br/>
<b>İbn Abbâs </b>(r.a.) demiştir ki: Rasûlullah (s.a.)’in ashâbından daha hayırlı bir topluluk<br/>
görmedim. Onlar Peygamber Efendimiz (s.a.)’e sadece on üç mesele sormuşlardır.<br/>Bunların hepsi de Kur’ân’da zikredilmiştir. Onlar ancak kendilerine ve müslümanlara<br/>fayda verecek şeylerden soruyorlardı.<br/>
<i>Hamr</i>, “örtmek” mânâsında olan <i>“hamara”</i> fiilinden masdardır. Üzüm suyunun<br/>
şiddetli bir şekilde kaynatılıp köpürmesinden elde edilir. İnsan aklını, iyiyi kötüden<br/>ayırma gücünü örtüp çalışmaz hale getirmesi sebebiyle ona bu isim verilmiştir. Sanki o<br/>örtünün tâ kendisidir. Nitekim şaraba “<i>sekr</i>” de denmiştir. Çünkü o aklı sarhoş ederek<br/>işe yaramaz hale sokar.<br/>
<i>“Sana şarabtan sorarlar”</i>dan maksad, şarabın kullanımının hükmünü sorarlar,<br/>
demektir. Çünkü helâl ve haram, günah ve tâat <i>“ef ’âl-i mükellefîn”</i>in kısımlarındandır.<br/>Eşyânın kendisinde günahlık yoktur. Şarabın kullanımına, onun alınıp satılması ve diğer<br/>başka tasarruflar da girer.<br/>
<i>Meysir</i> (kumar), <i>mev’id</i> ve <i>merci</i> gibi <i>“yesura”</i> fiilinden masdar-ı mîmîdir. İştikakı<br/>
husûsunda iki görüş vardır: Birincisi, kolaylık mânâsında olan “<i>yüsr</i>” kelimesindendir.<br/>Çünkü kumar, malı herhangi bir yorgunluk ve güçlük çekmeksizin kolaylıkla alma<br/>yoludur. İkincisine göre ise o, “<i>yesâr</i>” kelimesindendir. Çünkü kumar, bir nevi<br/>soygundur. Bütün kumar çeşitleri, satranç ve çocukların ceviz v.b. şeylerle yaptıkları<br/>oyunlara varıncaya kadar her şey, <i>“meysir”</i> kelimesinin muhtevâsına dahildir.<br/>
İçki ve kumarın kullanımında büyük bir günah vardır. Çünkü her ikisi de malın yok<br/>
olmasına sebeb olduğu gibi ayrıca şarap, din ve dünyanın temeli olan aklın istenilen<br/>şekilde çalışmasını engeller. İçki ve kumarda insanlar için bazı faydalar da vardır.<br/>Meselâ içki satışı yapan kimse, yüksek düzeyde para kazandığında içinde bir ferah ve<br/>sevinç bulur. Ayrıca şarap, zayıf yapılı olanları takviye eder. Yenen şeylerin<br/>hazmedilmesini kolaylaştırır. Cimâda daha kuvvetli olmaya yardımcı olur. Mahzunu<br/>teselli eder. Korkak olana güç verir. Cimrinin daha cömert davranmasına sebeb olur.<br/>Rengi saflaştırır. Âciz ve yorgun gence güç verir ve himmeti cûşa getirir. Kumarın<br/>
