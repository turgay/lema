<a name=7743></a><img src="flower_sep.jpg"/><br/>
<img src="RuhulBeyan-7743_2.jpg"/><br/>
<img src="RuhulBeyan-7743_3.jpg"/><br/>
idi. Ancak sonra zenginlik yüzünden durumu değişti. Tıpkı Sâmirî gibi münâfıklaşıp<br/>inkâr ve helâk hususunda onların kervanına katıldı.<br/>
Kendilerine gönderilen Mûsâ’nın ızhar ettiği mûcizeler hakkında, özellikle de asâ ile<br/>
ilgili olarak <i>“Bu bir sihirbazdır.”</i> O, bu hârikulâde şeyleri sihri bilmesi sâyesinde<br/>gerçekleştiren bir büyücüdür <i>“ve”</i> Âlemlerin rabbı tarafından gönderilmiş olduğu<br/>iddiâsıyla ilgili olarak da <i>“yalancıdır”</i> dediler. Onun, “Allah vardır ve ben onun<br/>elçisiyim” diyerek yalan söylediğini ileri sürdüler.<br/>
“Kezzâb,” defalarca yalan söylemek suretiyle yalan söylemeyi âdet hâline getirmiş<br/>
kimsedir. Onlar Hz. Mûsâ’ya, mâhir sihirbaz anlamında “sehhâr” demiyorlardı. Çünkü<br/>onun sadece bir büyücü olduğunu, kendi büyücülerinin ise ondan daha iyi birer büyücü<br/>olduklarını iddiâ ediyorlardı. Nitekim, <i><b>“(Ey Firavun! Şehirlere dellallar sal da)<br/>bütün mâhir büyücüleri (sehhâr) sana getirsinler!”</b></i> (eş-Şu’arâ 26/37) demişlerdi.<br/>
Bu ifâde ile Hz. Peygamber (s.a.) tesellî edilmekte ve Kureyş kâfirlerinden çok daha<br/>
güçlü ve zaman bakımından daha yakın olanların bile kötü sonları beyan edilmektedir.<br/>
<i>et-Te’vîlâtü’n-Necmiyye</i>’de der ki: <i>“Andolsun biz Mûs</i>â<i>’yı...”</i> âyetiyle şuna işâret<br/>
edilmektedir: Cenab-ı Hak, kendi zamanında insanların en üstünü olan bir zâtı o lütufkâr<br/>ihsânından dolayı en aşağılık yaratığının ayağına gönderiyor. İlâhî fazl u kerem<br/>sâyesinde durumunu düzeltebilmesi için celâl huzûruna dâvet etmesi maksadıyla en<br/>seçkin kulunu en âdi kulunun ayağına gönderiyor. O kul ise tabiatının âdîliğinden ve<br/>aklının hafifliğinden onu yalanlıyor ve onu sihirbazlıkla suçluyor. Allah Teâlâ da hüküm<br/>ve keremini göstererek onun cezasını hemen verivermiyor. Şakâvetinin iyice ortaya<br/>çıkacağı âna kadar kendisine mühlet tanıyor. Sonunda onu kahır sıfatının, Mûsâ’yı da<br/>eksiksiz saâdete ulaştırarak lutuf sıfatının mazharı kılıyor.<br/>
<i>Bu bizlik, benlik, halkın merdivenidir;<br/>Halk, nihâyet bu merdivenden düşer.<br/>Serkeşlik eden kimse kahroldu,<br/>Bundan arınan da muzaffer oldu.</i><br/>
<i> </i><br/>
<b>25. İşte o <i>(Mûsâ)</i></b><b>, tarafımızdan kendilerine hakkı getirince: Onunla beraber îman</b><br/>
<b>edenlerin oğullarını öldürün, kadınlarını sağ bırakın! dediler. Ama kâfirlerin tuzağı<br/>elbette boşa çıkar.</b><br/>
<i>“Mûsâ tarafımızdan kendilerine hakkı”</i> yâni kendi elinde ortaya çıkan mûcizeleri<br/>
<i>“getirince,”</i> şakavetlerini iyice tamamlamak istercesine: <i>“Onunla beraber îman<br/>edenlerin”</i> yâni îmanda ona tâbi olmuş kimselerin<i> “oğullarını öldürün, kadınlarını</i><br/>
