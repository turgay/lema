<a name=1163></a><img src="RuhulBeyan-1163_1.jpg"/><br/>
<img src="RuhulBeyan-1163_2.jpg"/><br/>
<img src="RuhulBeyan-1163_3.jpg"/><br/>
<img src="RuhulBeyan-1163_4.jpg"/><br/>
<img src="RuhulBeyan-1163_5.jpg"/><br/>
şekildedir: Ölen, ya da öldürülenlerin, kendilerinin bunları yolculuğa veya savaşa<br/>çıkmaktan menetmedeki kusurlarından dolayı öldüğünü, yahut öldürüldüğünü<br/>sanmaktadırlar. Böyle bir inanca sahip olanların pişmanlığı, ah-u figânı şüphesiz çok<br/>daha şiddetli olacaktır. Ölüm ve hayatın, ancak Allah’ın kazâ ve takdîri ile olduğuna<br/>inanan müslümanların kalbinde ise, böyle bir pişmanlık hissi uyanmaz.<br/>
<i>“Yaşatan da, öldüren de Allah’dır.”</i> Bu ifade, münâfıkların bâtıl sözlerini reddetmek<br/>
olup “mukîm olmanın ya da yolculuğa çıkmanın, hiçbir tesiri olmaksızın ölümde ve<br/>hayatta tek müessir O’dur.” demektir. Çünkü Cenâb-ı Mevlâ, türlü türlü tehlikelerle<br/>karşılaşmalarına rağmen, gaziyi ve yolcuyu hayatta bırakır. Ama her türlü tertibatı alıp<br/>planını yapan mukîm ve savaş kaçkınlarını da öldürebilir.<br/>
<i>Nice acele giden at yarı yolda kalır.<br/>Ama topal eşek varacağı yere varır.<br/>Nice sağlıklı kimseyi toprağa<br/>Defnederler de yaralı ve hastalar diri kalır.</i><br/>
<i>“Allah yaptıklarınızı görmektedir.”</i> Dolayısıyle bu münâfıklar gibi olmayın.<br/>
<b>157. Eğer Allah yolunda öldürülür ya da ölürseniz, şunu bilin ki, Allah’ın</b><br/>
<b>mağfireti ve rahmeti onların topladıkları bütün şeylerden daha hayırlıdır.</b><br/>
“Yolculuk ve savaş kesinlikle ölüme götüren ve eceli öne alan şeylerden değildir.”<br/>Eğer bu, Allah’ın emri ile olmuş ise; Allah katından buna mukabil gelen mağfiret ve<br/>
rahmetten bir parça, onların, yani kâfirlerin bütün hayatları boyunca topladıkları dünya<br/>menfaatlerinden ve nimetlerinden daha hayırlıdır.<br/>
Denilirse ki: “Kâfirlerin topladıklarında zâten hiçbir hayır yoktur ki, mağfireti,<br/>
onların topladıklarından daha hayırlı olmakla vasfetmek mümkün olsun?”<br/>
Şöyle deriz: Kâfirlerin dünyada topladıkları şeyler bazen hayır sayılan helâl<br/>
nev’inden olabilir. Ayrıca bu âyet, topladıkları malların hayır olduğunu söyleyip<br/>inandıkları için bu şekilde vârid olmuş ve şöyle denmiştir: Mağfiret, hayır sandığınız bu<br/>şeylerden çok daha hayırlıdır.<br/>
<b>158. Andolsun, ölseniz de öldürülseniz de Allah’ın huzûrunda toplanacaksınız.</b><br/>
