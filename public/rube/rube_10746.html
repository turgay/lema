<a name=10747></a><img src="flower_sep.jpg"/><br/>
<img src="RuhulBeyan-10747_2.jpg"/><br/>
<b>2-3. Belini büken yükünü senden alıp atmadık mı?<br/></b><i>“Belini büken”</i> ağırlığı âdetâ belini çatırdatırcasına ses çıkaran ağır <i>“yükünü senden</i><br/>
<i>alıp atmadık mı?”</i> Yani senin sırtındaki ağır yükü kaldırıp attık ve indirdik. Bu âyette<br/>“anke” kelimesi, indirdik anlamına gelen “vada’nâ” fiiline bağlıdır. Bu kelimenin sarih<br/>mef’ûl’den önce getirilmesi bir başka ifâdeyle, “vizrake” kelimesinden daha önce ifâde<br/>edilmesi Peygamber Efendimiz’in (s.a.) göğsüne ve kalbine sevinç verme noktasındaki<br/>acelenin kasdedilmiş olmasından ve geriye bırakılan “vizrake/yükünü” kelimesine ise<br/>teşvik amaçlanmasından dolayıdır.<br/>
“Enkaza zahrek” ifâdesini biraz daha yakından ele alalım. Bunun anlamı sırtındaki<br/>
yükü taşımak nakiz ile oluyordu demektir. Nakiz; dağılma, parçalanma sesine denir.<br/>Tıpkı üzerinde ağır bir yük sebebiyle dağılıp, parçalanmaya yüz tutan semerin çıkarmış<br/>olduğu ses gibi.<br/>
<i>Müfredat</i>’ta ifâde olunduğuna göre okuduğumuz âyetin anlamı şu şekildedir: Belini<br/>
kıran ve bundan dolayı çatırdama sesi meydana getiren yükünü senden alıp atmadık mı?<br/>
<i>Kamus</i>’un ifâdesine göre ise âyetin mânâsı; belini büken ve âdetâ zayıf hale getiren<br/>
yükünü senden alıp atmadık mı? Veya belini büküp ona gıcırtı sesi çıkaracak kadar ağır<br/>gelen yükü alıp atmadık mı?<br/>
Bazı tefsirlerde ifâde edildiğine göre âyetin mânâsı; senin sırtında çok ağır bir yük<br/>
olarak mevcut olan ve sırtına ağır gelen yükünü senden alıp atmadık mı? şeklindedir.<br/>Çünkü bir yükün sırtı ağırlığından dolayı çatırdatması ancak üzerinde yük olan semerin<br/>çatırdı çıkarması anlamına gelir. Bu da yükün ağırlığından ve semerin bazı kısımlarının<br/>yüke dayanamayarak dağılmaya yüz tutmasından dolayı ses çıkarmasından ibarettir. Bu<br/>âyet-i kerime ile Peygamber Efendimiz’in (s.a.) bazı durumları örnekle anlatılmış<br/>olmaktadır. Bunları şöylece sıralayabiliriz; Peygamber Efendimiz’e, peygamberlik<br/>gelmeden önce işlemiş olduğu bazı hatalar ağır gelip kendisini kederlendiriyordu. Yine<br/>bazı ahkamın ayrıntılarını ve şer’i hükümlerden bazılarını tam olarak bilmeyişi<br/>kendisine ağır geliyordu. Öte yandan kavminden inatçı olan kimselerin müslüman<br/>olmalarına dâir kendini parçalarcasına duymuş olduğu istek, kendini yiyip bitirmesi ve<br/>mağfiret dileme esnasındaki konumu yine ona ağır gelen hususlardandı. Nitekim<br/>mağfiret dileme ile ilgili olarak bir âyet-i kerimede şöyle buyuruluyor: <i><b>“Biz sana<br/>doğrusu apaçık bir fetih ihsan ettik. Böylece Allah, senin geçmiş ve gelecek<br/>günahını bağışlar”</b></i> (Fetih, 48/1-2) ayrıca şer’i hükümlerden bazılarının öğretilmesi ve<br/>belli bir noktadan sonra özrü için hazırlık yapılması yine onun sırtına ağır gelen,<br/>kendisini kederlendiren hususlardandı. Şu halde âyetin metninde yer alan “belini büken<br/>yükünü senden alıp atmadık mı?” ifâdesi Peygamber Efendimiz’in (s.a.) günah<br/>
