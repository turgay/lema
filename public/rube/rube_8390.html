<a name=8391></a><i>“İnkâr edenler,” </i>yâni son derece kibirli olan Mekke kâfirleri müminler için <i>“Bu iş</i><br/>
<i>bir hayır olsaydı (şu zavallı kişiler) ona inanmada bizi geçemezlerdi” </i>demişlerdir.<br/>İnsanların ve kabilelerin aşağı tabakasından olanların bu dine yönelmeleri sebebiyle<br/>üstünlük hususunda bizim önümüze geçemezsiniz. Aksine, mertebe olarak onlardan daha<br/>büyük olduğumuz, bizde olan büyük ve şöhretli kimselerin çokluğu sebebiyle biz onları<br/>geçeriz. Bu söz yüz yüze ve hitap şeklinde değildir. Onun için gâib lafzıyla <i>“bizi<br/>geçemezlerdi” </i>denilmiştir. Çünkü böyle yüce ve şerefli işlere bayağı insanların elleri<br/>ulaşamaz. Bunlar halkın düşük kesiminden bir takım fakir köle ve çobanlardır.<br/>
Kâfirler, dînî üstünlüğün bir takım dünyevî sebep ve vâsıtalarla elde edileceğini<br/>
zannettiler. Hâlbuki bunun nefsânî olgunluk ve rûhânî melekelerle elde edilebileceğini<br/>düşünemediler ki bunun da temel kaynağı alçak dünyanın yaldız ve süslerinden yüz<br/>çevirip tamamen âhirete yönelmektir. Bu fazileti elde eden dünyanın bütün nimetlerini<br/>elde etmiş demektir. Bu faziletten mahrum olanın ise dünyadan hiçbir nasibi yoktur.<br/>
Fakîr (<b>Bursevî</b>) der ki: Bu gibi makamlarda evlâ olan şöyle denilmesidir: Dînî riyâset<br/>
ve üstünlük Allah Teâlâ’nın lütuf ve ihsanıdır. Onu, illet ve sebep aramadan dilediğine<br/>verir. Zira kabiliyet ve yetenek de Allah’ın lütuf ve ihsanıdır.<br/>
<i>“Doğru yola eremediklerinden: “Bu eski bir yalandır,” diyeceklerdir” </i>Bu “iz”<br/>
kelimesi öncesinin delâlet ettiği ve sonrasının kendisi üzerine terettüp ettiği mahzûf bir<br/>ibârenin zarfıdır. “Feseyekûlûne” kelimesinin zarfı değildir. Çünkü bu fiil müstakbel<br/>olup “iz” ise mâzî içindir. Yâni îmân ehlinin erdiği gibi bunlar Kur’ân’a<br/>eremediklerinden, ona hayırsız demekle kalmayıp bu Kur’ân öncekilerin masallarıdır,<br/>dedikleri gibi <i>“Bu eski bir yalandır,” diyeceklerdir.”</i><br/>
<i>Ey oğul, Kur’ân’ın sadece zâhirine bakma,<br/>Şeytan Âdem’de çamurdan başka bir şey görmez.<br/>Kur’ân’ın zâhiri de insanın şahsı gibidir,<br/>Nakışları dışarıda canı ise gizlidir.</i><br/>
Bunlar Kur’ân’ın özünü bilememiş ve ona düşman olmuşlardır. Çünkü insanlar<br/>
bilmediklerinin düşmanıdırlar. Kim hasta olup ağzında acılık olursa o tatlı suyu da acı<br/>bulur. Hiç kimse aklı ermiyor, mantığı almıyor diye hakkı küçümseyemez. Bu sapıklık<br/>ve cehaletin ta kendisidir. Bilakis kişi Hâdî olan Allah’tan hidâyet istemeli ve bu<br/>hususta ciddî olmalı ve samimî bir şekilde çalışmalıdır. Bazı büyükler şöyle<br/>demişlerdir: Kâfirlerin Kur’ân <i>“iyi bir şey olsaydı (şu zavallı kişiler) ona inanmada<br/>bizi geçemezlerdi” </i>sözleri nefsin bir çeşit hile ve entrikasıdır. Güya kişi hakkı inkâr<br/>edip bâtılda devam etmekten kendini ibrâ etmektedir.<br/>
Kendi meşreplerinden olmayanlara eremeyince ve kendileri Kur’ân’a îmân zevki<br/>
ehlinden olanlara ve rabbânî mevhibelere mazhar olanlara ulaşamayınca tabiî ki <i>“Bu<br/>eski bir yalandır,” diyeceklerdir.” </i>Bazı fukahâ şöyle demiştir: Şâyet ben bir adamın<br/>elinden bazı hârikulâde şeylerin/kerâmetlerin meydana geldiğini görsem, her halde<br/>
