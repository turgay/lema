<a name=1379></a>“<i>Yâhut da kadınlara dokunmuşsanız” </i>Yâni onlarla cinsi temas kurmuşsanız, işte bu<br/>
hastalık, yolculuk, abdestsizlik ya da cünüplük hallerinin arız olması durumunda, <i>“su<br/>bulamamışsanız” </i>yâni su olmadığı, uzakta olduğu yâhut kova, kova ipi vb. su alacak bir<br/>alet olmadığı, yâhut da yılan, yırtıcı hayvan ve düşman gibi bir mani bulunduğu için su<br/>kullanamıyorsanız <i>“o zaman</i> <i>temiz bir</i> <i>toprakla teyemmüm edin”</i> yeryüzü cinsinden<br/>temiz bir şeye yönelin.<br/>
<b>Zeccâc</b> der ki: “saıyd” toprak olsun, başka bir şey olsun yer yüzüdür. Üzerinde toprak<br/>
olmayan bir kaya olsa da teyemmüm eden kişi ellerini buna vurup meshetse,<br/>temizlenmiş olur. Bu Ebû Hanife (rh.a.)’nin görüşüdür.<br/>
Toprağı <i>“yüzlerinize ve” </i>dirseklere kadar <i>“ellerinize</i> <i>sürün.”</i> Çünkü Hz. Peygamber<br/>
(s.a.v)’in teyemmüm ettiği ve ellerini dirseklerine kadar meshettiği rivâyet edilmiştir.<br/>Ayrıca teyemmüm abdestin yerini tuttuğu için abdestte eller dirseklere kadar yıkandığı<br/>gibi teyemmümde de mesh edilir.<br/>
<i>“Şüphesiz Allah çok affedici ve çok bağışlayıcıdır.” </i>Bu cümle, verilen ruhsat ile<br/>
gösterilen kolaylığın illetini göstermekte ve bunları pekiştirmektedir. Şu halde O’nun<br/>devam edegelen âdeti çok hatâ edenleri affedip günahkarları bağışlamak olduğuna göre<br/>zorlaştıran değil, kolaylaştıran olması gerekir.<br/>
Namaz, mü’minin mi’râcı ve Allah’a münâcât, yâni yalvarma ve niyaz vaktidir.<br/>
“Namaz kılan, Rabbi’ne münâcât hâlindedir. Âyetin mânâsı şöyledir: Ey mü’min<br/>olduklarını iddiâ edenler, <i>“sarhoşken namaza yaklaşmayın.”</i> Yâni gafletten ve<br/>şehvetlerin peşinde gitmekten dolayı sarhoş iken namazda Allah’a yakınlık<br/>bulamazsınız. Çünkü kalbi Allah’tan gafil bırakan her şey sarhoşluğa dâhildir.<br/>
Bu sebepledir ki sarhoşluk üçe ayrılmıştır: İçkiden kaynaklanan sarhoşluk, dünyâ<br/>
sevgisi her yanını kapladığı için gafletten kaynaklanan sarhoşluk. En zor sarhoşluk ise,<br/>kendi nefsinden kaynaklanan sarhoşluktur. Çünkü içkiden sarhoş olan kimsenin hükmü,<br/>cehennem ateşinde yanmaktır. Nefsinden sarhoş olanın cezâsı ise, o anda hakîkaten<br/>Allah’tan kopup ayrı kalmaktır (firkat).<br/>
<i>Ey kendi nâmının esiri olan insan,<br/>Kendi varlık tuzağına kendini bağlamışsın.<br/>Sığmazsan kendi varlığınla sevgilinin divânına<br/>Benliğini yok et de var sevgilinin yanına.<br/>Sen, benlik taşıyorsan, bu halden uzaksın,<br/>Eğer huzur bulmak istersen Gaib’i bulmalısın.<br/>Mest olan gafletten şarap içmiş gibi,<br/>Şüphesiz vuslat Tûr’una varamaz işin garibi.</i><br/>
<i>“Ne dediğinizi”</i> ve niçin dediğinizi <i>“bilinceye kadar...”</i> Mesela iftitah tekbiri için<br/>
ellerinizi kaldırıp “Allahu Ekber” diyorsunuz. Bunun mânâsı: “Allah her şeyden büyük<br/>ve yücedir” demektir. Bunu söylerken mânâsını biliyorsanız o haldeyken kalbinizde<br/>
