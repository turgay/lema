<a name=9259></a><img src="RuhulBeyan-9259_1.jpg"/><br/>
<img src="RuhulBeyan-9259_2.jpg"/><br/>
<img src="RuhulBeyan-9259_3.jpg"/><br/>
konuşmayın ki, kalpleriniz katılaşmasın. Katılaşmış kalb Allah’tan uzaktır.<br/>Efendilermişsiniz gibi kulların günahlarına bakmak yerine kendinizi kul olarak görüp<br/>kendi günahlarınıza bakın. İnsanlar belâya mâruz kalmış ve belâlardan âfiyet içinde<br/>olmak üzere iki kısımdır. Belâya mâruz kalanlara acıyıp merhamet ediniz, âfiyette<br/>olduğunuzdan dolayı da Allah’a hamd ediniz.<br/>
<b>17. Bilin ki Allah, ölümünden sonra yeryüzünü canlandırıyor. Düşünesiniz diye</b><br/>
<b>gerçekten, size âyetleri açıkladık.</b><br/>
“<i>Biliniz ki Allah, ölümünden sonra yeryüzünü canlandırıyor.</i>” Kalp katılığından<br/>
sakındırarak huşûa teşvik etmek için, Allah’ı zikir ve Kur’an tilâveti yoluyla kalplerin<br/>diriltilmesi, ölmüş toprakların yağmurla yeniden canlandırılmasına benzetilmiştir.<br/>
<b>Kâşifî</b> şöyle demiştir: “Ey öldükten sonra dirilmeyi inkâr edenler biliniz…” “O ki,<br/>
yeryüzünü öldükten sonra diriltir...” işte O “ölüleri de bu şekilde diriltecektir.”<br/>
“<i>Gerçekten size düşüneseniz diye âyetleri açıkladık.</i>” Açıklamasını yaptığımız bu<br/>
âyetler de o âyetler cümlesindendir. İçindekileri düşünüp gereğince amel edesiniz ve bu<br/>sayede iki cihan mutluluğuna eresiniz.<br/>
Derler ki <b>Fudayl b. İyaz</b>’ın tevbe etmesi bu âyeti işitmesi sebebiyle olmuştur.<br/>
Başlangıçta, yol kesme ve soygunculuk gibi doğru olmayan bir iş yapmaktaydı. Ne<br/>zaman ki güzel yüzlü birinin sevdâsı gönlüne düştü, onunla gece yarısı buluşmak için<br/>sözleşti, buluşma vakti geldiğinde mâşûkasını görmek için duvara tırmandığında şöyle<br/>bir ses işitti: <i><b>“Îmân edenlerin Allah’ı anma ve O’ndan inen Kur’an sebebiyle<br/>kalplerinin ürpermesi zamanı daha gelmedi mi?...”</b></i><br/>
Bu âyet ok gibi Fudayl’ın kalbine saplandı. İçinden bir dert, bir ateş yükseldi.<br/>
Allah’ın inâyetini üzerine indirmesiyle tevfîk-i ilâhî’nin kemendine tutsak oldu. Şöyle<br/>diyerek oradan geri döndü: “Evet, vallâhi o vakit geldi! Evet, vallâhî o vakit geldi!”<br/>
Fudayl buradan döndü ve bir harabede dinlenmek için oturdu. Yola çıkmak isteyen<br/>
kervancılardan bir grup da oradaydı ve birbirlerine: “Fudayl yoldadır, eğer gidersek<br/>yolumuzu keser ve malımızı elimizden alır.” diyorlardı. Fudayl kendisini kınayarak: “En<br/>kötü insan benim, bu ne eşkıyâlıktır ki gece yarısı günah işlemek maksadıyla evimden<br/>çıkmışım ve benim korkumdan Müslümanlar gelip bu harâbeye sığınmışlar.” Yüzünü<br/>semâya çevirdi ve temiz bir kalple tevbe-i nasûh ile tevbe etti, Allah’a şöyle yalvardı:<br/><i>“Allah’ım bu kötü hâlimden dertliyim, bu eksikliğimden feryâd ediyorum. Ey<br/>dertlilere dermân olan, derdime derman kıl! Ey ayıptan münezzeh olan, ey fitne ve<br/>fesaddan yüce olan, ey benim hizmetime ihtiyacı olmayan, ey benim hıyânetimden<br/>uzak olan! Rahmetine sığındım, bana merhamet eyle. Hevâmın bağıyla esir oldum,</i><br/>
