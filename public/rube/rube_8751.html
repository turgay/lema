<a name=8752></a><img src="flower_sep.jpg"/><br/>
<img src="RuhulBeyan-8752_2.jpg"/><br/>
<b>Ruzbihan Baklî</b> <i>Arâisu’l-Beyân’</i>da demiştir ki; “Cehennem cennetin de özlediği gibi<br/>
Allah’ı özlemişti. Allah subhânehû cehennemin O’na olan şevkini görünce kadem<br/>kahrının tesirlerinin ağırlığını, tecelli sıfatı ile cehenneme yükler. Cehennem azamet ile<br/>dolar, her iki şey Allah’ın azameti karşısında değişir. Allah’ın azametinin cemalini ve<br/>kademlerinden bir kademinin nurlarını görmekten dolayı bu anda cehennemliklerin<br/>kalbinde Rab tayyiptir. Cehennemin ateşi ise Hakkın ona zuhûrunun bereketinin tesiriyle<br/>gül ve güzel kokuya dönüşür.”<br/>
Âyette nefsin mutlak olarak fazlasını isterken onu hiçbir şeyin doyuramamasındaki<br/>
benzerliğinden dolayı insânî nefsin suretinin cehennem olduğuna işâret vardır. Yine aynı<br/>şekilde azabın etrafında dolandığı nefsin sureti de lafız ve mânâ gibi aynı tertip üzere<br/>fazlasını ister. Yani insânî nefs dünya ve onun şehvetlerine düşkündür. Oraya<br/>(cehennem) bu neviden bir şey her atıldığında ve ona “doldun mu” diye sorulduğunda<br/>der ki “dünya şehvetlerinden daha var mı?” Âdemoğlunun karın boşluğunu ancak toprak<br/>doldurur.<br/>
<i>Belki işitmişsindir, Gûr Çölü’nde<br/>Kervanbaşı katırdan düştü ve şöyle dedi:<br/>Dünya malı için koşturan açgözlü bir kimsenin<br/>Gözünü ya kanaat ya da kara toprak doyurur.</i><br/>
Şu da var ki, insânî hırs muhabbetullahın kabuğudur. Hatta muhabbetin özüdür. Şâyet<br/>
bu duygu, dünya ve onun şehvetlerine dönük ise “hırs” olarak adlandırılır. Şâyet Allah’a<br/>ve O’nun yakınlığına dönük ise “muhabbet” diye isimlendirilir. Biliniz ki hırsta fazla<br/>olan şey muhabbette eksikliğe yol açar. Hırsta eksik olan her şey de muhabbette<br/>ziyadeyi sağlar. Muhabbet ateşi yandığında oraya dünya ve âhiret mahbubları atıldıkça<br/>muhabbetin ateşi sükûn bulmaz. Bilakis bunlar onun odunu olur, peşpeşe gelip üst üste<br/>yığılır ve muhabbet “yeter yeter” der.<i> et-Te’vilâtü’n-Necmiyye</i>’de böyle geçmektedir.<br/>
<b>31. Cennet de takvâ sahiplerine yaklaştırılır; <i>(onlardan) </i></b><b>uzakta olmayacaktır.<br/></b>Âyetteki “izlâf” kelimesi, yakınlaştırmak, yakında bulunmak, yakında olmak anlamına<br/>
gelir. Cennet, küfür ve ma’siyetlerden uzak duran müttakiler için yaklaştırılmıştır. Bu<br/>müttakiler, belli bir noktadan cenneti izlerler, içindeki meftun edici güzelliklere vâkıf<br/>olurlar ve kendileri de orada toplanacakları ve bu mükâfâtı kazanacakları için sevince<br/>kapılırlar.<br/>
<i>“(Onlardan) uzakta olmayacaktır.”</i><b> </b>Cennet, onlara uzak olmayacak şekilde<br/>
yaklaştırılmıştır. Âyetin bu kısmı tekid içindir. Yani müttakiler, cennete henüz içine<br/>girmeden yakın bir yerden bakarlar. Bu ifade, ya zarf oluşundan ya da tekid içeren hal<br/>
