<a name=6681></a>Muhâcir ve ensar kendi elleriyle ok atıyorlar ve çalışıyorlardı. İşçileri ve hizmetçileri<br/>
de yoktu. Soğuk sert idi ama gönül hoşluğu ile o zor sıkıntıyı çekiyor, katlanıyorlardı.<br/>Rasûlullah (s.a.) onları böyle gördü ve şöyle buyurdu:<br/>
<i>“Allâh’ım gerçek hayat âhiret hayatıdır.<br/>Sen ensara ve muhâcirlere ikram eyle.</i>”<br/>
Bunun üzerine ashab şöyle cevap verdiler:<br/>
<i>Biz Muhammed’e (s.a.)’e bey‘at edip söz vermiş kişileriz<br/>Yaşadığımız müddetçe cihat etmek üzere</i><br/>
Sahâbe hendek kazarken sert bir kayaya rastladılar ve bu durumu Rasûlullah (s.a.)’e<br/>
bildirdiler. Rasûlullah (s.a.) kazmayı alıp kayaya bir darbe indirince kaya toz duman<br/>oldu. Selman (r.a.): “Hendeğin bir yerini kazıyordum, bana çok sert geldi.” demiştir.<br/>Halbuki Selman pek güçlü bir kişi olup tek başına on kişinin yapacağı işi yapardı. Hatta<br/>muhâcirler ve Ensar Selman’ı paylaşamıyordu. Muhacirler: “Selman bizdendir”, ensar<br/>da “Selman bizdendir.” diyorlardı. Bunun üzerine Hz. Peygamber (a.s.) “<i>Selman<br/>bizden, ehl-i beyttendir</i>.”<a href="RuhulBeyans.html#6694">[175] </a>buyurdu. Nitekim şâir bu hususa şöyle işâret etmektedir:<br/>
<i>Selman kölelikten öyle bir yükseldi ki<br/>Onun mevki ve makamı yücelerin yücesidir.<br/>Nasıl böyle olmasın ki Mustafa (s.a.) onu saydı<br/>Şanı pek yüce olan ehl-i beytinden</i><br/>
Selman devamla şöyle diyor: “Hz. Peygamber (s.a.) kazmayı elimden aldı,<br/>
“Bismillah” dedi ve kayaya bir darbe indirdi. Kayanın üçte birini parçaladı. Kayadan<br/>şimşek çakar gibi bir ışık parladı. Karanlık gecenin ortasındaki bir lamba gibi Yemen<br/>tarafından bir nur çıktı. Rasûlullah (s.a.) tekbir getirdi ve: “<i>Yemen’in anahtarları bana<br/>verildi. Vallahi ben şu anda bulunduğum yerden köpeklerin azı dişleri gibi San’â’nın<br/>kapılarını görüyorum</i>.” buyurdu. Sonra kayaya ikinci defa vurdu. Kayanın yine üçte<br/>birini parçaladı. Şimşek gibi bir parıltı ve kıvılcım çıktı. Bu sefer Rum tarafından bir<br/>nur çıktı. Rasûlullah (s.a.) tekbir getirdi ve: “Şam’ın anahtarları bana verildi. Vallahi<br/>ben şimdi Şam’ın saraylarını görüyorum.” buyurdu. Sonra üçüncü olarak bir darbe daha<br/>indirdi ve kayanın geri kalanını parçaladı. Yine şimşek gibi bir parıltı çıktı. Bu sefer<br/>Fars diyarı tarafından bir nur çıktı. Rasûlullah (s.a.) tekbir getirdi ve: “<i>Fars diyarının<br/>anahtarları bana verildi. Vallahi ben Hîre saraylarını ve Kisra’nın Medain şehrini<br/>köpeklerin azı dişleri gibi açılmış görüyorum.</i>” buyurdu. Ardından Selman’a Fars<br/>diyarını anlatmaya başladı. Selman da: “Doğru söyledin yâ Rasûlallah, aynen<br/>anlattığınız gibidir.” diyordu. Sonra Rasûlullah (s.a.): <i>“Bunlar benden sonra Allâh’ın<br/>ihsan edeceği fetihlerdir, ey Selman!”</i> buyurdu.<br/>
