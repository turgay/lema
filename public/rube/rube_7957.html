<a name=7958></a><img src="flower_sep.jpg"/><br/>
<img src="RuhulBeyan-7958_2.jpg"/><br/>
ümmetlerde cârî olan bir âdettir. Yalnız senin kavmine mahsus bir durum değildir.<br/>Burada Peygamberimiz (s.a.) tesellî edilmektedir.<br/>
Eğer ümmetinde tekzibçiler hakkında azâbı erteleme hükmü, müminlerle kâfirler<br/>
arasında devam eden dâvânın duruşması kıyâmete bırakılmasaydı, hüküm verilir, işleri<br/>bitirilirdi. Fakat AllahTeâlâ onlar hakkında hükmü şu âyetlerle kıyâmete bırakmıştır:<br/><i><b>“Bilakis kıyâmet onlara vaad edilen asıl saattir ve o saat daha belâlı ve daha<br/>acıdır.”</b></i> (el-Kamer, 54/46). <i><b>“Fakat Allah, onları belirtilmiş bir süreye kadar<br/>erteliyor. Vakitleri gelince (gerekeni yapar). Kuşkusuz Allah, kullarını<br/>görmektedir.” </b></i>(Fâtır, 35/45).<br/>
Fakîr <b>(Bursevî)</b> der ki: Bu ümmetten tekzîb eden topluluk tamamen helâk<br/>
edilmemiştir. Çünkü bizim Peygamberimiz Hz. Muhammed (s.a.s.) rahmet<br/>Peygamberidir. Bir de Mekke bütün nebî ve rasûllerin uğrak yeridir.<br/>
Yine mukarreb meleklerin, âlemlerin Rabbi olan Allah’ın her çeşit rahmetiyle indiği<br/>
yerlerdir. Şâyet tekzîb ve inkâr eden kavimler tamamen helâk edilecek olsa, bu sefer<br/>Hicaz ve Mekke, Âd ve Semûd kavminin ülkeleri gibi harap olur ve insanlar bu<br/>durumdan nefret eder, onlardan uzaklaşırlardı. Halbuki İbrâhîm Aleyhisselâm’ın <i><b>“Ey<br/>Rabbimiz! Namazı dosdoğru kılmaları için ben, neslimden bir kısmını senin Beyt-i<br/>Harem’inin/Kâbe’nin yanında, ziraat yapılmayan bir vâdîye yerleştirdim. Artık sen<br/>de insanlardan bir kısmının gönüllerini onlara meyledici kıl ve meyvelerden<br/>bunlara rızık ver! Umulur ki nimetlere şükrederler.” </b></i>(İbrâhîm, 14/37) şeklinde duâsı<br/>vardır.<br/>
Hâl böyle olunca emîn ve mübârek belde olan Mekke’nin musîbetler diyârı olmaması<br/>
ve Allah’ın gazabının kötü sonuçlarından korunmuş olması Hudâ’nın derin<br/>hikmetlerindendir.<br/>
<i>“Onlar”</i> senin kavminin kâfirleri <i>“onda”</i> Kur’ân hakkında <i>“işkilli bir kuşku</i><br/>
<i>içindedirler.”</i> Izdırapla inleyen bir keman gibi. Bu, “işkilli bir kuşku içinde olma”<br/>ifâdesinin izâhı, Sebe’ sûresi son âyette geçmiştir. Oraya bakılabilir.<br/>
Bir şeyden kuşku duymak iki tarafı eşit sayıp tercihsiz her ikisinde de tereddüd<br/>
etmektir. Vehim ise işin hep zayıf ve sakat yönünü düşünmektir. Gerek kuşku, gerekse<br/>vehim sadece bir tasavvurdan ibâret olup hüküm ve tasdîk ifâde etmemektedir.<br/>
<b>46. Kim iyi bir iş yaparsa, bu kendi lehinedir. Kim de kötülük yaparsa aleyhinedir.</b><br/>
<b>Rabbin kullara zulmedici değildir.</b><br/>
<i>“Kim”</i> bütün kitaplara inanıp gereği ile <i>“iyi iş yaparsa”</i> bu amelinin <i>“yararı</i><br/>
<i>kendisinedir”</i>, başkasına değildir. <i>“Kim kötülük yaparsa”</i> kötü amel işlerse, <i>“zararı<br/>kendisinedir.”</i> başkasına değildir. <i>“Rabbin kullara zulmedici değildir.”</i><br/>
