<a name=5599></a>ilminde mevcûd olan âyân-ı sâbite, yokluk karanlığında gizli bulunup Allah Teâlâ’nın<br/>kudretinin tesiriyle ortaya çıkarlar. Nitekim<b> Şeyhzâde</b>’nin <i>Hâşiye</i>’sinde böyle<br/>geçmektedir.<br/>
Fakir (<b>Bursevî</b>) der ki: Bu âyette teşbih-i beliğ olduğunu dikkate almaya gerek yoktur.<br/>
Çünkü “en-Nûr”, Allah Teâlâ’nın güzel isimlerinden biri olup Allah’a nisbeti mecâzî<br/>değil hakîkîdir. Burada “münevvir” yâni nurlandırıcı, aydınlatıcı anlamındadır. Allah<br/>Teâlâ yok olan mâhiyetleri varlık nurlarıyla nurlandırmış ve onları cömertlik feyziyle<br/>yokluktan varlığa çıkarmıştır. Nitekim Rasûlullah (s.a.) şöyle buyurmuştur: <i>“Allah<br/>Teâlâ mahlukâtı karanlık için yarattı sonra nûrundan onlar üzerine serpti.”</i><a href="RuhulBeyans.html#5607">[167]<br/></a>Hadiste geçen “yarattı” kelimesi “takdir etti” mânâsındadır. Çünkü takdir, icâd ve<br/>yaratmadan önce gelir. Nûrun serpilmesi ise olması mümkün şeyler üzerine varlık<br/>iksirinin dökülmesinden kinâyedir. Mümkin olan şey, karanlıkla vasıflanır. Çünkü o<br/>varlıkla nurlanır. Dolayısıyla onu nurlandırmak, onu ortaya çıkarmak demektir.<br/>
Nûr dört türdür:<br/><b>1-</b> Eşyâyı gözlere gösteren, fakat kendisi onları göremeyen nur. Güneş ve benzeri<br/>
cisimlerin nûru gibi. Bunlar karanlıkta gizli olan şeyleri ortaya çıkarırlar ama kendileri<br/>onları göremezler.<br/>
<b>2- </b>Göz nûru. Bu nûr eşyâyı gözlere gösterdiği gibi onları kendisi de görür. Bu nûr<br/>
öncekinden daha üstündür.<br/>
<b>3-</b> Akıl nûru. Bu nûr, bilgisizlik karanlığında gizlenmiş akıl ile idrâk edilen şeyleri<br/>
basîretlere gösterir. Kendisi de onları idrak eder ve görür.<br/>
<b>4-</b> Hak Teâlâ’nın nûru. Bu nûr da ademde gizlenmiş mülke ve melekûta âid yok olan<br/>
şeyleri hem gözlere hem de basîretlere gösterir. O nur onları yoklukta iken gördüğü gibi<br/>varlıkta iken de görür. Çünkü bu şeyler haddizâtında yok olsalar da Allah’ın ilminde<br/>mevcuddurlar. Bunları varlık sahasına ızhâr etmekle Allah’ın ilmi ve görmesi asla<br/>değişmez. Ancak değişme, var etme ve yaratma sırasında eşyânın kendi zât ve sıfatları<br/>ile ilgili bir durumdur. Şu halde <i>“Allah, göklerin ve yerin nûrudur”</i> âyetinin hakîkî<br/>mânâsı, “Allah ezelî yüce kudretiyle onları ızhâr eden, yoktan var edendir” demektir.<br/>
<i>Hepimiz adem karanlığından habersizdik<br/>Varlık nûrunu senin inâyetinle bulduk</i><br/>
Büyüklerden biri şöyle der: Zulmet vakti hiç kimse sâkin olan nesneyi hareketli<br/>
olandan, ulvî olanı süflî olandan ve çirkin olanı güzelden ayırt edemez. Nur sancağı<br/>görününce, zulmet atlıları kaçmaya başlar, varlıklar ve keyfiyetler ortaya çıkar.<br/>Parlaklık karanlıktan, araz cevherden fark edilir. İnsan idraki bu bilgi ve temyizden<br/>istifâdenin nur ile olduğunu bilir, ancak nûrun kavranmasında hayrette kalır; âlemin<br/>nurla dolu olduğunu bilemez. O gizli olan nur ve hak deliller ile zâhirdir ve zâtıyla<br/>bâtındır. İdrak ile kavrayabildiğimiz ve eşyânın temyîzini onunla öğrendiğimiz Allah<br/>Teâlâ, “Nûr” denmeye lâyıktır.<br/>
