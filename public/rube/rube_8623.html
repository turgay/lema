<a name=8624></a><i>infakına erişemezsiniz.”</i><a href="RuhulBeyans.html#8625">[156] </a>Müd, bir sa‘ın dörtte biri kadardır. Hadis-i şerifin şu<br/>şekilde anlaşılması gerekir: “Sizden biriniz Uhud dağı kadar altın infak etse, onlardan<br/>birisinin bir müd ya da yarım müd yiyecek infak ettiğinde elde ettiği fazilete ulaşamaz.”<br/>
Bir başka hadis-i şerifte de şöyle buyrulmaktadır: <i>“Ashâbım hakkında Allah’tan</i><br/>
<i>korkun. Benden sonra onları hedef hâline getirmeyin. Kim onları severse, bana olan<br/>sevgisinden dolayı sevmiştir. Yine kim onlardan nefret eder, onlara kin beslerse, bana<br/>olan nefret ve kininden dolayı bunu yapmıştır. Onlara eziyet eden bana eziyet etmiş<br/>olur. Bana eziyet eden de Allah’a eziyet etmiştir. Allah’a eziyet eden ise, O’nun<br/>tarafından yakalanmak üzeredir.”</i><a href="RuhulBeyans.html#8625">[157] </a>Hadisin son kısmındaki Allah’ın yakalamasından<br/>maksad, Allah’ın o kimseyi azap etmesi ve cezalandırmasıdır.<br/>
<b>İbn Hacer</b>’in <i>Savâık</i> isimli eserinde, Hz. Peygamber (s.a.)’in vefatı esnasında yüz on<br/>
dört bin sahâbînin mevcut olduğu nakledilir.<br/>
<i>Telkînü’l-ezhân</i>’da nakledildiğine göre Peygamber Efendimiz (s.a.) kardeşlerini<br/>
özlediğini ifade buyurduğunda sahâbe: “Biz senin kardeşlerin değil miyiz ya<br/>Rasûlallah?” diye sordular. Hz. Peygamber (s.a.) de cevâben şöyle buyurdu: <i>“Hayır siz<br/>benim ashâbımsınız. Kardeşlerim ise benden sonra gelip, beni görmedikleri hâlde<br/>bana îmân edecek olan kimselerdir.”</i><a href="RuhulBeyans.html#8625">[158] </a>Rasûlullah (s.a.) devamında <i>“Onlardan<br/>birinin ameli sizden elli kişinin ameline denktir” </i>buyurduğunda ashâb-ı kirâm “tam<br/>tersi değil mi yâ Rasûlullah” dediler. Bu şekilde üç kez Hz. Peygamber (s.a.)’i<br/>düzeltmeye çalışmalarına rağmen Peygamber Efendimiz (s.a.) her seferinde ilk<br/>söylediği cümleyi tekrar etmiş ve sonunda bunun sebebini şöyle açıklamıştır: <i>“Çünkü<br/>siz, hayır işlemek üzere kendinize yardımcılar bulursunuz.”</i><br/>
Fakir (<b>Bursevî</b>) şöyle der: Bu son rivâyete göre Efendimizin “kardeşlerim” dediği<br/>
kimselerin, sahâbeden daha faziletli olmaları gerekir ki cumhur ulemânın görüşü bunun<br/>aksinedir. Benim görüşüm de şu şekildedir: Hadis-i şerifte “Onlardan birinin ameli,<br/>sizden elli kişinin ameline denktir” ifadesi mutlak olmayıp Hz. Peygamber (s.a.)’in<br/>devamındaki sözleri doğrultusunda “yardımcı ve destekçilerin olmaması” durumuyla<br/>sınırlıdır. Bu hadis, kardeşlerim hitabına mazhar olanların, her yönden ve bütün<br/>zamanlarda sahâbeden daha faziletli olmasını gerektirmez.<br/>
<i>Fethu’r-Rahmân</i>’da şöyle denilir: Fetih sûresinin bu son âyet-i kerimesinde arap<br/>
alfabesinin yirmi dokuz harfi bir araya gelmiştir. Bu harflerin ilki “Muhammed”<br/>kelimesinin başındaki “mim”, sonuncusu da “sâlihât” kelimesinin başındaki “sâd”dır.<br/>Âl-i İmrân sûresinin 154. âyet-i kerîmesinde de benzeri durum vardır. Kur’ân-ı<br/>Kerîm’de bu ikisi dışında bütün harflerin bulunduğu başka bir âyet yoktur. Kim Allah’a<br/>bu iki âyetle duâ ederse, kendisine icâbet edilir.<br/>
Hz. Peygamber (s.a.) şöyle buyurmuştur: <i>“Fetih sûresini okuyan bir kimse Mekke</i><br/>
<i>fethinde Allah Rasûlü Muhammed ile birlikte olmuş gibi ecir alır.”</i><br/>
<b>İbn Mesûd</b> (r.a.) şöyle der: “Bana ulaşan bilgiye göre Ramazan ayının ilk gecesi<br/>
nâfile namazda Fetih sûresini okuyan kimseyi Allah Teâlâ o sene tüm belâ ve<br/>
