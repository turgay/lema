<a name=750></a><img src="flower_sep.jpg"/><br/>
<img src="RuhulBeyan-750_2.jpg"/><br/>
<img src="RuhulBeyan-750_3.jpg"/><br/>
delîldir. Çünkü Rasûlullah’ın Ahzâb günü buyurduğu orta namazın, ikindi namazından<br/>başka bir şey olduğunu bunun cuma günündeki icâbet ânına benzediğini söyleyenler de<br/>vardır.<br/>
Hz. Âişe (r.anhâ) vâlidemizin Rasûl-i Ekrem (s.a.)’den rivâyet ettiği: <i>“Namazları,</i><br/>
<i>orta namazı ve ikindi namazını koruyun”</i> hadîs-i şerîfi, orta namazın, ikindi<br/>namazından başka olduğuna delâlet etmez mi? denirse” deriz ki: Bu hadis-i şerîfteki<br/><i>“vüstâ”</i> kelimesinin lakab, <i>“Asr”</i> kelimesinin ise isim olması muhtemeldir. Rasûlullah<br/>(s.a.) Efendimiz, bu hadîslerinde, ikindi namazını hem ismiyle hem de lakabıyla<br/>zikretmiştir. <b>İbn Melek</b>’in <i>Şerhu’l-meşârik </i>isimli eserinde bu açıklama vardır.<br/>
<i>“Gönülden bağlılık ve saygı ile Allah’ın huzûruna durun!”<br/>“Kunût”</i>un bir anlamı da zikir demektir. Buna göre âyetin mânâsı: <i>“Allah’ı zikrederek</i><br/>
<i>O’nun huzûruna durun”</i> demek olur. Rivâyet edilmiştir ki, Ashâb-ı kirâmdan biri<br/>namaza durduğunda bitirinceye kadar gözünü sağa sola kaydırmaktan, çakıl taşlarıyla<br/>oynamaktan ve içinden dünyâ işlerini geçirmekten son derece sakınır, bu konuda<br/>Allah’dan korkardı.<br/>
<b>239. Eğer <i>(herhangi bir şeyden) </i></b><b>korkarsanız <i>(namazlarınızı) </i></b><b>yürüyerek yahut</b><br/>
<b>binmiş olarak <i>(kılın). </i></b><b>Güvene kavuştuğunuz zaman, siz bilmezken Allah’ın size<br/>öğrettiği şekilde O’nu anın <i>(namaz kılın).</i></b><br/>
<i>“Ricâl”</i>; <i>“râcil”</i> kelimesinin çoğulu olup yürüyenler; <i>“rükbân”</i> ise <i>“râkib”</i><br/>
kelimesinin çoğulu olup “biniciler” mânâsına gelmektedir. Düşmandan veya herhangi<br/>bir şeyden korku içinde olunduğu zaman namazlar yürüyerek veya binek üzerinde<br/>kılınabilir. <b>Ebû Hanîfe’nin</b> görüşüne göre ise, yürüme ve savaşma hâlinde durmak<br/>mümkün olmayınca namaz kılınamaz. Ancak durmak mümkün olunca, durarak namaz<br/>kılınır. <i>“Şayet korkarsanız...”</i> şeklinde başlayan âyet buna delâlet etmektedir.<br/>
Emniyete erip korku zâil olunca Allah’ın size öğrettiği şekilde, emniyette iken<br/>
kılınması gereken bir tarzda namazı kılınız. Burada namaz, “zikir” olarak tâbir<br/>edilmiştir. Çünkü zikir, namazın rükünlerinden en büyüğüdür. Âyetteki teşbîhten murâd,<br/>edâ edilen namazın, Allah’ın öğrettiğine muvâfık olmasıdır. Bu ünvanla zikredilmesi<br/>ise, belli bir nîmetin hatırlatılması içindir. Veya Allah’a, İslâm’ın hüküm ve<br/>prensiplerinden size öğrettiklerine -ki korku ve emniyet hâlinde nasıl namaz kılınacağı<br/>meselesi de bu hükümlerden biridir- karşılık olarak şükrediniz.<br/>
Şunu iyi bil ki: Namaz, ziyâfet makamındadır. Cenâb-ı Allah bu ziyâfeti ehl-i tevhid<br/>
kullarına her gün beş defa hazırlamıştır. Nasıl ki ziyâfette çeşit çeşit yiyecekler varsa ve<br/>her yiyeceğin ayrı bir lezzet ve rengi bulunursa, namazın da değişik rükün ve fiilleri ve<br/>
