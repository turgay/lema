<a name=2818></a><img src="RuhulBeyan-2818_1.jpg"/><br/>
<img src="RuhulBeyan-2818_2.jpg"/><br/>
<i>Zannetmeki sen kaybıma göz yumduğunda<br/>Müsebbibü’l-esbâb olan da buna göz yumar!<br/>Benim için ihsan kapısını kapatacak olsan<br/>Müfettihu’l-ebvâb olan bir başka kapı açar!</i><br/>
Rivayete göre <b>Şeyh Ebû Yâkub Basrî </b>(rh.a.) şöyle demiştir: Bir keresinde Harem’de<br/>
on gün aç kaldım. Halsizlik hasıl oldu. Nefsim bana vâdîye çıkmamı, belki orada<br/>halsizliğimi giderecek bir şey bulabileceğimi fısıldadı. Vâdîye çıktım ve yere atılmış<br/>bir şalgam buldum. Onu aldığımda kalbimde ona karşı bir ürküntü hissettim. Sanki<br/>birisi bana şöyle sesleniyordu:<br/>
“–On gün aç kaldın, sonunda nasibin atılmış ve bozulmuş bir şalgam oluyor, öyle<br/>
mi?!”<br/>
Hemen onu yere attım ve doğruca mescide girip oturdum. Bu esnada bir adam gelip<br/>
önüme oturdu, orta yere bir çanta koydu ve:<br/>
“–Bu senindir.” dedi. Ben:<br/>“–Bunu bana ne sebeple veriyorsun?” diye sordum. Adam:<br/>“–Biz on gündür denizdeydik. Bir ara gemi neredeyse batacak oldu. Her birimiz eğer<br/>
Allah bizi kurtarırsa bir şey tasadduk etmeyi nezrettik. Ben de Allah beni kurtarırsa bu<br/>çantayı Harem’de kalan mücâvirlerden gözüme ilk kim ilişirse ona vermeyi nezrettim.<br/>Karşılaştığım ilk kişi de sen oldun.” dedi. Ben:<br/>
“–Aç bakalım onu!” dedim. Adam açınca içinden halis undan yapılmış ve kızarmış<br/>
çörek, kabuğu soyulmuş badem ve küp şeker çıktı. Bir avuç ondan, bir avuç bundan<br/>aldım ve adama: “Kalanı çocuklarına benden hediye olarak götür.” İşte bu hediyeyi<br/>kabul ettim sonra kendi kendime: “Rızkın on günden beri sana geliyor, sen ise onu<br/>vâdîde arıyorsun.” dedim.<br/>
<b>Sâib</b> der ki:<br/>
<i>Kafes köşesinde su ve yem düşünmek boşunadır<br/>Öyle ise feleğin altında rızkı ben niçin düşüneyim?</i><br/>
“Âyette işâret edilmektedir ki Allah Teâlâ teklif kalemini insandan onun kalıbı yani;<br/>
bedeni kemâle erinceye akıl bâliğ oluncaya kadar kaldırmıştır. Bu süre içerisinde nefis<br/>ve sıfatları, kalb Kâbesinin etrafında, aklî ve rûhânî kuvvetlerden yardım alarak dolanır<br/>durur. Bu sayede nefis ve sıfatları dünyadan ve nimetlerinden arzu ettiklerini elde<br/>ederler.<br/>
İnsan kalıbı kemâle erer. Bülûğa erip şehvet zuhûr edince de beşerî-hayvanî vasıflar<br/>
olgunluğa ulaşır. Sonra Allah onlara teklif kalemini çalıştırmaya başlar. Kalbi, nefislere<br/>ve onların arzularına uymaktan nehyeder. Ona, nefisle ve onun arzularıyla savaşmasını<br/>
