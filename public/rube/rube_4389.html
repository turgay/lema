<a name=4390></a>onlara selam verince, selamı aldılar. Peygamber (s.a.): “Siz kimsiniz?” diye sordu.<br/>Onlar: “Biz, iyi huylu ve güzel yüzlü kadınlarız. Allah’ın iyi kullarına (ebrar) âidiz.<br/>Ebrar, tertemiz oldular, hiç kirlenmediler, cennete yerleştiler, artık hiç ayrılmazlar,<br/>ebedî olup ölmezler.” diye cevap verdiler.<br/>
Sonra Peygamber (s.a.) Mescid’e girdi, melekler de indi. Allah Teâlâ Rasûlü için<br/>
Âdem (a.s.)’ı ve ondan sonra Kur’an’da ismini zikrettiği ve zikretmediği peygamberleri<br/>hiç biri müstesnâ olmamak üzere diriltti. Peygamberimiz onları dünyadaki bedenlerine<br/>benzer misâlî sûretlerde gördü. Ancak Îsâ, İdris, Hızır ve İlyas (a.s.)’ı dünyadaki<br/>bedenleriyle gördü. Çünkü bilindiği gibi onlar, hayat sâhibidirler. Peygamberler<br/>Rasûlullah (s.a.)’e selam verdiler ve Allah’ın kendisine verdiği ikramdan dolayı O’nu<br/>tebrik ettiler. “Seni peygamberlerin sonuncusu kılan Allah’a hamdolsun. Sen ne iyi<br/>peygambersin ve ne iyi kardeşsin! Ümmetin de ne hayırlı ümmettir.” dediler. Sonra<br/>Cebrâil (a.s.): “Öne geç, ey Muhammed! Kardeşlerin peygamberlere iki rekat namaz<br/>kıldır.” dedi. Rasûlullah (s.a.) de onlara iki rek’at namaz kıldırdı. Arkasında İbrahim<br/>(a.s.), onun sağında İsmail (a.s.), solunda ise İshak (a.s.) vardı. Hepsi yedi saf oldu; üç<br/>saf rasûllerden, dört saf da diğer nebîlerden oluşuyordu.<br/>
<i>İnsânü’l-uyûn</i>’da der ki: “En iyisini Allah bilir, öyle görünüyor ki bu namaz mutlak<br/>
bir nâfile namazdır. Cemaatle kılınmasında bir mahzur yoktur.” <i>Münyetü’l-müftî</i>’de der<br/>ki: “Mi‘rac gecesinde Rasûlullah (s.a.)’in peygamberlerin ruhlarına imâmeti, nâfile<br/>namazda idi.”<br/>
Rasûlullah (s.a.) der ki: “<i>Beytü’l-makdis’e varıp da iki rekat namaz kıldığımda</i>”<br/>
yâni peygamberlere ve meleklere imam olarak “<i>beni şiddetli bir susuzluk aldı. Bana<br/>iki kap getirildi. Birinde süt, diğerinde şarap vardı. Süt olan kabı aldım. Bu,<br/>Rabbimin tevfiki ile oldu. Az bir kısmı hariç onu içtim. Şarabı terk ettim. Bunun<br/>üzerine Cebrâil (a.s.): “Fıtratı seçtin, ey Muhammed!” </i>Çünkü onun fıtratı ilme, hilme<br/>ve hikmete uygundu. <i>“Eğer şarabı içseydin ümmetinin tamamı azardı. Eğer sütün<br/>tamamını içseydin, senden sonra ümmetinden kimse dalâlete düşmezdi.”</i> <i>dedi.”<br/>Bunun üzerine: “Ey Cebrâil! Onu geri ver de hepsini içeyim.” dedim. Cebrâil (a.s.):<br/>“Allah’ın kazası için gerekli olan emir yerini buldu; ta ki helâk olan açık bir delil ile<br/>helâk olsun, yaşayan da yine açık bir delil ile yaşasın. Çünkü Allah hakkıyla işitendir<br/>ve bilendir.” dedi.”<a href="RuhulBeyans.html#4419">[16]</a></i><br/>
Bâzı âlimler der ki: Peygamber (s.a.)’in mi‘rac kubbesi denilen taşın yanındaki<br/>
kubbeden mi‘raca çıktığı konusunda kimse ihtilaf etmemiştir. Bir rivâyette şöyle<br/>buyrulmuştur: “<i>Beytü’l-makdis’teki taş cennet taşlarından bir taştır</i>.” Üzerinde Hz.<br/>Peygamber (s.a.)’in ayak izi vardır.<br/>
<b>Übey b. Kâ‘b </b>şöyle demiştir: Hiçbir tatlı su yoktur ki Beytü’l-makdis’teki taşın<br/>
altından kaynayıp sonra yeryüzüne yayılmış olmasın. Bu taş yeryüzünde Allah’ın<br/>kudretine delâlet eden âyetlerden biridir. Mescid-i Aksâ’nın ortasında etrafı<br/>düzeltilmemiş bir taştır. Her taraftan bağlantısı kesilmiştir. Onu ancak göğü kendi izni<br/>olmadan yeryüzünün üstüne düşmekten koruyan (bk. el-Hac/ 22/65) Allah tutmaktadır.<br/>
