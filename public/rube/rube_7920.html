<a name=7921></a>‘<i><b>evet, Sen bizim rabbimizsin</b></i>’ diyerek ikrar ve itirafta bulundular. Böylece ruhlardan<br/>ahd ü mîsak alınmış oldu. Sonra müminler ruhlar âleminden beden ve ruhların buluştuğu<br/>dünya âlemine çıkarılınca bu ikrâr ve itiraflarında istikamet ve doğruluk gösterdiler.<br/>Kâfir ve münâfıklar ise ruhlar âleminde ikrar ettikleri rubûbiyeti bu âlemde inkâr edip<br/>doğru olmadılar. Genel olarak halkın avâm istikameti zâhirde emirlere sarılıp<br/>yasaklardan sakınmalarıdır. Bâtın gönül dünyasında ise îman ve tasdikten ibârettir.<br/>Allah’ın seçkin kullarının/havâs ise zâhirde istikâmeti dünya sevgisinden arınmak,<br/>dünyanın süs, ziynet ve şehevâtını terk etmektir. İç âlemde bâtın, gönül dünyasında ise<br/>cennet nimetlerinden ferâgat edip Hak Teâlâ’nın zât ve cemâline kavuşma arzusu ile<br/>ondan irfan ve mârifet istemektir.<br/>
“Ahass” tâbir edilen Allah’ın has ve hâlis kullarının zâhirde istikametleri, mallarını<br/>
ve canlarını Allah’a teslim etmek husûsunda Allah ile yapmış oldukları anlaşmaya<br/>uygun hukuka riâyet etmeleridir. Bâtın ise kendi beşeriyet vasıflarını Allah ile<br/>istikâmetlerinde lâhut âleminde yok etmeleri, kendi benliklerini sevgilinin varlığında<br/>yok saymaları; Allah’tan başka her şeyi unutup onun ahlâkıyla ahlâklanmaları artık Hak<br/>Teâlâ’nın rızâsı ve onun cemalini seyretme dışında hiçbir şeye taleb ve isteklerinin<br/>olmamasıdır.<br/>
<i>“Sonra dosdoğru yolda yürüyenlerin üzerine melekler iner.”</i> ifâdesindeki<i> </i>melekler,<br/>
dînî ve dünyevî işlerinde onlara yardımcı olup ilham yoluyla onların gönüllerine bir<br/>ferahlık ve genişlik vererek onlardan korku ve üzüntüyü bertaraf ederler. Aynı şekilde<br/>kötü arkadaşlar, çirkin işleri süsleyip güzel göstererek onları ifsad ederler. Bu melekler<br/>müminlere ölüm anında da gelip cenneti müjdelerler. Yine kabirde ve dirilerek<br/>kabirden kalkıp Arasat meydanına, mahşer yerine gidecekleri zamanda melekler inerler<br/>ve “<i>Korkmayın, üzülmeyin.” </i>Âhirete gönderdiğiniz şeylerden korkmayın. Çünkü nahoş<br/>bir şeyle karşılaşmayacaksınız. Yine, dünyada bıraktığınız âile ve evlâdınız için<br/>üzülmeyin. Allah Teâlâ onları hayırla himaye ve gözetimine alıp cennette daha çok ve<br/>daha güzelini verecek; sizi Müslüman olan âile ferdlerinizle cennette buluşturacaktır,<br/>derler.<br/>
<i>et-Te’vîlâtü’n-Necmiyye</i>’de şöyle der: Korku, gelecekte kötü bir şeyle karşılaşma<br/>
yahut güzel olanın elden çıkması endişesidir. Melekler, bu müminlere arzu ettikleri her<br/>güzelliği elde edeceklerine, endişe ettikleri hiçbir şeyle karşılaşmayacaklarına dâir<br/>müjde vermektedir. Allah’ın takdir ve tecellîsine râzı olup ezelî ahkâma teslim olan<br/>kimse zaten hayatta hiçbir şeye mahzûn olmaz. Bilakis Allah ile dâim ve kâim olup onun<br/>hükmüne râm olan kimseye korku ve üzüntü yoktur.<br/>
Melekler onları Allah’ın lutuf ve inâyetini kaybetmek gibi bir endişeleri olmaması<br/>
için <i>‘korkmayın ve üzülmeyin’</i> diyerek müjdeler. Peygamberlerin dilinden <b>“size söz<br/>verilen cennetle sevinin”</b> müjdesi, müminlere üç önemli yerden birinde verilen<br/>müjdedir.<br/>
<b>Sâbit</b>’ten yapılan rivâyete göre kıyâmet günü yer yarılıp insanlar mahşer sahnesine<br/>
çıkınca müminin iki yanında bulunan koruyucu melekler onun başucunda dikilip<br/>
