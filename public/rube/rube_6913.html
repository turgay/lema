<a name=6914></a><img src="figure_sep_1.jpg"/><br/>
Âyette tevbe ve inâbeye beliğ bir teşvik, cürüm ve cinâyetten men etme vardır.<br/>
Korkan kul göz kırpacak kadar bir zaman bile Allah’ın kahr ve azâbından emin olamaz.<br/>Çünkü Allah Teâlâ her şeye kadirdir. Lûtfu da kahrı da âlemin zerrelerinden her bir<br/>zerrede kula ulaştırır.<br/>
<b>İbrâhim Edhem</b> (k.s.) der ki: “Kul tevbesinde sâdık olduğu zaman münîb/Hakk’a<br/>
yönelmiş olur. Çünkü inâbe tevbenin ikinci derecesidir.” <b>Ebû Saîd Kuraşî </b>der ki:<br/>“Münîb kendisini Allah’tan meşgul edip alıkoyan her şeyden Allah’a dönendir.”<br/>Bazıları der ki: İnâbe, O’ndan başka bir şeyden değil, O’ndan O’na dönmektir. Kim<br/>O’ndan başkasından O’na dönerse inâbenin iki tarafından birini zâyi etmiş olur. Gerçek<br/>münîb, Allah’tan başka mercii/dönecek yeri olmayandır. Bu kişi dönüşünden de O’na<br/>döner. Sonra bu dönüşünün dönüşünden de döner. Artık hiçbir vasfı olmayan bir karaltı<br/>olarak Hakk’ın huzurunda kaim, aynu’l-cem’de müstağrak olarak kalır.<br/>
<b>Seriy Sekatî</b> (k.s.) der ki: “Ma’rûf Kerhî (r.h.)’ı rüyada gördüm. Allah’ın arşının<br/>
altında kederli ve dehşete kapılmış bir hâlde idi. Hak Teâlâ’dan meleklere “Bu adam<br/>kimdir?” diye nidâ erişti. Melekler dediler ki: “Ey Rabbimiz, gerçek bilgi sahibi<br/>sensin.” Hak Teâlâ şöyle buyurdu: “Ma’rûf bize olan sevgi ve muhabbetinden dolayı<br/>şaşkın bir hâldedir. Bizi görmeden kendine gelmez, cemâlimize kavuşmadan kendinden<br/>haberdar olmaz.” İşte Allah’a dönmenin hakîkati budur.<br/>
<b>İbrâhim b. Edhem</b> (k.s.)’tan nakledilen şu hikâye de bu kabildendir: O bir haccında<br/>
tavafta iken güzel yüzlü bir gençle karşılaştı. Güzelliği ve cemâli insanları hayrete<br/>düşürmüştü. İbrâhim b. Edhem o gence bakıp ağlamaya başladı. Arkadaşlarından birisi:<br/><i><b>“Biz Allah’ın kullarıyız ve O’na döneceğiz.”</b></i> (el-Bakara, 2/156) Şüphe yok ki şeyhin<br/>gönlüne gaflet düştü.” dedi. Sonra “Efendim! Ağlamanın karıştığı bu bakış da nedir?”<br/>dedi. İbrahim b. Edhem şöyle cevap verdi: “Kardeşim! Ben Allah’a asla bozmaya<br/>muktedir olamayacağım bir söz verdim. Yoksa bu genci kendime yaklaştırır, ona selam<br/>verirdim. Çünkü o benim biricik oğlum ve gözümün nûrudur. Ben onu küçükken terk<br/>edip Allah Teâlâ’ya kaçmak/koşmak üzere vatanımdan çıktım. İşte gördüğün gibi o<br/>büyümüş, delikanlı olmuş ve hacca gelmiş. Ben ise Allah için terk ettiğim bir şeye<br/>tekrar dönmek hususunda Allah’tan utanırım.” dedi ve ardından şu şiiri söyledi:<br/>
<i>Sevdan uğrunda bütün bir halkı terk ettim.<br/>Seni görmek için çoluk çocuğu yetim bıraktım.<br/>Sevgi konusunda beni lime lime edip parçalasan,<br/>Artık bu gönül senden başkasında sükûn bulmaz/karar kılmaz.</i><br/>
Bazıları der ki: “Nefsi terk etmek Hakk’a vuslattır. Nefisle vuslat ise Hakk’ı terk<br/>
etmektir.” Vuslat makamına ulaştırmak Allah’tandır.<br/>
