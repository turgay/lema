<a name=5510></a>kadar bir müddette size cevap verilmezdi.”<br/>
Şu halde akıllı kimseye gereken, nefesleri tükenmeden ve temel yıkılmadan durumunu<br/>
düzeltmek ve amellerini ıslah etmektir.<br/>
Derler ki:<br/>
<i>Bilesin ki dünya bir bulut gölgesine benzer.<br/>Seni bir gün gölgeler sonra yok olup gider.<br/>O bulut geldiği zaman sakın sevinme<br/>Çekip gittiği zaman da endişelenme</i><br/>
Sâsânoğulları’dan ilk melik olan <b>Sâsân oğlu Babek oğlu Erdeşîr </b>şöyle demiştir:<br/>
“Sakın dünyaya meyletme. Çünkü o kimseye bâkî değildir. Onu terk de etme. Çünkü<br/>âhirete ancak onunla ulaşılabilir.”<br/>
Allâme <b>Zemahşerî</b> de şöyle der: “Nefes alıp vermek için tanınan süreyi ve amel etme<br/>
imkânını ganimet bil. Bahâneler saymayı bırak. Çünkü sınırlı bir hayat müddetine ve<br/>uzama imkânı olmayan bir ömre sâhipsin.”<br/>
<b>Şeyh Sa‘dî</b> (k.s.) der ki:<br/>
<i>Harman kaldırmayı umuyorsan<br/>Şimdi tohum ekme zamanıdır<br/>Kıyamet şehrine eli boş gitme<br/>Orada hasretle oturman için bir sebep yoktur<br/>Akıl gözün varsa, mezar hazırlığını görmeye bak<br/>Çünkü yarın karıncalar o gözlerini yiyecek<br/>Âh u vâh ile ömrünü geçirme<br/>Fırsat ganimettir, zamansa kılıç</i><br/>
Büyüklerden birisi şöyle demiştir: “Geçip giden ömrünün bir karşılığı ve telâfisi<br/>
olmadığını bilseydin, asla gaflet ve ihmâl içinde olmazdın. Elden kaçırma korkusuyla<br/>vakitlerini koruma ve hallerini murâkabe etmek suretiyle azimli olur, işi sıkı tutar ve<br/>şâirin şu sözüne göre hareket ederdin:<br/>
<i>Söz ve işinle hayırda hep koş ve yarış.<br/>Geçilen kimse gibi hasrete düşmekten kendini sakındır</i><br/>
Ömründe yaptıklarının kıymeti olmadığını bilirsen, vakitlerini hâsıl olanın şükründe<br/>
ve (Hakk’a) vâsıl olanın tahsîlinde harcardın. <b>Hz. Ali </b>(r.a.) der ki: “İnsanın geri kalan<br/>ömrü için geçip giden ömrü geri getirecek ve öleni de diriltecek bir bedel yoktur.”<br/>
Bir hadiste şöyle buyrulmuştur: “<i>Kulun Allah’ı zikirsiz geçen her saati onun için</i><br/>
<i>kıyamet gününde bir hasret ve nedâmet olur.</i>”<a href="RuhulBeyans.html#5516">[104]</a><br/>
