<a name=10274></a><img src="RuhulBeyan-10274_1.jpg"/><br/>
<img src="RuhulBeyan-10274_2.jpg"/><br/>
<i>“Artık dileyen Rabbine bir yol tutar.”</i> Yâni artık dileyen rabbine yâni onun sevabına<br/>
kendisini ulaştıracak bir vesile edinir. Bir başka ifâdeyle; artık dileyen bu sûre veya<br/>âyetlerin içinde yer alan şeyleri yaparak Rabbine yakınlaşma yolunu tutar.<br/>
<b>İbn Şeyh</b> bu âyet-i kerîmeyi şöyle anlamıştır: O günün ağırlığından ve şiddetinden<br/>
kurtulmayı dileyen kimse Rabbinin rızâsına kendini yaklaştıracak bir yol tutar. Bu yol<br/>Allah’a itâat yoludur.<br/>
<b>30. Sizler ancak Rabbinizin dilemesi <i>(izin vermesi)</i></b><b> sâyesinde <i>(bir şeyi)</i></b><br/>
<b>dileyebilirsiniz. Şüphesiz Allah her şeyi bilendir, hikmet sâhibidir.</b><br/>
<i>“Allah dilemedikçe siz diliyemezsiniz.”</i> Bu cümle, hakkı ortaya koyup onu yol<br/>
edinmekte sâdece onların dilemelerinin yeterli olmadığını beyân eden bir cümledir.<br/>Nitekim “şart” edâtının zâhirinden anlaşılan da budur. Buna göre âyetin mânâsı şöyle<br/>olur: “Sizler yol edinmeyi diliyemezsiniz ve hiçbir vakit bunu elde etmeye gücünüz<br/>yetmez. Bu yolu ancak, Allah Teâlâ’nın sizin için dilediği vakitte edinebilirsiniz. Zira<br/>kulun dilemesinin, “kesb/fiilleri kazanmak” noktasından başka hiçbir rolü yoktur. Asıl<br/>etki ve yaratma Allah’ın dilemesine bağlıdır. Bu konuda söylenmesi gereken şudur:<br/>“Dileme” kulun ihtiyâri fiillerinden değildir. Tam tersine “dileme”, Allah’ın onu<br/>dilemesine bağlıdır. Bu tesbit, kulun dilemesinin taalluk ettiği fiillerin kulun ihtiyarı<br/>sonucunda vuku bulması ve onun dilemesiyle gerçekleşmiş olması durumuyla çelişmez.<br/>Her ne kadar kulun dilemesi bu konuda müstakil, bağımsız değilse de... Dile<br/>getirdiğimiz bu anlayış, Ehl-i sünnetin görüşü olan “cebr-i mutavassıt” olarak<br/>adlandırılan görüştür. Ehl-i sünnetin kanâatine göre irâde meselesi iki ucun arasındadır.<br/>Daha açık söylemek gerekirse ehl-i sünnet, kaderi inkâr eden görüşle kulun hiç<br/>irâdesinin olmadığını söyleyen cebr görüşü arasında bir yerdedir.<br/>
<i>Aynu’l-maânî</i>’de şu açıklama yer almaktadır: “Artık dileyen Rabbine bir yol tutar”:<br/>
Yâni artık kulluk mükellefiyeti hüccetini dileyen Rabbine bir yol tutar. <i>“Allah<br/>dilemedikçe siz dileyemezsiniz”</i>: Yâni Allah dilemedikçe siz uluhiyetin kahrını ortaya<br/>çıkarmayı dileyemezsiniz.<br/>
<i>“Allah hakkıyla bilendir, hüküm ve hikmet sâhibidir.”</i> Bu cümle, Allah’ın<br/>
dilemesinin ilim ve hikmete dayalı olduğunu haber vermektedir. Buna göre âyet-i<br/>kerîmenin mânâsı şöyledir: Allah Teâlâ ilim ve hikmette son derece üstündür. Herkese<br/>lâyık olduğu şeyi yapar. Onlar için ancak ilmin ve hikmetin gereği olan şeyleri diler.<br/>
<b>Kâşânî</b> ise bu âyetleri şöyle anlamaktadır: Sizler ancak ve ancak benim dilememi<br/>
dileyebilirsiniz. Önce ben size dilerim sonra siz beni dilersiniz. Dolayısıyla sizin<br/>irâdenizden önce benim irâdem vardır. Hattâ dış dünyaya yansıyan, benim dışa yansıyan<br/>irâdemin ta kendisidir. Allah Teâlâ onlara bahşetmiş olduğu bilgileri hakkıyla bilir. O,<br/>
