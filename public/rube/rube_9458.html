<a name=9459></a>Kul olanın şiâr ve alameti, horluk ve tevâzudur.<br/>
Bu yüce ismin hassası; kişinin izzet, şeref, kıymet, varlık ve zenginlik sâhibi<br/>
olmasıdır. Bunlar şekil itibariyle olabildiği gibi gerçek olarak ve mânen de olabilir. Bu<br/>yüce ismi kırk gün kırkar defa zikreden kimseye Allah Teâlâ yardım eder. Allah onu aziz<br/>ve şerefli kılar. Onu yarattıklarından hiçbir kimseye muhtaç etmez.<br/>
<i>el-Erbeun el-İdrisiyye</i>’de<i> </i>şöyle kaydedilmiştir: “Ey Aziz ve üstün olan, kendisine<br/>
kuvvet yetirilemez ve gücüne ulaşılmaz olan, işinde galip bulunan ve böylece hiçbir şey<br/>kendisine eş ve denk olamayan!”<br/>
<b>Sühreverdi </b>(r.h.) der ki: Bu yüce ismi yedi gün aralıksız ve her gün bin defa olmak<br/>
üzere okuyan kimsenin düşmanı mahvolur. Askerlerin yüzüne karşı yedi kez okuyup<br/>eliyle işâret eden kimse için düşman askerleri mağlup edilir.<br/>
<i>“O, Cebbârdır; istediğini zorla yaptırandır.”</i> O, öyle Cebbar’dır ki, yarattığı şeyleri<br/>
dilediğini yapmaya zorlayandır. Yâni onlara, istediği şeyleri zorla ve cebren<br/>yaptırabilendir. Veya onların durumlarını düzelten, iyileştirendir. Bu duruma göre el-<br/>Cebbar kelimesi üç harfli fiilden olup dört harflilerden değildir. <i>Cebbera</i> fiilinin sözlük<br/>anlamı; ikrah etti, zorladı demektir. Bu, Hicazlılardan Temimîlere göredir. Mübalağa<br/>ifâde eden fiiller, üç harfli fiillerin harflerine ilave edilen (sülasi mezîd) fiillerinden<br/>gelir diyen dilciler, bu kuralı delil göstererek el-Cebbar kelimesinin “onu zorladı”<br/>anlamındaki <i>ecbera</i> kökünden geldiğini söylerler.<br/>
<b>el-Ferra</b> şöyle demiştir: Cebbar ve derrâk kelimeleri dışında <i>ef ’ale</i> kökünden gelen<br/>
<i>fe’âl</i> ölçüsünde başka bir kelime işitmedim. Bundan dolayıdır ki, bu iki kelime ecbera<br/>ve edrake fiillerinden gelmektedir.<br/>
<b>Râğıb </b>demiştir ki: <i>Cebr</i> kelimesinin aslı, kahrın bir çeşidiyle bir şeyi düzeltmek ve<br/>
ıslah etmektir. Yalnız bir şeyi düzeltmekte bazen <b>Hz.Ali </b>(k.v.) sözünde olduğu gibi şöyle<br/>denir: “Ey her kırılanı iyileştiren, düzelten! Ve ey her zorluğu kolaylaştıran!” Aslında<br/><i>icbar</i>, başkalarını işlerini düzeltmeleri için zorlamaktır. Ancak, bu kelime yalnız<br/>zorlamak içinde tanınmıştır.<br/>
Kelamcıların târiflerinde, Allah Teâlâ’nın kullarını isyana zorladığını iddiâ edenlere<br/>
<i>Mücbire</i> denilmiştir. Mütekaddimine göre ise onlara Cebriye adı verilir. İnsanın bir<br/>sıfatı olarak Cebbar, hak etmediği ve lâyık olmadığı yüceliklerden bir dereceye sâhib<br/>olduğunu iddiâ ederek eksikliğini giderip düzeltmeğe çalışan demektir. Ancak, bu<br/>kimseyi yermek yoluyla ona cebbar denir; başka bir maksadla asla denmez.<br/>
Allah Teâlâ hakkında bu mübarek sıfatın söylenmesi ise, kullarına nimetlerini yağdırıp<br/>
akıtması yahut hastalık, ölüm, öldükten sonra dirilmek gibi Allah Teâlâ’nın dilediği<br/>işlerden herhangi birine kulu zorlaması sebebiyledir. Şüphesiz Allah Teâlâ, kullarını bu<br/>işlere ancak hikmeti gereği zorlar; başka bir sebeple zorlamaz.<br/>
O halde “el-Cebbâr”; hiç kimsenin dilemesi kendisinde geçerli olmadığı halde,<br/>
herhangi kimse hakkında icbar; yâni zorlama yoluyla ilâhi meşîeti geçerli olan yalnız<br/>O’dur.<br/>
Rivâyet edildiğine göre bazı ilâhî kitaplarda şöyle yazılıdır: “Kulum sen birşey murad<br/>
