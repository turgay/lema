<a name=9255></a><img src="RuhulBeyan-9255_1.jpg"/><br/>
size en uygundur. Mevlâ kelimesi fazla harfleri alınmasıyla evlâ kelimesinden<br/>türemiştir. Hakîkatte mânâsı şudur: O sizin için en uygundur denilen yer sizin yerinizdir.<br/>O çok cömerttir sözünden dolayı, o kerem yeridir dendiği gibi. Böyle olunca evlâ<br/>kelimesinden alınmış mef‘alün vezninde mevlâ olarak gelmiştir. Yahut ‘sizin<br/>yardımcınızdır’ anlamındadır. Aralarında asla selâmlaşma olmayanların durumunu<br/>anlatmak için ‘Aralarındaki selâmlaşma acıtıcı vuruştur.’ Çünkü nasıl acıtıcı darb selâm<br/>olmuyorsa, bu ifâdeyle o kişilerin asla selâmlaşmadıkları anlaşıldığı gibi, cehennem<br/>ateşinde yanacaklara, o ateş sizin yardımcınızdır, denildiğinde, sizin asla yardım edecek<br/>kimseniz yoktur, denilmek istendiği anlaşılır. Yahut dünyada siz ateşi gerektiren şeylere<br/>nasıl hükmediyor idiyseniz, o da size bugün aynen öyle hükmediyor, mânâsına gelir.<br/>
“<i>Ne kötü bir dönüş yeridir.</i>” Yâni ateşin dönülen yer olması ne kötüdür! <i>et-</i><br/>
<i>Te’vilâtü’n-Necmiyye</i>’de şöyle denilmiştir: Her saadetten ayıran hicrân ateşi sizin<br/>mevlânız, yardımcınızdır, üzerinize musallat edilmiştir. İşte bu ateşe dönüş ne kötüdür!<br/>
Rivâyet edildiğine göre <b>Şiblî</b> (k.s.) ağaçtan kopmuş taze bir dal gördü ve ağladı.<br/>
Arkadaşları neden ağladığını sordular. Dedi ki: “Bu dal henüz taze olduğu halde<br/>aslından kopmuştur. Bilmiyor ki, sonu kuruyup çöp olmaktır.”<br/>
Şiblî, çocuğundan ayrı kaldığı için “el-amân” diyerek ağlayan bir kadın gördü. Şiblî<br/>
de ağladı ve “Ahad olan Allah ayrılığından el-amân” dedi. Kadın: “Neden böyle<br/>söylüyorsun?” diye sorunca Şiblî şöyle cevap verdi: “Sen her hâlükârda yok olacak bir<br/>mahlûkun ayrılığına ağlıyorsun da, ben Bâkî olan yaratıcının ayrılığına neden<br/>ağlamayayım?”<br/>
<i>Âkıbet bir gün ölür eş ve evlat ey dost<br/>Yalnız O’na gönül bağla ki O’dur Hayy ve Lâyemût</i><br/>
<a href="RuhulBeyans.html#9252">[262].</a> Aclûnî, I, 345.<br/>
