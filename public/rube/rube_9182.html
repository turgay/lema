<a name=9183></a><img src="RuhulBeyan-9183_1.jpg"/><br/>
<img src="RuhulBeyan-9183_2.jpg"/><br/>
<img src="RuhulBeyan-9183_3.jpg"/><br/>
<img src="RuhulBeyan-9183_4.jpg"/><br/>
Bu âyet-i kerîmede nefsin, cehâlet ve sapıklığın kaynar suyundan içmekte ve geride<br/>
günahtan başka bir şey bırakmayan şehvet zakkumundan yemekte çok ileri gittiğine<br/>işâret edilmektedir. Çünkü insan, açlık ve susuzluğunu arttırmaktan başka bir işe<br/>yaramayacak şekilde son derece hırslıdır. Oysa âdemoğlunun gözünü topraktan başka<br/>bir şey doyurmayacaktır. Şâirin dediği gibi:<br/>
<i>Hırs tulumuna zikir nasıl sığar?<br/>Nefes bile ayağını zorla uzatıyor.</i><br/>
<b>56. İşte cezâ gününde onlara sunulacak ziyafet budur!<br/></b>İşte zakkum ağacı ve yakıcı kaynar sudan zikredilenler, onların karşılaşacakları azâbın<br/>
ilk kısmıdır. Yâni gelen misâfire hemen ikram edilmek üzere hazırlanan azık gibi, onlar<br/>için hazırlanmış azık işte bunlar olacaktır. İlk azıkları böyle olunca, onların cehennemi<br/>yurt edindikten ve orada kalacakları kesinleştikten sonraki durumlarının nasıl olacağını<br/>anlayabilirsin.<br/>
<i><b>“Onlara elem verici bir azabı müjdele”</b></i> (et-Tevbe 9/34) âyetinde olduğu gibi burada<br/>
da kâfirlerle açıkça bir istihzâ vardır. Çünkü cehennemde onlar için hazırlanacak olan<br/>bu şeyler, kendilerine bir ikram değil, aksine cezâ olacaktır.<br/>
Âyette yer alan bu cümle, gelen âyetin muhtevâsına dâhil olmadığı halde Allah Teâlâ<br/>
tarafından özetleme yoluyla, telkin edilen kelâmın kapsamını ikrar edici olmak üzere<br/>getirilmiştir.<br/>
<b>57. Sizi biz yarattık. Tasdik etmeniz gerekmez mi?<br/></b>Ey kâfirler, sizin, yaratma gerçeğini tasdîk etmeniz gerekmez mi? Oysa sizden sâdır<br/>
olan ameller böyle bir tasdikin olduğunu doğrulamıyor; aksine bunun tam tersini yâni<br/>ortada tasdik diye bir şeyin olmadığını gösteriyor. Veya öldükten sonra dirilmeyi tasdik<br/>etmeniz gerekmez mi? Çünkü, hiçbir örneği olmayan bir şeyi ilk başta yaratmaya<br/>muktedir olan Allah, öldükten sonra yeniden yaratmaya da gücü elbette yeter.<br/>
İyi bil ki, Allah kendi yüce zâtından çoğul zamiriyle bahsettiğinde, yüce zâtına ve<br/>
sıfatları ve isimlerinden her birine işâret etmiş olmaktadır. Nitekim <i><b>“Kur’ân’ı<br/>kesinlikle biz indirdik; elbette onu yine biz koruyacağız”</b></i> (el-Hicr 15/9) ve <i><b>“Biz onu<br/>(Kur’ân’ı) Kadir gecesinde indirdik.”</b></i> (Kadr 97/1) âyet-i kerîmelerinde buyurduğu<br/>gibi. Allah Teâlâ yüce zâtından tekil zamirle bahs ettiğinde ise yüceler yücesi mutlak<br/>
