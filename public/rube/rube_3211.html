<a name=3212></a><img src="RuhulBeyan-3212_1.jpg"/><br/>
<img src="RuhulBeyan-3212_2.jpg"/><br/>
<img src="RuhulBeyan-3212_3.jpg"/><br/>
gösterirsek” demektir. <i>“yok eğer”</i> sana göstermeden <i>“seni vefat ettirirsek, nihâyet<br/>onların”</i> mecbûrî olarak <i>“dönüşü de bizedir.”</i> İşte o zaman onların uğrayacakları<br/>azâbı, sana âhirette gösteririz. Biz de kendilerinden intikam alacağız.<br/>
<i>“Sonra Allah onların yapmakta olduklarına da şâhiddir.”</i> Yani kötü amellerinin<br/>
karşılığını verecektir. Burada şâhidlik zikredilmiş, fakat şâhidliğin neticesi ve gereği<br/>kasdedilmiştir. Bizzat şahidlik kasdedilmiş olsaydı, âyetteki sıralama doğru olmazdı.<br/>Çünkü Allah Teâlâ kâfirlerin hem kendisine dönüşlerine hem de daha önce kendisini<br/>yalanlamalarına ve kendisine karşı harb etmelerine de şâhiddir.<br/>
<i>el-Kevâşî</i>’de şöyle denilir: “Âyetteki tehir (<i>Sonra Allah onların</i>..), bir acz ifâdesi<br/>
olmayıp bilâkis Allah Teâlâ’nın gücünün onlara daima yeteceğini göstermektedir.”<br/>
<i> </i><br/>
<b>47. Her ümmetin bir peygamberi vardır. Peygamberleri gelince aralarında</b><br/>
<b>adâletle hükmolunur, onlara hiç haksızlık edilmez.</b><br/>
Geçmiş ümmetlerden <i>“her”</i> bir <i>“ümmetin”</i> kendi durumlarına uygun özel bir şeriatla<br/>
kendilerini hakka çağırmak için gönderilmiş <i>“bir peygamberi vardır. Peygamberleri”<br/></i>apaçık delillerle <i>“gelince” </i>ve ümmetleri kendilerini tekzip edince <i>“aralarında”</i> yani<br/>bütün ümmetlerle peygamberleri arasında <i>“adâletle”</i> tam bir eşitlikle, peygamber ve<br/>ona imân edenlerin kurtulacaklarına, tekzip edenlerin ise helâk olacaklarına<br/><i>“hükmolunur, onlara”</i> azâba uğramalarını gerektiren bu hükümden dolayı <i>“hiç<br/>haksızlık edilmez.”</i> Çünkü bu azap kendi amellerinin neticelerindendir.<br/>
Fakir <b>(Bursevî)</b> der ki: Eğer “Fetret devirleri, zâhiren bu âyetle uyuşmazlık<br/>
gösteriyor. Çünkü âyet, zâhiri itibariyle hiçbir ümmetin ihmal edilmediğini söylüyor.<br/>Oysa fetret devrindekilere herhangi bir elçi gönderilmemiştir. Nitekim <b>“<i>babaları<br/>uyarılmayan bir kavmi uyarman için</i></b><b>...”</b> (Yâsîn, 36/6) âyeti de bunu gösteriyor.”<br/>dersen, şöyle cevap veririm:<br/>
Âyetin akışı, helâkine hükmedilen bütün ümmetlerin önceden bir peygamberin diliyle<br/>
uyarıldığını, fetret ehline ise azap edilmediğini gösteriyor. Çünkü Araplara Hz.<br/>İsmail’den sonra Peygamber Efendimiz dışında bir peygamber gönderilmemiştir.<br/>Sonraki Arapların Bedir ve benzeri savaşlarda uğratıldığı azap ise sadece Allah Rasûlü<br/>(s.a.)’i tekzip etmelerinden ileri gelmiştir. <i><b>“Biz, bir peygamber göndermeden<br/>(kimseye) azâb edecek değiliz.”</b></i> (el-İsrâ, 17/15) âyeti de buna delâlet eder. Hz.<br/>İsmâil’in peygamberliği de öteki peygamberlerinki gibi ölümüyle sona ermiştir. Çünkü<br/>ölümden sonra peygamberliğin hâlâ geçerli oluşu sadece bizim Peygamberimiz’e hâs<br/>özelliklerdendir. <i>İnsânu’l-uyûn</i>’da böyle geçmektedir.<br/>
