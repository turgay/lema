<a name=9509></a><img src="RuhulBeyan-9509_1.jpg"/><br/>
<img src="RuhulBeyan-9509_2.jpg"/><br/>
<b>Keşşaf</b> tefsirinde de ifâde edildiğine göre, Rasûlullah (a.s.) bunlara, giden eşlerinin<br/>
mehirlerini ganîmet mallarından ödemiştir.<br/>
<i>“İnandığınız Allah’a karşı gelmekten sakının.”</i> Çünkü Allah’a îman yalnız O’ndan<br/>
sakınmayı gerektirir; tağut ve cibt gibi putlardan değil. Bu âyet-i kerîmede temelde bir<br/>denge, beraberlik bulunduğuna işâret etmektedir. İyilikse iyilik görür, kötülük işlenirse<br/>kötülük görülür.<br/>
Anlatıldığına göre cehâlet döneminde iki kardeş yolculuk esnasında düz bir kayanın<br/>
altındaki ağacın gölgesine konmuşlar. Tekrar yola çıkacakları sırada bu düz kayanın<br/>altından ağzında bir dinar/altın olan bir yılan çıkıp bu dinarı onlara atmış. Bunun<br/>üzerine bu yılanın bu dinarı bir hazineden alıp getirmiş olduğunu söylediler. Burada üç<br/>gün kaldılar ve her gün bu yılan onlara birer dinar getirip attı.<br/>
Kardeşlerden biri: “Bu yılanı ne zamana kadar böyle bekleyeceğiz, bunu öldürüp,<br/>
hazineyi kazarak çıkarsak olmaz mı?” dedi. Diğer kardeşi engel olmak istedi ve “sakın<br/>yapma ne bilirsin, bunu yaptığın takdirde mahvolabilirsin, hazineyi de elde edemezsin”<br/>dedi. Ama o kardeşini dinlemedi, yanına bir kazma aldı ve yılanı beklemeğe koyuldu.<br/>Yılan çıkınca bir kez vurabildi ve başından yaraladı ama öldüremedi. Yılan kıvranıp<br/>üzerine geldi, adamı öldürdü ve inine girdi. Kardeşi de onu toprağa gömdü. Ertesi güne<br/>kadar da orada bekledi.<br/>
Yılan başı sarılı olarak çıktı ama beraberinde hiçbir şey yoktu. Yılana şöyle seslendi:<br/>
“Ey yılan, vallahi bu olanların olmasını hiç istemedim, kardeşimi engellemek istedim,<br/>olmadı. Ama seninle bir sözleşme yapabilir miyiz? Sen bana bir zarar verme, ben de<br/>sana hiçbir zarar vermeyeyim?” Yılan hayır, dedi. Neden? “Çünkü sen kardeşinin<br/>buradaki kabrini görüp durdukça bana sonsuza kadar iyilik yapacağından emin olamam.<br/>Ben de bu baş yarası bulundukça da sana iyilik edeceğimden emin olamam da ondan”<br/>cevabını verdi.<br/>
İşte bu hikayede beraberliğin ve dengenin sırrı ve takvânın şeref ve değeri ortaya<br/>
çıkmaktadır. Hazine düşkünü kardeş Allah’tan korkup iyiliğe karşı kötülük etmeseydi,<br/>yılanın yaptığından dolayı şükür etseydi, ömrü de malı da artacaktı.<br/>
<i>Kin tutarak herkesle savaşmaktansa<br/>Kerem göster ki âlemi hükmün altına alasın.<br/>Bir iş yumuşaklık ve tatlılık ile hâsıl olacaksa<br/>Sertlik ve inadçılığa ne lüzum var?”<br/>Ey akılsız kurt bir gün<br/>Bir kaplanın seni parçalamasından korkmuyor musun?</i><br/>
