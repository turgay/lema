<a name=7708></a><img src="RuhulBeyan-7708_1.jpg"/><br/>
<img src="RuhulBeyan-7708_2.jpg"/><br/>
<i>düşünün.</i> <i>Çünkü mesela meleklerden İsrâfil adlı bir mahluk vardır ki Arş’ın<br/>köşelerinden biri onun omuzlarındadır. Ayakları ise en alttaki arzdadır. Allah’ın<br/>azametinden dolayı o kadar zorlanır o kadar küçülür ki nihayet vas’a döner.”</i><a href="RuhulBeyans.html#7715">[165]<br/></a><i>Kamus</i>’ta da bildirildiği üzere vas’ serçeden küçük bir kuştur. Allah Teâlâ Arş’ı<br/>yemyeşil bir cevherden yaratmıştır. Arş’ın bir milyon altı yüz bin adet başı vardır. Her<br/>bir başta bir milyon altı yüz bin dil vardır. Her biri bir milyon farklı dille tesbihte<br/>bulunur. Cenâb-ı Allah, Arş lugatlerinden her bir lugatle melekûtünde kendisini o<br/>lugatte tesbih ve takdis edecek bir varlık yaratır. Arş her gün nurdan yetmiş bin renge<br/>büründürülür ki hiçbir yaratık ona bakma gücüne sahip değildir. Bütün varlıkların<br/>Arş’ın büyüklüğüne göre durumu, sahrâya atılmış bir yüzük gibidir. Cenab-ı Hak Arş ile<br/>onu taşıyanlar arasına ateşten yetmiş perde, sudan yetmiş perde, kardan yetmiş perde,<br/>beyaz inciden yetmiş perde, yemyeşil zebercedden yetmiş perde, kırmızı yakuttan yetmiş<br/>perde, nurdan yetmiş perde, zulmetten yetmiş perde çekmiştir ki çarpılıp yanacağım<br/>korkusuyla hiçbiri Arş’a bakmaz.<br/>
Fakir der ki: Bütün bu rivayetler “söz konusu meleklerin Arş’ı yüklenmesi”nin, bazı<br/>
müfessirlerin düşündüğü gibi “koruyup kollamak”tan mecâz olmayıp, hakikî mânâda<br/>anlaşılması gerektiğine delâlet etmektedir. Yemin ederim ki, bu kadar büyük ve geniş<br/>olmasına rağmen Arş’ın “meleklerin boynuzları”, “sırtları” veya “omuzları” üzerinde<br/>bulunması, Yüce Allah’ın ne kadar muazzam, ne denli büyük bir zat olduğuna daha iyi<br/>delâlet etmektedir. Zira bugünkü dört melek ve kıyâmet günündeki sekiz melek Arş için<br/>birer ayak ve sütun mesâbesindedir. Saraylar sütunlara yüklendiği gibi, Arş da<br/>meleklere yüklenmiştir. Dolayısıyla bu, sahih olarak gelen “Arş’ın ayakları olması” ve<br/>“Arş’ın bütün cisimleri kuşatması” fikri ile bir zıtlık arzetmez. Çünkü Arş’ın gerçekten<br/>de asılı olması ve meleklerin Arş’ın bütününü yüklenmiş olması câizdir.<br/>
<i>“Ve çevresinde bulunanlar..</i>” Bir şeyin “havl”i kendisine dönülmesini mümkün kılan<br/>
tarafıdır. <i>“Rablerini överek tesbih ederler;”</i> yâni O’nu yüce şânına yaraşmayan her<br/>şeyden tenzih eder, uzak bilirler. Hem de sonsuz sayıdaki nimetlerine hamd etmek<br/>suretiyle..<br/>
<i>Fethu’r-Rahmân</i>’da şöyle der: Bu melekler şöyle tesbih ederler:<br/>
<i> </i><br/>
<i>“Tenzih ederiz o güçlü Cebbâr’ı. Görünür görünmez her şeyin sâhibi olan zâtı.</i><br/>
<i>Tenzih ederiz o asla ölmeyecek Diriyi. O Sübbûhtur, Kuddûstur (her türlü eksiklikten<br/>münezzeh yüce bir zattır.) O, meleklerin ve Ruh’un Rabbıdır.”</i><br/>
Âyette “tesbih etmek” meleklerin esas işleri olarak gösterilirken “hamd etmeleri”<br/>
sadece bir hâl olarak zikredilmiştir. Çünkü hamd, tesbihin aksine, bu meleklerin<br/>hallerinin bir gereğidir. Tesbihe ise ancak Allah Teâlâ’yı yüce şânına yakışmayan bir<br/>özellikle tavsif eden birini reddetmek gibi ârızî bir durumdan dolayı başvurulur.<br/>
