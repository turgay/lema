<a name=2947></a><img src="RuhulBeyan-2947_1.jpg"/><br/>
<img src="RuhulBeyan-2947_2.jpg"/><br/>
<img src="RuhulBeyan-2947_3.jpg"/><br/>
<img src="RuhulBeyan-2947_4.jpg"/><br/>
iki rıtldır.<br/>
Müslüman kadınlar da ellerinde bulunan bütün ziynet eşyalarını (ordunun techîzinde<br/>
kullanılmak üzere) gönderdiler.<br/>
Ensâr’dan <b>Ebû Akîl</b>, bir sâ‘ hurma getirdi ve: “Yâ Rasûlallah! Geceyi sabaha kadar<br/>
iki sâ‘ hurma karşılığında iple su çekip bir hurmalığı sulayarak geçirdim. Kazandığım<br/>iki sâ‘ın birini âilem için alıkoydum. Diğerini ise Rabbime borç olarak veriyorum.”<br/>dedi. Rasûlullah (s.a.), onu toplanan sadakaların içerisine dökmesini emretti.<br/>
Münâfıklar kampanyaya katılan müslümanlara dil uzatıp: “Aburrahman ile Âsım, sırf<br/>
gösteriş ve isim yapmak için verdiler. Ebû Akîl ise kendinden bahsettirmek ve<br/>başkalarının kendisine getirdiğinden daha fazla sadaka vermesi için geldi. Allah’ın Ebû<br/>Akîl’in bir sâ‘ hurmasına ihtiyacı yok.” dediler. Onların bu sözleri üzerine Allah, bu<br/>âyeti indirdi.<br/>
<b>Haddâdî</b> der ki: Münâfıklar çok vereni riya yapmakla, az vereni ise az vermekle<br/>
ayıpladılar.<br/>
Münâfıkların alay ettikleri kimseler, <b>Ebû Akîl</b> gibi az sadaka getirebilen sonraki<br/>
gruptan olanlardır.<br/>
İnkarları ve ikiyüzlülükleri sebebiyle<i> “onlara can yakıcı azap vardır.”</i> sâbittir.<br/>
<i>Gönlünde nifak bulunan kimsenin<br/>Boğazına diken batsın<br/>Kim nifakı kendine iş edinirse<br/>Yaratıcının ve yaratılanın yanında rüsvay olur</i><br/>
<b>Haddâdî</b>’nin belirttiğine göre bu âyet inince münâfıklar Rasûlullah (a.s.)’a gelerek:<br/>
“Yâ Rasûlallah! Bizim için af dile.” demişlerdir. Peygamber Efendimiz (a.s.) da<br/>münâfık olduklarını bilmeden zâhirde müslüman olmalarına göre onlardan bazıları için<br/>istiğfar ediyordu. Münâfıklardan birisi öldüğü zaman Rasûlullah (a.s.)’dan ölüleri için<br/>duâ ve istiğfarda bulunmasını istiyorlar, o da onlar müslümandır diye onlar için af<br/>diliyordu. Allah, onların münâfık olduklarını ve istiğfar etmesinin onlara bir fayda<br/>vermeyeceğini şu âyetle bildirdi:<br/>
<i> </i><br/>
<b>80. Onlar için ister af dile, ister dileme; onlar için yetmiş kere af dilesen yine</b><br/>
<b>Allah onları affetmez. Bu, onların Allah ve Rasûlü’nü inkâr etmelerinden ötürüdür.<br/>Allah, yoldan çıkan kavmi <i>(doğru) </i></b><b>yola iletmez.</b><br/>
