<a name=4267></a>mâcûnların/karışımların içinde bal da vardır. Şekerin kullanılması ise yenidir ve bazı<br/>memleketlere hastır. Eskiden içeceklerde ve ilaçlarda sâdece bal kullanılırdı.<br/>
Rivâyet edilir ki bir adam Hz. Peygamber (s.a.)’e geldi ve: “Kardeşim ishal oldu.”<br/>
dedi. Allah Rasûlü (s.a.): “<i>Ona bal (şerbeti) içir</i>.” buyurdu. O da içirdi, fakat ishali<br/>daha da arttı. Bunun üzerine tekrar gelerek Peygamber (s.a.)’e durumu anlattı.<br/>Rasûlullah (s.a.) tekrar: “<i>Ona bal (şerbeti) içir</i>.” buyurdu. O da ikinci defa içirdi, fakat<br/>yine hastalığı arttı. Tekrar gelerek: “Ya Rasûlallah! İçirdim, fakat fayda vermedi.” dedi.<br/>Bunun üzerine Peygamber (s.a.): “Git, ona bal (şerbeti) içir. Allah doğru söyledi. Fakat<br/>senin kardeşinin karnı yalan söyledi (hata etti).” buyurdu. O da bir kere daha içirdi.<br/>Allah şifa verdi ve iyileşti. Sanki bağından çözülmüştü<a href="RuhulBeyans.html#4269">.[164]</a><br/>
Diğer bir hadiste şöyle buyrulmuştur: “<i>Allah şifayı dört şeyde yaratmıştır: Çörek</i><br/>
<i>otu, hacamat (kan aldırma), bal ve yağmur suyu</i>.”<a href="RuhulBeyans.html#4269">[165]</a><br/>
Bir adam <b>Hz.</b> <b>Ali</b> (r.a.)’a gelerek hafızasının kötü olduğundan şikâyet etti. Hz. Ali<br/>
(r.a.) ona: “Âilen var mı?” diye sordu. O da: “Evet” dedi. Bunun üzerine Hz. Ali (r.a.)<br/>ona şu tavsiyede bulundu. “Eşine söyle, sana mihrinden gönül rızasıyla iki dirhem<br/>versin. Onunla süt ve bal al. Yağmur suyuyla şerbet yap. Aç karnına onu iç; umulur ki<br/>hıfzın kuvvetlenir.”<br/>
<b>Hz. Ali </b>(r.a.)’ın bu sözü <b>Hasan b. Fadl</b>’a sorulunca dedi ki: O, bunu Allah Teâlâ’nın<br/>
şu sözünden almıştır: “<i><b>Gökten mübarek/bereketli bir su indirdik.</b></i>” (Kaf, 50/9). Süt<br/>hakkında “<i><b>İçenlerin boğazından kolayca geçen hâlis bir süt içiriyoruz.”</b></i> (en-Nahl,<br/>16/66). Bal hakkında “<i><b>Onda insanlar için şifa vardır.” </b></i>(en-Nahl, 16/69) Mihir<br/>hakkında “<i><b>Onu da afiyetle yiyin</b>.”</i> (en-Nisa, 4/4) buyurmuştur. Dolayısıyla bereket,<br/>şifa, âfiyet, boğazdan kolayca geçme ve hâlis<i><b> </b></i>olma gibi vasıflar bir şeyde toplandığı<br/>zaman onun yararlı olmasında şaşılacak bir şey yoktur.<br/>
Rivâyet edilir ki<b> Avf b. Mâlik</b> hastalanmıştı. Şöyle dedi: “Bana öyle bir su getirin ki<br/>
Allah Teâlâ onun hakkında: <i><b>“Gökten mübarek/bereketli bir su indirdik.”</b></i> (Kaf, 50/9)<br/>buyurmuştur. Sonra “Bal getirin” dedi ve yukarıda geçen âyeti okudu. Sonra “Mübarek<br/>ağacın (bk. en-Nûr, 24/35) yağından (zeytinyağı) getirin” dedi. Bunların hepsini<br/>karıştırdı, içti ve şifa buldu.<br/>
İmâm <b>Muhammed b. Ali Tirmizî</b> (k.s.) der ki: “Bal insanlar için şifa olmuştur. Çünkü<br/>
arı, itâat ederek Allah’a boyun eğdi, kendi şehvetini terk ederek tatlı, acı, sevilen ve<br/>kerih görülen bütün meyvelerden yedi. O, Allah’ın emrine boyun eğince yediklerinin<br/>hepsi Allah için oldu ve hastalıklar için şifa hâline geldi. İşte bunun gibi kul Allah’a<br/>itâatkâr olur ve hevâsını terk ederse sözü hasta kalblere şifa olur.”<br/>
Balda üç şey vardır: Şifa, tatlılık ve yumuşaklık. Mü’min de böyledir. Allah Teâlâ<br/>
onun hakkında: <i><b>“Sonra (Rablerinden korkanların) derileri ve kalpleri Allah’ın<br/>zikriyle yumuşar.”</b></i> (ez-Zümer 23) buyurmuştur. Genç bir mü’minden, orta yaşlı ve<br/>ihtiyarlardan meydana gelen davranışlardan farklı ameller ortaya çıkar. İşte orta halli<br/>bir mü’min (muktesıd) ile hayırda önde giden mü’minin (sabık) durumu da böyledir.<br/>
