<a name=3061></a>İşte bu yüzden bu gazveye “güçlük gazvesi”, gazveye katılan orduya da “güçlük<br/>
ordusu” adı verilmiştir. Bu isim, Hz. Peygamber (a.s.)’ın ashâbına, şiddet vaktinde Hz.<br/>Peygamber’e tâbi olmaları sebebiyle verilen övgü sıfatıdır. Tüm bu sıkıntılara<br/>katlanmalarına rağmen onlar yine de tevbeye muhtaç iseler onların çektikleri sıkıntıları<br/>çekmeyen kimseler hakkında ne düşünürsün?!.<br/>
<i>“İçlerinden bir kısmının kalpleri kaymağa yüz tutmuş iken”</i> yani içlerinden bir grup,<br/>
bu gazvede başlarına gelen sıkıntı ve felaketler yüzünden savaştan geri dönmeleri<br/>konusunda kendilerine izin verilmeden ve geri dönme vakti henüz gelmeden geri<br/>dönmeye yeltenerek Hz. Peygamber (a.s.)’la beraber sebat göstermekten kalpleri sapmış<br/>olmasına rağmen sabrettiler. Katlandıkları sıkıntıların sevabını Allah’tan beklediler.<br/>Kalplerine gelen şeylere pişman oldular. Allah da onların tevbesini kabul etti.<br/>
<i>“Yine de onların tevbesini kabul buyurdu.”</i> Onlardan sâdır olan günahlardan geçti.<br/>
Bu cümle mânâyı te’kîd için getirilmiş tekrar cümlesi olup müminlerin güçlüklere<br/>katlanmaları sebebiyle tevbelerinin kabul edileceğine dikkat çekilmektedir.<br/>
<b>Hâfız </b>der ki:<br/>
<i>Sıkıntıdan şikayet etme, çünkü bu yolda<br/>Zahmet çekmeyen râhata ermedi</i><br/>
<i>“Çünkü O”</i> yani Allah Teâlâ <i>“onlara karşı çok şefkatli, çok merhametlidir.”</i> Bu<br/>
cümle (Allah’ın müminleri affetmesinin) illet ve sebebini açıklayan başlangıç (isti’nâf)<br/>cümlesidir. Çünkü, Allah’ın şefkat ve merhamet sıfatı, kulunun tevbesini kabul etmesini<br/>ve onu affetmesini çağrıştırır. Ayrıca <i>“Raûf” </i>(çok şefkatli) isminin, kula isabet edecek<br/>zararı izale etmek, <i>“Rahîm” </i>(çok merhametli) isminin ise kula menfaat ulaştırmak<br/>mânâsına gelmesi de mümkündür. Ayrıca bu isimlerden birisinin müminlerin geçmiş<br/>günahları için, diğerinin ise gelecek günahları için olması da mümkündür. Habîbi’ni<br/>göndermesi ve pek çok mu’cizeler ortaya koyması da yüce Allah’ın rahmetinin<br/>kemâlinin bir göstergesidir.<br/>
Rivâyet edildiğine göre Tebük gazvesinde ashâb Hz. Peygamber (a.s.)’a su<br/>
sıkıntısından şikayette bulundular. Hz. Ebû Bekir (r.a.): “Yâ Rasûlallah! Allah Teâlâ<br/>sana hayır ve bereket duâsında bulunmanı itiyad haline getirmeni öğretti. Bizim için<br/>Allah’a duâ et.” dedi. Peygamberimiz: “<i>Bunu istiyor musun?</i>” diye sordu. Hz. Ebû<br/>Bekir: “Evet.” cevabını verdi. Bunun üzerine Hz. Peygamber (a.s.) ellerini kaldırdı.<br/>Daha ellerini indirmemişti ki Allah bir bulut gönderdi ve yağmur yağdı. O kadar çok<br/>yağmur yağdı ki herkes suya kandı. İhtiyaç duyacakları kadar suyu da yanlarına aldılar.<br/>Bu bulut, sadece ordunun bulunduğu bölgeye birikmişti.<a href="RuhulBeyans.html#3069">[316]</a><br/>
Yine rivayet edilir ki: İslâm ordusu Tebük gazvesinde bir gün çölde susuz bir yerde<br/>
konaklamıştı. Susuzluktan deve ve atların neredeyse boyunları düşecekti. Bunun üzerine<br/>Hz. Peygamber (a.s.), (ashabına) seslenip: “<i>Şu su kabının sâhibi nerede?</i>” diye sordu.<br/>Birisi: “Burada, Yâ Rasûlallah.” dedi. Hz. Peygamber (a.s.): “<i>Su kabını bana getir.</i>”<br/>
