<a name=10544></a><img src="RuhulBeyan-10544_1.jpg"/><br/>
<img src="RuhulBeyan-10544_2.jpg"/><br/>
<img src="RuhulBeyan-10544_3.jpg"/><br/>
<b>Molla Fenari</b>’nin <i>Fatiha Sûresi tefsirinde</i> işâret ettiği üzere kitabı arkasından<br/>
verilecek kimse Allah’a hiç dönmeyeceği kesin inancı içindeydi. <i>Fethu’r-Rahman</i>’da<br/>ifâde olunduğuna göre ise “zann” kesin bilgi anlamında değil de bizim bildiğimiz<br/>zannetmek, beklemek, hesap etmek anlamındadır.<br/>
Bu son âyet, o kişinin dünyada iken neden sevinçli, şımarık olduğunu ifâde etmektedir.<br/>
Buna sebeb olarak da o kâfirin dünyada iken Allah’a hiç dönmeyeceği zannı içinde<br/>olduğu gösteriliyor. Kâfirin bu zann içinde olması, bir gün gelip de âhirete gitme olayını<br/>yalan saymasından kaynaklanmaktadır.<br/>
Âyette geçen ve <i>dönme</i> şeklinde tercüme edilen “<i>yahur</i>” fiilini ele alalım. Bu fiilin<br/>
kökü olan “el-havr” dönmek demektir. Aynı kökten yapılmış “el-mahar” dönüş yeri<br/>anlamındadır.<br/>
<b>İbn Abbas</b> (r.a.)’dan rivâyet ediliyor: Ben bu “yahur” kelimesinin ne mânâya geldiğini<br/>
bedevi bir kadının kızına dön anlamına “huri, huri” dediğini işitinceye kadar<br/>bilmiyordum. Nitekim bu kelime bir hadis-i şerifde de kullanılıyor. Peygamber<br/>Efendimiz (s.a.) şöyle buyuruyor: <i>“Biz iyi halden kötü hale döndürülmekten Allah’a<br/>sığınırız.” </i><a href="RuhulBeyans.html#10544">[55]</a> Yine bu kökten türeme “el-havari” kelimesi vardır. Bu kelimenin<br/>türetilmesi de aynı şekilde dönmek anlamıyla ilişkilidir.<br/>
<b>15. Oysa gerçekten Rabbi onu görüyordu.<br/></b><i>“Oysa gerçekten”</i> onu yaratan <i>“Rabbi onu”</i> karşılık gereken amellerini, ondan hiçbir<br/>
şeyin gizli kalmadığı için <i>“görüyordu.”</i> Şu halde onun Rabbine dönmesi, hesaba<br/>çekilmesi ve yaptıklarının karşılığını alması kesin ve kaçınılmazdı. Çünkü Allah’ın<br/>hikmeti gereği onun karşılıksız kötü amellerinin cezâsız bırakılması mümkün değildi.<br/>Bu, bütün mükellefleri kötü fiiller işlemekten caydırıcı bir ifâdedir.<br/>
<b>Vâsıtî</b>’nin görüşüne göre âyetin mânâsı: Oysa gerçekten Rabbi onu yarattığı zaman<br/>
niçin yarattığını, ne için yoktan var ettiğini ve ona bir varlık verdiğini görüyordu. Onun<br/>için takdir etmiş olduğu saâdet veya şakaveti, eceli, rızkı ile ilgili şeyleri bilip<br/>görüyordu.<br/>
Âyetin başında geçen “belâ” ifâdesi, “len” kelimesinden sonra olumlu bir anlam ifâde<br/>
eder. Buna göre âyette denmiş oluyor ki durum kâfirin zannettiği gibi değil, tam tersine<br/>onlar mutlaka Rablerine döneceklerdir.<br/>
<a href="RuhulBeyans.html#10544">[55].</a> Müslim, Hac, 426.<br/>
