<a name=1138></a>ölmek sûretiyle aralarından ayrılmasıyla, din değiştirip irtidâd etmelerini kerîh gören<br/>bir ifadedir.<br/>
<i>“Kim”</i>, Allah Rasûlü’nün teşebbüs ettiği cihad ve diğer konulardan kaçarak <i>“ökçesi</i><br/>
<i>üzerinde geriye dönerse”</i>, bu dönüşü ile elbette <i>“Allah’a hiçbir” </i>şekilde <i>“zarar<br/>veremez.”</i> Kendini, Allah’ın azap ve gadabına uğrattığı için, ancak kendisine zarar<br/>verir. Allah, kendisine zarar ve fayda verilmekten münezzeh bir varlıktır.<br/>
<i>“Allah, şükredenleri”</i>; yani en büyük nîmet ve en değerli mârûf olan İslâm dîni üzere<br/>
sebât edenleri <i>“mükâfatlandıracaktır.”</i> İslâm’da sebât edenlerin <i>“şükredenler”</i> diye<br/>adlandırılmasının sebebi, İslâm’da sebât etmek Allah’a şükredip hakkını îfâ etmek<br/>demek olmasıdır. Bu ifadede, döneklerin nankörlüğüne de îmâ edilmektedir.<br/>
Hz. Peygamber (s.a.) vefat ettiğinde, müslümanları bir kargaşadır aldı. Kimisi dehşete<br/>
kapılmış; kimisi oturmuş, oturduğu yerden kalkamıyor; kiminin dili tutulmuş,<br/>konuşamıyor; kimisi Hz. Peygamber’in öldüğünü tamamen inkâr ediyordu. Hz. Ömer<br/>(r.a.) bile Peygamber Efendimiz’in ölümü ânında bu âyet-i kerîmeyi unutmuş ayağa<br/>kalkarak şöyle bağırmaya başlamıştı.<br/>
“Bazı münâfıklar, peygamberimizin öldüğünü iddiâ ediyorlar. Hz. Peygamber<br/>
ölmemiş, sadece Mûsâ b. İmrân (a.s.)’ın, Rabbine giderek kavminden kırk gece<br/>uzaklaşıp geri döndüğü gibi Rabbine gitmiştir. Vallahi, Hz. Peygamber geri dönecektir.<br/>Hz. Peygamber’in öldüğünü iddiâ edenlerin ellerini de, ayaklarını da keserim” diyordu.<br/>
Hz. Ebû Bekir (r.a.) ise ayağa kalkıp hamdeleden sonra şöyle dedi: “Ey insanlar!<br/>
Kim, Muhammed’e ibâdet ediyor idiyse şüphesiz Muhammed ölmüş bulunuyor. Her kim<br/>de Allah’a kulluk ediyorsa, Allah diridir, ölmez.” Sonra <i>“Muhammed sadece bir<br/>peygamberdir...” </i>âyet-i kerîmesini okudu.<br/>
Olayı anlatan zât diyor ki: Vallahi Hz. Ebû Bekir (r.a.), bu âyet-i kerîmeyi okuyuncaya<br/>
kadar, insanlar Hz. Peygamber’e bu âyet-i kerîmenin nâzil olduğunu bilmiyor gibiydiler.<br/>Âyeti duyunca, hepsi de Hz. Peygamber’in öldüğünü kesin olarak anladılar.<br/>
Cansız varlıklar bile Hz. Peygamber’den ayrılmanın verdiği elemle büyük bir acı<br/>
hissediyorlarsa, mü’minlerin kalbi nasıl olur, bir düşünsenize!<br/>
Hz. Peygamber (s.a.) minber edinmezden evvel, üzerinde hutbe îrâd ettiği hurma<br/>
kütüğü onu göremeyince, üzüntüsünden küçük bir çocuk gibi inleyip sızlanmaya başladı.<br/>Bunun üzerine, Hz. Peygamber minberden inip kütüğün yanına geldi. Ona sarılarak,<br/>ağlayan bir çocuğu teskîn edercesine onu susturmaya çalıştı. Sonra da şöyle buyurdu:<br/><i>“Şayet ona sarılmasaydım, kıyâmete kadar inler dururdu.”</i><br/>
Dostlarından ayrılanların sonraki hayatları ne kadar acıdır. Özellikle de kendisini<br/>
görmek, akıl sahiplerine hayat bahşeden birinden ayrıldığında.<br/>
Hz. Peygamber hastalığının son günlerinde Âişe’nin evine nakledilip, kendisini büyük<br/>
bir acı kaplamaya başlayınca, Hz. Fâtıma (r.anhâ):<br/>
– “Ah babacığım kimbilir ne kadar acı çekiyor?!” dedi. Peygamberimiz (s.a.) de<br/>
cevaben:<br/>
– “<i>Bugünden sonra baban artık hiçbir acı hissetmeyecek.” </i>buyurdu.<br/>
