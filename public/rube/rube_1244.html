<a name=1245></a>âkıbetin olacağına istidlâl edilir.<br/>
Rivâyet edilir ki: <b>Safvân b. Süleym </b>ibâdât u tâate çok gayret ederdi. Bu zât, kış<br/>
günleri soğuktan rahatsızlık duymak için evinin damında geceler; yaz günleri ise havanın<br/>sıcaklığı ile nefsine işkence etmek için evine girerdi. Bu âdetini, secde hâlinde ölüp<br/>Allah’ın rahmetine ve cennetine ulaşıncaya kadar sürdürdü. İşte ictihad (gayret) böyle<br/>olur! Sen de böyle çalış! Bu hususta nefsin sana hile yapacak olursa, ona selefle ilgili<br/>menkıbe, hal ve haberleri bildir ki, tâat ve mücâhedeye karşı arzulu olsun. Çünkü<br/>selefin haberlerinde büyük bir tesir ve her bakımdan menfaat vardır. <b>Câmî </b>(k.s.) şöyle<br/>der:<br/>
<i>Şeytan askeri olan nefis ve hevâ hücûmu,<br/>Hak yolcusunun gönlünü sıkıştırır, kötü eder durumu.<br/>Bu durumda mürşidlerin menkıbelerinden başka yol yoktur.<br/>Yol kesicilerin perişan ettiği adam başka ne yapabilir?</i><br/>
Eğer nefsin sana selefin çok güçlü insanlar olduğunu nasıl olup da onlardan sonra<br/>
gelen birinin tâat husûsunda onlara yaklaşacağını sorarsa, nefsine kadınların durumunu<br/>haber ver. Râbiatü’l-Adeviyye ve benzerlerinin kadın oldukları halde nasıl olup da<br/>erkeklerin mücâhedelerinden geri kalmadıklarını ve elde ettikleri o derecelere<br/>ulaştıklarını söyle! Büyüklerden biri şöyle diyor:<br/>
<i>Anlattığımız gibiyse şayet kadınlar,<br/>O zaman erkeklerden üstün tutulmalılar<br/>Ne güneş için, adının müennes olması ayıptır,<br/>Ne de bir üstünlüktür müzekker olması ayın.</i><br/>
<b>Şeyh Sâdî </b>(k.s.) şöyle diyor:<br/>
<i>Tâat ve ibâdete rağbet eden kadınlar,<br/>Tâatı olmayan erkeklerden ileri varırlar.<br/>Sen kendi erkekliğinden utan<br/>Kadınlar geçti seni çoktan.</i><br/>
<b>Hasan Basrî </b>(rh.a.) der ki: Kervanın hareket edeceği kendilerine bildirildiği halde,<br/>
ilk neferinden son neferine kadar hepsi orada burada hazırlıksız oyalanıp duran bir<br/>topluluk ne kadar hayretâmiz bir topluluktur.<br/>
Anlatılır ki: Ölüm meleği, ruhunu kabzetmek maksadı ile sâlih bir zâtın yanına<br/>
geldiğinde bu zât: “Hoş geldin, vallahi elli senedir senin için hazırlık yapıyorum.”<br/>demiş.<br/>
<b>Abdullah b. Mübârek</b>’in ölüm anı gelip çattığında, gözlerini açmış sonra<br/>
gülümseyerek: “Çalışanlar, ancak böyle bir durum için çalışsınlar” demiş.<br/>
