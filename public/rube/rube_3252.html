<a name=3253></a><i>“Sonra onun”</i> yani Nuh’un <i>“ardından bir çok” </i>çok sayıda ve değerli <i>“peygamberi</i><br/>
<i>kendi toplumlarına gönderdik.”</i> Burada peygamberlerin çokluğu, hem zât hem de vasıf<br/>açısından yücelik mânâsı taşır. Allah her peygamberi sadece kendi kavmine<br/>göndermiştir. Meselâ <b>Hûd</b>’u Ad’a, <b>Sâlih</b>’i Semûd’a, <b>İbrâhim</b>’i Babilliler’e, <b>Şuayb</b>’ı<br/>Eykeliler ile Medyenliler’e ve Kur’ân’da anlatılan ve anlatılmayan başka<br/>peygamberleri de kendi kavimlerine göndermiştir.<br/>
<i>“Onlara”</i> yâni her peygamber kendi kavmine peygamberlik iddiasını isbatlayıcı<br/>
apaçık <i>“mûcizeler getirdiler.”</i> Her peygamber kendi kavmine mahsus birçok mûcize<br/>getirmiştir.<br/>
<i>“Fakat onlar önce yalanladıkları şeylere” </i>her peygamberin getirdiği şeriatların usûl<br/>
ve fürûunun tamamına <i>“inanacak değillerdi.”</i> Bu kavimlerden hiçbiri hiçbir zaman bu<br/>şeriatlara îmân etmemiş, bilâkis küfür ve inada şiddetle dalmaları yüzünden bu îmân<br/>imkânsız olmuştur. Cümlede kastedilen bu kavimlerin yalanlamalarının peygamberlerin<br/>geldiği zamandan inat ve ısrar ettikleri zamana kadar sürdüğünü açıklamaktır. Çünkü<br/>burada anlatılan her kavmin inanç açısından içinde bulunduğu son durumdur.<br/>
Yahut da önce yalanladıkları bütün peygamberlerin kesin olarak üzerinde ittifak<br/>
ettikleri şeriatların aslî kurallarından ibarettir. O zaman mezkûr ifade bu toplumların<br/>yalanlamalarının, peygamberlerin gelme zamanından önce başlayıp son peygamberin<br/>gelişine kadar devam ettiği anlamında olur. Çünkü burada anlatılan, bütün kavimlerin<br/>tüm halleridir. Bu durumda kavimlerin şerîatları, henüz peygamberler gelmeden<br/>yalanlamış olmalarının mânâsı, câhiliyye devirlerinde kelime-i tevhidi hiç duymamış<br/>olmalarıdır. Hatta onların mezkûr şerîatları, kendilerinden önceki kavimlerden geri<br/>kalan bilgiler arasında duyar gibi olup hemen yalanlamış olmalarıdır. Tıpkı Semûd<br/>kavminin Âd kavminin geride bıraktıklarını, Âd kavminin de Nûh kavminin geride<br/>bıraktıklarını işitip yalanlamaları gibi. Kendilerine peygamberler geldikten sonraki<br/>halleri bundan önce sanki hiç peygamber gönderilmemiş gibi olan halleri gibi olmuştur.<br/>
Burada ayrıca peygamber bulunmayan dönem fetret zamanındakilerin dinin<br/>
asıllarından dolayı sorgulanacaklarına işaret vardır.<br/>
<i>“İşte biz,”</i> inkârda ısrar etmeyi tercih ederek <i>“haddi aşanların kalplerini böyle”</i> yok<br/>
olması mümkün olamayan sağlam bir mühürleme ile <i>“mühürleriz.”</i><br/>
Bilesin ki Allah Teâlâ misâk günü herkesi tevhide dâvet etmiştir. Sonra cismânî<br/>
yaratılışa tenezzül meydana geldiğinde insânî rûh sürekli olarak bu ilâhî dâveti kabûl<br/>edip gereğince amel etmeye çağırır. Fakat ezelî ve aslî bir şakîlik ile şakî olanlar bu<br/>dâveti misak günü kabul etmediklerinden bu hâl üzere devam edip peygamberlerin ne<br/>dâvetini ne de mûcizelerini kabul ederler. Bu bakımdan peygamberleri yalanlamak, rûhu<br/>yalanlamaktan; rûhu yalanlamak da misak günü Allah Teâlâ’yı yalanlamaktan<br/>kaynaklanmış olmaktadır. Çünkü şakîler her ne kadar “<i><b>Ben sizin Rabbiniz değil<br/>miyim?</b></i>” nidâsını duyduklarında “<i><b>Evet, Rabb’imizsin</b></i>.” (el-A‘râf, 7/172) demişlerse de<br/>bu nidâyı bir takım perdelerin arkasından duydukları için gerçek mânâsını anlayamamış<br/>ve tahkîk etmeden sırf taklide dayalı olarak diğerleri gibi cevap vermişlerdir.<br/>
