<a name=6810></a><img src="RuhulBeyan-6810_1.jpg"/><br/>
<b>Nûşirevan</b>’a: “Ağır yükleri taşıyıp da yük olan kimseyle düşüp kalkmaya tahammül<br/>
edemeyen bir adam hakkında ne dersin?” diye sorulunca şöyle cevap verdi: “Bu adam<br/>yükü bütün organlarıyla taşır. Yük olan kimseyi ise yalnız ruha ağırlık yapar.”<br/>
Denilir ki: “Asil/fazîlet sahibi kimselerin huzuruna girenin hakkı, az konuşmak ve<br/>
çabuk kalkmaktır.” Gereğinden fazla oturmak ve vakitsiz gelmek ahmak kimsenin<br/>alâmetlerindendir.<br/>
Ulemâ demişlerdir ki: Kişi bir müslüman kardeşinin kapısına geldiğinde üç defa izin<br/>
ister ve her defasında: “__WORD__ (Allâh’ın selamı sizin üzerinize olsun ey<br/>
hâne halkı)” der. Sonra da: “Falanca içeri gelebilir mi?” der. Her selâm vermesinden<br/>sonra yemek yiyenin yemeği, abdest alanın abdestini, namaz kılanın dört rekat namazını<br/>tamamlayacağı kadar bir müddet bekler. Ona izin verilirse içeri girer ve ziyaretini kısa<br/>tutar. Aksi halde gönlünde hiç bir kin ve düşmanlık hissi olmadan geri döner. Ev<br/>sahibinin haber verdiği ve dâvet ettiği kimsenin izin istemesi gerekli değildir.<br/>
<i>Keşfü’l-esrâr</i>’da şöyle denilmiştir: “Edeb sözün sonu, hâlin başlangıcıdır. Hak Teâlâ<br/>
Hz. Mustafâ (s.a.)’i önce edeble süsledi, sonra insanlara gönderdi. Nitekim O (s.a.)<br/>şöyle buyurmuştur: “<i>Beni Rabbim terbiye etti, terbiyemi de ne güzel eyledi.</i>”<a href="RuhulBeyans.html#6818">[271] </a>Avâm<br/>halkın her görünen uzvu için bir edeb vardır. Bu edebe uymazlarsa helâk olurlar. Havâs,<br/>yâni seçkin kulların görünmeyen her uzvu için bir edeb vardır. Onlar da buna<br/>uymazlarsa helâk olurlar. Hâssu’l-hâs, yâni en seçkinlerin ise her hâl ve vaktinde ayrı<br/>bir edebe riâyet etmeleri gerekir.”<br/>
<b>Molla Câmî</b> şöyle der:<br/>
<i>Ey dostlar nefsi terbiye ediniz,<br/>Aşk yolları tümüyle edebdir.<br/>Sonsuz nîmetin sermayesi edebdir,<br/>Akıl yüksekliğinin sermâyesi edebdir.<br/>Kulluğun adâleti nedir?<br/>Allâh’ın yasaklarının sınırında durmaktır.<br/>Sözü, işi, duymayı ve görmeyi,<br/>Şerîat terazisinde ölçmektir.<br/>Hakk, halk, şeyh, arkadaş ve yoldaş ile,<br/>Yolun gereğine göre yolculuk etmektir.<br/>Uzuvların ve organların hareketleri,<br/>Hidâyet dîninin hükmüne göre düzgün hâle getirmektir.<br/>Düşünceleri ve vehimleri<br/>Tamâmen nefsin kirlerinden temizlemektir.<br/>Din ve İslâm, bir talebin edebindedirler,<br/>Küfür ve tuğyan ise edepsizliğin uğursuzluğundandır.</i><br/>
Güzel edeplere ve güzel bulunan işlere muvaffakiyet Allah’tandır.<br/>
