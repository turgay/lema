<a name=6689></a>Muhabbet dâvâsının yakasına başlarını gömdüler. Sonra Cenâb-ı Hak bu grubu da bin<br/>kısma ayırdı. Âhireti onlara sundu. Onlar âhiretin sonsuz cilvesini ve nîmetlerini, uzun<br/>gölgeyi, dökülen suyu, hûri ve köşkleri görünce onlara âşık oldular, bağlanıp kaldılar.<br/>Sadece bir grup müstesnâ. Onlar aynı şekilde muhabbet kiliminde durmaya ve ma‘rifet<br/>(Allâh’ı tanıma) hazinelerine tâlib olmaya devam ettiler. Cenâb-ı Hak’tan onlara: “Siz<br/>ne istiyorsunuz? Niçin burada kaldınız?” diye hitap geldi Onlar: “Bizim ne istediğimizi<br/>sen bilirsin. Ey Allahım! Dilsizlerin dili sensin, sırları ve gizlileri bilen sensin.<br/>Maksadımızın ne olduğunu sen bilirsin.” dediler.<br/>
<i>Bizi dünyâ ehlinden saymak ayrı bir iştir,<br/>İçki içmeden sarhoş olmak ayrı bir iştir.</i><br/>
Âlemlerin Rabbi onları belâ köyünün başına getirdi. Belânın helâk mekânlarını ve<br/>
çöllerini onlara gösterdi. Bunun üzerine o gruptaki insanlar da bin kısma ayrıldı. Hepsi<br/>belâdan yüz çevirdi. “Bu bizim işimiz değil ve bizim bu belâya tahammül edecek<br/>gücümüz yok” dediler. Sadece bir grup insan belâdan yüz çevirmedi. Onlar: “Senin<br/>kederini taşıma ve belânı çekme şerefi bize yeter.” dediler.<br/>
<i>Ben kimim ki senin vefâ yükünü taşıyayım,<br/>Gözümü hamal eyleyip senin cefâ yükünü çekeyim.<br/>Eğer sen benim hakkımda beden, can ve ruha hükmedersen,<br/>Her üçünü senin aşkınla raks eder hâle getireyim.</i><br/>
Allah Teâlâ onlar hakkında şöyle buyurur: “<i>Onlar benim gerçek kullarımdır.</i>” Onun<br/>
aşkının ve derdinin kıymetini, onu tanıyan bilir. Onu tanımayan ise onun derdinin<br/>kıymetini ne bilsin?<br/>
<i>Ey Câmî! Aşk yolunda gönlünü gama ve derde koy,<br/>Çünkü bu derdi çekmeyen, yolun merdi olamaz.</i><br/>
Rivâyete göre hendek yenilgisinden kaçtıktan sonra Ebû Süfyan Rasûlullah (s.a.)’e<br/>
şöyle bir mektup gönderdi: “Senin adınla Allâh’ım! Lât, Uzzâ, İs‘âf, Nâile ve Hubel’e<br/>yemin ederim ki bu toplulukla senin üzerine yürüdüm ve geldim. Ben, kökünüzü<br/>kazıyıncaya kadar senden asla ayrılmak istemiyorum. Bizimle karşılaşmaktan<br/>hoşlanmadığını ve hendeğin ardına sığındığını gördüm.” Başka bir rivâyette ise “Sen<br/>Arapların hiç bilmediği bir hileye sığındın. Araplar ancak mızraklarının ve kılıçlarının<br/>gölgesini bilir. Sen bunu ancak kılıçlarımızdan ve bizimle karşılaşmaktan kaçmak için<br/>yaptın. Uhud gününde olduğu gibi ben sana öyle bir gün daha göstereceğim.”<br/>
Rasûlullah (s.a.), ona içinde şu ifâdelerin de bulunduğu cevâbî mektubu gönderdi:<br/>
<i>“Rahman ve Rahim olan Allâh’ın adıyla! Allah”ın Rasûlü Muhammed’den Sahr b.<br/>Harb’e. Mektubun bana ulaştı. Bundan önce de şeytan seni aldatmıştı. Mektubunda</i><br/>
