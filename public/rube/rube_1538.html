<a name=1539></a><img src="RuhulBeyan-1539_1.jpg"/><br/>
<img src="RuhulBeyan-1539_2.jpg"/><br/>
<img src="RuhulBeyan-1539_3.jpg"/><br/>
vermeyeceği gibi îmanla berâber tâatsizliğin ve ma’siyetin de kişiye zarar vermeyeceği<br/>vehminin bâtıl olduğunu, hem îmandan hem de amelden dolayı sevab kazanılacağını<br/>beyân etmek içindir.<br/>
<i>“Allah” </i>bunu onlara <i>“hak bir söz olarak vâdetti.”</i> Yâni Allah bunu onlara gerçekten<br/>
va’detmiştir. <i>“Söz verme ve onu tutma bakımından kim Allah’tan daha doğru<br/>olabilir?”</i> Allah’tan daha doğru sözlü ve va’dini tutan hiç kimse yoktur. Allah Teâlâ her<br/>konuşandan daha doğru sözlü olup onun va’di kabûl etmeye daha lâyıktır. Şeytanın va’di<br/>ise kavuşulması imkansız boş hayallerden ibârettir.<br/>
<b>123- Ne sizin kuruntularınız ne de ehl-i kitâbın kuruntuları <i>(gerçektir); </i></b><b>kim bir</b><br/>
<b>kötülük yaparsa onun cezâsını görür ve kendisi için Allah’tan başka dost da,<br/>yardımcı da bulamaz.</b><br/>
<i>“Ne sizin kuruntularınız</i> <i>ne de ehl-i kitâbın kuruntuları </i>(gerçektir)<i>”</i> Yâni, ey<br/>
müslümanlar! Allah’ın va’dettiği mükâfât ne sizin kuruntularınızla ne de ehl-i kitâbın<br/>kuruntularıyla hâsıl olur. O, ancak îman ve sâlih amelle gerçekleşir. Müslümanların<br/>kuruntuları, büyük küçük bütün günahlarının affedileceği ve îman ettikten sonra hiç bir<br/>günahtan sorumlu tutulmayacaklarıdır. Ehl-i kitâbın kuruntuları ise; <i><b>“Biz Allah’ın<br/>oğulları ve sevgilileriyiz.”</b></i> (Mâide, 5/18) o bize azab etmez.” dedikleri gibi Allah’ın<br/>onlara azab etmeyeceği ve onları cehenneme ancak birkaç gün sokacağıdır.<br/>
<b>Hasan Basrî</b> şöyle demiştir: “Îman temennî ile olmaz. Îman kalbe yerleşen ve amelin<br/>
de onu doğruladığı şeydir. Kendilerini nasıl olsa Allah’ın bağışlayacağı kuruntusunun<br/>avuttuğu bir topluluk hiç bir haseneleri olmadan iyilik yapmadan dünyâdan göçerler de:<br/>“Biz Allah hakkında iyi zan içindeydik” derler. Onlar bu sözlerinde yalancıdırlar. Eğer<br/>Allah hakkında zanları iyi olsaydı iyi amel yaparlardı.”<br/>
Birisi de şöyle demiştir: Amelle berâber olan ümide reca denir. Böyle olmazsa<br/>
<i>“ümniyye” </i>yâni kuruntu olur. Kuruntu da ölümdür. Çünkü kuruntu âhiret hayâtına fayda<br/>verecek şeyleri aksatmaya sebep olur.<br/>
<b>Sa’dî</b> (k.s.) şöyle der:<br/>
<i>Kıyamet günü cennet pazarını kurduklarında<br/>Dereceler iyi amellere göre belirlenir<br/>Ne kadar sermaye getirirsen o kadar götürürsün<br/>Eğer müflis isen, utangaçlık götürürsün<br/>İyi ameli çok olan kimsenin<br/>Hakk’ın katında derecesi yüksek olur</i><br/>
