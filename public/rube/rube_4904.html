<a name=4905></a><img src="flower_sep.jpg"/><br/>
<img src="RuhulBeyan-4905_2.jpg"/><br/>
<img src="RuhulBeyan-4905_3.jpg"/><br/>
Sanki sûre indirildikten sonra şöyle denilmiştir: İndirilen bu sûreyi tebliğ et, bununla<br/>müjdele ve uyar. Çünkü biz onu apaçık bir Arapça ile indirerek senin lisanında<br/>kolaylaştırdık <i>“ki onunla”</i><b> </b>yani<b> </b>o Kur’ân’la <i>“muttakîleri”</i> Allâh’ın emir ve yasaklarına<br/>sarılarak takvâya yürüyenleri <i>“müjdeleyesin ve inatçı”</i> yani inadları sebebiyle<br/>Kur’ân’a inanmayan <i>“bir kavmi uyarasın”</i> korkutarak bildiresin ve tebliğ edesin.<br/>
“el-Lüdd”, şiddetli düşmanlık ve inatçılık demektir. <i>el-Kâmûs</i>’ta bu kelimenin; aslâ<br/>
hakka meyletmeyen hırslı düşman anlamına geldiği ifade edilmiştir. Bir hadîste şöyle<br/>buyrulmuştur: <i>“Allah katında en fazla buğzedilen adam, inatçı düşmandır.”</i><a href="RuhulBeyans.html#4907">[50]</a><br/>
<i>et-Te’vîlâtü’n-Necmiyye</i>’de şöyle der: “Âyet işâret etmektedir ki, Allâh’ın zâtıyla<br/>
kâim, ezelî sıfatı olan Kur’ân’ın hakîkatini; sonradan olan, sayılı, müteşâbih harf<br/>kalıpları kaplayamaz. Çünkü Kur’ân’ın hakîkati, ezelîdir, sayılamaz ve bitip tükenmez.<br/>Ancak Allah Teâlâ, muttakîleri onunla müjdelesin diye Hz. Peygamber (s.a.)’in kalbine<br/>apaçık Arapça ile okunmasını ve anlaşılmasını kolay kılmıştır. Muttakîlerin Kur’ân’la<br/>müjdelenmesinin sebebi, onların buna ehil olmalarıdır.<br/>
Muttakîler üç sınıftır:<br/>1. Tevhîdle şirkten korunanlar,<br/>2. İtaatla günahlardan korunanlar,<br/>3. Allah ile Allâh’ın hâricindekilerden korunanlar.<br/>İnatçı bir kavmin Kur’ân’la uyarılmasının sebebi ise onların uyarılma ehli<br/>
olmalarıdır. Bunlar da üç gruptur:<br/>
1. Bâtıl uğrunda savaşan kâfirler,<br/>2. Nesh edilmiş dinleri uğrunda mücâdele eden kitap ehli (yahudî ve hristiyanlar),<br/>3. Bâtılla hak ehline karşı mücâdele eden hevâ ehli, bid‘at sâhibi ve felsefeciler.<br/>
<b>98. Biz, onlardan önce nice nesilleri helâk ettik. Sen, onlardan herhangi birinden</b><br/>
<i><b>(bir varlık emâresi) </b></i><b>hissediyor veya onlara âid cılız bir ses işitiyor musun?</b><br/>
<i>“Biz, onlardan önce nice nesilleri helâk ettik.”</i><b> </b>Yani bu inatçılardan önce<br/>
peygamberleri kendilerini Allâh’ın âyetleriyle uyarıp azab ve helâkiyle korkuttuktan<br/>sonra nice nesilleri helâk ettik. <i>“Sen, onlardan herhangi birinden (bir varlık emâresi)<br/>hissediyor veya onlara âid cılız bir ses işitiyor musun?”</i> yâni o helâk olanlardan birini<br/>hissediyor ve görüyor ya da çok az bir ses işitiyor musun? Hayır. Yani onları tamamen<br/>helâk ettik ve köklerini kuruttuk. Bundan dolayı sen onların hiçbirini görmüyor ve<br/>seslerini duymuyorsun. Çünkü bizim azabımız onlara geldi ve artık onlardan ne bir şahıs<br/>geride kaldı ve ne de bir kimsenin işiteceği gizli bir ses kaldı. İlâhî kahır onlardan<br/>hiçbir kimse ile dost olmadı ve onların tamamını meçhullük ve nisyân cehennemine attı.<br/>
