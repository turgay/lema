<a name=8900></a><img src="RuhulBeyan-8900_1.jpg"/><br/>
<img src="RuhulBeyan-8900_2.jpg"/><br/>
<img src="RuhulBeyan-8900_3.jpg"/><br/>
<img src="RuhulBeyan-8900_4.jpg"/><br/>
cevap alması gibi değil, herkesin değişik kişilerle sohbete dalıp haz alma tarzında bir<br/>konuşma cereyan etmesi içindir.<br/>
<b>26. Derler ki: «Daha önce biz, aile çevremiz içinde bile <i>(ilâhî azaptan)</i></b><br/>
<b>korkardık.»</b><br/>
Hakikatte kendilerine soru sorulan her bir kimse <i>“daha önce” </i>yâni cennete girmeden<br/>
önce <i>“biz, âilemiz içinde iken bile”</i> kalp rikkati ile Allah Teâlâ’ya isyandan dolayı<br/><i>“(ilâhî azaptan) korkardık.”</i> O’na tâate önem verirdik. Veya sonumuzdan korkardık.<br/>
<b>Sa’di Müftî</b> der ki: Nasıl ki <i><b>“Biz bundan önce yalnız O’na yalvarırdık...”</b></i> (et-Tur<br/>
52/28) âyeti Allah Teâlânın emrini tâzime bir işâret ise, içinde müşfikîn kelimesinin<br/>geçtiği bu âyet de Allah’ın mahlûkatına şefkat etme mânâsına işâret etmeye en lâyık bir<br/>cümle sayılabilir. Bu âyet daha önceki âyeti beyân mâhiyetinde olup her iki âyetin mânâ<br/>olarak birbirinden farklı olmadığını mutlak sûrette ve mübâlağa gayesiyle serdettiği için<br/>atıf edâtı almaksızın getirilmiştir.<br/>
Fakir (<b>Bursevî</b>) derim ki; zâhir olan bu kelâmın, insanlar arasında yaygın örfe göre<br/>
“bizim kabilemiz içindeki durumumuz budur” anlamında olmasıdır. Binâenaleyh onlar<br/>dünyada kabile ve aşiretleri içerisinde merhamet vasfı üzeredirler. Ayrıca âyet-i<br/>kerîmede onlardan bazılarının bu merhamet vasfıyla müzeyyen olmadığı için cennetten<br/>mahrum olacaklarına dâir kinâye vardır. Bunun delili olarak da <b>İbnu’l-Melek</b>’in<br/><i>Şerhu’l-Meşârık’</i>ında “ehl” kelimesinin ezvâc, evlâd, köle, câriye, akraba, arkadaş ve<br/>bunların tamamı olarak tefsir edilmiş olmasını gösterebiliriz.<br/>
<b>27. «Allah bize lütfetti de bizi vücudun içine işleyen azaptan korudu.»<br/></b><i>“Allah bize”</i> rahmeti ve Hakk’a tevfîki ile <i>“lûtfetti de”</i> nimetlendirdi de. Âcizane<br/>
olarak ben derim ki; âyetin devamındaki <i>“bizi vücûdun içine işleyen azaptan korudu”<br/></i>kavlinin de delâlet ettiği gibi ihsân ve in’amdan zâhir olan maksad, bunun cennetle ve<br/>onun nimetleriyle oluşudur.<br/>
<i>“Bizi vücudun içine işleyen azaptan korudu.” </i>Yâni bizi burun deliği, ağız ve kulak<br/>
gibi vücudun delikçiklerine kavurucu bir etkiyle giren ve sıcak bir rüzgârdan oluşan<br/>azab-ı cehennemden korudu. “Semûm” kavurucu samyeline teşbihle sıcaklığının insana<br/>tesiri sebebiyle cehennem mânâsı üzerine itlak olunmuştur. <i>Müfredât’</i>da “semûm”<br/>kelimesinin mânâsı, zehir gibi bir etki bırakan yakıcı rüzgâr olarak belirtilmiştir.<br/>
