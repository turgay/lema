<a name=10133></a>birçoklarına kolay geliyordu. Hattâ onlar fecrin doğumuna kadar geceleri namaz<br/>kılıyorlardı. <b>İmam Ebû Hanife</b>, <b>Said b. Müseyyeb</b>, <b>Fadl b. Ayyad</b>, <b>Ebû Süleyman<br/>Darani</b>, <b>Mâlik b. Dînâr </b>ve <b>Ali b. Bekkar </b>ve benzerleri bunlar arasında idiler. Ali b.<br/>Bekkar Şâmî şöyle demiştir: Kırk seneden bu yana fecrin doğuşuna üzülmekten başka<br/>hiçbir şeye üzüntü duymamışımdır. “Tâbiîn nesli böyle gece namazını kolay bulurlarken<br/>nasıl olur da bu namaz sahâbelere ağır gelir?” diye soracak olursa, bu soruya şu şekilde<br/>cevap vermek mümkündür: Sahâbeye ağır gelen gece namazına kalkıp onu kılmak<br/>değildi. Asıl ağır gelen farz olan mikdârı korumaktı. Sahâbîlere gece namazının ağır<br/>gelmesinde şaşılacak ve yadırganacak herhangi bir nokta da yoktur. Sonra onların<br/>aralarında <b>Hz. Osman</b> ve <b>Temîm Dârî</b> gibi (r.a.) gece namazının bir rekâtında bütün<br/>Kur’an’ı okuyup hatmedenler vardı.<br/>
Farz olan <i>“namazı kılın, zekâtı verin”</i> bâzı âlimlere göre âyette yer alan “zekât”<br/>
kelimesiyle kasdedilen -yukarda işâret edildiği gibi- farz zekât değil “zekâtu’l-fıtr”<br/>denilen fitredir. Çünkü Mekke döneminde zekât-ı fıtırdan başka mükellefiyet yoktu.<br/>Zekât Mekke döneminden sonra farz kılınmıştır. Bu âyet-i kerîmeyi farz olan zekât<br/>olarak tefsir eden kişi sûrenin bu son kısmının Medine’de inmiş olacağını söylemiş<br/>olmaktadır. Bu âyetin Mekke’de âyetleriyle birlikte inmiş olduğunu söylersek bu<br/>takdirde; “hükmü inişinden sonraya kalan âyetlerden olduğunu kabul ederiz.” Bu âyet-i<br/>kerîme Allah’ın peygamberine olan vaadini yerine getireceğine, dinini yerleştireceğine<br/>ve hâkim kılacağına hattâ zekâtın farz kılınıp edâ edileceği dönemlerin geleceğine işâret<br/>etmektedir.<br/>
<i>“Allah’a güzel bir borç verin”</i> “Borç verme” anlamına gelen “karz” sözlük anlamı<br/>
itibariyle “bir çeşit kesme” demektir. Karşılığı geri verilmek şartıyla başkasına verilen<br/>mala “karz” isminin verilmesinin kelimenin bu kök yapısıyla yakın ilişkisi vardır.<br/>Çünkü başkasına verilen ödünç mal da insanın kendi malından kesilip ayrılan kısım<br/>demektir. Âyette yer alan “Allah’a güzel bir borç verme” kavramıyla kasdedilen, farz<br/>olan zekâtın dışında hayır yollarına yapılan harcamalardır. Çünkü bu karz da ödenmesi<br/>hususunda cayma olmayan farz gibidir. Bu âyet-i kerîme Allah rızası için en güzel<br/>şekilde borç vermeye teşvik etmektedir. Nitekim bu konuda Peygamber (s.a.) Efendimiz<br/>şöyle buyururlar: <i>“Gerçekten malda zekâtın dışında da hak vardır.” </i><a href="RuhulBeyans.html#10136">[169]<i> </i></a>Bu hak,<br/>insanın mallarının en iyisi, fakirlere en faydalı olanları arasından iyi niyetle temiz bir<br/>gönülle sâlih kimselerin muhtaçlarına yapılacak olan yardımdır. “Allah’a güzel bir borç<br/>verme” ifâdesinin zekâtın dışında diğer yardımlar şeklinde tefsir edilmesi şu anlayışa<br/>dayanmaktadır: Yukarda <i>“zekâtı verin”</i> emri ne şekilde olursa olsun zekâtın<br/>verilmesinden söz etmektedir. Burada ise: <i>“Allah’a güzel bir borç verin”</i> denmekte ve<br/>zekât meselesinde olduğu gibi mutlak olarak değil verilmenin “güzel” kelimesiyle<br/>sıfatlanması söz konusudur.<br/>
Âyette Allah rızası için harcamaya “borç verme” ismi verilmektedir. Bu bir<br/>
“istiâre”dir. Kişinin harcamış olduğu fazlasıyla kendisine geri döneceği için yapılan<br/>harcamalara “borç verme” ismi verilmiştir. Bâzı âlimlere göre: “Allah’a güzel borç<br/>
