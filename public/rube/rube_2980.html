<a name=2981></a><img src="RuhulBeyan-2981_1.jpg"/><br/>
<img src="RuhulBeyan-2981_2.jpg"/><br/>
ben böyle insanların Allah Teâlâ’nın Kitabı Kur’ân-ı Kerim’in üç yerinde<br/>lânetlendiklerini gördüm.”<br/>
Yukarıda geçen âyetlerde şu hususlar beyan edilmektedir:<br/>1. Mazereti kabul etmek, haddi zâtında şerefli insanların ahlâkı olmakla birlikte yalan<br/>
yere yapılan mazeret beyanı, kabul edilmeyip sahibine reddedilir.<br/>
<i>Mesnevî</i>’de denilir ki:<br/>
<i>Ahmak kişinin özrü, suçundan beterdir<br/>Cahilin özrü, ilmin zehri gibidir</i><br/>
2. Mazeretini ve asıl gayesini örtmek maksadıyla yapılan yalan yemin, din katında<br/>
bâtıldır, kötülenmiştir. Dahası nice doğru yemin vardır ki takvâ sâhibi mümin, Allah<br/>Teâlâ’nın ismini rastgele ağzına almaktan sakındığı için bunlara dahi cesaret edemez.<br/>Öyleyse dili zaptetmek lâzımdır. Bir hadiste şöyle buyurulmuştur: “<i>Kul, sakıncalı<br/>olanlardan sakınmak için yapılmasında beis olmayanları da terk etmedikçe<br/>müttakîlerin derecesine ulaşamaz</i>.”<a href="RuhulBeyans.html#2982">[246]</a><br/>
3. Münâfıklar murdardır. Yani iyi olmayan, kötü bir tıynette yaratılmışlardır. Bu<br/>
tıynetin kötülüğü sebebiyle de kötü ameller ve yerilen vasıflar kazanmışlardır. Böylece<br/>hem maddi ateşe, yani cehennem ateşine; hem de mânevî ateşe, yani Allah Teâlâ’dan,<br/>Rasûl (a.s.)’dan ve bütün müminlerden uzak kalmaya müstahak olmuşlardır.<br/>
<b>Şiblî </b>bir kadın gördü. Ağlıyor ve:<br/>“–Heyhat, çocuğumdan ayrı düştüm.” diyordu. Şiblî de ağlamaya başladı ve:<br/>“–Heyhat dostlardan ayrı kaldım.” dedi. Kadın:<br/>“–Niçin böyle söylüyorsun?” dedi.<br/>Şiblî şöyle cevap verdi:<br/>“–Sen kesinlikle fânî olacak olan mahluk için ağlıyorsun. Ben bâkî olan Hâlık’tan<br/>
ayrılışıma niçin ağlamayayım?”<br/>
<i>Çocuk ve arkadaş nasılsa ölecek sonunda<br/>Ey dost! Ölmeyecek, Hay olandan başkasına gönül bağlama</i><br/>
Öyleyse, mahrumiyete terk edilmiş âşığın ayrılık eleminden ötürü çok ağlaması, ileri<br/>
derecede vecd ve iştiyak içerisinde bulunması gerekir. Ancak bu sayede umulur ki Allah<br/>Teâlâ aradaki perdeyi kaldırır, gam ve kederinden sonra onu sevinçli kılar. İyilerden ve<br/>kendisine yakın kullarından nasıl râzı ise ondan da râzı olur ve ebediyyen ona gazap<br/>etmez.<br/>
