<a name=3383></a>sormuş, cevâben şöyle buyrulmuştur: <i>“Dedi ki: “Siz bizimle alay ederseniz, sizin alay<br/>ettiğiniz gibi”</i> yani dünyada boğulurken, âhirette de yanarken sizin ettiğiniz alaya<br/>benzer şekilde <i>“biz de sizinle alay edeceğiz.”</i><br/>
<b>Ebu’s-Suûd Efendi </b>(r.h.) şöyle der: “Yâni size, alay edenlerin davrandığı gibi<br/>
davranacağız. Çünkü alay etmenin bizzat kendisi peygamberlik makamına lâyık olmayan<br/>şeylerdendir.”<br/>
Fakir <b>(Bursevî)</b> der ki: Buradaki alaydan maksad, ettikleri alayın cezâsının başlarına<br/>
gelmesidir. Herkese yapmadığı bir amel cinsinden değil yaptığı amel cinsinden karşılık<br/>verilir. Görmez misin ki Allah Teâlâ oruç tutanlar hakkında ne buyuruyor: <i><b>“Geçmiş<br/>günlerde yaptıklarınıza karşılık âfiyetle yiyin için.”</b></i> (el-Hâkka, 69/24)<br/>
Kıyamet günü, oruç tutanlara: “Yiyin ey karınlarını aç bırakanlar. İçin ey ciğerlerini<br/>
susuz bırakanlar.” denilecektir. Yoksa “Yiyin ey ibâdet maksadıyla uykularını bölenler.<br/>İçin ey toplu halde kâfirlerle karşılaştıklarında sebât edenler.” denmeyecektir. Çünkü<br/>böyle bir ifâdede yapılan amel ile verilen karşılık arasında münâsebet<br/>bulunmamaktadır.<br/>
Öyle ise bu âyet <i><b>“Şüphesiz günahkârlar îmân edenlere gülerlerdi</b></i><b>.<i>”</i></b> (el-Mutaffifîn,<br/>
83/29) âyetine benzemektedir. Çünkü dikkat edilirse bunlara verilecek cezâ şöyle ifade<br/>ediliyor: <i><b>“İşte o günde îmân edenler, kâfirlere gülerler.”</b></i> (el-Mutaffifîn, 83/34) Sonra<br/>da nihâî hüküm veriliyor: <i><b>“Kâfirler yaptıklarının cezasını buldular mı!”</b></i> (el-<br/>Mutaffifîn, 83/36)<br/>
Bu 38. âyette işâret edilmektedir ki nefis ehli ile nefsin hevâsına tâbi olanlar, zâhirî<br/>
şeriat esaslarına göre amel edenlerle alay ederler; nefislerini bu esaslarla<br/>yorduklarından dolayı onlara gülerler. Çünkü kendileri, şeriatın sırlarından ve<br/>nûrlarından oldukça uzaktırlar. Bu şeriat gemisinin faydasını bilmedikleri için onlarla<br/>alay ederlerse, kendileri helâk olurken bu şeriat gemisine binerek kurtulanlar da onlarla<br/>alay edecektir.”<br/>
Allâme Şeyhimiz <b>Osman Fazlî Efendi </b>şöyle der: “Nasıl ki amel etmeyen âlim ile<br/>
amel etmeyen câhil, Allah’ın kapısından kovulma bakımından aynı oldukları gibi amel<br/>etmeyen ârif ile amel etmeyen gâfil de Allah’ın kapısından geri çevrilme bakımından<br/>aynıdırlar. Çünkü sadece ilim ve mârifet, kitap ve sünnete göre amel ile beraber<br/>olmadıkları sürece makbûl olma ve kurtuluşa erme sebebi olamazlar. Sadece ikisinin<br/>(ilim ve mârifet) kurtuluş sebebi olduğuna dâir görüş, müslüman olmayan filozofların<br/>görüşüdür. Bu bakımdan ilim ve mârifetin kurtuluşa sebep olabilmesi için bunlarla<br/>beraber mutlaka amel de gereklidir. Nitekim ehl-i sünnetin ve müslüman filozofların<br/>görüşleri böyledir.”<br/>
<i>İyilik yapalım yoksa mahcûb oluruz<br/>Bir günde ki can metâını öbür cihana götürürüz</i><br/>
<b>Sa‘dî</b> der ki:<br/>
