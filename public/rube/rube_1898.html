<a name=1899></a>olduğuma ve bana itâata davet ettiğinizde o ümmetler size ne cevap verdiler?<br/>Sözlerinize ikrar ve tasdikle mi inkar ve yalanlamayla mı karşılık verdiler?”<br/>
Âyette peygamberlerin tebliğ görevlerini hakkıyla îfâ ederek bu sorumluluğu yerine<br/>
getirdiklerine de işaret edilmektedir. Çünkü eğer böyle olmasaydı, hitabın: “Risaletimi<br/>(mesajımı) tebliğ ettiniz mi?” şeklinde olması gerekirdi.<br/>
Sorunun “Ne cevap verdiler.” şeklinde malum değilde meçhul fiille sorulması,<br/>
(davete icabet etmeyen) ümmetleri tam olarak tahkir etmek, onlara olan öfke ve gazâbın<br/>şiddetini ifade etmek içindir.<br/>
“Allah’tan hiçbir şey gizli kalmadığı halde böyle bir soru sormasının hikmeti nedir?”<br/>
dersen, derim ki: Bu, o kavimleri azarlamak içindir. Nitekim <i><b>“Diri diri toprağa<br/>gömülen kıza, hangi günah sebebiyle öldürüldüğü sorulduğunda.” </b></i>(et-Tekvir, 81/8)<br/>âyetindeki sorudan kasıt o kızı öldürme fiilini gerçekleştirenleri azarlamaktır.<br/>
Sanki: “Orada peygamberler ne cevap verirler?” diye bir soru sorulmuş, cevap olarak<br/>
şöyle buyurulmuştur: <i>“Bizim hiçbir bilgimiz yok, şüphesiz gizlilikleri hakkıyla bilen<br/>ancak sensin diyeceklerdir.”</i> Yani, senin bildiğin şeylere dair, bizim hiçbir bilgimiz<br/>yoktur. Çünkü sen onların hem gizlediklerini hem de açığa vurduklarını bilirsin. Oysa<br/>biz sadece açığa vurduklarını biliriz. Bu nedenle bizim ilmimiz, senin ilmine nisbetle<br/>hiç mesabesindedir.<br/>
Bu cevap aynı zamanda peygamberlerin ümmetlerine dair şikayetlerini de<br/>
içermektedir. Sanki şöyle cevap verilmiş gibidir: Senin ilmin her şeyi kuşatmıştır. Bu<br/>sebeple onlar tarafından gelen belalara göğüs gerdiğimizi, onların davetimize cevaben<br/>yaptıkları fenalıkları sineye çektiğimizi çok iyi bilmektesin. İşte şimdi onlardan intikam<br/>almak üzere sana sığınıyoruz.<br/>
<b>İbn Abbas </b>(r.a.)’dan şöyle rivayet edilmiştir: Muhakkak ki bu cevap, kıyâmetin bazı<br/>
safhalarında vuku bulacaktır. Bu, cehennem kükreyip bütün milletler dizüstü çöktüğünde<br/>olacaktır. O vakit ne mukarreb (Allah’a yaklaştırılmış, önde gelen) meleklerden ne de<br/>Allah’ın gönderdiği peygamberlerden “nefsî, nefsî” (Benim halim ne olacak?) demeyen<br/>kimse kalmayacak. İşte o anda kalpler yerlerinden fırlayacak. Peygamberler de bu<br/>sualin korkusunun azametinden ve o mekanın dehşetinden dolayı <i>“Bizim hiçbir bilgimiz<br/>yok, şüphesiz gizlilikleri hakkıyla bilen ancak sensin.”</i> diyecekler.<br/>
Akılları başlarına gelince de kavimleri aleyhinde şehâdette bulunarak risaleti (ilahi<br/>
mesajı) gönderildikleri kavimlere tebliğ ettiklerini ve kavimlerinin kendilerine nasıl<br/>karşılık verdiklerini anlatacaklar. “Nasıl olur da onların akılları başlarından gider,<br/>halbuki Allah Teâlâ: <i><b>“O en büyük korku, onları tasalandırmaz” </b></i>(el-Enbiya, 21/103)<br/>buyuruyor?” denilirse buna şöyle cevap verilir: Âyette geçen <i>“büyük korku”</i>,<br/>cehenneme girmektir.<br/>
<b>Sa’dî</b> (k.s.) demiştir ki:<br/>
<i>Fiiller ve sözlerden sorguya çekileceği gün<br/>İrade sahiplerinin vücudu titrer korkudan</i><br/>
