<a name=7376></a>ilk öğle namazında bizzat kendi fiili ile hâsıl olmuştur. Zira Peygamber (s.a.) Mirac’tan<br/>döndüğü zaman öğle vakti girdiğinde ashabının cemaatle namaz kılmak üzere camiye<br/>toplanmalarını istedi. Ashâb-ı kirâm toplandılar. Önce Cebrail (a.s.) Hz. Peygamber<br/>(s.a.)’e öğle namazını kıldırdı. Sonra Hz. Peygamber (s.a.) insanlara imam oldu ve öğle<br/>namazını kıldırdı. Bu âyetin inmesi de o zamana tevafuk edebilir. Ancak yukarıdaki söz,<br/>bu âyet inmeden evvel Müslümanların namazlarını tek tek kıldıklarını gösterir.<br/>
<b>Katâde</b> (r.a.) der ki: <i>“Şüphesiz biz, orada sıra sıra dururuz”</i><b> </b>âyeti inmeden evvel<br/>
Müslümanlar namazları kadın erkek yan yana kılıyorlardı. Bu âyet indikten sonra<br/>erkekler öne kadınlar arkaya geçtiler. Ancak namazları tek tek münferit kılıyorlardı.<br/>Nihâyet bu âyet nâzil olunca artık bilindiği şekilde saf tutarak cemaat halinde kılmaya<br/>başladılar.<br/>
<i>“Ve şüphesiz Allah’ı tesbih”</i><b> </b>ve o’nun zâtı kibriyasına layık olmayan her şeyden O’nu<br/>
takdis ve tenzih<b> </b><i>“ederiz.”</i><br/>
Meleklerin sözlerini muhtelif te’kitlerle süslemek, bu sözlerin kendilerinden son<br/>
derece arzu istek, neşe ve mutluluk sâdır olduğunu göstermek içindir. <b>Beyzâvî</b> der ki:<br/>“Belki de burada birinci âyet <i>“Şüphesiz biz orada sıra sıra dururuz”</i> âyeti, meleklerin<br/>ibadet ve taatteki derecelerine; bu âyet ise mârifetteki mertebelerine işaret etmektedir.”<br/>Bazı büyükler der ki, melekler amelde değil ilimde yükselirler. Biz insanlar âhirete göç<br/>ettiğimizde âhiret amelleriyle yükselemediğimiz gibi onlar da amellerle yükselemezler.<br/>İnsan dünyada hem ilimde hem de amelde yükselir. Şayet melekler ilimde terakki<br/>etmemiş olsalardı, Allah Teâlâ Âdem (a.s.)’a bütün eşyanın isimlerini öğrettiği zaman<br/>melekler onun ilminin kendi ilimlerinden fazla olduğunu kabul etmezlerdi. Zira Allah<br/>Teâlâ Âdem (a.s.)’a meleklerin bilmediği şeyleri öğretmiş ve onun ilmini artırmıştır.<br/>
<b>Baklî</b> (rh.a.) der ki: Melekler makâmât ehlinden oldukları için namaz ve tespih gibi<br/>
kulluk makamlarıyla övündüler. Şayet mârifetullahta hakikat ehlinden olsalardı, Hak<br/>Teâlâ’nın müşâhede nurlarının istîlâsıyla taat mülâhazasından fânî olurlardı.<br/>
<i>et-Te’vîlâtü’n-Necmiyye</i>’de der ki: Şayet melekler “<i>Şüphesiz biz orada sıra sıra</i><br/>
<i>dururuz”</i> diyerek övünüyorlarsa, insan bu meziyette meleğe ortaktır. Zira insanın,<br/>meleğin ortak olmadığı ve Allah’ın sevdiği bir safı vardır. Allah Teâlâ şöyle buyuruyor:<br/><i><b>“Allah, kendi yolunda kenetlenmiş bir yapı gibi saf bağlayarak savaşanları sever”<br/></b></i>(es-Saff 61/4). Yine melekler <i>“Şüphesiz Allah’ı tesbih ederiz”</i> diyerek övünüyorlarsa,<br/>insan buna da ortaktır. İnsan da övünçle “elbette bizler de sevenler (<i>muhib</i>) ve<br/>sevilenleriz (<i>mahbub</i>)” derler. Mahbubiyet makamına terakki insanlara özel bir<br/>makamdır. Elbette bu durum insanların kâmil ve fâzıl olanlarının ulaştığı bir<br/>mertebedir.”<br/>
<i>İnsan lafzı birdir, fakat herkes<br/>Kendisi kadar ondan dem vurur<br/>Herkes kendi yerinde oynar<br/>Herkes kendi fikri ve görüşüyle gider</i><br/>
