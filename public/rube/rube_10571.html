<a name=10572></a><img src="flower_sep.jpg"/><br/>
<img src="RuhulBeyan-10572_2.jpg"/><br/>
<i>vardır.”</i> Âyetin bu son kısmında “sonra tevbe de etmeyenlere” ifâdesi yer alıyor. Bu<br/>tevbenin inkâr ve işkenceden tevbe olduğunu az önce vurgulamıştık. Çünkü yukarda<br/>zikredilen dininden dolayı insanları ateşe atıp yakma, onlara işkence etme asla kâfirin<br/>dininden tasavvur olunamaz. Âyette “sonra” anlamına gelen “sümme” kelimesinin<br/>getirilmesi, Allah’ın hilminin ve kereminin mükemmel olduğuna işâret etmek içindir.<br/>Çünkü hilmi ve keremi mükemmel olduğu için kâfirleri kahretmede acele etmiyor.<br/>Süresi ne kadar uzun olursa olsun, ne kadar gecikirse geciksin tevbeyi kabul ediyor.<br/><b>İmam er-Razi</b>’nin ifâdesine göre bu âyet-i kerime kasten adam öldürerek katil olan<br/>kimsenin yapacağı tevbenin kabul edileceğine işâret etmektedir.<br/>
Âyetin ifâdesine göre mü’minlere işkence eden bu kimselere Cehennemde ebediyen<br/>
azap olacak, mü’minlere işkence ettikleri için yanma cezâsıyla cezâlandırılacaklardır.<br/>Ya da onlara cehennemliklerin gördükleri azaba ek olarak daha fazla azap verilecektir.<br/>
Âyette yer alan “Cehennem azabı” deyimiyle Cehennemin soğuğu ve zemherisinin<br/>
kasdedilmiş olması da muhtemeldir. Aynı âyette yer alan “yanma cezâsı” ifâdesiyle de<br/>Cehennemin sıcaklığı kasdedilmiş olabilir. Böylece onlar bir soğuğa, bir sıcağa girip<br/>çıkacaklar, gelip gideceklerdir. Görecekleri yanma cezâsı dünyada iken mü’minleri<br/>ateşe verip yaktıkları, soğuk cezâsı ise bundan başka işlemiş oldukları günahları<br/>sebebiyle olacaktır. Nitekim âlimler derler ki: Ceza yapılan fiilin cinsinden olur.<br/>
Yanma anlamında âyette “el-harîk” kelimesi geçiyor. Bu “ihtirak/yanmak” anlamında<br/>
bir isimdir. Nitekim “el-hurka” kelimesi de aynı anlama gelir.<br/>
Burada işâret olunuyor ki; “el-harîk” yakıcı ateş mânâsınadır. Nitekim <i>Müfredat</i>’ta<br/>
“el-harîk” kelimesinin “en-nar/ateş” anlamında olduğu ifâde edilir. Ayrıca “el-harak”<br/>kelimesi de <i>Kamus</i>’un ifâdesine göre ateş veya ateşin alevi anlamındadır. Bu kökten<br/>türeme; “harku’ş-şey’i” ifâdesi herhangi bir şeye alev olmaksızın harâret ve sıcaklık<br/>vermektir. Söz gelimi kumaşın sıcaklığının onu dövmekle olması gibi. “İhrak” ise<br/>herhangi bir şeye alevi olan ateş vermek, bir başka ifâdeyle herhangi bir şeyi yakıp<br/>tutuşturmak demektir. İşte bu ifâdeden alınarak istiâre sanatıyla “ahrakanî bi levmihi”<br/>derler. Bu deyim, herhangi bir kimse bir başkasına eziyet vermekte ileri gittiğinde<br/>kullanılır. Anlamı; “filanca kınamasıyla beni yaktı” demektir.<br/>
Kanâatimize göre zâhir olan husus bu âyette geçen “el-harîk” ifâdesinin burada “el-<br/>
muhrîk/yakıcı” anlamına geldiğidir. Tıpkı “elîm” kelimesinin “mu’lim/acı verici”<br/>mânâsına gelmesi gibi. Bu durumda azap kelimesinin harîk kelimesine izâfeti, mevsufun<br/>sıfatına izâfeti kabilinden olur. Aynı durumda “yakıcılıkta fazlalık” vurgulaması,<br/>ifâdedeki mukabeleden anlaşılır. Çünkü atıf, amelde ileri gitmeye bağlı olarak azapta<br/>kademece ileri gitme kabilinden olur.<br/>
