<a name=3239></a><img src="RuhulBeyan-3239_1.jpg"/><br/>
<img src="RuhulBeyan-3239_2.jpg"/><br/>
ilk şey O’nu duyuşumuz (semâ‘) oldu. Cenab-ı Hak başladığı ile sona erdirecek bu sözü<br/>söyledi. Yine bizim kendisini duyuşumuzla (semâ) işi sona erdirdi. O da işte bu<br/>müjdedir.<br/>
<i>“Allah’ın sözlerinde aslâ değişme yoktur.”</i> Allah’ın velileri hakkındaki vaadleri<br/>
değişmez. Çünkü O’nun vaadlerinden dönmesi asla söz konusu olamaz.<br/>
<i>et-Te’vîlâtü’n-Necmiyye’</i>de der ki: Allah’ın ezeli hükümleri değişmez. O dostuna<br/>
‘Veli ol’ der. Düşmanına da ‘Düşman ol’ der. Onlar da o yüce hikmet gereği O’nun<br/>istediği gibi olurlar. Bu bakımdan Allah’ın ne dostu ile ilgili kelimesi ne de düşmanı ile<br/>ilgili kelimesi için herhangi bir değişiklik söz konusu olmaz.<br/>
<i>“İşte bu”</i> müjde, akılların künhüne vâkıf olamayacağı <i>“büyük kurtuluşun</i><br/>
<i>kendisidir.”</i> Nasıl böyle olmasın ki hem dünya hem de ahiret mutluluğu ondadır.<br/>
Bilesin ki velilik iki kısımdır: Umumi velilik, hususi velilik. Birincisi şu âyet-i<br/>
kerimede de geçtiği üzere bütün müminlerin ortak vasfıdır: <b>“<i>Allah, mü’minlerin<br/>velisidir, onları karanlıklardan nura çıkarır</i></b><b>.”</b> (el-Bakara, 2/257) Hususi velilik ise<br/>sülûk ehlinin Allah’a ulaşanlarına has bir durumdur.<br/>
Velilik kulun Hak’ta fânî olması ve Hak’la bâkî olmasından ibarettir. Velilikte kevnî<br/>
kerametler şart değildir. Çünkü böyle kerametler müslüman olmayan milletlerde de<br/>görülmektedir. Ama ilâhî ilimler ve rabbanî mârifetler gibi kalbî kerametler şarttır.<br/>
Bu iki tür keramet, bir kişide aynı anda bulunabilir. Nitekim <b>Abdülkadir Geylani </b>ve<br/>
<b>Ebu Medyen Mağribî </b>de aynı anda bir arada bulunmuştur.<br/>
Harikulade olaylar konusunda doğululardan Abdülkadir gibisi, batılılardan da Ebu<br/>
Medyen gibisi gelmemiştir. Bu harikuladeliklerin yanı sıra sahip oldukları külli mârifet<br/>ve ilimleri de unutmamak gerekir. Mezkur kevnî ve kalbî kerametler birbirinden ayrılıp<br/>ikinci tür mevcut, birinci tür ise yok olabilir. Nitekim fena ehli kâmillerin çoğunun<br/>durumu bu şekildedir.<br/>
Su üzerinde yürümek, havada uçmak, kısa zamanda çok büyük mesafeler kat etmek ve<br/>
bunlara benzer kevnî kerametler ise Cenab-ı Hakk’ın hiç bilmedikleri bir anda yüzüstü<br/>bırakacağı zamana kadar kendilerine mühlet verdiği (istidrac ettiği) bir takım<br/>râhiplerden ve felsefecilerden de sâdır olmaktadır. Nitekim bu husus Bakara sûresinde<br/>geçmişti: <b>“<i>Bunlardan sonra yine kalpleriniz katılaştı, artık kalpleriniz taş gibi<br/>yahut daha da katıdır</i></b><b>...”</b> (el-Bakara, 2/74) âyetinin tefsîrinde geçti.<br/>
Nübüvvet ve risalet, saltanat gibi kulun kesbinin hiç rolünün olmadığı ilâhi tahsisten<br/>
ibârettir. Velilik ise vezirlik gibidir. Vezirlikte kul kesbinin rolü olduğu gibi velilik de<br/>kesb ile mümkün olabilir. Ama hakîkatte nebilik de velilik de ayn-ı sâbite için feyz-i<br/>akdesten hâsıl olan ve kesbî olmayan özel bir vergidir. Bu özel verginin şartları ve<br/>sebepleri bakımından peyderpey, yavaş yavaş ortaya çıkması, araya bir perde çekmekte<br/>
