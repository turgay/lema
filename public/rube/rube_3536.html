<a name=3537></a><img src="RuhulBeyan-3537_1.jpg"/><br/>
cinlerin şakîleri için de söz konusudur.<br/>
Bilesin ki din konusunda insanlar dörde ayrılır:<br/>1- Hem nefis, hem de rûhları itibariyle saâdet libâsı içinde olan saîdler. Bunlar<br/>
peygamber ve tâat ehlidir.<br/>
2- Şakavet libası içinde nefisleri itibariyle şakî olanlar. Bunlar küfründe ısrarcı<br/>
kâfirlerdir.<br/>
3- Nefisleri itibariyle şakî oldukları halde saâdet libâsı içinde olanlar. Bel‘am b.<br/>
Bâûrâ, Bersîsâ ve İblis gibi<br/>
4- Şakavet libâsı içinde olup nefisleri itibariyle saîd olanlar. Bilâl, Selman ve Suheyb<br/>
ilk zamanlarında bu gruba dahildi. Sonra Allah onlara hidâyet ve takvâ libâsını giydirdi.<br/>Bu bakımdan her şeyin esâsı, ezelî inâyet, ilâhî hidayet ve aslî saâdettir.<br/>
<i>İhyâ</i>’da der ki: “Vâsıl olmaya mâni olan sülûk etmemektir. Sülûke mâni olan ise<br/>
irâdesizliktir. İrâdeye mânî olan imânsızlıktır. İmansızlığın sebebi ise hidâyet<br/>olmamasıdır.”<br/>
<i>Ne mümkün sana yaklaşmak sebep ve illetler ile<br/>Ne mümkün ezel fazlı önceden geçmemişse</i><br/>
<i>et-Te’vîlâtü’n-Necmiyye</i>’de şöyle denilir: <i>“Rabbin dileseydi bütün insanları”</i><br/>
Hakk’ı aramak konusunda <i>“tek bir ümmet yapardı.”</i> Fakat <i>“onlar”</i> halk taleb<br/>konusunda <i>“ihtilâfa düşmeye devam edeceklerdir.”</i> Kimi insanlar dünyayı, kimi<br/>insanlar âhireti, kimileri de Hakk’ı aramaktadır. <i>“Ancak Rabb’inin merhamet ettikleri<br/>müstesnâdır.”</i> Allah, rahmetinin nûru sayesinde onları cismânî ve rûhânî tabiatlarının<br/>karanlığından rubûbiyyeti arama nûruna çıkarır. Böylece onlar ne dünyayı talep ederler<br/>ne de ukbâyı, aksine sadece Allah’ın cemâl ve celâlinin tâlibleri olurlar. <i>“Zaten onları<br/>bunun için yarattı.”</i> Yani Allah onları sadece kendisini taleb etmeleri için yarattı.<br/>Onlara güzel bir taleb istidâdı ikram etti. Böyle bir talebe muvaffak kılmak suretiyle<br/>onlara merhamet etti. Kendisini bulma faziletini bahşederek onları bütün âlemlerden<br/>üstün kıldı. <i>“Rabbinin”</i> ezeldeki: “<i>Bunlar cennetliktir, ama ben aldırmam; bunlar da<br/>cehennemliktir yine aldırmam.</i>” sözü ve: <i>“Andolsun ki cehennemi tümüyle cinlerle”<br/></i>yani İblis ve tâbileri gibi yoldan çıkmış, helâk olmayı istemiş rûhlarla <i>“ve insanlarla”<br/></i>durmadan kötülüğü emreden nefislerle <i>“dolduracağım!” “sözü yerini buldu.” </i>Onların<br/>hepsi Allah’tan ve O’nu taleb etmekten yüz çeviren cin ve insanlardandır.<br/>
<b>Molla Câmî</b> (k.s.) şöyle der:<br/>
<i>Sen ey her şeyin melekûtu elinde olan<br/>Ne mutlu tek sermaye olarak Sen’i seçenlere.<br/>Gönlümün Sen’den başka murâdı olmaması yeter<br/>Sen dilersen gönlümün murâdını ister ver, ister verme</i><br/>
