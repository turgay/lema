<a name=9695></a><img src="RuhulBeyan-9695_1.jpg"/><br/>
türetilmiştir. Arapçada “<b> </b><br/>
 <i>feresün akder yadau hâfira</i><br/>
<i>riclihî mevdıa hâfiri yedihî”</i> denir ki mânâsı “boynu kısa olan at arka ayaklarını ön<br/>ayaklarını bastığı yere basar” demektir. Yüce Allah’ın <i><b>“zengin olan durumuna göre<br/>fakir de durumuna göre vermelidir.”</b></i> (el-Bakara, 2/236) âyet-i kerîmesindeki<br/>“kaderuhu” kelimesi yâni kişinin durumuna uygun ve durumuna göre ayarlanmış<br/>demektir.<br/>
“<i>Allah’ın kendisine”</i> az bile olsa <i>“verdiği kadarından nafaka ödesin.”</i> Yâni fakir ve<br/>
zengin herkes kendi gücünün yettiği ve imkânının elverdiğinden nafaka ödesin, demektir.<br/>İster az, ister çok olsun <i>“Allah hiç<b> </b>kimseyi verdiği imkândan fazlasıyla yükümlü<br/>kılmaz.”</i> Çünkü <i><b>“Allah her şahsı ancak gücünün yettiği ölçüde mükellef kılar.”</b></i> (el-<br/>Bakara, 2/286)<br/>
Allah Teâlâ hiç kimseye ihsan ettiği maldan başka bir şeyi teklif buyurmaz, yâni kişiye<br/>
kaldıramayacağı yükü yüklemez.<b> </b>Yüce Allah bu gerçeği şimdi yapacak olduğu vaadinde<br/>de pekiştirmektedir. Çünkü o şöyle buyurmaktadır: <i>“Allah bir güçlükten</i> <i>sonra”</i> hemen<br/>veya ileride gelecek <i>“bir kolaylık yaratacaktır.</i>” Çünkü Arapça dilbilgisi kurallarına<br/>göre gelecek zaman ifâde eden “sin” harfi, belirli bir gelecek zamanı ifâde etmez, her<br/>geleceğe şümûlü vardır. Zira âhiret de olsa, her gelecek yakındır.<br/>
Eli dar olan kimse elinin genişleyeceği ve Allah Teâlâ’nın işlerini açacağı zamanı<br/>
beklesin. Çünkü beklemek ibâdettir.<br/>
Bu âyet-i kerîme eli dar olan kimsenin gönlünü hoş etmekte, gücünü yettiği ölçüde<br/>
harcamaya teşvik etmekte, aynı zamanda genel olarak o zamanki fakirlere değil, fakir<br/>olan eşlere bir vaadi ifâde etmektedir. Nitekim müfessir <b>Zemahşerî </b>de bu âyetin o<br/>zamanki fakirlerin tümü için, ya da fakir olan eşler için imkânları ölçüsünde harcayıp<br/>bundan geri kalmayacak olurlarsa kendilerine rızık kapılarının açılacağı hususunda bir<br/>vaad olduğunu belirtmiştir.<br/>
Fakîr (<b>Bursevî</b>)’nin kanaatine göre bu âyet-i kerîmedeki vaad, bundan daha da<br/>
ileriyedir. Çünkü Kur’an-ı Kerim herhangi bir zaman dönemiyle kısıtlanamaz. Âyetin,<br/>kayıtlanmayıp mutlak olarak zikredildiği yerde tefsir kabilinden sarfedilen söze iltifat<br/>olunamaz.<br/>
<b>Baklî</b>’ye göre âyetin tefsiri şu şekildedir: Rızık endişesi ve harcama hususundaki<br/>
göğüs darlığından sonra Allah Teâlâ ona bir göğüs genişliği, cömertlik, gönül huzuru ve<br/>Allah’tan râzı olma duygusu bahşedecektir. Yine Allah Teâlâ kendisine iştiyak duyanlar<br/>için gönüllerinde Hakk’ın tecellîsine mâni olan hicabın zorluğundan sonra bu perdenin<br/>açılmasının kolaylığını yaratacaktır.<br/>
<i>et-Te’vilâtü’n-necmiyye</i>’de denir ki: Durumu elverişli olan herkes kendi imkânına<br/>
göre harcama ile emrolunmuştur. Hak Teâlâ katından kendisine infak olunan ve kendisini<br/>gizleyen kişi o anda ruha infakta bulunur. Ruh o saatte sırra infak eder, sır o dakikada<br/>kalbe infak eder, kalb o anda nefse, nefis göğse, göğüs cisme infak eder. Kimin ilâhî<br/>feyizlerden olan rızkı daralmış bulunursa, kendi istidadına göre Allah’ın kendisine<br/>
