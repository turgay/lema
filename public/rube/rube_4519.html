<a name=4520></a><img src="RuhulBeyan-4520_1.jpg"/><br/>
<img src="RuhulBeyan-4520_2.jpg"/><br/>
<img src="RuhulBeyan-4520_3.jpg"/><br/>
sürece Allah mü’minlere azâb etmez. Cehennem onlara şöyle der: “Geç ey mü’min!<br/>Senin nûrun benim nârımı/ateşimi söndürdü.”<a href="RuhulBeyans.html#4522">[112]</a> Eğer bazı günahkarlar cehenneme<br/>girerse bu onların temizlenmeleri, hâlis olmaları içindir, ebedî kalmaları için değildir.<br/>
<i> </i><br/>
<b>60. Hani sana: “Rabbin, insanları çepeçevre kuşatmıştır.” demiştik. Sana</b><br/>
<b>gösterdiğimiz rüyayı ve Kur’an’da lânetlenen ağacı, ancak insanları sınamak için<br/>meydana getirdik. Biz onları korkuturuz da, bu onlara, büyük bir azgınlıktan başka<br/>bir şey sağlamaz.</b><br/>
“<i>Hani sana: “Rabbin, insanları çepeçevre kuşatmıştır.” demiştik</i>” Allah’ın insanları<br/>
ilim ve kudretçe kuşattığımızı ve insanların Allah’ın kabzasında/kudret elinde<br/>bulunduğunu vahyettiğimizi hatırla. İşine devam et ve hiçbir kimseden korkma!<br/>
Büyüklerden birisi şöyle demiştir: Ârifler nezdinde Allah’ın bütün varlıkları<br/>
çepeçevre kuşatması, O’nun mevcûdatın sûretleri ile tecellî etmesinden ibarettir. Allah<br/>Teâlâ, tüm isimlerinin ahadiyyeti/birliğiyle zât, hayat, ilim ve kudret gibi sıfatlarla<br/>varlıkların hepsine sirâyet edicidir. Allah Teâlâ’nın ihâta ve kuşatmasından maksad işte<br/>bu sirâyettir. Gökyüzündeki ve yeryüzündeki hiçbir zerre ondan uzak kalmaz. Ondan<br/>uzak kalan her şey ise yokluğa ulaşır. Bâzı kimseler bu ihâtanın kabın içinde olan şeyi,<br/>bütünün cüzlerini veya küllî olanın parçalarını kuşatması gibi olmadığını, aksine<br/>melzûmun (zorunlu olanın) lâzımını (kendisi için gerekli, lüzumlu olanı) kuşatması gibi<br/>olduğunu söylemişlerdir. Çünkü Allah Teâlâ’nın mutlak zâtına sonradan katılan<br/>taayyünât ancak O’nun vâsıta ile veya vâsıtasız, şartlı veya şartsız levâzımıdır<br/>(gerekleridir). Levâzımın çokluğu melzûmun birliğine zarar vermez ve onunla da<br/>çelişmez.<br/>
“<i>Sana gösterdiğimiz rüyâyı ve Kur’an’da lânetlenen ağacı, ancak insanları</i><br/>
<i>sınamak için meydana getirdik.</i>” Buradaki rü’ya ile kasdedilen Hz. Peygamber (s.a.)’in<br/>mi‘rac gecesi yeryüzünün ve gökyüzünün şaşırtıcı hallerini görmesidir. Bu tür şeylere<br/>rü’ya denilmesi ya rü’ya ile rü’yet/görme arasında bir fark olmamasındandır. Nitekim<br/><i>el-Kevâşî</i>’de rü’yanın uyku hâlinde de görme gibi uyanıkken de olacağı söylenir. Ya da<br/>mi’rac geceleyin kısa sürede tamamlandığı için sanki uyku/rüya gibi olduğu için rü’ya<br/>denilmiştir. Bir üçüncü ihtimal ise kâfirler mi‘rac hakkında “Belki de bir rü’yadır.”<br/>dedikleri için inkâr edenlerin sözüne atıfta bulunularak rü’ya denilmiştir.<br/>
<i>Sa’dî Çelebi Hâşiyesi</i>’nde şöyle denilir: “Bazen rü’yada görülmeye daha uygun olan<br/>
harikulade şeyler normal hayatta gerçekleştiği zaman teşbih ve istiâre yoluyla onlara<br/>rü’ya denilir.” Yâni, mi‘rac gecesi sana apaçık gösterdiğimiz rü’yayı -ki aslında o en alt<br/>seviyede basîrete sahip kimselerin bile doğruluğundan şüphe edemeyeceği gerçekten<br/>
