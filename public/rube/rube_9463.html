<a name=9464></a><img src="flower_sep.jpg"/><br/>
<img src="RuhulBeyan-9464_2.jpg"/><br/>
<img src="RuhulBeyan-9464_3.jpg"/><br/>
<i>et-Te’vilâtü’n-necmiyye</i>’de şöyle denilmiştir: Bu âyet-i kerime sonuna kadar Allah<br/>
Teâlâ’nın yüce zâtının birliğine ve sıfatlarının eşsizliğine ve her şeyde ezelî hikmetinin<br/>gereğine uygun olarak tasarruf ettiğine işâret etmektedir. O’nun yaratılmışlar için<br/>mümkün olan noksanlardan münezzeh ve beri olduğuna, mutlak varlığı gerçekleşmiş<br/>olması sebebiyle yok olma tehlikesinden emîn olmakla sıfatlandığına, her şeyi kendi<br/>mahiyetinde hıfzedip koruduğuna, dostlarını aziz kılıp düşmanlarını alçaltıp<br/>kahredeceğine, ululuk ve sonsuz büyüklüğünün görülen bütün varlıklara yansıdığına,<br/>mânâ itibariyle de sıfatlarında ve yüce zâtı konusunda şirk koştukları şeylerden son<br/>derece münezzeh bulunduğuna işâret etmektedir.<br/>
<b>Baklî</b> <i>Arâis</i> adlı eserde şöyle demiştir: Biz, onların gözle görülenlerle ve<br/>
düşüncelerle Allah’a koştukları şirklerden O’nu tesbih ve tenzih ederiz.<br/>
<i> </i><br/>
<b>24. O, yaratan, var eden, şekil veren Allah’tır. En güzel isimler O’nundur.</b><br/>
<b>Göklerde ve yerde olanlar O’nun şânını yüceltmektedirler. O, galiptir, hikmet<br/>sâhibidir.</b><br/>
<i>“O, Hâlık’tır; yaratandır.”</i> Yâni Allah Teâlâ, eşyayı ilâhî meşîetine/dilemesine uygun<br/>
ve hikmeti gereği takdir edendir. Her ne kadar halk/yaratma kelimesi tâyin etmek,<br/>düzeltmek sûretiyle îcad etmek ve yoktan var etmek anlamında yaygın ise de kelimenin<br/>asıl anlamı “takdir etmek”tir. Nitekim araplar şeklini, büyüklük ve küçüklüğünü tâyin<br/>edip düzelten kimse için <i>haleka’n-n’âle</i> “nâlini takdir etti” derler. Bu takdir etme, ister<br/>insan ve benzerlerinin menîden yaratılması gibi bir maddeden takdir edilsin, isterse<br/>göklerin ve yerin yaratılması gibi madde dışında yoktan var edilmesi gibi olsun,<br/>müsavidir.<br/>
Herşeyi yoktan var eden Hâlık Teâlâ’nın kulu/Abdü’l-Hâlık olduğunu bilen kimse,<br/>
eşyayı Cenab-ı Hakk’ın murâdına uygun olarak takdir eder. Çünkü Cenab-ı Hak ona halk<br/>ve takdir sıfatlarıyla tecellî etmiştir.<br/>
Bu yüce ismin hassası, gecenin bir saatinde veya daha fazla O’nu zikretmektir. Bu<br/>
sebeple de bu yüce ismi zikredenin kalbi ve yüzü aydınlanır.<br/>
<i>el-Erbeîn el-İdrisiyye</i>’de şöyle geçer: O, yerdekilerin ve göktekilerin yaratıcısı,<br/>
takdir edicisidir. Her şeyin dönüşü O’nadır.<br/>
<b>Sühreverdi </b>şöyle demiştir: Bir daha elde edilmesi ümidsiz olan yitik eşyanın<br/>
bulunması için bu yüce isim beş bin defa okunur.<br/>
<i>“O, Bâri’dir; var edendir.”</i> Eşyayı birbirine ters düşmekten uzak olarak icad edendir.<br/>
<i>Ber’</i> kelimesi yarattığı şeyleri, kâmil bir sebep ve sonsuz bir hikmete göre, takdirin<br/>gerektirdiklerinden ne eksik, ne az, ne de fazla olarak var etmektir.<br/>
Bu ismin sâhibi Yüce Allah’ın kulu/Abdü’l-Bâri olduğunu bilen, ameli eksiklik,<br/>
