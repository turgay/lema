<a name=10613></a><img src="RuhulBeyan-10613_1.jpg"/><br/>
kurallarını öğrendiği gibi, sanat sâhiplerinin sanatlarındaki incelikleri de biliyordu.<br/>
<i>“Şüphesiz Allah açığı da bilir, gizleneni de”</i> Bu ifâde yukarda geçen hükmün<br/>
sebebini bildirme cümlesidir. Burada geçen “açık” ve “gizli” ifâdeleri söz, amel<br/>kabilinden her türlü açık ve gizli fiillere şâmildir. Gizleme ise insanların gönüllerindeki<br/>niyetlerine kadar hepsini içine alır. Bir başka ifâdeyle âyette şöyle denmiş oluyor: O<br/>açığa vurulan ve gizlenen bütün ne varsa hepsini bilir. Bunların arasında Allah’ın sana<br/>vahyettiği, unutulmasını dilediği için unutulan, kalmasını dilediği ve bu yüzden<br/>mushaflarda korunan ne varsa hepsi dâhildir. Bu her iki grup âyet de sizin dininizin<br/>maslahatına dâirdir.<br/>
<b>8. Seni en kolaya muvaffak kılacağız.<br/></b>Bu âyet, yukarda geçen “seni okutacağız” âyeti üzerine mâtuftur. Âyet-i kerimede yer<br/>
alan “el-yüsrâ” fu’lâ ölçüsünde bir kelime olup suhûlet ve kolaylık anlamına gelen “el-<br/>yüsr” kelimesinden türemiştir. Burada “kolaylaştıracağız” anlamına gelen fiile bir de<br/>başarılı kılmak anlamı yüklenmiştir. Bundan dolayı tercümede “kolaya muvaffak<br/>kılacağız” şeklinde bir ifâde kullandık. böyle bir anlam yüklendiği için bu fiil, normal<br/>kullanımında olduğu gibi değil de lamsız olarak geçişli yapılmıştır. Yoksa normal<br/>kullanımı olsaydı fiil böyle ifâde edilmeyecekti. Çünkü arapçada bu fiilin kullanımında<br/>filanca fiil, filanca kişiye kolay kılındı, şeklinde kullanılır. Yoksa filanca filan fiile<br/>kolaylaştırıldı denmez. Bir başka ifâdeyle kolaylaştırılan fiildir yoksa âyette<br/>kullanıldığı gibi şahış değildir. Çünkü âyette biz seni kolaylığa kolaylaştıracağız,<br/>deniyor yoksa kolaylığı sana kolaylaştıracağız denmiyor.<br/>
Burada biz anlamına gelen “nûn-i azamet” getirilmesi bu başarıyı nasip edecek olan<br/>
Allah’ın azametinin nasip edilen nesnenin de azametine işâret etsin diyedir.<br/>
<i>el-İrşad</i>’da ifâde edildiğine göre <i><b>“işimi bana kolaylaştır”</b></i> (Taha, 20/26) âyet-i<br/>
kerimesinde olduğu gibi genelde ve yaygın olarak iş bir kimseye kolaylaştırıldı,<br/>şeklinde kullanıldığı halde burada Peygamber (s.a.) Efendimiz’in işe kolaylaştırılması<br/>ifâdesinin kullanılması bir gerçeğe işâret etmek içindir. Bu işâret Peygamber (s.a.)<br/>Efendimiz’in kolaylığı ne kadar güçlü bir biçimde yakalamış olduğu ve bunda tasarruf<br/>noktasında ne kadar bir güç elde etmiş olduğuna işâret etmektedir. Peygamber<br/>Efendimiz’e verilen bu tasarruf gücü o dereceye varmış ki âdetâ bu durum onun<br/>şahsiyetine kök salmış bir meleke hâlini almıştır ve âdetâ Peygamber Efendimiz (s.a.)<br/>bu meleke ve kuvvet üzerine yaratılmıştır. Nitekim Peygamberimiz (s.a.) bir<br/>hadislerinde şöyle buyururlar: <i>“Amel ediniz herkes ne için yaratılmışsa ona muvaffak<br/>kılınacaktır.”</i> <a href="RuhulBeyans.html#10618">[80] </a>Şimdi âyetin mânâsına dönebiliriz. Âyette şöyle deniyor: Biz seni<br/>kolay yola sürekli muvaffak kılacağız. Bu yol dinin her babında ilim ve tâlim ile<br/>hidâyete girme açısından en kolay ve en basit yoldur. Bu kavramın içerisine vahyi<br/>kolayca alma ve onun içerisinde yer alan müsamahakar şer’i ahkamı kavrama ve<br/>
