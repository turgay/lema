<a name=6438></a><img src="flower_sep.jpg"/><br/>
Mûsâ (a.s.)’ın kavminden bazılarının sûretini değiştirip maymunlara, Îsâ (a.s.)’ın<br/>
kavminden bazılarının sûretini değiştirip domuzlara çevirdi. Kıbtîlerin suyunu ve<br/>mallarını değiştirip onları kana ve taşa çevirdi. <b>Ümeyye b. Ebi’s-Salt</b>’in ilmini<br/>değiştirdi. O Arabların hatiplerindendi. Bir gün uyurken bir kuş geldi ve gagasını onun<br/>ağzına soktu. Uyandığında bütün bildiklerini unuttu. Anne-babaya karşı gelmesi<br/>sebebiyle bir adamın lisânını değiştirdi. Annesi onu çağırdı da ona cevap veremedi ve<br/>dilsiz oldu. İki yüz yirmi yıl Allah Teâlâ’ya ibâdet ettikten sonra içki içmesi ve zinâ<br/>etmesi sebebiyle <b>Bersîsâ</b>’nın îmânını değiştirdi. Bunlardan başka da bunun birçok<br/>örnekleri vardır.<br/>
<b>Ka‘bu’l-ahbâr</b> şöyle demiştir: “Allah Teâlâ Âdem (a.s.)’ı cennetten indirdiği zaman<br/>
ona Mîkâil (a.s.) bir miktar buğday tanesi getirdi ve: “Bu senin ve çocuklarının rızkıdır.<br/>Kalk, toprağı kaz ve tohumları ek.” dedi. Buğday taneleri Âdem (a.s.) devrinden İdris<br/>(a.s.) zamanına kadar deve kuşu yumurtası kadardı. İnsanlar inkâra düşünce tavuk<br/>yumurtası kadar, sonra güvercin yumurtası kadar, sonra da fındık kadar olup küçüldü.<br/>Uzeyr (a.s.) zamanında nohut kadardı.”<br/>
Sahih hadislerde sâbit olmuştur ki bir toplumda hayâsızlığın/fuhşun ortaya çıkması ve<br/>
açıkça yapılması, vebânın ve hastalıkların yayılmasına sebep olur. Ölçü ve tartının<br/>eksik yapılması kıtlık, geçim sıkıntısı ve sultanın zulmune sebep olur. Zekâtı vermemek,<br/>yağmurun kesilmesine sebep olur. Eğer hayvanlar olmasaydı, böyle kimselere asla<br/>yağmur ihsan edilmezdi. Allah ve Rasûlü’ne verilen sözden dönmek düşmanın<br/>tasallutuna ve insanların mallarının ellerinden alınmasına sebep olur. İmamların/devlet<br/>başkanlarının Allâh’ın kitabıyla hükmetmemeleri, insanlar arasında kılıçların<br/>çekilmesine ve savaşa sebep olur. Fâiz yemek depreme ve yere batmaya sebep olur.<br/>Bazı insanların zararı herkese sirâyet eder. Bu yüzden “Kim bir günah işlerse insanlar,<br/>hayvanlar, vahşi hayvanlar, kuşlar ve zerreleriyle bütün mahlûkat kıyâmet günü onun<br/>hasımları olacaktır.” denilir. Şu halde tevbe, itâat ve ıslah ile Allah Teâlâ’ya dönmek<br/>gerekir. Çünkü başarı ve kurtuluş bundadır.<br/>
<b>Zünnûn Mısrî</b> (k.s.) der ki: “Ayaklarından birisi ibâdethânesinin dışında olan ve o<br/>
ayağından irin akan bir adam gördüm. Ona bunun sebebini sordum. Şöyle cevap verdi:<br/>“Beni bir kadın ziyaret etti ve ibâdethânemin yanında uyudu. Nefsim beni onun üzerine<br/>atlayıp fücûra dalmaya zorladı. Ayaklarımdan birisi diğerinin aksine günaha girmemem<br/>için bana yardım etti. İşte ben bana yardım etmeyen o ayağın asla benimle beraber<br/>olmaması için yemin ettim.” İşte tevbe ve pişmanlığın hakikati budur. Allah Teâlâ’dan<br/>af, âfiyet ve selâmet niyaz ederiz.<br/>
<i>Allâh’a gerçekten tevbe ettim;<br/>Canım bedenden çıkana dek tevbemi bozmam.</i><br/>
<i>Mesnevî</i>’de Nasûh’un lisanından naklen böyle geçmektedir.<br/>
