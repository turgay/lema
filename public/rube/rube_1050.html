<a name=1051></a><img src="flower_sep.jpg"/><br/>
<img src="RuhulBeyan-1051_2.jpg"/><br/>
<img src="RuhulBeyan-1051_3.jpg"/><br/>
<img src="RuhulBeyan-1051_4.jpg"/><br/>
Efendimiz de: <i>“Mescid-i Haram’dır. Sonra da Beyt-i Makdis kurulmuştur.” </i>diyerek<br/>cevap verdi. İkisi arasında ne kadar zaman vardır? diye sorulunca da: <i>“Kırk sene”<br/></i>demiştir.<a href="RuhulBeyans.html#1055">[68]</a><br/>
Rivâyet edilir ki: Allah Teâlâ, Arş’ın altında bir beyt yaratmış -ki bunun adı Beyt-i<br/>
Ma’mûr’dur- ve meleklere bu evi tavâf etmelerini emretmişti. Sonra, yeryüzündeki<br/>meleklere de Beyt-i Ma’mûr’un benzeri bir ev inşâ etmelerini emretti. İnşâ edince,<br/>Allah Teâlâ, yeryüzündeki herkese, göktekiler Beyt-i Ma’mûr’u nasıl tavâf ediyorsa,<br/>kendilerinin de bu evi öylece tavâf etmelerini emretti.<br/>
Rivâyete göre; melekler, bu evi Âdem’in yaratılmasından iki bin sene önce inşâ<br/>
ettiler. Âdem yeryüzüne indirilince melekler Âdem’e: “Bu evi tavâf et. Biz senden<br/>önceki iki bin senelik süre zarfında bunu tavâf ettik” dediler. Âdem ve Âdem’den<br/>sonrakiler tâ Nûh (a.s.) zamânına kadar Kâbe’yi tavâf ettiler. Allah, Tûfanı murad<br/>edince bu ev dördüncü semâya nakledildi. İşte bu ev, gök meleklerinin tavâf ettiği;<br/>Kâbe’nin tam üstündeki Beyt-i Ma’mûr’dur.<br/>
<b>İbn Abbas </b>(r.a.)’tan mervîdir ki: Âdem’in yeryüzünde ilk kurduğu ev bu evdir.<br/>Bu rivâyetlere göre Kâbe inşasının İbrâhîm’e nisbet edilmesi, İbrâhîm Kâbe’yi ilk<br/>
inşâ ettiği için değil, bilakis temellerini yükseltip kaybolan mahallini ortaya çıkardığı<br/>içindir. Bilindiği gibi, Kâbe’nin yeri Tûfan sebebiyle belirsizleşmiş; Allah, Cibrîl’i<br/>İbrâhîm (a.s.)’a gönderip, Kâbe’nin yerini göstererek onu inşâ etmesini emredinceye<br/>kadar gizli kalmıştır. Kâbe’nin inşâ edilmesini emreden Allah Teâlâ, bu emri tebliğ edip<br/>yerini gösteren Cibrîl, binâ eden İbrâhîm (a.s.), bu inşaatta yardım ve çıraklık eden de<br/>İsmâîl (a.s.) olduğu için, yeryüzünde Kâbe’den daha şerefli bir binâ olmadığı<br/>söylenmiştir.<br/>
<i>“Mübârek ve âlemlere hidâyet kaynağı olan evdir.”</i> Yani bu ev hacceden, umre<br/>
yapan, Kâbe’de îtikâfa giren ve Kâbe’yi tavâf edenler için hâsıl olan büyük sevaptan ve<br/>günahların bağışlanmasından dolayı, hayrı ve yararı çok olan Mekke’deki evdir.<br/>
Âlemlere hidâyet oluşu ise; bu evin, herkesin kıblesi ve ibâdetgâhı olması<br/>
sebebiyledir. Ayrıca bu evde Cenâb-ı Hakk’ın yüce kudretine ve sonsuz hikmetine<br/>delâlet eden hayretâmiz âyetler vardır.<br/>
<b>97. Orada apaçık nişâneler, <i>(ayrıca) </i></b><b>İbrâhîm’in makamı vardır. Oraya giren</b><br/>
<b>emniyette olur. Yoluna gücü yetenlerin o evi haccetmesi, Allah’ın insanlar üzerinde<br/>bir hakkıdır. Kim inkâr ederse bilmelidir ki, Allah bütün âlemlerden müstağnîdir.</b><br/>
