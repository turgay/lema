<a name=2906></a><img src="RuhulBeyan-2906_1.jpg"/><br/>
kalan müslümana ve zimmîye, mescid ve köprü inşâsına, ölünün tekfini ve borcunun<br/>ödenmesi gibi yerlere sarfetmek de câiz olur. Çünkü nafile sadakada temlik şartı<br/>bulunmamaktadır.<br/>
Farz olan zekatın bu yerlere sarfedilmesi isteniyorsa, zekat önce bir fakire verilir ve<br/>
ona aldığı zekatı bu yerlere sarfetmesi tavsiye edilir. Böylece hem zekat veren kişi hem<br/>de fakir sevaba nâil olur.<br/>
Bir fakir aldığı zekat malından hayatta olan bir kişinin borcunu ödese eğer bu zekatı<br/>
verenin emriyle olursa câizdir. Çünkü bu durumda zekatı veren kişi zekatını borçlu<br/>kişiye vermiş gibi olur. Zekatı alan da zekatı alma konusunda borçluya vekil olmuş<br/>sayılır. Zekatı verenin emriyle olmazsa zekatını veren kişi teberruda bulunan bir kişi<br/>durumuna düşer. Bu câiz değildir. Çünkü bir kimse malının zekatından teberruda<br/>bulunamaz.<br/>
Deliye ve henüz bülûğa ermemiş sabîye (gayr-i mürahik) zekat verilmez. Ancak baba<br/>
ve vasî gibi onlar adına alması câiz olanlar alabilirler. Bülûğa yaklaşmış ve zekat<br/>aldığını anlayan çocuğa ise verilebilir. <i>el-Muhît</i> adlı eserde bu şekilde zikedilmiştir.<br/>
<i>Mecmeu‘l-fetâvâ</i>’da şöyle denir: Beytü’l-mâlde (devlet hazinesi) bulunan gelirler<br/>
dört kısımdır:<br/>
<i>Birincisi</i>: Zekatlar ve zekatlara bağlı olan gelirler. Bu gelirler, Allah Teâlâ’nın<br/>
<i>“Zekatlar fakirlere, miskinlere... mahsustur”</i> âyetinde zikrettiği yerlere verilir.<br/>
<i>İkincisi</i>: Ganîmetlerdir. Bunlar yetimlere, miskinlere ve yolculara verilir.<br/><i>Üçüncüsü</i>: Cizye ve harac gelirleridir. Bunlar da düşmanın saldırabileceği noktaları<br/>
güvenlik altına alma, düşmanla savaş, ordunun erzakı, silahı ve savaş için gerekli<br/>hayvanları bulundurma gibi İslâm yurdunun ve müslümanların menfaatine olan yerlere<br/>harcanır. Bunların dışında yol güvenliğini sağlamak, köprü onarımı, su kanalı açma,<br/>vâli, kadı, imam, müezzin, kurra, zabıta görevlisi, müftü ve muallimlerin maaşlarının<br/>ödenmesi gibi hususlara harcanır.<br/>
<i>Dördüncüsü</i>: Vârissiz olarak ölen ölünün terekesinden veya başka vârisi olmadığında<br/>
koca ya da karının miras payından arta kalandan elde edilen gelirler. Bunlar da fakir<br/>olan hastaların nafaka, ilaç ve tedavi giderleri ile çalışıp mal kazanmaktan âciz<br/>olanların nafakalarına sarfedilir.”<br/>
Âyetin işârî yorumu şöyledir: “<i>sadakalar</i>”, Allah’ın (verdiği) sadakalara işarettir.<br/>
Nitekim Peygamber Efendimiz (a.s.) şöyle buyurmuştur: “<i>Hiçbir gün, gece ve saat<br/>yoktur ki bu vakitlerde Allah, kullarından dilediklerine mutlaka tasaddukta<br/>bulunuyor olmasın.</i>”<a href="RuhulBeyans.html#2908">[182]</a><br/>
<i>“Fakirler”</i>, Allah ile ganî (zengin) olan, Allah’ın dışındakilerden fânî olup yalnızca<br/>
O’nunla bâkî olan kimselerdir. Peygamber Efendimiz (a.s.)’ın şu sözünde dile getirilen<br/>hakîkat <br/>
budur: <br/>
“<i>Sabırlı </i><br/>
<i>fakirler, </i><br/>
<i>kıyamet </i><br/>
<i>gününde </i><br/>
<i>Allah’ın </i><br/>
<i>meclisinde</i><br/>
<i>bulunacaklardır</i>.”<a href="RuhulBeyans.html#2908">[183]</a><br/>
