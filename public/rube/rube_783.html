<a name=784></a><img src="flower_sep.jpg"/><br/>
<img src="RuhulBeyan-784_2.jpg"/><br/>
<img src="RuhulBeyan-784_3.jpg"/><br/>
<img src="RuhulBeyan-784_4.jpg"/><br/>
sarsılmaktan ve korkup kaçmaktan bizleri koru. Kâfirleri kahr ü perişan etmek sûretiyle<br/>bize yardım et!”<br/>
Bu duâda onlar güzel ve belîğ bir tertîbe riâyet etmişlerdir: Önce her işin başı olan<br/>
sabrın gönüllerine akıtılmasını istemişler, sonra üzerinde durdukları ayaklarının sağlam<br/>tutulmasını dilemişler ve nihâyet son olarak düşmana karşı zafer ve yardım talebinde<br/>bulunmuşlardır.<br/>
<i> </i><br/>
<i> </i><br/>
<b>251. Sonunda Allah’ın izniyle onları yendiler. Dâvud da Câlût’u öldürdü. Allah</b><br/>
<b>ona <i>(Dâvud’a) </i></b><b>hükümdarlık ve hikmet verdi, dilediği ilimlerden ona öğretti. Eğer<br/>Allah’ın insanlardan bir kısmının kötülüğünü diğerleriyle savması olmasaydı elbette<br/>yeryüzü altüst olurdu. Lâkin Allah, bütün insanlığa karşı lütuf ve kerem sahibidir.</b><br/>
Hâk Teâla hazretleri, Tâlût ve askerlerinin duâsını kabûl etti de onlar, Câlût ve<br/>
ordusunu hezîmete uğrattılar. Dâvud da Câlût’u öldürdü. Câlût, Amlîk b. Âd<br/>oğullarından güçlü ve kuvvetli bir kimse olup zamanında Amâlika halkının reis ve<br/>hükümdarı idi. Tek başına orduları bozup hezîmete uğratırdı. Onun, üç yüz rıtıl<br/>(yaklaşık 122 kg.) demirden yapılmış bir miğferi vardı. Boyunun uzunluğu kadar gölgesi<br/>bir mil (1848 m.) idi.<br/>
Dâvud (a.s.)’ın babası Eyşâ da, Tâlût ile beraber ırmağı geçenler arasında idi.<br/>
Yanında yedi oğlu bulunmaktaydı. Bunların en küçüğü Dâvud olup koyun güderdi.<br/>Ordunun peygamberi olan İşmûîl’e, Câlût’u öldürecek olanın Eyşâ oğlu Dâvud olacağı<br/>vahyedildi. İşmûîl, Dâvud’un, yanına getirilmesini talep etti ve getirildi. Ona dedi ki:<br/>“Şüphesiz Allah, Câlût’un senin elinle öldürülmesini murad buyurmuştur. Bu sebeple<br/>savaşmak üzere bizimle beraber gel.”<br/>
Dâvud, onlarla beraber çıktı. Yolda bir taşa rastladı. Taş ona: “Ey Dâvud, beni yanına<br/>
al ve taşı. Çünkü ben, Hârûn (a.s.)’ın benimle falan hükümdarı öldürdüğü taşım.” diye<br/>seslendi. Dâvud onu heybesine koyup yürüdü. Sonra başka bir taşa rastladı. Taş ona:<br/>“Beni yanına al. Çünkü ben, Hz. Mûsâ’nın kendisiyle falan falan kimseleri öldürdüğü<br/>taşım.” diye nidâ etti. Dâvud (a.s.) bu taşı da heybesine koyup yola devam etti. Sonra<br/>bir taş daha ona: “Beni yanına al. Çünkü Câlût’u benimle öldüreceksin.” dedi. Onu da<br/>heybesine koydu.<br/>
Ok, taş vesâir şeyler atıp öldürmek Dâvud’un âdetinden idi. Kurt, aslan ve pars gibi<br/>
herhangi bir canlıya attığı taş muhakkak isâbet ile onu helâk ederdi. Her iki ordu, saflar<br/>halinde dizilince Câlût, kendisiyle savaşması için müslümanlardan birini mübârezeye<br/>davet etti. Kimse çıkmayınca şöyle dedi: “Ey İsrâîloğulları, eğer siz hak üzere olsa<br/>
