<a name=4428></a><img src="RuhulBeyan-4428_1.jpg"/><br/>
<img src="RuhulBeyan-4428_2.jpg"/><br/>
<img src="RuhulBeyan-4428_3.jpg"/><br/>
<b>8. Belki Rabbiniz size merhamet eder; fakat siz eğer yine <i>(fesadcılığa)</i></b><br/>
<b>dönerseniz, biz de sizi yine cezalandırırız. Biz cehennemi kâfirler için bir hapishane<br/>yaptık.</b><br/>
Ey İsrâiloğulları, bundan sonra “<i>Belki Rabbiniz size merhamet eder;”</i> tekrar sizi<br/>
nimetlendirir. Yâni ikinci defadan sonra başka bir tevbe daha ederseniz ve günahlardan<br/>kaçınırsanız demektir. Onlar tevbe ettiler ve Allah onlara merhamet etti.<i> “fakat siz eğer<br/>yine</i>” üçüncü defa günahlara “<i>dönerseniz.</i>”<br/>
<b>Müftî Sa‘dî</b> der ki: <i>el-Keşşâf</i>’ta da zikredildiği üzere burada evlâ olan ikinci defa<br/>
günahlara dönmeleridir. Çünkü onlar iki defa dönmüşlerdir. Birincisi dönüş değil<br/>başlangıç idi. Ancak bunların ilki, onların Kıptîlerin esâreti altında kalmaları olduğu<br/>söylenirse o başka.<br/>
“<i>Biz de sizi yine cezalandırırız.</i>” Biz de sizi cezalandırmaya döneriz. Onlar<br/>
bozgunculuğa tekrar döndüler. Allah da onlara kisrâları musallat kılmak sûretiyle<br/>azâbını tekrar gönderdi. Kisrâlar onlara haraç ve benzeri şeyleri koyarak zulmettiler. Ya<br/>da onlar Muhammed (a.s.)’ı yalanlayıp O’nu öldürmeye teşebbüs ederek tekrar fesada<br/>döndüler. Allah da Hz. Peygamber (s.a.)’i onlara musallat kıldı. Rasûlullah (s.a.)<br/>Kureyza’yı öldürdü, Nadiroğulları’nı sürdü, geriye kalanları da cizyeye bağladı. Onlar<br/>zelil bir halde kıyâmete kadar mü’minlerin elinden azâb görerek cizye verirler.<br/>
<i>et-Te’vîlâtü’n-Necmiyye</i>’de der ki: “<i>Siz</i>” cehâlete “<i>dönerseniz, biz de</i>” adâlete, hatta<br/>
fazl u ihsana “<i>döneriz</i>.”<br/>
<i>Mesnevî</i>’de der ki:<br/>
<i>Kötülükte bulundun mu kork, emin olma,<br/>Çünkü yaptığın kötülük bir tohumdur, Allah, onu mutlaka bitirir!<br/>Birkaç kere, belki yaptığına pişman olur,<br/>Utanırsın diye örter, gizler.<br/>Lütfunu meydana çıkarmak için defalarca örter de<br/>Sonradan adâletini göstermek için cezalandırır;<br/>Bu sûretle bu iki sıfatının da meydana çıkmasını,<br/>Lütfunun müjdeci, kahrının da korkutucu olmasını diler.</i><br/>
“<i>Biz cehennemi kâfirler için bir hapishane yaptık.</i>” ebediyyen çıkamayacakları,<br/>
mahsur kalacakları bir hapishane ve zindan yaptık.<br/>
Bilesin ki cehennem yaratılan mahlûkâtın en büyüklerindendir ve âhirette Allah’ın<br/>
hapishanesidir. Oraya Yaradan’ı inkâr edenler, müşrikler, kâfirler, münâfıklar ve<br/>
