<a name=4719></a>etmiştir. Çünkü iyiliği bezletmek şükretmek demektir.<br/>
<b>Hâfız</b> der ki:<br/>
<i>Ey kerâmet ve ihsan sâhibi selâmetin şükrânesi olarak<br/>Fakir ve muhtaç dervişi görüp gözet</i><br/>
<b>Katâde</b> der ki: Bir kimse ilimle yetinseydi, Allah ile münâcatta bulunan Mûsâ (a.s.)<br/>
yetinirdi. Fakat o: “…<i>sana tâbi olayım mı?</i>” dedi.<br/>
<b>Zeccâc</b> da şöyle der: “Peygamberlerin büyüklerinden olmasına rağmen Mûsâ (a.s.)’ın<br/>
ilim talebi ve bunun için yolculuğu sırasında katlandığı bu meşakkatler gösteriyor ki, bir<br/>kimse tahsilde nihâyete varsa bile ilim talebini reddetmemesi gerekir.” Bundan dolayı<br/>Rasûlullah (s.a.) “<i>Beşikten mezara kadar ilim taleb edin.</i>”<a href="RuhulBeyans.html#4725">[207] </a>buyurmuştur.<br/>
<i>Mesnevî</i>’de şöyle der:<br/>
<i>İlim, Süleyman mülkünün hâtemidir;<br/>Bütün âlem ceseddir, ilim ise candır.</i><br/>
Âlimler derler ki: Mûsâ (a.s.)’ın şerîat sâhibi bir peygamber olmasına rağmen,<br/>
şerîatının ahkâmı ile ilgili olmayan konularda başka bir peygamberden ilim öğrenmesi<br/>onun peygamberliğine ve şeriat sâhibi oluşuna ters düşmez. Âyette buna delâlet yoktur.<br/>
Şeyhim ve senedim (Allah rûhunu rahat ettirsin) der ki: “Mûsâ (a.s.)’ın Hızır<br/>
(a.s.)’dan ilim öğrenmesi ve onunla terbiyesi, daha kâmil birinin kâmil bir kimseden<br/>öğrenmesi ve terbiyesi kabîlindedir. Çünkü Allah Teâla, daha kâmil birine gizli tuttuğu<br/>bazı sırları, kâmil bir kimseye muttalî kılmış olabilir. Yine gizli tuttuğu bu sırlara daha<br/>kâmil birine muttalî kılmak istese; ya bazen bizzat kendisi muttalî kılar, bazen de<br/>mertebece onun altında kemâl ehli biri vâsıtasıyla muttalî kılar. Bu durumda kemâl ehli<br/>kimsenin vâsıta oluşu, onun ilim öğrettiği daha kâmil kimsenin fevkınde olmasını<br/>gerektirmez. Burada kâmil kimse mutlak bir kemâl sâhibi, daha kâmil olan da kendi<br/>mertebesinde mutlak kemâl sâhibidir. Üstünlük elbette ki daha kâmil olandadır. Bu<br/>konuda, bazı dalâlet ehlinin sarfettikleri yanlış sözlere kulak asma. Hızır (a.s.)’ın Mûsâ<br/>(a.s.)’a: “Yâ Mûsâ! Sen, Allah’ın sana öğrettiği bir ilim üzeresin. Ben de Allah’ın bana<br/>öğrettiği bir ilim üzereyim.” sözüne gelince; bu, yetiştikleri hallere ve şartlara göre<br/>aralarında mûteber bir ayırıma binâendir. Aksi halde ilm-i zâhir ve ilm-i bâtın her<br/>ikisinin yaratılışında da mevcuddur.”<br/>
Buradan, daha önce geçen Allah Teâlâ’nın Mûsâ (a.s.)’a hitâben: “İki denizin<br/>
birleştiği yerde benim senden daha âlim bir kulum var.” sözünün ne anlama geldiği de<br/>anlaşılmış oldu. Çünkü orada kastedilen, diğer ilimlerde değil de özel bir ilimde Hızır<br/>(a.s.)’ın daha âlim olduğunun isbâtıdır. Nitekim Peygamberimiz (s.a.) ittifakla, mutlak<br/>olarak mahlûkâtın en âlimi ve en üstünü olmasına rağmen: “<i>Siz dünyâ işlerinizi benden<br/>daha iyi bilirsiniz.</i><a href="RuhulBeyans.html#4725">”[208] </a>buyurmuştur.<br/>
