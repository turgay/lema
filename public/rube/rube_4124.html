<a name=4125></a><img src="RuhulBeyan-4125_1.jpg"/><br/>
<i>olacaktır.”</i> Yâni, son ferdine varıncaya kadar kökleri kurutulasıya helâk edileceklerdir.<br/><i>‘Sabaha çıkarlarken’</i> ifâdesi, bir başka yerdeki <i><b>‘onlara vaad edilen helâk vakti,<br/>sabahtır’</b></i> (Hûd, 11/81) âyetinde olduğu gibi onların ne zaman helâk edileceklerini<br/>belirtmektedir. Hülâsa, biz ona onların tamamının sabahleyin helâk edileceğini<br/>vahyettik. Öyle de oldu. Bu âyetlerde şu hususlara işâret vardır:<br/>
1- Neseb, akrabalık ve arkadaşlığa değil faydalı ilme ve sâlih amele îtibâr edilir.<br/>
Gördüğünüz gibi Allah, Lût (a.s.)’ın karısını istisnâ edip onu da helâk olacaklar arasına<br/>kattı. Tıpkı Nûh (a.s.) ile oğlu Ken’ân arasındaki babalık-evlâdlık ilişkisinin fayda<br/>vermemesi gibi Lût (a.s.) ile karısı arasındaki zevciyyet yakınlığı da karısına fayda<br/>vermedi. Şu sözü söyleyen ne güzel söylemiş!:<br/>
<i>Hz. Lût’un eşi, kötülerle yoldaş oldu,<br/>Nübüvvet hânedânını kaybetti, küfre yandaş oldu.<br/></i>Çünkü, bu kadın Lût (a.s.)’la sîreten (yaşayış olarak) değil, sûreten berâber olmuştur.<br/>
Kâfirlerle ise hem sûreten hem de sîreten berâber olmuştur. Sûret kendisine bir fayda<br/>sağlamamıştır.<br/>
<i>İnsan sûretli maymun sîretliler çoktur<br/>Yaratılışta Âdem, ahlâk ve keremde noksandırlar<br/></i>2- Yakîn, mü’minlerin sıfatlarından olduğu gibi şüphe de kâfirlerin sıfatlarındandır.<br/>
<i>Mesnevî</i>’de şöyle denilir:<br/>
<i>Şüphe kuşu düşe kalka uçar,<br/>Tek kanatla ümid yuvasına.<br/>Zandan kurtuldu da bilgi sâhibi oldu mu,<br/>İki kanatlı kesilir, kanatlarını açar.<br/></i>3- Hak yolunun yolcusunun Allah’tan başka hiçbir şeye iltifât etmemesi gerekir. Çünkü<br/>
en yüce istek ve en büyük hedef O’dur. Aksine O’nun emrettiği yöne, yâni hakîkat<br/>âlemine gitmelidir. Görmez misin ki Nebî (s.a.) mîrac gecesi sağına soluna dönüp<br/>bakmadı. Önce ilâhî sıfatlar âlemi demek olan “kâbe kavseyn” makamına, sonra da zât<br/>âlemi demek olan “ev-ednâ” makamına yöneldi. Hiçbir mâni ona ayak bağı olmadı. İşte<br/>bir beldeden diğerine ve bir makamdan diğerine hicret eden yüksek himmet sâhiplerinin<br/>durumu da böyledir. <b>Molla</b> <b>Câmî </b>(k.s.) şöyle der:<br/>
<i>Aşkın nişânını sorarsan, her nişandan kesil<br/>Çünkü nişâna esir olan nişansız olana ulaşamaz<br/></i>Allah Teâlâ’dan bizi nefis vatanında durup kalmaktan koruyup kuds ve üns hazîresine<br/>
erdirmesini niyâz ederiz.<br/>
