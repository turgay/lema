<a name=10719></a><img src="RuhulBeyan-10719_1.jpg"/><br/>
<b>20. Rabbinin rızasını istemek başka<br/></b>Bu cümle önceki âyetten “nimet/iyilik” kelimesinden munkatı‘ istisnâdır.<a href="RuhulBeyans.html#10722">[120] </a>Çünkü<br/>
Rabbinin rızasını istemek, karşılığı verilen nimet/iyilik cinsinden değildir.<br/>
Âyetin mânâsı ise şöyledir: Fakat o bunu Rabbi’nin rızasını elde etmek için yapmıştır.<br/>
Yani O’nun zâtını istemek ve rızasını talep etmek için yapmıştır. Daha önceki bir<br/>nimete/iyiliğe karşılık olarak verilen mal bir borcu ödemek kabilindendir. Onun için<br/>onun fazladan bir sevab hak etmekte etkisi yoktur. Sevâba müstehak olan, yaptığı fiili<br/>Allah emrettiği ve teşvik ettiği için yapan kimsedir.<br/>
“A’lâ” kahr ve galebe ile mahlûkatının üstünde ve yüce demektir. Nitekim <b>Ebü’l-Leys</b><br/>
kelimeyi bu şekilde açıklamıştır.<br/>
<b>Kâşânî</b> der ki: “Allah’ın bütün sıfatlarıyla birlikte var olan zâtı anlamına gelen<br/>
“vech/yüz” “a’lâ/en yüce” olarak vasfedilmiştir. Çünkü Allah Teâlâ’nın her isme uygun<br/>bir vechi vardır. Bu ismi hâl diliyle isteyip duâ eden ve istîdadına göre ona ibâdet<br/>edene o vechi ile tecellî eder. el-Vechü’l-a‘lâ Allah Teâlâ’nın bütün isimlerine şâmil<br/>olan ism-i a‘lâsına/en yüce ismine göre tecelli eden vechidir. Eğer “A’lâ” kelimesini<br/>rabb kelimesinin vasfı yaparsan bu takdirde Rabb o isim olmuş olur.”<br/>
Bu âyet <b>Ebû Bekir Sıddîk</b> hakkında nâzil olmuştur. O Bilal (r.a.)’ı, Âmir b. Füheyre<br/>
ve kardeşi, Ubeyd, Zinnîre -Rum asıllı bir câriye idi-, onun kızı Ümmü Umeys,<br/>Muemmeloğulları’nın câriyesi, Nehdiyye ve kızı gibi kölelerden bir topluluğu satın<br/>almıştı. Zinnîrenin gözleri zayıflamıştı. Müşrikler Lât ve Uzzâ onun gözünü görmez hale<br/>getirdiğini söylediler. Bu iki putun dinine muhâlefet edince Allah ona gözlerini geri<br/>verdi. Müşrikler bu köle ve câriyelere İslâm’dan dönmeleri için işkence yapıyorlardı.<br/>Hz. Ebû Bekir (r.a.) onları satın alıp âzâd etti. Bu nedenle âlimler, sûrede geçen “<i>en<br/>kötü/bedbaht kimse</i>” ile Ebû Cehil’in veya Ümeyye b. Halef’in kasdedildiğini<br/>söylemişlerdir.<br/>
<i>Keşfü’l-esrâr</i>’da gelmiştir ki bu sûre iki kişi hakkındadır. Birisi etkà/ sıddıkların<br/>
rehberi, yâni Ebû Bekir (r.a.)’tır. Birisi de eşkà ki dalâlet ehli zındıkların önderi, yâni<br/>Ebû Cehil’dir. Bu sûrenin girişindeki gece ve gündüze kasem edilmesiyle birinin<br/>karanlığına, diğerinin aydınlığına işâret edilmektedir. Yani dalâlet gecesinde hiç kimse<br/>şakî Ebû Cehil kadar yolunu kaybetmemiştir. Davet gündüzünde ise hidâyet nûru hiç<br/>kimsede müttakî Hz. Ebûbekir’deki gibi açığa çıkmamıştır.<br/>
<i>Aydınlık gönüllerin başı en büyük Sıddık, Ebûbekir’dir.<br/>Bütün âlem onun sıdkını tasdik etmiştir.<br/>Din günü onun güneşiyle aydınlanmıştır<br/>Yakîn ehline âşinâlık onunla olmuştur.</i><br/>
Rivâyet edilmiştir ki Ümeyye b. Halef, kölesi Bilal Habeşî (r.a.)’e dininden dönmesi<br/>
