<a name=577></a><img src="flower_sep.jpg"/><br/>
<b>179. Ey akıl sahipleri! Kısasta sizin için hayat vardır. Umulur ki suç işlemekten</b><br/>
<b>sakınırsınız.</b><br/>
Kısasda hayat vardır. Çünkü bu hüküm inmeden önce insanlar bir kişiye karşılık bir<br/>
topluluğu öldürüyorlardı. Nitekim kardeşi Kuleyb yüzünden Mühelhel b. Rebîa<br/>öldürülmüş hatta Bekir b. Vâil sülâlesi de öldürüleyazmıştı. Maktûlün katilinden<br/>başkası da öldürülmekteydi. Dolayısıyla fitne yayılmakta, emniyet kalkmakta ve<br/>aralarında çekişme ve öldürme olayları yaygınlaşmaktaydı. İslâm gelip kısas hükmünü<br/>koyunca, usûlsüz bir tarzda cereyan eden bu öldürme olaylarına engel oldu. Bu sayede<br/>ise ne denli bir hayat bahşedildiği ortadadır. Çünkü birisini öldürünce kendisinin de<br/>öldürüleceğini bilen kişi, buna pek cüret edemez. Ama cüret eder öldürürse, kendisi de<br/>kısas edilerek öldürüleceğinden bu durum, başkalarını böyle davranmaktan alıkoyar.<br/>Dolayısıyla kısas iki veya daha çok kimsenin hayatta kalmasına sebeb olur.<br/>
<i>“Sizin için kısasta hayat vardır.” </i>âyeti, bir şeyi, tam zıddının yerine koyma<br/>
bakımından, fesâhat ve belâğatın son derecesindedir. Çünkü bir şeyin diğerine zıt oluşu,<br/>birinin tahakkuk edip diğerinin ortadan kalkmasını gerektirir. Kısas, birilerinin hayatını<br/>ortadan kaldırdığı için onun zıddıdır. Fakat kısas, hakiki bir zarfa benzetilerek hayat için<br/>onu koruyan bir unsur kabûl edilmiştir. Şöyle ki: Zarf, kendisi parçalanıp yok olmadığı<br/>gibi içindekini de dağıtmaktan, bozulmaktan ve yok olmaktan korur. Aynı şekilde kısas<br/>da hayatı âfetlerden korur ve bu yönüyle onun için zarf konumunda olur. Şüphesiz ki bir<br/>şeyin, zıddı olan bir şey için koruyucu olmasında, son derece güzel ve ilginç belâğat<br/>nükteleri ve incelikler vardır.<br/>
Allah Teâlâ âyette, şüphe ve vesveselerden arınmış akıl sahiplerine hitab etmekte,<br/>
onları nefisleri muhâfaza etme ve ruhları bâkî kılma bakımından kısasta ne kadar büyük<br/>hikmetler olduğunu düşünmeye çağırmakta ve: “Ey akıl sahipleri, kısasın hikmetlerini<br/>düşünün. Umulur ki kısasla hükmetmek ve onun uygulanmasını sağlamak konusunda<br/>takvâ ehli gibi amel yaparsınız veya kısas olunmaktan korkarak adam öldürmekten<br/>sakınırsınız.” buyurmaktadır.<br/>
Âyette, cana kıymaktan sakındırma vardır. Çünkü kan, kul haklarının en büyüklerinden<br/>
birisidir. Kıyâmet günü kul, kul haklarına nisbetle ilk olarak bundan hesâba çekilecektir.<br/>Nitekim namaz da, Allah’ın hakları arasından ilk olarak hesap sorulacak ibâdettir.<br/>
Rasûlullah (s.a.) şöyle buyurmuştur: <i>“Kıyâmet günü, maktûl, tek eliyle kendi kafasını</i><br/>
<i>diğer eliyle da katilin yakasını tutup damarlarından kanlar aktığı halde hesap yerine<br/>gelir ve orada durdurulur. O, Allah’a: “Bu adam beni öldürdü.” deyince Allah Teâlâ<br/>katile: “Helâk oldun” buyurur ve onu cehenneme atar.”</i><a href="RuhulBeyans.html#583">[73]</a><br/>
<b>Günahlar üç kısımdır:<br/></b>1- <b>Kul ile Allah arasında Allah’ın yasakladığı günahlar: </b>Bunlar zinâ, livâta, gıybet<br/>
ve bühtan; yâni iftirâ gibi günahlardır. Yalnız gıybet ve bühtânın, bunlara medâr olan<br/>şahıslar tarafından duyulmamış olması lâzımdır. Hakkında gıybet veya bühtan<br/>
