<a name=4962></a>Peygamber Efendimiz (s.a.)’in: “<i>Çok acı olma kusulursun, çok tatlı olma<br/>yutulursun</i>.”<a href="RuhulBeyans.html#4964">[80] </a>gibi hadîsler de bu mânâya hamledilir. Arapların bir atasözü şöyledir:<br/>“Yaş olma suyun sıkılır, kuru olma kırılırsın.” Bu sebeple işlerin en hayırlısı orta yollu<br/>olandır. Durum ve ortama göre davranmak hakîm/hikmet ehli kimsenin düstûrudur.<br/>
<b>Şeyh Sa’dî</b> (k.s.) der ki:<br/>
<i>Yumuşak olursan düşmana verirsin cesâret<br/>Sert davranırsan senden sakınır nihâyet.<br/>Ne güzel sertlik ve yumuşaklık olurlarsa beraber,<br/>Cerrâh bile önce kan akıtır sonra merhem sürer.</i><br/>
Denilmiştir ki: Allah, kendisini yetiştirip büyütme hakkını gözetmesi için Mûsâ<br/>
(a.s.)’a kâfir olan Fir’avn’a bile yumuşak davranmasını emretmiştir. Çünkü onu Fir’avn<br/>yetiştirip büyütmüştü. İşte buradan anne-baba hakkına tâzimin nasıl olması gerektiğini<br/>düşün.<br/>
<i>İhyâ</i>’da der ki: <b>Hasan Basrî</b>’ye: “Bir çocuk babasının yanlış işlerini nasıl kontrol<br/>
eder ve düzeltmeye çalışır?” diye soruldu. Hasan Basrî şöyle cevap verdi: Kızmadığı<br/>sürece ona nîsahatta bulunur, kızınca da susar.” Buradan; babasının hatâlarını şiddet ve<br/>sertlik kullanarak düzeltmeye çalışmasının çocuğun görevi olmadığı anlaşılır. Ne var ki<br/>öğrencinin hocasına babası gibi davranması gerekmez. Çünkü söylediğini yapmayan<br/>amelsiz âlime saygı yoktur.<br/>
Denilmiştir ki: Fir’avn “Dâvet ederken bana sert söz söyledi” dememesi ve aleyhine<br/>
bir delil olması için Mûsâ (a.s.)’a yumuşak konuşması emredilmiştir.<br/>
<b>Yahya İbn Muâz </b>(r.a.)’ın yanında bir kimse bu âyeti okudu. Yahya ağlayarak: “İlâhî,<br/>
sen ‘Ben ilahım’ diyene böylesine yumuşaklık gösteriyorsun, acaba senin ilâh olduğunu<br/>kabul edene nasıl muâmele edersin?” dedi.<br/>
<i>“Belki öğüt alır yahut korkar.”</i> Hak Teâlâ’nın azâbından korkar. Nitekim <i>el-İrşâd</i>’da<br/>
şöyle der: “Belki o sizin ona tebliğ ettiğiniz benim zikrimden öğüt alır ve sizin rağbet<br/>ettiğinize rağbet eder veya azabımdan korkar. Âyette geçen “ev (veya)” kelimesi iki<br/>ihtimalden birinin mutlaka olacağını gösterir.”<br/>
Bâzıları şöyle der: Âyette vurgulanan ümit ve beklenti Mûsâ ile Hârun (a.s.)’ın<br/>
hâliyle ilgilidir. Öğüt almak (tezekkür) işin hakîkatine erenler için, korkmak (haşyet) ise<br/>vehim sahibi olanlar içindir. Haşyet, saygı ile karışık korkudur. Çoğunlukla korkulan<br/>şeyin iyi tanınması ile meydana gelir. Bu sebeple âlimler,<i> <b>“Kulları içinde Allah’tan<br/>gereğince ancak âlimler korkar”</b> </i>(Fâtır, 35/28) âyetini bu sebebe bağlamışlardır.<br/>
Yani siz Hakk’ı inkârdan ve ısrardan vazgeçmesini umarak Fir’avn’a bunları söyleyin.<br/>
İnkâr ve yalandan vazgeçmesi ise ya ibret ve öğüt alıp kalbi ve kalıbıyla hakkı kabul<br/>etmesiyle olur veya onun hak olduğunu düşünerek inkârda ısrarından korkması, iki iş<br/>arasında mütereddid ve kararsız kalması ile olur. Bu da inkâr ve inkârda ısrardan<br/>nisbeten iyidir.<br/>
