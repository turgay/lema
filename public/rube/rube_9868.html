<a name=9869></a><img src="RuhulBeyan-9869_1.jpg"/><br/>
<img src="RuhulBeyan-9869_2.jpg"/><br/>
“Leyasrimunnehâ” fiilinin asıl kökü “sırâm”dır. Arapçada “sarm” kökü “hurmanın<br/>
meyvesini koparmak” anlamına gelmektedir. Aynı kökten “saramehû” fiili, “meyveyi<br/>kopardı” demektir. Buna göre âyet-i kerîmenin mânâsı; onlar gerek üzüm, gerek hurma<br/>olsun o bahçenin meyvelerini koparacaklarına, ekin ve benzeri şeylerin mahsûlünü<br/>toplayacaklarına yemin ettiler, demek olur.<br/>
“Musbihîn” kelimesi; daha henüz gecenin karanlığı bâkî iken, erkenden, sabaha<br/>
girerlerken demektir. “leyasrimunne” fiili yukarıda geçen yeminin cevâbı olup ifâde,<br/>arapların söyleyiş biçiminin aksine gelmiştir. Eğer arapların söyleme biçimine uygun<br/>olarak gelseydi “nun” ile “lenasrimunne” yâni “bu bahçenin meyvelerini<br/>toplayacağımıza” şeklinde olurdu. “Musbihîn” kelimesi “leyasrimunne” fiilinin<br/>fâilinden hâldir.<br/>
<b>18. Onlar istisnâ da etmiyorlardı.<br/></b>Bir başka ifâdeyle onlar “inşâallah” demiyorlardı. “İnşâallah” ifâdesine, şart edâtı<br/>
olduğu hâlde, “istisnâ” isminin verilmesi, sağlamış olduğu anlamın istisnâ anlamı<br/>olmasından dolayıdır. Çünkü insan; “inşâallah mutlaka çıkacağım” ve “çıkmayacağım<br/>ancak inşâallah çıkacağım” dediğinde, dilbilgisi bakımından aynı anlamı ifâde etmiş<br/>olur.<br/>
Yukardaki “lâ yestesnûn” cümlesi, müste’nefe yâni yeniden başlangıç cümlesidir veya<br/>
hâlden sonra ikinci hâldir. Onların, âyette yer almayan gizli bir fiil üzerine yemin<br/>ettiklerinin ifâde edilmesi, maksadlarının mürüvvet erbâbı ve fütüvvet ashâbı nezdinde<br/>çirkin olmasından dolayıdır. Onların mahrûmiyetlerine, bir sebeb yeterli olduğu hâlde<br/>iki sebep gösterilmiştir. Bunlardan birincisi bu kişilerin, çirkin olan birşeyi yapmaya<br/>yemin etmeleri, ikincisi de “inşâallah” dememeleridir. Burada “istisnânın terki”nin<br/>onlardan hâl olarak getirilmesi ile, mahrûm olmalarında bu hareketlerinin ne kadar<br/>güçlü ve ne kadar temel bir sebep olduğuna işâret olunmaktadır. Ağır basan ihtimale<br/>göre âyet-i kerîmenin mânâsı şöyledir: “Onlar fakirlerin hisselerini istisnâ edip<br/>ayırmıyorlardı.” Bir başka ifâdeyle, “onlar babalarının yaptığı gibi fakirlerin paylarını<br/>kendi paylarından ayırıp çıkarmıyorlardı.”<br/>
<b>Ebû Hayyân</b>’ın tefsirine göre âyet-i kerîmenin mânâsı; “onlar fakirlere ürün<br/>
vermeyecekleri yolundaki kararlılıklarına istisnâ getirmiyorlardı” şeklindedir.<br/>
“İstisnâ” fiilini biraz açalım: Bu fiilin ana yapısı “bir şeyi iki kez tekrar etme” veya<br/>
“bir şeyi ardarda iki şey hâline getirme” ya da “bir şeyi birbirine aykırı ve zıt iki şey<br/>hâline getirme” anlamlarına gelir. İstisnâ işlemi yapıldığında durum aynen böyledir.<br/>Çünkü insan cümle içinde herhangi bir nesneyi istisnâ ettiği zaman onu bir kez toptan ve<br/>bir kez de ayrıca zikretmiş olmaktadır. Örnek verelim: “Harace’n-nâsu: insanlar çıktı”<br/>dediğimizde bu insanların içerisinde Zeyd ve Amr da mevcuddur. Bu cümlenin<br/>
