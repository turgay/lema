<a name=4646></a><img src="RuhulBeyan-4646_1.jpg"/><br/>
bildiğinle amel etmiyorsun. Öyleyse bilmediğini nasıl istersin?”<br/>
<i>Eğer cümle âlemin ilmi senin olsa<br/>Amelsiz bir iddiâcı ve yalancı olursun</i><br/>
Bidatçi mutasavvıf guruplardan “İlhâmiyye” adında bir gurup vardır. Onlar ilim<br/>
tahsilini ve okumayı terk ederler. “Kur’an hicâbdır, şiirler tarîkatın Kur’ân’ıdır.” derler<br/>ve şiir öğrenirler. İşte böylece helâk olur giderler.<br/>
<b>Kemâl Hucendî</b> şöyle der:<br/>
<i>Gönül her zaman seni Kur’an dinlemekten alıkoyuyor,<br/>Bâtıllar gibi hak kelamdan seni usandırıyor, nedir bu haldir?</i><br/>
<b>İbrahim Havvas</b> (k.s.) şöyle demiştir: “Kalbin cilâsı ve devâsı beştir:<br/>1. Mânâsını düşünerek Kur’an okumak,<br/>2. Karnı (mideyi) boş tutmak,<br/>3. Gece ibadetine kalkmak,<br/>4. Seher vaktinde Allah’a yalvarmak,<br/>5. Sâlihlerin meclisinde bulunmak.<br/>Kim de nefse ağır gelen bu amellerle meşgul olmayıp şehvetine ve hevâsına uyarsa,<br/>
rûhânî marazı üzere kalır. Azab ve helâkten başka nefsine bir sığınak bulamaz.<br/>
Bak ey kötü edeb sâhibi, Allah Teâlâ’dan başka sığınılacak kapı yoktur. Şu halde<br/>
senin ve senin gibi nefis ve hevâsına düşkün kimselerin Kur’an’a bedel kendi<br/>uydurduğunuz şiirlerle O’nun huzuruna nasıl varacaksınız? Oysa Kur’an’ı sana Allah<br/>gönderdi ve gereği ile amel etmeni buyurdu. Allah’a yakın kılınan mukarrebûnun bile<br/>korkudan diz üstü çöktükleri günde sen ne cevab vereceksin? Nitekim <b>Şeyh Sa‘dî</b> şöyle<br/>der:<br/>
<i>O günde ki fiil ve sözden sorarlar<br/>Ulü’l-azm peygamberlerin korkudan vücudları titrer<br/>Bir yer ki peygamberleri dehşet yer bitirir<br/>Senin günahların için ne özrün var, gel söyle bakalım</i><br/>
Bugün yapman gereken Kur’ân’ı okumayı, gereği ile amel etmeyi öğrenmek ve onun<br/>
hakîkatlerine ulaşmanın yolunu bilmek için bir âlimin önünde diz çökmendir. Çünkü o,<br/>içinde bütün peygamberlerin ve Allah dostlarının ilimleri bulunan ilâhî bir nüshadır.<br/>İster yaşlı olsun ister genç, kim bu huzur sarayına girmek isterse kapı tarafından gelsin.<br/>
<b>Hz. Ali</b> (r.a.)’ın şöyle dediği rivâyet edilir: “Kur’ân’ı namazda kıyamda iken okuyana<br/>
her harfi için yüz sevab, tahiyyatta ise elli sevab vardır. Namaz dışında abdestli olarak<br/>okuyana her harfi için yirmi beş sevab, ezbere abdestsiz okuyana ise on sevab vardır.”<br/>
