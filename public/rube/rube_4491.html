<a name=4492></a>Abdülkâdir Geylânî’yle karşılaştığımda bana: “Kuşların diliyle Rabbi tarafından<br/>cezbedilen ve kendisinde pek çok hayır toplanan kişiye merhaba!” dedi.”<br/>
Kısacası cansız varlıkların tesbihte bulunması imkânsız değildir. Bilakis kâinatta olan<br/>
şeylerdendir. Bunu ancak hârikulâde şeyleri inkâr eden münkirler inkâr eder.<br/>
<i>Fütûhât</i>’ta şöyle zikredilmiştir: “Eğer bu tesbihten murad cansız varlıkların hal lisanı<br/>
ile tesbih etmeleri olsaydı âyette ‘<i>siz onların tesbîhini anlamazsınız</i>’ buyrulmasının<br/>faydası olmazdı.” Yâni “<i>Siz onların tesbihini anlamazsınız</i>” âyetinde kasdedilen,<br/>Allah’ın birliğine delâlet etmek değil cansız varlıkların tesbihte bulunduğunu isbat<br/>etmektir.<br/>
“<i>Anlamazsınız</i>” hitabı hem müşriklere hem de müslümanlara şâmildir. Yâni siz onları<br/>
duyamadığınız için tesbihlerini de anlayamazsınız, demektir. Çünkü kasdedilen yalnızca<br/>sözün işitilmesi değildir. Asıl kasdedilen, konuşanın söylediği sözü anlamak için<br/>düşünmektir. Böylece işiten de konuşan gibi tesbihte bulunsun.<br/>
<i>el-Kevâşî</i>’de şöyle der: “<i>Ne var ki siz, onların tesbihini anlamazsınız.</i>” Çünkü<br/>
onların tesbihi sizin dilinizde değildir. Allah Teâlâ’nın cemâdâttan ve sessiz<br/>varlıklardan bir kısmının tesbihini, Dâvud ve Süleyman (a.s.) gibi kullarından<br/>bazılarının anlamasını sağlaması mümkündür.”<br/>
Fakir (<b>Bursevî</b>) der ki: Bu yorum âyetin genel ifâdesine uygun değildir. Çünkü sesi<br/>
olan varlıkların dilleri çeşitlidir ve işitilse de anlaşılmaz. Öyle varlıklar da vardır ki<br/>işitilen bir sesi olmadığı halde tesbihte bulunduğu isbat edilmiştir. Anla!<br/>
<b>Sülemî</b> Ebû Osman Mağribî’den şöyle nakleder: “Mükevvenâtın tamamı dilleri başka<br/>
başka olarak Cenâb-ı Hakk’ı tesbih ederler. Fakat herkes onların tesbîhini işitemez ve<br/>ne söylediğini anlayamaz. Meğer ki gönül kulağı açılmış rabbânî bir âlim ola.”<br/>
<i>Gördüğün her şey O’nun zikriyle cûş u huruştadır<br/>Gönül sâhibi olan gönül kulağıyla işitir ve bilir<br/>Yalnız bülbül değil gül de O’nun tesbihini okur<br/>Çünkü her diken O’nun tesbihini dillendirir</i><br/>
<i>el-Hasâisu’s-suğrâ</i>’da şöyle denilir: “Taşın kendisine selam vermesi, ağaçla<br/>
konuşması ve kendisinin peygamberliğine şâhidlik edip çağrısına uyması gibi<br/>husûsiyetler Nebî (a.s.)’a has kılınmıştır.” <b>Süheylî</b> der ki: “Taşın konuşması hayat ve<br/>ilimle beraber olan bir söz olabileceği gibi hayat ile beraber olmayan sadece bir ses<br/>olması da mümkündür.”<br/>
<b>Şeyh-i Ekber </b>(k.s.) şöyle der: “Akıllıların çoğu, hatta tamamı cansız varlıkların<br/>
akletmediğini söylerler. Onlar gözlerinin gördüğüyle kaldılar. Fakat bize göre durum<br/>böyle değildir. Onlara bir peygamberden veya velîden taşın kendisiyle konuştuğuna dâir<br/>bir haber gelse: “Allah o vakitte o taşta ilim ve hayat yarattı” derler. Bize göre de<br/>durum böyledir. Bilakis hayat sırrı bütün âlemde yaygındır. Bir hadiste varid olduğuna<br/>göre yaş ve kuru her şey müezzinin sesini işitir ve onun için şâhidlikte bulunur.<a href="RuhulBeyans.html#4496">[97]</a><br/>
