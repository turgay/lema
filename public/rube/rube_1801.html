<a name=1802></a>yiyenlerin günahları yerleşmemiş birer günah sayılırken, kötülüğü yasaklamayı terk<br/>edenlerin günahı ise istikrar kazanmış ve kökleşmiş bir günah kabul edilmiştir.<br/>Görüldüğü gibi âyette kötülüğü yasaklamada gevşeklik gösteren âlimler açıkça<br/>kınanmaktadır.<br/>
<b>Şeyh Sa’dî</b> şöyle der:<br/>
<i>Elinden nehy-i münker geliyorsa<br/>Elsiz ayaksız sakatlar gibi oturmak yakışmaz sana<br/>Elde ve dilde güç kalmayınca<br/>Başkasının himmetiyle erkeklik olmaz</i><br/>
<b>Ömer b. Abdülaziz </b>şöyle der: Allah Teâlâ azınlığın yaptığı iş sebebiyle çoğunluğa<br/>
azâb etmez. Fakat azınlık da olsa bir kısım insanlar açıkça günah işlemelerine rağmen<br/>kimse onları bundan nehyetmiyorsa toplumun tamamı cezâyı hakeder.<br/>
Şâyet meşâyih ve ulema nasihatı terk konusunda bu şekilde uyarılmasaydı,<br/>
muhakkıklar Hakk’ı müşâhede ve O’nunla ünsiyette istiğrak halinde oldukları için halkı<br/>da’vet ve terbiye ile meşgul olmazlardı.<br/>
<b>Üftade </b>(k.s) <b>Hazretleri </b>şöyle der: Salik hakikate ulaştığı zaman ya insanları irşad<br/>
için gönderilir ya da Bayezîd-i Bistâmî gibi ayrılığı düşünmeden daima vuslat hâlinde<br/>kalır. Çünkü o, irşadı tercih etmemiştir. Fakat irşad peygamberlerin yoludur. Bütün<br/>peygamberler vuslat ve huzur âleminde bırakılmayıp insanları irşad için<br/>görevlendirilmişlerdir.<br/>
<i>Mesnevî</i>’de Allah Teâlâ tarafından Hz. Peygamber (a.s.)’a hitâben şöyle buyurulduğu<br/>
hikâye edilir:<br/>
<i>Ey şifa! Hastayı terketme<br/>Sağıra kızıp körün sopasını bırakma<br/>Sen demedin mi ki: “Körü yolda tutup götüren<br/>Allah’tan yüzlerce ecir alır, yüzlerce sevap<br/>Kim bir körü kırk adım götürürse<br/>Günahları bağışlanır, doğru yolu bulur”<br/>Öyleyse bu kararsız dünyadaki<br/>Körleri katar katar çek<br/>Doğru yolu gösterenin işi budur; sen de doğru yolu gösteren<br/>Ahir zamanın yasına, neş’e katansın<br/>Ey takva sahiplerinin imamı!<br/>Bu hayale kapılanları, yakîn makamına kadar götür<br/>Derhal korkunç sur sesiyle kalk da<br/>Binlerce ölü, topraktan çıksın</i><br/>
