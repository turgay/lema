<a name=720></a>koca ile evlenip onunla cinsî münâsebette bulunmadıkça, tekrar ona helâl olmaz.<br/>
Bir köle, nikâhı altında bulunan bir câriyeyi iki talâkla boşarsa, bâin talâkla boşamış<br/>
olur ve başka bir koca ile evlenmedikçe ona tekrar helâl olmaz. <b>Ebû Hanîfe</b>’ye göre,<br/>talâkın sayısı konusunda kadının durumuna (hür veya köle) itibar olunur. Binâenaleyh<br/>bir köle, hür olan karısını üç kez boşama hakkına sâhibtir. Hür bir erkek de, câriye olan<br/>hanımını ancak iki kez boşama hakkına sâhibtir.<br/>
<i>“Onlara verdiklerinizden bir şeyi geri almanız, size helâl değildir”<br/></i>Rivâyet olunduğuna göre, Abdullah b. Übeyy b. Selûl’ün kızı Cemîle, kocası Sâbit b.<br/>
Kays’tan hoşlanmıyordu. Bir gün Rasûlullah (s.a.)’e gelip: “Ya Rasûlallah! Ben,<br/>Sâbit’le beraber yaşayamam. Başımızı bir yastığa koyamıyoruz ve bir türlü<br/>anlaşamıyoruz. Vallahi onu, dînî veya ahlâkî bir eksiklikten dolayı ayıplıyor değilim.<br/>Fakat müslüman olduktan sonra tekrar küfre dönmeyi hoş karşılamıyorum. Artık ona<br/>katlanacak tâkatım kalmadı. Çadırın kenarını kaldırdığımda onu, birkaç kişi arasında<br/>bana doğru gelirken gördüm. Bir de baktım ki o, orada bulunanların en siyah tenlisi, en<br/>kısa boylusu ve en çirkin yüzlüsüdür. Hemen yanına indim ve bana mehir olarak verdiği<br/>bahçe karşılığında beni boşamasını istedim.”<br/>
Cemîle bu sözleri söyleyince Sâbit dedi ki: Yâ Rasûlallah (s.a.), ona emret, verdiğim<br/>
bahçeden daha fazlasını versin. Onu boşamam için bahçeye râzı olmam. Bunun üzerine<br/>Rasûlullah (s.a.), Cemîle’ye bu îtirâzı nasıl karşıladığını sordu. Cemîle de bunu mâkûl<br/>görüp bahçenin dışında bazı şeyler daha verebileceğini belirtince Rasûl-i Ekrem<br/>Efendimiz (s.a.) Sâbit’e: <i>“Cemîle sadece bahçeyi değil, daha başka şeyler de verecek.<br/>Onun verdiği şeyleri al ve yolunu serbest bırak”</i> buyurdu.<a href="RuhulBeyans.html#731">[173]</a> Sâbit de Rasûlullah’ın<br/>emrini, buyurulan şekilde yerine getirdi. İslâm’da vuku bulan ilk <i>“hul’”</i> veya<br/><i>“muhâlaa”</i> budur.<br/>
<i>“Onlara verdiklerinizden bir şey geri almanız, size helâl değildir. Şayet erkek ve</i><br/>
<i>kadın, Allah’ın sınırlarında duramayacaklarından korkarlarsa başka.”</i> Âyet-i<br/>celîledeki bu hitab hâkimleredir. Her ne kadar hâkimler, hakîkî mânâda alan ve veren<br/>değillerse de, mesele halledilmek üzere kendilerine arzedildiği zaman, almayı ve<br/>vermeyi emreden onlardır. Bu sebeple onlar, alıp veren kişilermiş gibi takdim<br/>edilmişlerdir.<br/>
Erkeğin, talak karşılığı olarak, boşadığı hanımına daha önce vermiş olduğu mehir<br/>
v.s.den -çoğu bir kenara bırakalım- azıcık bir şey dahi alması câiz değildir. Ancak karı-<br/>kocanın, Allah’ın koyduğu sınırları muhâfaza edememekten korkmaları hâli müstesnâ.<br/>Dolayısıyla: Ey hâkimler! Müşâhede ettiğiniz bazı emâre ve eksiklikler sebebiyle<br/>boşanan karı-kocanın, nikâh bağından mütevellid ortaya çıkan hakları yerine<br/>getirememelerinden korkarsanız biliniz ki, o zaman, kadının ayrılmak için, hakkından<br/>vazgeçip verdiği fidyede ikisine de bir günah yoktur. Ne kadının vermesinden, ne de<br/>kocanın almasından bir günah terettüb etmez. Fakat bu durum, huysuzluğun kadın<br/>tarafından olması hâlinde söz konusudur. Çünkü kadın, haksız olarak malı telef etmekten<br/>men’ edilmiştir.<br/>
