<a name=8955></a><b>14. Sidretü’l-Müntehâ’nın yanında.<br/></b>Burası Cebrâîl’in makamıdır. Rasûlullah (s.a.)’in Arş seviyesine kadar yükseldiğinde<br/>
Cibrîl burada kalmış ve: <i>“Şâyet bir parmak ucu kadar daha yaklaşsaydım muhakkak<br/>kül olurdum”</i> demiştir. Rasûlullah (a.s.) <i>“Ben Cibrîl’i Sidre-i Müntehâ’nın yanında<br/>inci ve yâkut saçan altıyüz kanadı bulunduğu halde gördüm”</i> buyurmuştur.<a href="RuhulBeyans.html#8968">[87] </a>Hadis-i<br/>şeriftekiyle murad Cibrîl (a.s.)’dır. Zira Cibrîl (a.s.)’ın mahlûk olması itibariyle<br/>Rasûlullah (s.a.)’ın özel bir mekânda onu görmüş olması câizdir. İşte bu mekan, Sidre-i<br/>Müntehâ’dır.<br/>
Sidre-i Müntehâ, yedinci semâda, Arş’ın sağ tarafında bulunan bir nebk denilen<br/>
arabistan kiraz ağacıdır ki bunun meyveleri tâcın püsküllerine, yaprakları da fil<br/>kulaklarına benzemektedir. Allah Teâlâ’nın kitabında zikrettiği nehirler onun altından<br/>çıkar. Öyle bir ağaç ki bir binici onun gölgesinde yetmiş sene yol alsa yine onu<br/>kat’edemez.<br/>
<b>Zemahşerî</b>’nin görüşüne göre ise bu kelime intihâ/bitiş noktası anlamında ism-i<br/>
mekândır. <b>Keşşâf</b> tefsîrinde ise: “Müntehâ, sanki cennetin bitiş noktasındadır” şeklinde<br/>bir ifâde vardır.<br/>
Bir başka görüşe göre de müntehâ, meleklerin oraya kadar gelip ötesine geçemediği<br/>
son nokta olarak belirtilmiştir. Böyle demesinin sebebi, Cebrâil (a.s.)’ın meleklerin<br/>elçisi oluşundandır. Şâyet Cibrîl (a.s.) orayı geçemezse onun dışındaki hiç bir melek de<br/>geçemez. Sidre-i Müntehâ ağacının en üst kısmı Cebrâil (a.s.)’ın Nebî (a.s.)’a vâsıta<br/>kılındığı makamdır. Nasıl ki ümmetin hasları Peygamber (s.a.) ile Adn cennetinde, onun<br/>makamına gelmeksizin buluşacaklarsa, melekler de Cibrîl (a.s.) ile Sidre-i Müntehâ’da<br/>onun makamına gelmeksizin bir araya geleceklerdir.<br/>
Bir kavle göre de Sidre-i Müntehâ’nın mahlûkâtın ilim ve amellerinin en son ulaştığı<br/>
nokta olduğu, hiçbir kimsenin onun ötesini bilmeye kadir olamayacağı beyân<br/>edilmektedir. Bunun nedeni de şudur: Sâlih ameller illiyyîn makamında olup oraya<br/>ancak meleklerin vâsıtası ile yükseltilirler. Oraya gelince melekler gibi dururlar. Tabii<br/>ki, sâlih amelleri illiyyîn makamında duran kimseler, ümmetin avâmının sâlihleridir.<br/>Ümmetin havâssının sâlih amelleri ise illiyyîn makamında kalmayıp Arşın seviyesinde<br/>ruhlar âlemine ve hattâ onun da ötesinde Allah’dan başkasının bilemeyeceği bir makama<br/>geçerler. İşte ümmetin avâmının, ihlâsının üstünde bir ihlâs neticesinde hâsıl olan sâlih<br/>amelleri, melekler aracılığıyla yükselmezler. Çünkü onların eriştiği makama başka<br/>hiçbir kimse erişemez.<br/>
Bir rivâyete göre de Sidre-i Müntehâ, şehid ruhlarının ulaştığı yer olarak<br/>
bildirilmiştir. Çünkü şehid ruhları en güzel makamlara lâyıktır. Yine bir başka rivâyette<br/>de Sidre-i Müntehâ yeryüzünün üst kısmından inen ahkâm ile altından çıkan âsârın<br/>geldiği son noktadır.<br/>
<b>Ebû Hüreyre</b> (r.a.)’den şöyle dediği rivâyet olunmuştur: “Nebî (a.s.) Mi’râca<br/>
çıkarıldığı zaman Sidre’ye vardığında kendisine: “Bu Sidre ağacı ümmetinin içinde<br/>sünnet-i seniyyene ittibâ eden her kimsenin varacağı son noktadır” denildi.” Senin<br/>
