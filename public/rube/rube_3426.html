<a name=3427></a><img src="RuhulBeyan-3427_1.jpg"/><br/>
<img src="RuhulBeyan-3427_2.jpg"/><br/>
<b>57. “Eğer yüz çevirirseniz, şüphesiz benimle size gönderileni size bildirdim.</b><br/>
<b>Rabb’im <i>(dilerse) </i></b><b>sizin yerinize başka bir kavim getirir. Siz O’na hiçbir zarar<br/>veremezsiniz. Şüphesiz Rabb’im her şeyi gözetendir.”</b><br/>
<i>“Eğer yüz çevirirseniz”</i> Şayet yüz çevirmeye devam edecek olursanız, bunda artık<br/>
benim günahım yok. <i>“şüphesiz benimle size gönderileni size bildirdim.”</i> Yâni ben<br/>üzerime düşen tebliğ görevini yerine getirdim ve delillerle sizi susturdum. Artık cevap<br/>veremez hale geldiniz. Yalanlama ve inkardan başka bir şey yapmadınız. İşte bu<br/>zikredilenler, onlara verilecek cezanın delili olmaktadır.<br/>
<i>“Rabb’im (dilerse) sizin yerinize başka bir kavim getirir.”</i> Allah Teâlâ sizi yok edip<br/>
memleketinize, mal ve mülkünüze mirasçı olacak başka bir kavim getirir. Sırt dönerek<br/>ve yüz çevirerek <i>“siz O’na hiçbir zarar veremezsiniz.”</i> Çünkü zarar ve fayda görmek<br/>O’nun hakkında düşünülmesi mümkün olmayan şeylerdir. Bu bakımdan siz sadece<br/>kendinize zarar verirsiniz.<br/>
<i>“Şüphesiz Rabb’im her şeyi gözetendir.”</i> Yaptıklarınız O’na gizli kalmaz, size<br/>
onların karşılığını vermeyi de unutmaz.<br/>
Bilesin ki Allah Teâlâ’ya tevekkülün, güvenip dayanmanın gerekli olduğu ve yine<br/>
Allah’ın koruyup kollayıcı olduğu şöyle açıklanmıştır:<br/>
1- Allah Teâlâ’nın Rablığı herkes için geneldir. Terbiye eden ise terbiye ettiğinin<br/>
işlerini çekip çevirir, onu korur. Böylece o başkasının korumasına muhtaç olmaz.<br/>
2- Nefis sâhibi herkes Allah’ın hükmü/kahrı altındadır, bir şey yapmaktan ve<br/>
başkasına tesir etmekten âciz bir esirdir. Öyle ise ondan korkmaya gerek yoktur.<br/>
3- Allah Teâlâ kendi vahdetinin gölgesi olan çokluk/kesret âleminde adâlet yolu<br/>
üzeredir. Onun için günah ve suçu sebebiyle hak etmesi dışında kimseyi kimseye<br/>musallat etmez. Küçük günahları sebebiyle de olsa kimseyi kusuru yokken<br/>cezalandırmaz. Evet, bazen kişiyi tezkiye edip derecesini yükseltmek maksadıyla<br/>bazılarına cezâ verir.<br/>
Bütün bunlardan çıkarılacak netice, müşriklerde de tanrılarında da hiçbir güç<br/>
bulunmadığıdır. Öyleyse güç ve kuvvet ancak Allah’a âittir. Allah Teâlâ hiç kimseye<br/>zerre kadar bile haksızlık etmez. Haksızlık gibi gözüken fiilleri O’nun sır ve hikmetinin<br/>gizliliğinden ileri gelmektedir. Ârif olan, ilâhî sırlara bakar ve olanları bir takım<br/>hikmetlere yorar.<br/>
Hikâye edilir ki Buhâra şehrinde su satan biri, bir kuyumcunun evine otuz sene<br/>
boyunca su taşımış. Kuyumcunun da son derece güzel, sâliha bir hanımı varmış. Bir gün<br/>sucu yine âdeti üzere gelmiş, fakat kadının elini tutup sıkmış. Kuyumcu eve gelince<br/>hanımı:<br/>
“–Bugün Allah rızasına aykırı olarak bir şey yaptın mı?” diye sormuş. Kocasından<br/>
