<a name=9711></a>mutluluğa kavuşup bedbahtlıktan kurtulabilmek için hazırlık yapmanız için yapmıştır.<br/>Söz konusu “li” harf-i cerrine “lâmu’l-maslaha ve’l-hikme/ maslahat ve hikmet lamı”<br/>denir. Çünkü Yüce Allah abesle iştigal etmez, her yaptığı işte mutlaka bir maslahat ve<br/>hikmet vardır.<br/>
Rivâyet olunduğuna göre İmam Âzam <b>Ebû Hanife</b> bu âyetin, Kur’an-ı Kerim’deki<br/>
insanları en çok korkutan âyetlerden olduğunu belirtmiştir. Evet, “ta’lemû”nun başındaki<br/>lam maslahat ve hikmet lamı olup garaz lâmı değildir. Çünkü Allah Teâlâ garazdan<br/>münezzehtir. Garaz, buna ihtiyacı olanlar için söz konusudur. Allah Teâlâ âlemlerden<br/>müstağnidir.<br/>
“Ve her <i>şeyi ilmiyle kuşattığını bilesiniz.”</i> Allah Teâlâ nasıl ki her şeyi kudretiyle<br/>
kuşatmış, böyle olmayan kimselerden zikredilen fiillerin sudûrunun imkânsız olduğunu<br/>göstermiş, tıpkı bunun gibi her şeye kadir olduğunu ve her şeyi ilmiyle kuşattığını<br/>bilesiniz. İhâta demek herşeye ulaşan ilim demektir.<br/>
Doğrusu ilim bakımından her şeye kadirdir. Yâni O’nun ilim ve kudreti bütün<br/>
mevcûdâtı kuşatmıştır. İlim ve hakikat bakımından hiçbir şey, onun ilim ve kudret<br/>dâiresinin dışında değildir.<br/>
<i>Kün feyekün onun kudretinin sırrından bir işârettir<br/>Zâhir ile bâtın konusunda onun bilgisi tektir<br/>Gayb ve şehâdet âleminde bir zerre bile<br/>Onun ilim ve kudret dâiresinin dışında değildir.</i><br/>
Âyet metninde yer alan “li ta’lemû” fiilindeki lam’ın âmilinin zikredilen yaratma ve<br/>
emrin inişini beyan etmek olması da mümkündür. Emir/ferman iner demek, Allah bu<br/>fermanını yerle gök arasında vahyeder, demektir. Vahyetmesinin amacı müşahede<br/>ettiğiniz ve vahiy yoluyla aldığınız zikredilen ve insanları hayrete düşüren şeyleri<br/>bilmeniz, onun ilminden ve kudretinden hiçbir şeyin asla çıkmayacağını akletmeniz<br/>içindir.<br/>
Âyet metninde yer alan “ilmen” kelimesi temyiz olup buna göre âyetin mânâsı “Yüce<br/>
Allah’ın ilmi herşeyi kuşatmıştır” demektir. Nitekim <i>Aynu’l-meânî</i>’de bu şekilde tefsir<br/>olunmuştur. “İlmen” kelimesi temyiz olabileceği gibi tekid edici masdar olarak da<br/>mansup olabilir. Buna göre de mânâ: “Yüce Allah herşeyi bütün incelikleri ve tam<br/>mânâsıyla bilir” demektir. Nitekim <i>Fethurrahman</i>’da bu şekilde tefsir olunmuştur.<br/>
<b>Baklî </b>(k.s) der ki: Şâyet insanın ruhlar gibi mârifet kudreti olsaydı Allah Teâlâ eşyayı<br/>
görüp de hakkın varlığını bilsin diye illetleri/sebepleri ve istidlali vâsıta kılarak ona<br/>hitap etmezdi. İnsana kendi nefsini illetsiz öğretmesi hususunda yapılan hitap, ruhlara<br/>yapılan “elestü bi rabbiküm” <i><b>“ben sizin rabbiniz değil miyim?”</b></i> (el-A’râf, 7/172)<br/>hitâbı gibi olurdu. Çünkü orada illetsiz hitap, şuhûd ve târif vardır. Yüce Allah insanın<br/>cisim âleminde olduğu zaman sırf hitâbın vâridatını taşımaktan âciz olduğunu bildiği<br/>için kulu “Allah yedi kat göğü ve yerden bir o kadarını yaratandır” ifâdesiyle şâhidlere<br/>
