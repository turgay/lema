<a name=3423></a><img src="RuhulBeyan-3423_1.jpg"/><br/>
<img src="RuhulBeyan-3423_2.jpg"/><br/>
<img src="RuhulBeyan-3423_3.jpg"/><br/>
<img src="RuhulBeyan-3423_4.jpg"/><br/>
kısır oldu ve nesilleri kesildi. Ziraatla uğraşırlardı, hem de düşmanları vardı. Ziraat<br/>için yağmura, düşmanlarını bertaraf için evlâda muhtaçtılar. Onun için Hûd (a.s.) onlara<br/>âyette belirtildiği gibi buyurdu. Buna göre “<i>kuvvetinize kuvvet katsın.</i>” ifâdesinin<br/>mânâsı, ‘sizin kuvvetinize bir kuvvet daha katsın, yâni size evlatlar versin. Böylece<br/>onların yardımıyla düşmanlarınızı bertaraf etmeye kadir olun.’ demektir.<br/>
Rivayet edilir ki Hz. Ali’nin oğlu Hasan (r.anhümâ) Hz. Muaviye’nin yanına elçi<br/>
olarak varmıştı. Dışarı çıktığında Muâviye’nin hizmetçilerinden biri de onunla beraber<br/>çıktı. Hz. Hasan’a dedi ki:<br/>
“–Ben çok malı olan biriyim, ama çocuğum olmuyor. Bana bir şey öğret, belki Allah<br/>
bana bir çocuk ihsan eder.” Hz. Hasan ona:<br/>
“–İstiğfara devam et.” dedi. Hizmetçi çokça istiğfar etmeye başladı. O kadar ki günde<br/>
yedi yüz kere istiğfar ettiği bile oluyordu. Sonunda adamın on çocuğu oldu.<br/>
Bu olay Muâviye’nin kulağına gidince adama: “Bunu nereden öğrenip söylediğini<br/>
sorsaydın ya!” dedi.<br/>
Başka bir ziyareti esnasında adam Hz. Hasan’a bunu nereden öğrendiğini sorunca:<br/>“Hûd (a.s.)’ın: <i><b>“Kuvvetinize kuvvet katsın”</b></i><b> </b>sözü ile Nuh (a.s.)’ın: “<i><b>Mallarınızı ve</b></i><br/>
<i><b>çocuklarınızı artırsın</b></i>.” (Nuh, 71/12) şeklindeki sözlerini duymadınız mı?” diye cevap<br/>verdi<br/>
<i>“Günah işleyerek”</i> yani suç işlemede ve günahlarda ısrar ederek sizi davet ve teşvik<br/>
ettiğim şeylerden <i>“yüz çevirmeyin.”</i><br/>
<i> </i><br/>
<b>53. “Dediler ki: “Ey Hud, sen bize açık bir mucize getirmedin. Biz senin sözünle</b><br/>
<b>tanrılarımızı terk edecek değiliz. Sana inanacak da değiliz.”</b><br/>
Bu âyet mukadder bir soruya cevap mâhiyetinde başlangıç cümlesidir. Sanki “Peki<br/>
Hûd onlara bazı şeyleri emredip bazı şeyleri yasaklayınca kavmi ona ne dediler?” diye<br/>sorulmuş, cevap olarak şöyle buyrulmuştur: <i>“Dediler ki: “Ey Hûd, sen bize açık bir<br/>mûcize”</i> yani iddianın doğruluğunu ispat edecek bir delil <i>“getirmedin.”</i> Bu sözü, sırf<br/>inadlarından ve Hûd (a.s.)’ın getirdiği mûcizelere değer vermedikleri için<br/>söylüyorlardı. Nitekim Kureyş de sayılamayacak kadar mûcizesi olmasına rağmen<br/>Rasûlullah (s.a.) için: <i><b>“Rabb’inden ona bir mucize indirilseydi ya!”</b></i><b> </b>(er-Ra‘d, 13/27)<br/>demişlerdi.<br/>
<i>“Biz senin sözünle tanrılarımızı”</i> yani onlara kulluk etmeyi<i> “terk edecek değiliz.”</i><br/>
Senin sözünden yola çıkarak tanrılarımızı terk etmeyiz.<br/>
