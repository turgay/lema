<a name=8427></a>Yalnız Abdullah b. Mes’ûd (r.a.) kalkıp Peygamber (s.a.)’le geldi. Abdullah şöyle<br/>
anlatıyor: “Biz Peygamber (s.a.)’le beraber gittik. Nihâyet Hacun dağı vâdilerinden<br/>tırmanıp yüksek bir tepeye ulaştık. Peygamber (s.a.) ayağı ile bir hat çizerek bana ben<br/>dönünceye kadar buradan dışarı çıkma, bu çizgiyi geçme, şâyet buradan dışarı çıkarsan<br/>kıyâmete kadar bir daha beni göremezsin.” buyurdu.<br/>
Bir rivâyette ise “şâyet buradan dışarı çıkarsan cinlerden bazılarının seni kapıp<br/>
götürmesinden emin olamam” buyurmuştur. Peygamberimiz (s.a.) sonra oturup onlara<br/>Alak ve Rahman sûrelerini okudu. Ben bu esnada yoğun bir gürültü ve şamata işittim.<br/>Hatta Peygamberimiz (s.a.) adına endişelendim bile. “Lağt” kelimesi “ğayın” ve “tı” ile<br/>olup anlaşılmayacak derecede bir takım konuşma seslerinin birbirine karışmasından<br/>meydana gelen gürültü ve şamatadır.<br/>
Bu durum Peygamber (s.a.)’i de etkilemiştir. Sonra cinler bir bulut kümesi gibi oradan<br/>
kopup ayrılıp gittiler. Peygamberimiz (s.a.) bana “sen bir şey gördün mü?” diye sordu.<br/>Ben “evet Sudan’lı zenciler gibi bazı siyah tenli adamlar gördüm” dedim. Bana “onlar<br/>Nusaybin cinleridir” buyurdular. Ben “onlardan işittiğim gürültü, şamata ve kargaşadan<br/>dolayı sizin adınıza endişelendim. Nihâyet değneğinle onların başına vurup onlara<br/>oturun, diyordun; bunun sebebi ne idi” dedim.<br/>
Peygamberimiz (s.a.): “Evet, cinler kendi aralarında işlenen bir katil cinâyetinden<br/>
dolayı benim hakemliğime başvurdular. Ben de aralarında hak ve adaletle hüküm<br/>verdim” buyurdu.<br/>
<b>Ebu’l-Leys</b> şöyle demiştir. Peygamberimiz (s.a.) Abdullah’ın yanına dönünce<br/>
Abdullah: “Ey Allah’ın nebisi iki ses işittim, bunlar neydi?” diye sordu. Peygamberimiz<br/>(s.a.): <i>“Bunların birincisi ben yanlarına varınca onlara selam verdim. Onlar da<br/>(topluca) selamı aldılar. İkincisi ise onlar benden rızık, yiyecek şeyler istediler. Ben<br/>de onlara, kendilerine kemik ve hayvanlarına da yiyecek olarak hayvan tersi verdim”<br/></i>buyurdu.<br/>
Yani mümin cinler, besmele ile kesilen hayvan kemiklerini yenildiği günkü gibi etli<br/>
bulurlar. Hayvan tersini de yenildiği günkü gibi dâne olarak bulurlar. Yahut hayvan tersi<br/>cinlerin hayvanları için yeşillik oluverir, demektir. İşte bundan dolayı Peygamber (s.a.)<br/>kemik ve hayvan tersi ile istincâ yapmayı; yâni bunları taharet ve temizlikte kullanmayı<br/>yasaklamıştır.<br/>
Cinlerin kâfirleri ise besmelesiz kesilen hayvan kemiklerini etli bulurlar. <b>Katade</b>’den<br/>
rivâyet edildiğine göre iblis: “Ya Rabbi! Sen iblise lânet ettin. Onun ilmi nedir?” dedi.<br/>
Allah Teâlâ, “sihirdir (büyüdür)” buyurdu. “Peki, onun okuyacağı şey nedir?” dedi.<br/>
Allah Teâlâ “şiirdir” buyurdu.<br/>
<i>Kıyamette şiir kimsenin imdadına yetişmez<br/>İsterse sözü baştan başa Yunan hikmeti olsun.</i><br/>
İblis “peki onun yazacağı şey nedir?” dedi. Allah Teâlâ “dövmedir” buyurdu. Dövme,<br/>
