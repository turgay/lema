<a name=3066></a><img src="RuhulBeyan-3066_1.jpg"/><br/>
bir şey değil.” denildi. Peygamberimiz (a.s.):<br/>
“<i>Ben onun fazilet ve İslâm’ından başka bir şey bilmiyorum</i>.” buyurdu. Ve bana:<br/>“<i>Seni benden geri bırakan şey neydi? Sen binmek için deve satın almamış mıydın?</i>”<br/>
diye sordu. Ben:<br/>
“Beni hiçbir özür geri bırakmadı. Sırf tembelliğim ve (savaşa gitmeyi) fazla<br/>
önemsemeyişim yüzünden geri kaldım.” cevabını verdim. Hz. Peygamber (a.s.):<br/>
“<i>Allah senin hakkında hüküm verinceye kadar kalk yanımdan!</i>” buyurdu.<a href="RuhulBeyans.html#3069">[320]</a><br/>
Peygamber Efendimiz Ka‘b’ın diğer iki arkadaşına da aynı şeyleri söyledi. Onlarla<br/>
konuşmayı ashâbına yasakladı. Bunun üzerine müminler, onlardan uzak durdular. Yakın-<br/>uzak hiç kimse onlarla konuşmadı. Ka‘b hariç diğer ikisi evlerine kapanmış,<br/>ağlıyorlardı. Ka‘b ise müslümanlarla birlikte namaz kılmaya (mescide) geliyor,<br/>çarşılarda dolaşıyor ve fakat kimse onunla konuşmuyordu.<br/>
<b>Ka‘b </b>demiştir ki: (Bir gün) Medine’nin çarşısında yürüyordum, gıda maddesi getirip<br/>
Medine’de satan Şamlı bir Nabatî -Nabatî’ler, Kûfe ile Basra arasındaki Batâih’ta<br/>oturan bir kavimdir-: “Ka‘b b. Mâlik’i bana kim gösterebilir?” diye soruyordu.<br/>Oradakiler bana işaret etmeye başladılar. Adam yanıma geldi ve bana Gassân meliki<br/>Hâris b. Ebî Şemmar’dan bir mektup verdi. Mektup bir ipek parçasına sarılmıştı. Açtım<br/>şunlar yazılıydı:<br/>
“Bana ulaşan bilgiye göre arkadaşın (Muhammed) senden yüz çevirip alâkasını<br/>
kesmiş. Allah seni hakaret yurdunda, zillet köyünde (yaşayacak) bir mevkide<br/>yaratmamıştır. Bize katıl, sana yardım edelim.”.<br/>
Mektubu okuyunca, kendi kendime: “Bu da Allah’ın bir imtihanı” dedim ve mektubu<br/>
alıp fırına attım (yaktım).<br/>
Ka‘b devamla şunları anlatır: “Kırk gece geçmişti ki Rasûlullah (s.a.)’in bir elçisi<br/>
bana geldi ve:<br/>
“–Rasûlullah, sana karından ayrılmanı emrediyor.” dedi. Ben:<br/>“–Onu boşayacak mıyım, yoksa ne yapacağım?” dedim. Elçi:<br/>“–Hayır, ondan uzak dur, ona yaklaşma.” dedi. Rasûlullah, diğer iki arkadaşım Hilâl<br/>
ile Mürâre’ye de aynı emri iletmek üzere elçi göndermiş.<br/>
Ben karıma: “Ailenin yanına git, bu konuda Allah hüküm verinceye kadar onların<br/>
yanında kal.” dedim. Hilâl’in karısı Rasûlullah (a.s.)’a gelmiş ve:<br/>
“–Yâ Rasûlallah! Hilal hizmetçisi olmayan kimsesiz yaşlı bir adamdır. Ona benim<br/>
hizmet etmemin sizce bir sakıncası var mı?” diye sormuş, Peygamber (a.s.):<br/>
“–<i>Hayır, fakat sana yaklaşmasın</i>.” buyurdu. Karısı da:<br/>“–Vallahi! O hiçbir şeye hareket edecek durumda değil. Vallahi! Bu iş başına geldi<br/>
geleli sürekli ağlıyor.” dedi.<br/>
Bundan sonra on gece daha geçti ve böylece bizimle konuşma yasağından bu yana elli<br/>
gece tamamlanmış oldu. Ka‘b devamla der ki: “Ellinci gecenin sabahında sabah namazı<br/>
