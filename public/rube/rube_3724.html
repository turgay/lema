<a name=3725></a>vücûdunu ateş basar. Bunun kaynağı, nefsânî tasavvurdan başka bir şey değildir. Çünkü<br/>bedenî hareketlerin kaynağı da nefsânî tasavvurlardan başka bir şey değildir. İşte nefsin<br/>tasavvuru, kişinin kendi bedeninin değişmesine sebeb olduğuna göre başka nefislerin<br/>tesirlerinin de başka bedenlere geçmesi uzak bir ihtimal olamaz.<br/>
Böylece bazı nefislerin başka bedenlere tesir etmesinin aklen imkansız olmadığı<br/>
ortaya çıkmış oluyor. Çünkü nefsin cevherleri mâhiyetleri açısından farklıdır. Bu<br/>bakımdan görüp şaşırmak/beğenmek şartıyla bazı nefislerin başka bir canlının<br/>bedeninde tesir icra etmesi mümkündür.<br/>
Bazılarına göre ise nazar değmesinin açıklaması şudur: Bir kimse bir şeye bakıp onu<br/>
beğenir. Fakat bu kemali Allah’tan bilmez ve O’nun tarafından yaratıldığını düşünmez.<br/>İşte o zaman Allah, bakan kişinin gâfilâne bakışı yüzünden bakılan o nesnede bir illet<br/>ihdâs eder. Allah bunu, hak ehlinin nazarı Allah’tan bilmesi, diğerlerinin ise başka<br/>varlıklardan bilmesi için kullarını denemek üzere yapar. Nazar edeni ise sebep olduğu<br/>için cezâlandırır.<br/>
Bazıları der ki: Nazarı değen kimse, bir şeyi görüp beğendiği zaman -onun mükellef<br/>
tutulması için uygun olan- Allah’ın o şeyi değiştirmesidir. Ta ki bu sayede mükellefin<br/>kalbi ona bağlı kalmasın.<br/>
Nazar değmesinin îzâhı sadedinde bazıları da şöyle demiştir: Bazı insanların<br/>
gözlerinden gözle görülmeyen latîf cevherlerin çıkıp bakılan şeye ulaşarak onun helak<br/>olmasına veya zarar görmesine sebep olması uzak bir ihtimal değildir. Nitekim bu<br/>durum, bazı yılanlar için de geçerlidir. Çünkü bazı yılan türlerinin bakışları, insanın<br/>gözüne isâbet ettiği zaman o insan derhal ölmektedir. Ancak buradaki tesir, cisimle ilgili<br/>temaslardan kaynaklanmamaktadır. Aksine bazı tesirler karşı karşıya gelmekten ve<br/>görmekten ileri gelir. Bazıları ise karşı karşıya gelmeye ihtiyaç duymaz. Bilakis ruh ona<br/>ve onun tarafına yönelir.<br/>
Kendisinden Allah’a sığınılan hasedçi kimse de bu kabildendir. Hatta bir âlim şöyle<br/>
demiştir: Nazarı değen bazı kimselerin nazarı, görmeye bağlı değildir. Öyleleri vardır<br/>ki kör olsalar dahi bir şey kendilerine anlatılınca o şeyi görmeksizin sırf bu tavsif<br/>yüzünden nefisleri o şeye tesir eder.<br/>
<b>Kazvînî</b> der ki: Bazı nefislerde yaratılışından gelen garib bir özellik vardır ki<br/>
başkaları onların yaptığını yapamaz. Meselâ Hindistan’da yaşayan bir grup insan, bir<br/>şeye önem verdikleri zaman insanlardan uzak bir yere giderek bütün dikkatlerini o şeye<br/>teksif ederler. O şey onların istediği şekilde meydana gelir.”<br/>
<b>Gazneli Mahmud</b> (m. 970-1030) ile ilgili olarak anlatılan şu hâdise de bu<br/>
kabildendir: Gazneli Mahmud, Hind diyarında savaşırken bir şehri fethetmeye ne zaman<br/>yönelse hastalanmış. Bunun sebebini sorunca kendisine şöyle denilmiş: “Bu şehir<br/>ahâlîsinin arasında bir takım hindular var. Dikkatlerini sizin hasta olmanız yönünde<br/>teksif ettiklerinde onların bu himmetine uygun olarak hasta olursunuz.” Sultanın<br/>komutanlarından birisi, onların dikkatlerini dağıtmak için çok sayıda davul çaldırıp<br/>boru üfletmesini teklif etti. Böyle yapılınca hastalık gitti ve şehri fethettiler.<br/>
