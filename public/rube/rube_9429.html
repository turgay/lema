<a name=9430></a>bulunduğu ve ikincisi birincisini takib ettiği için böyle ifâde buyrulmuştur. Bu sebeple<br/><i>ğad/yarın</i> tâbiri, âhiret yerine istiâre olarak kullanılmış bir kelimedir.<br/>
Fakîr (<b>Bursevî</b>) der ki: Âhiret yarın gibidir. Çünkü, insanlar dünyada uykudadırlar,<br/>
kıyametin başlangıcı olan ölüm gelmeden önce uyanmazlar. Nitekim bu konuda bir<br/>hadis-i şerif de vârid olmuştur. Gaflet ve aymazlık içinde bulunan kimseye göre ölüm ve<br/>kıyametin her biri sabah gibidir. Tıpkı geceleyin uyumakta olana nispetle yarının sabah<br/>olduğu gibi. Bu durum, dünyanın zulmânî ve karanlık, âhiretin ise nûrâni ve aydınlık<br/>olduğunu göstermektedir. Yarın anlamındaki <i>ğad</i> kelimesinin nekre olarak gelmesi, onun<br/>büyük ve tehlikeli bir gün olmasındandır. Çok büyük olduğu için “<i>liğadin</i>” kelimesinin<br/>ifâde ettiği mânâ tam olarak bilinemez.<br/>
<i>“Ğad”</i> kelimesinin aslı “<i>ğdv”</i>dır. Kelimede yerine bir karşılık koymaksızın <i>vav</i>ı hazf<br/>
ettiler. Buna da şâir <b>Lebid</b>’in şu sözünü mesned olarak getirdiler:<br/>
<i>İnsanlar, yurtlardan ve orada kalanlardan başka şeye benzemezler,<br/>Yurt halkı bir gün oraya girer, ertesi gün orası ıssızlaşıverir.</i><br/>
Burada <i>ğad</i> kelimesi aslî şekli ile kullanılmıştır. Lebid’in bu beyti ise ibret ve ders<br/>
alınacak beyitlerdendir.<br/>
Âyet-i kerimedeki <i>nefs</i> kelimesinin nekre olarak gelmesi, tehlikelerle dolu o gün için<br/>
neler hazırlayıp gönderdiklerini düşünen nefislerin çok az sayıda olmalarından<br/>dolayıdır. Sanki burada, “her bir nefis dikkat etsin de yarını için ne hazırladığına bir<br/>baksın” denmiş gibidir.<br/>
Bazıları dediler ki: Bu konuda müstakil olmak, bir şeyi az saymak anlamındadır ve bir<br/>
işte tek başına kalmak anlamına da gelir. Birinci mânâya göre Allah Teâla’nın düşünen<br/>nefisleri az saymış olduğu kasdedilmiştir. Nitekim Allah Teâlâ: <i><b>“Allah, emrini yerine<br/>getirmeye kadirdir. Fakat insanların çoğu (bunu) bilmezler.”</b></i> (Yusuf, 12/21) ve<br/><i><b>“Allah dilemedikçe yine de inanacak değillerdi; fakat çokları bunu bilmezler”</b></i> (el-<br/>En’âm, 6/111) buyurmuştur. Bu âyetlerde sanki mübalağa için <i>çoğunluk</i> <i>tamamın</i> yerine<br/>ikame edilmiştir. Tefsirini yaptığımız âyette “baksın” diyerek bir kişiye emir verilmiştir.<br/>Geçerli bir görüşle ve isabetli bir bakışla işlerin sonuçlarına bakan akıllı ve olgun<br/>nefsin bulunması böyle bir ifâdenin kullanılmasına zarar vermez. İkinci mânâ alınırsa,<br/>varlık ve yokluk, az ve çok, iyilik veya kötülük ne hazırlandığını bilmekte başka bir<br/>bakış ilave etmeden tek başına olmaları ve onunla yetinmeleri kasdedilmiş olur. Bunda<br/>da bir teşvik vardır.<br/>
<i>Benim cehâletimin, senin ilminin felek için ne farkı vardır?<br/>Gözün görmediği yerde güzellik ya da çirkinlik olsa ne olur?</i><br/>
<i>“Allah’tan korkun.”</i> Bu cümle, sözü pekiştirmek için Allah’tan korkmanın önemini<br/>
belirtmek ve kula yaraşan her işin başlamasının ve bitmesinin takvâ ile olması<br/>
