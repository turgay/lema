<a name=1452></a>şeylerdir.<br/>
<i>“Mü’minleri de teşvik et.”</i> Mükafat ve cezâdan bahsederek yâhut zafer ve ganimet<br/>
vâdederek onları savaşa sevk et. Sana düşen yalnızca teşvik etmektir, yoksa onlara sert<br/>davranmak değil.<br/>
Rivâyet edilir ki Rasûlullah (s.a.v.) Uhud Savaş’ından sonra Ebû Süfyan’la Zülkade<br/>
ayında küçük Bedir’in kurulduğu mevsimde tekrar savaşmak üzere sözleşti. Burası,<br/>Medîne’ye sekiz mil mesâfede bulunan ve Hamrâü’l-Esed de denilen panayır yeridir.<br/>Vakit gelince insanları savaş için Medîne’den çıkmaya davet etti. Ancak bazıları bunu<br/>hoş karşılamadı. İşte Allah Teâlâ bu âyet-i kerîmeyi bunun üzerine indirdi. Hz.<br/>Peygamber (s.a.v) yetmiş süvâri ile birlikte sefere çıktı. Allah’ın yardımı savaşta onlara<br/>yetti. Nitekim Allah Teâlâ şöyle buyurmuştur: <i>“Umulur ki Allah kafirlerin gücünü<br/>kırar”</i> sizinle savaşmalarını engeller. <i>“Be’s” </i>kelimesi aslında hoşa gitmeyen şeye<br/>denir. Ancak sonraları harp ve savaş mânâsında kullanılmıştır. Allah Teâlâ: “<i><b>Zâten<br/>onların pek azı savaşa (be’se) gelir.”</b></i> (el-Ahzâb, 33/18) buyurmaktadır.<br/>
“<img src="RuhulBeyan-1452_1.jpg"/>” fiili, Allah Teâlâ hakkında kullanıldığı zaman kesinlik (vücûb) ifâde eder.<br/>
Çünkü bu kelime lügatte ümit vermek mânâsındadır. Cömert biri ise ümit verdiği zaman<br/>mutlaka yerine getirir. Nitekim Cenab-ı Hak kâfirlerin kalbine korku salmış ve onların<br/><i>“Merrû’z-Zahrân”</i>dan geri dönmelerini sağlayarak bunu yerine getirmiştir.<br/>
Hz. Peygamber (s.a.v.)’in ordusuyla birlikte Bedir’e gelerek sekiz gece konakladığı,<br/>
yanlarındaki ticârî malları satıp iyi bir kazanç elde ederek döndükleri rivâyet edilir. Bu<br/>konu Âl-i İmrân sûresinde geçmişti.<br/>
<i>“Allah’ın gücü”</i> Kureyşt’en <i>“daha çetin ve cezâsı”</i> azâbı <i>“daha şiddetlidir.”</i> Öyle<br/>
bir azab ve cezâlandırma ki onları gören, onlara sebep olan fiilleri işlemekten imtinâ<br/>eder. Bu iki durumun her ikisinin birden dünyâda olması da; birinin dünyâda diğerinin<br/>âhirette olması da mümkündür.<br/>
Ayrıca bu âyetin üç tür açıklaması vardır:<br/>1. Allah Teâlâ’nın azâbı, kâfirlerle savaşmaktan ötürü başınıza gelen bütün<br/>
sıkıntılardan daha şiddetlidir. Çünkü onların vereceği sıkıntılar, bir zaman sonra biter<br/>ve nihâyet cennete girersiniz. Halbuki kâfirlerin ve münâfıkların başına gelen Allah’ın<br/>azâbı devamlı ve kesintisizdir.<br/>
2. Allah’ın azabı bu kadar şiddetli olunca, Allah da kendisinden korkulmaya ve<br/>
savaşma emrine kesinlikle karşı çıkılmamaya daha layık olacaktır. Bu mânâya göre âyet<br/>bir tehdittir.<br/>
3. Allah’ın azabı bu denli şiddetli olduğu için Allah, onları sizden uzaklaştırır ve<br/>
onlar hakkında size yeter. Bu mânâya göre ise âyet vaad mâhiyetindedir.<br/>
Cihaddan geri kalanlar, sırf kâfirlerin güç ve kuvvetlerinin şiddetinden korktukları<br/>
için böyle yaparlar. Oysa Allah, <i><b>“kullarının üstünde yegâne kudret ve tasarruf<br/>sâhibidir.” </b></i>(el-En’âm, 6/18,61) Yakîn kuvveti, dînin sermâyesidir. Kâmil bir mü’minin,<br/>özellikle cihâd yolunda ise armağını ölümdür. Dünyâ çabuk yok olur ve her hâlükarda<br/>bâkî kalmaz. <b>Ömer b. Hattâb </b>(r.a) çoğu zaman şu beyitleri okurdu:<br/>
