<a name=9702></a>Burada “sizi çıkarmak için” yerine “îman edip sâlih amel işleyenleri çıkarmak için”<br/>
ifâdesinin getirilmesinin nedeni, îmânın ve sâlih amelin şerefini ortaya koymak,<br/>çıkarmanın sebebini beyan etmek ve îman edip sâlih ameli hayata geçirmeye teşvik<br/>etmek içindir.<br/>
“Karanlıklardan aydınlığa çıkarmak için” yâni herkesi Yüce Allah’ın inâyetiyle<br/>
çalışma ve çabasındaki derecesine ve bulunduğu duruma uygun olarak dalâletten<br/>hidâyete, bâtıldan hakka, cehâletten ilme, inkârdan îmâna, şüphelerden delil ve<br/>burhanlara, gafletten uyanıklığa, Allah’tan başkasıyla ünsiyet hâlinde olmaktan Allah’la<br/>ünsiyete (çıkarmak için) ey akıl sâhipleri ya da ey müminler <i>“size Allah’ın apaçık<br/>âyetlerini”</i> ihtiyaç duyduğunuz apaçık ahkâmı ortaya çıkaran, ya da bütün herkes<br/>nezdinde mânâlarında kapalılık olmayan apaçık âyetleri veya insaflı beliğ kimseler<br/>nezdinde mucize oluşunda hiçbir şüphe olmayan apaçık âyetleri <i>“okuyan”</i> ve size<br/>arzeden <i>“bir peygamber göndermiştir.”</i> Peygamber Efendimiz’in bu âyet-i kerîmede<br/>“zikir” kelimesi ile tanımlanması onun Kur’an âyetlerini okumaya ya da tebliğ etmeye<br/>veya bunlarla insanlara öğüt vermeye devam etmiş olmasından dolayıdır. Peygamberin<br/>(s.a.) gönderilmesi olayının bu âyette “indirilme” fiiliyle ifâde edilmesi de terşih<br/>kabilinden; yâni Peygamber (s.a.)’in mecazen “zikir” kelimesiyle ifâde edilmiş<br/>olmasındandır. Ya da buna şöyle bir açıklama getirmek de mümkündür: Peygamberin<br/>gönderilmesine indirilme denmesi peygamberin vahyin kendisine indirilmesine sonuç<br/>oluşundan dolayıdır.<br/>
Bir başka ifâde ile Peygamberimiz (s.a.) arasındaki çok sıkı ilişkiden dolayı zikre;<br/>
yâni Kur’an’a benzetilmiş ve kendisine istiâre-i tasrihiyye olsun diye benzetilmiş<br/>olduğu şeyin; yâni Kur’an’ın/zikrin ismi verilmiştir. Bu cümlede istiâre yapılan; yâni<br/>kendisine benzetilen unsura terşih olsun diye uygun bir kelime getirilmiştir ki bu da<br/>inzal/indirilme kelimesidir.<br/>
Bir başka açıklama şöyle olabilir. Bu âyet-i kerîmede Peygamberimiz’in<br/>
gönderilmesine indirilme denmesi sebebin müsebbebe isim olarak verilmesi kabilinden<br/>mecaz-ı mürseldir. Çünkü vahyin Peygamber Efendimiz’e indirilmesi Peygamberimiz’in<br/>peygamber olarak gönderilmesine sebeptir.<br/>
Bazı âlimlere göre âyeti şöyle takdir edip tefsir etmek mümkündür: “Allah Teâlâ size<br/>
bir zikir; yâni Kuran indirmiş ve size bir rasul yâni Muhammed aleyhisselamı<br/>göndermiştir.” Fakat sözün mucez/kısa ifâde edilmesi rasul kelimesini nasp eden fiilin<br/>ihtisar yapılmasını gerektirmiştir ve bu fiile cümle içindeki bir karine delâlet<br/>etmektedir. Bu karînede “enzele/indirdi” fiilidir. Arapçada buna benzer şöyle bir cümle<br/>ifâde etmek mümkündür: O hayvana saman ve soğuk su verdim, cümlesinde takdir şu<br/>şekildedir: O hayvana saman verdim ve soğuk su içirdim.<br/>
Bu açıklamalara göre âyet metninde yer alan “zikir” kelimesinin üzerinde vakf-ı tam<br/>
vardır yâni kıraat esnasında orada durulacaktır. Halbuki “rasûlen”kelimesini “zikran”<br/>kelimesinden bedel yapsaydık burada vakf-ı tam olmayacaktı.<br/>
<b>Kâşâni</b>’ye göre âyeti şöyle anlamak mümkündür: Allah Teâlâ size bir zikir; yâni zât,<br/>
