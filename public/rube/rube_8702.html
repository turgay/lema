<a name=8703></a>Burada içinde boşluk bulunmayan, zerre veya hardal tanesi kadar, bedenden geriye<br/>kalan ve çürümeyen kemik anlamındadır. Cenâb-ı Allah insanı tekrar diriltmeyi murad<br/>ettiği zaman bedenin diğer kısmını bu kemik üzerine terkip eder ve yeniden yaratır.<br/>Ancak peygamberlerin, sıddîkların ve şehitlerin bedeni bunun dışındadır. Sahîh<br/>rivâyetlerde belirtildiği üzere onların bedenleri yok olmaz ve kıyâmet gününe kadar<br/>bozulmadan kalır.<br/>
<b>İbn Atıyye</b> şöyle der: “Yerin eksilttiğinin (bir kısmı olan acbü’z-zenebin) muhafazası,<br/>
kıyâmet gününde aynıyla geri getirilmesi içindir. Doğru olan budur.” Bazı usûl âlimleri<br/>diriltilecek olan bedenler dünyadaki bedenlerden farklı olabilir görüşündedirler. İbn<br/>Atıyye şöyle der: “Bu, Kur’ân’ın zâhirine muhâliftir. Eğer dünyadaki bedenden başka<br/>bir beden olacaksa, nasıl olur da deriler, eller, ayaklar kâfirler aleyhinde şahidlik<br/>yaparlar. Dünyadaki bedenlerin aynıyla yeniden yaratılacağına dâir başka deliller de<br/>vardır.”<br/>
Şeyhülislam <b>İbn Hacer</b>’e soruldu: “İnsan ölüp de bedeni toprağa gömülüp yok<br/>
olduktan sonra, Cenâb-ı Hak yeniden yaratmayı murâd ettiğinde ölmeden önceki<br/>bedenleri mi iade edilir, yoksa Allah, insanlar için dünyadakinden başka yeni bedenler<br/>mi yaratır?” Şöyle cevap verdi: “Cenâb-ı Allah’ın âhirette yaratacağı bedenler,<br/>dünyadaki bedenlerdir. Allah bu bedenleri yeniden yaratacaktır.” İbn Hacer, doğru ve<br/>sahih olan görüşün bu olduğunu, bundan başka bir görüşte olanların kendisine göre<br/>Kur’ân ve sünnetin zâhirine muhâlefet ettiği için hatâlı olacağını söylemiştir.<br/>
Kelâm âlimleri şöyle söylerler: Allah Teâlâ, insanın doğumu esnasında var olan aslî<br/>
cüzlerini bir araya getirir -ki bu aslî cüzler dört unsurdur (anâsır-ı erbâadır)- ve ruhunu<br/>ona iade eder. Bu bir araya getirme ister yok olan şeyin aynıyla yeniden yaratılması diye<br/>isimlendirilsin isterse isimlendirilmesin, değişen bir şey yoktur. Eğer denirse: “Hadîs-i<br/>şerîfte <i>“Cennet ehli tüysüz ve bıyıkları çıkmamış bir delikanlı gibidir, cehennem<br/>ehlinin azı dişi de Uhud gibidir</i><a href="RuhulBeyans.html#8710">[233]</a><i>”</i> buyrulmaktadır, dolayısıyla ikinci beden birinci<br/>beden değildir. Eğer birinci beden ikincinin aynısıdır diyecek olursak bu doğru olmaz,<br/>çünkü hadise aykırıdır. O zaman cennetteki bedenlerin farklı insanların bedenleri olduğu<br/>düşüncesi ortaya çıkar ki, bu da tenasühtür (reenkarnasyondur), tenasüh ise batıldır.”<br/>Deriz ki: <i>“Eğer yeniden yaratılan beden dünyadaki bedenin aslî cüzlerinden olmasa<br/>idi tenasüh lazım gelirdi.</i> (Ama ilk bedenin cüzlerinden olacağı için tenasüh lazım<br/>gelmez.)”<br/>
Fakîr (<b>Bursevî</b>) şöyle der: Beden aslında var olan parçaları üzerine ve ilave bir<br/>
parça üzerine yeniden yaratılacaktır. Bu ilave parça da zikredilen acbü’z-zenebdir.<br/>Dolayısıyla bu durum gerçekten de tenasühü gerektirmez. Nitekim vasıftaki değişiklik<br/>zattaki değişikliği gerektirmez. Hızır (a.s.)’ın bedeninin kendi ilk bedeni olduğu hâlde<br/>her yüz yirmi senede bir gençleştiği sabittir. Ayrıca <b>İbn Abbas</b> şöyle der: İblis’in<br/>üzerinden uzun yıllar geçip de ihtiyarlayınca yine otuz yaşındaki hâline döner.<br/>
Bedenlerin nasıl diriltileceği ile ilgili farklı görüşte olanlar vardır. Bazılarına göre<br/>
yeniden yaratma ilk yaratma gibi olacaktır: Çamurdan yaratıp ruh üfleme, nikâh ve<br/>
