<a name=4018></a><i>“Ey sâhibimiz!”</i> Birazdan dile getirilecek husûsun son derece önemli olduğunu<br/>
göstermek maksadıyla burada nidâ tekrarlanmıştır.<br/>
<i>“Namazı dosdoğru kılmaları için”</i> Yâni ben onları, faydalanılacak ve rızıklanılacak<br/>
her türlü şeyden mahrum olan bu kurak vâdîye sırf Sen’in Beyt-i Harem’inin yanında<br/>namaz kılsınlar diye yerleştirdim. ‘<i>Zirâat yapılmayan bir vâdîye</i>’ ifâdesi de buna<br/>delâlet eder. İbrâhim (a.s.)’ın zürriyetinden bir bölümünü Beyt-i Muharram’ın yanına<br/>yerleştirmesinin dünyevi bir gâyesi yoktur.<br/>
Burada, öteki dîni şiârlar dururken bilhassa namazın zikredilmesi, onun üstünlüğü ve<br/>
Allah Teâlâ’nın Evi’nin sâdece namaz ve namaz hükmündeki ameller için olması<br/>sebebiyledir. Nefsi ıslah etmenin temelinde de namaz yatar. Kureyşliler ise çok kibirli<br/>oldukları için namaz kılmaktan imtinâ ediyorlardı.<br/>
<i>“Ben neslimden bir kısmını,”</i> yâni İsmâil’i ve onun neslini -çünkü İsmail’in<br/>
yerleştirilmesi, neslinin yerleştirilmesine de şâmildir- <i>“senin Beyt-i Harem’inin<br/>(Kâbe’nin) yanında zirâat yapılmayan bir vâdîye”</i> Mekke vâdîsine <i>“yerleştirdim.”<br/></i>Mekke vâdîsi hiç ekin bitmeyen taşlık bir yerdir. Yâni ekin nâmına hiçbir şeyin<br/>olmadığı bir yerdir.<br/>
“<i>Ziraat yapılmayan</i>” ifâdesi tıpkı <b>‘<i>eğriliği olmayan Arapça bir Kur’ân</i></b><b>.’</b> (ez-Zümer,<br/>
39/28) âyetine benzer. Yâni, kendisinde hiçbir eğrilik bulunmayan, doğruluk dışında<br/>hiçbir şey olmayan, demektir.<br/>
<b>Şeyh</b>’in tefsirinde şöyle denilir: “Çünkü Mekke, iki dağın arasında bir vâdîdir. Orada<br/>
ne su ne de ekin olur.”<br/>
<i>Bahru’l-ulûm</i>’da şöyle denilir: “Zamanımızda Allah Mekkelilere devamlı akan bir su<br/>
bahşetmiş bulunmaktadır.”<br/>
Beyt-i Harem, Kâbe’dir. Ev’in Allah’a izâfe edilmesi, şerefini göstermek içindir.<br/>
Kâbe’nin büyük bir saygınlığı olduğundan “<i>Muharram</i>” diye adlandırılmıştır. Çünkü<br/>Allah, gökleri ve yeri yarattığı gün Kâbe’ye kötü niyetle yaklaşılmasını haram kılmıştır.<br/>Bu bölgede savaşılmasını, avlanılmasını, herhangi birinin buraya ihramsız girmesini<br/>yasaklamıştır. Tûfân’ın burayı etkilemesine mânî olmuş, Tûfân burayı kaplamamıştır.<br/>Kâbe’ye “el-Atik (eski)” denmesinin (el-Hac, 22/29) sebebi, Kâbe’nin Tûfan’dan daha<br/>eski olmasıdır.<br/>
<i>et-Te’vîlâtü’n-Necmiyye’de</i> şöyle denilir: “<i>Beyt-i Harem’inin (Kâbe’nin) yanında...</i><br/>
Bu ev, Allah’tan başkasının evi olması yasaklanmış (muharram) olan kalbdir. Nitekim<br/>Allah Teâlâ: “<i>Beni ne göğüm ne de yerim içine alır, Ben’i ancak mü’min kulumun<br/>kalbi içine alır</i>.<a href="RuhulBeyans.html#4026">”[36]</a> buyurmuştur.<br/>
<i>O zât ki seni cevher hazînesi yaptı<br/>Can Kâbesi’ni sîne haremine yerleştirdi</i><br/>
<i>“Artık Sen de insanlardan bir kısmının gönüllerini onlara meylettir.” </i>Şevkle hemen<br/>
onlara bağlansınlar, sevgi dolu bir vaziyette onlara doğru gelsinler. Yâni bazı insanların<br/>
