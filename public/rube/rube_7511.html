<a name=7512></a><i><b>temizle’ diye belirlemiştik”</b></i> (el-Hac 22/26) âyetinde olduğu gibi.<br/>
<b>İmam Gazzâlî</b> (r.h.) der ki: “Ruh iki çeşittir:<br/>1- Tabiblerin “mizaç” adını verdikleri hayvânî (canlılık veren) ruhtur. Bu, buhar<br/>
şeklindeki lâtif, mu’tedil bir cisimdir. Dış duyu organları ve cismânî güçlerinden ibâret<br/>bulunan kuvvelerini taşıyan bedenin tamamına yayılmıştır. Bedenin fenâ bulup ölmesi<br/>ile bu ruh da fenâ bulup yok olur.<br/>
2- “Nefs-i nâtıka” denen rûhânî ruhtur. Buna ayrıca “rabbânî lâtîfe”, “akıl” ve “kalb”<br/>
adı da verilir ki bu adların hepsi hayvânî nefs kuvveleri ile alâkası bulunan ve tek bir<br/>anlama delâlet eden lafızlardır. Bu ruh, bedenin yok olmasıyla fenâ bulmaz, ölümden<br/>sonra da bâki kalır.<br/>
Fakîr (<b>Bursevî</b>) de der ki: “Şeyhim ve senedim (<b>Osman Fazlî-i İlâhî</b>) hazretleri<br/>
(Allah onun ruhunu rahatlatsın) bir eserinde şöyle der: “Bil ki ruh cevheri, soyutluğu ve<br/>soyut ruhlar âleminden olması hasebiyle bedenden başka bir şeydir; beden ile ruh<br/>arasında bir tedbir ve tasarruf ilişkisi vardır. Süreklilik ve bakâsı açısından ruh, bedene<br/>muhtaç olmayıp kendi başına ayakta kalır; fakat beden şu şehâdet âleminde ruhun sûreti,<br/>kuvve ve kemâlâtının tezahür yeri olduğu içindir ki, bu açıdan ruh bedene muhtaçtır,<br/>ondan ayrılamaz. Aksine, -ehlince meşhur bulunan ‘hulûl yayılışı’na benzer şekilde<br/>değil, ama- “Sınırsız, Hak Varlık”ın tüm varlıklara sirâyet etmesine benzer şekilde<br/>bedenin her tarafına yayılmıştır. Bu açıdan varlıklar ile bu varlık arasında her yönden<br/>bir başkalık (<i>muğâyeret</i>) yoktur. Hakk’ın varlıklarda ne şekilde zuhûr ettiğini ve<br/>varlıkların hangi cihetle O’nun “ayn”ı, hangi cihetle de “gayr”ı olduğunu bilenler, ruhun<br/>da bedende nasıl zuhur ettiğini ve hangi cihetle bedenin aynı, hangi cihetle de bedenin<br/>gayrı olduğunu bilirler. Çünkü ruh bedeninin rabbidir. Her kim bir rab ile o rabbin,<br/>rabbi olduğu şey (<i>merbûb</i>) arasındaki durumu tam ve gerçek şekliyle bilirse,<br/>anlattığımız hususu da tam olarak anlar. İlim ve anlayışa ileten sadece Allah’tır.” Buna<br/>iyi sarıl, bu hususta şöyle denmiş; falancanın görüşü budur, gibi şeyleri dikkate alma.<br/>
<b>Semerkandî,</b> <i>Bahru’l-ulûm</i> adlı tefsirinde şöyle der: İbareden öyle anlaşılmaktadır ki<br/>
bu “üfleme” herhangi bir meleğin aracılık ve sebebiyyeti olmaksızın gerçekleşmiştir.<br/>Ancak, Allah’ın verdiği izne dayalı olarak üfleyen bir melek aracılığı ile de olmuş<br/>olabilir. Nitekim Hz. Peygamber (s.a.) insanoğlunun yaratılışını anlatırken bunu açıkça<br/>ifâde buyurmuştur: <i>“Sonra Allah ona bir melek gönderir ve o kendisine ruh üfler...”</i><a href="RuhulBeyans.html#7526">[47]<br/></a>Bunun üzerinde durulması gerekir.<br/>
Fakîr (<b>Bursevî</b>)’ye göre ruhun bir melek aracılığıyla üflenmiş olması mümkün<br/>
değildir. Çünkü Âdem’i şereflendirme makamında bulunuyor olmamız buna izin vermez.<br/>Cenab-ı Hak Âdem’in yaratılışını <i><b>“Onu şekillendirip içine ruhumdan üflediğim<br/>zaman”</b></i> (Sâd 38/72) ve <i><b>“Ellerimle yarattığıma”</b></i> (Sâd 38/75) şeklinde ifâde ediyor.<br/>Böyle bir durumda mecâza başvurmanın bir mânâsı yoktur. Ancak Âdem’in çocukları,<br/>çeşitli vâsıtalarla ortaya çıkmış olduklarından mezkûr yorum onlar için mümkün<br/>olabilir. Îsâ (a.s.) bile Âdem’in evlâdı cümlesindendir; çünkü annesi vâsıtasıyla<br/>
