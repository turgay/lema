<a name=5723></a>edildi. Çünkü o çirkin işi yapıyorlardı. Üzerlerine inen taşların her biri bir insan<br/>büyüklüğündeydi.<br/>
Bilesin ki Lût kavmine âid beş belde vardı. Onlardan sadece biri kurtuldu. Çünkü bu<br/>
belde ahâlisi o pis işi yapmıyorlardı. Sodom da helâk edilenlerdendi. Burada özellikle<br/>Sodom’un zikredilmesi Kureyş tacirlerinin uğrak yeri olmasındandır. Kureyşliler<br/>Sodom’a uğradıklarında oranın yerle bir olduğunu gördükleri halde ibret almazlardı.<br/>
İnsanı üzen ve gamlandıran her türlü belâ ve âfete “<img src="RuhulBeyan-5723_1.jpg"/> denir.<br/>
Bir rivâyete göre Rasûlullah (s.a.) mi‘râc gecesi üçüncü semâda bir taş gördü ve<br/>
Cibrîl’e bu taşı sordu. Cibrîl: <i>“Bu taş Lût kavminden artıp senin ümmetinden zâlimler<br/>için saklanan ve hazırlanan bir taştır.”</i> dedi. Bu böyledir. Kıyâmet alâmetlerinden<br/>birisi de gökyüzünün buğday, mısır gibi bazı hubûbatı yağdırmasıdır. Biz buna<br/>asrımızda şahit olduk. Zâlimlere taş ve benzerlerinin yağma zamanı da gelecektir.<br/>Bundan Allah Teâlâ’ya sığınırız!<br/>
“<i>Peki onu görmüyorlar mıydı?” </i>Acaba onu tepetaklak olmuş halde görmüyorlar<br/>
mıydı? Yâni defalarca uğradıklarında onu görüp de korkmuyor, ibret alıp îman<br/>etmiyorlar mıydı? <i>“Hayır, onlar öldükten sonra dirilmeyi ummamaktadırlar.</i>”<br/>
“<img src="RuhulBeyan-5723_2.jpg"/>nın hakîkati iyiliği beklemek ve sevinçli bir şeyin gerçekleşeceğini<br/>
zannetmektir. Halbuki ölünün diriltilmesi kâfirler için sevince sebep olacak hayırlı bir<br/>
şey değildir. Burada bu kelime, beklenti anlamında kullanılmıştır. Beklenti (<img src="RuhulBeyan-5723_3.jpg"/>) ise<br/>
hem hayır hem de şer hakkında kullanılır. Böylece kâfir ile yeniden dirilmeyi bekleme<br/>arasında ilgi olduğunu düşünmek de mümkün olur.<br/>
Mânâ şöyledir: Onlar yeniden diriltilmeyi beklemeyen, yâni peşinden uhrevî cezâyı<br/>
getiren yeniden diriltilmeyi inkâr eden kâfirlerdi. Kesin olarak gerçekleşecek ve bütün<br/>insanlara şâmil ve meydana geleceği sâbit olduğu halde hiç bir nefsin yeniden<br/>dirileceğine inanmıyorlardı. O halde nasıl olur da belirli bir topluluk hakkında dünyevî<br/>bir cezânın gerçekleşeceğini îtiraf edebilirler! Üstelik onlara göre bu cezâ ile günahlar<br/>arasında bir bağlantı da yoktur ki helâkin izlerinden ibret ve öğüt alsınlar. Onlar bunu<br/>ancak tesadüfle açıklıyorlardı.<br/>
Bilesin ki ölümden sonra diriltilmeyi ancak kâfirler inkâr eder. Allah dünyada<br/>
ilkbaharı, yeniden dirilişe şâhid ve meydana gelmesine işâreti kılmıştır. Bir hadiste<br/><i>“İlkbaharı gördüğünüzde ölümden sonra diriltilmeyi hatırlayın.”</i><a href="RuhulBeyans.html#5724">[221] </a>buyrulmuştur.<br/>İlkbahar ölümden sonra diriltilme günü gibidir. Çünkü tohumun toprağa atılma vaktidir.<br/>Çiftçilerin kalbi bu vaktin gelmesi için çarpar. Ekilen tohumun çıkıp çıkmayacağını<br/>merak eder. Mü’min de böyledir. Allah’a itâatte gayret eder ve kalbi kıyâmete kadar<br/>Allah amelini kabul edecek mi etmeyecek mi diye havf ve recâ arasında asılıdır. Sonra<br/>ekin çıkıp yetişince mahsulü toplar, harman eder, saplarından ayrır, öğütür, hamur<br/>olarak yoğurur ve ekmek yapar. Fırından yanmadan çıktığında sofraya konmaya uygun<br/>olur. Şâyet fırında yanarsa o kişinin yaptıkları zâyî olur ve çabaları boşa gider.<br/>
Aynı şekilde bir kul namaz kılar, oruç tutar, zekât verir, hacca gider. Ölüm meleği<br/>
