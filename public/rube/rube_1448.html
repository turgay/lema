<a name=1449></a><b>ve rahmeti olmasaydı, pek azınız müstesnâ, şeytana uyup giderdiniz.</b><br/>
<i>“Onlara” </i>yâni<i> </i>zayıf müslümanlara Rasûlullah (s.a.v.)’in gönderdiği seriyyelerden<br/>
<i>“güven veya korkuya dâir”</i> zafer ve ganîmet, yâhut musîbet ve hezîmet gibi <i>“bir haber<br/>gelince”</i> ulaşınca, durumu tam olarak bilmedikleri ve iyice anlamadıkları için <i>“hemen<br/>onu”</i> yâni bu haberi <i>“yayarlar”</i> ifşâ ve ızhâr ederler. Bu ifşâları fesâda sebebiyet verir.<br/>
<i>“Halbuki onu”</i> yâni o haberi, <i>“Rasûl’e ve aralarında yetki sâhibi kimselere</i><br/>
<i>götürselerdi”</i> bu meseleye müdâheleyi terk ederek hiç duymamış gibi davransalar,<br/>Peygamber (s.a.v)’in ve dört halîfe gibi büyük sahâbîlerin yâhut seriyye komutanlarının<br/>görüşlerine bıraksalardı... Büyük sahâbîler her ne kadar insanlara emretme yetkisine<br/>sâhip değillerse de ileri görüşlü ve basîretli olmaları mânâsında ‘yetki sâhibi’ idiler.<br/>Seriyye komutanları ise hem ileri görüşlüydüler, hem de insanlar üzerinde yetkileri<br/>vardı. <i>“Onların arasından işin içyüzünü anlayanlar” </i>Peygamber (a.s) ve yetki<br/>sâhipleri, tecrübeleri, doğru görüşleri, savaş taktik ve hîlelerini bilmeleri sebebiyle<br/>gerekli tedbîri ortaya koyarlar ve <i>“onun ne olduğunu bilirlerdi.” </i>Kendilerine haber<br/>verilen hususta nasıl tedbir alınacağını bilirlerdi.<br/>
Denildiğine göre, bu kimseler Rasûlullah (s.a.v) ve onun yanındaki yetki sâhiplerinin<br/>
bâzı düşmanlar hakkında emniyet ve güvende yâhut korku ve endişe içerisinde<br/>olduklarına vâkıf olunca hemen bunu etrâfa yayıyorlardı. Bu da düşmanın kulağına<br/>kadar gidiyor ve zarara dönüşüyordu. Şayet meseleyi Hz. Peygamber’e ve aralarında<br/>yetki sahibi olanlara götürüp bırakmış olsalar ve hiç duymamış gibi davransalardı,<br/>tedbir alıp plan yapma durumunda olanlar bu meseleye karşı nasıl tedbir alacaklarını,<br/>ne yapıp ne yapamayacaklarını bilirlerdi. O zaman her iki duruma göre de ‘işin<br/>içyüzünü araştırıp çıkaranlar’dan maksat, Hz. Peygamber (a.s) ve yetki sâhipleridir.<br/>
Âyette, sırrı ifşâ etmek yasaklanmaktadır.<br/>Bir edibe: ‘Sırrı nasıl saklarsınız?’ diye sorulunca “Ben sırrın mezarı olurum”<br/>
cevâbını verdi. İşte bu sebeple “İyilerin göğüsleri, sırların kabirleridir.” denilmiştir.<br/>
<i>Mesnevî’</i>de şöyle geçer:<br/>
<i>Bir iki kimseye söyledin mi, artık o sırra veda et<br/>İki kişiyi aşan, bir başkasına da söylenen her sır yayılır<br/>(Bir sır iki dudaktan çıkmışsa, etrafa yayılır)<br/>Ağızdan bir kere çıkan söz<br/>Bil ki yaydan fırlayan ok gibidir<br/>Ey oğul, yolundan geri dönmez o ok<br/>Sel suyunu baştan bağlamak gerek.</i><br/>
Bu âyette seyr ü sülûk erbâbına işâret edilmektedir. Onlar kendilerine cemal ve celâl<br/>
sıfatlarının eserlerinden olan üns, heybet, huzur veya ğaybet kapılarından biri açıldığı<br/>zaman hemen onu başkalarına yayarlar. Eğer bu müşkillerin hallinde Peygamber<br/>(s.a.v)’in sünnetlerine ve aralarındaki yetki sâhiplerine, yâni Hakk’a ulaşıp vuslata<br/>
