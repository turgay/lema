<a name=4490></a><i>Fethu’l-karîbi’l-mücîb</i>’de de şöyle der: “Cansız varlıkların tesbihiyle bereket hâsıl<br/>
olduğuna göre en şerefli zikir olan Kur’ân’ın okunmasıyla bereketin hâsıl olması<br/>evlâdır, daha uygundur. Özellikle sâlih bir kimse okuduğu zaman. Bu yüzden âlimler<br/>kabir başında Kur’ân okunmasını müstehab görmüşlerdir.”<br/>
Kabrin başına veya lahdin arkasına fesleğen veya hurma dalı dikilir mi? Cevap:<br/>
Hadiste mutlak olarak zikredildiğinden kabrin neresine dikilirse dikilsin maksad hâsıl<br/>olur.<br/>
Hz. Peygamber (a.s.) bir hurma kütüğüne yaslanarak hutbe okuyordu. Bir kişi üç<br/>
merdivenli minber yapıp Hz. Peygamber (a.s.) minber üzerinde hutbe okumak isteyince<br/>hurma kütüğü inledi.<a href="RuhulBeyans.html#4496">[94] </a>Hz. Peygamber (a.s.) ona döndü ve elini üzerine koyup: “<i>Tercih<br/>et, ister seni daha önceki yerine ekeyim, eskisi gibi gür ol; dilersen seni cennette<br/>ekeyim, cennetin nehirlerinden ve pınarlarından içesin, bitkin güzel olsun, meyve<br/>veresin, Allah’ın dostları da senin meyvelerinden yesin</i>.” buyurdu.<a href="RuhulBeyans.html#4496">[95] </a>Hurma kütüğü<br/>cenneti ve âhiret yurdunu dünyaya tercih etti. Hz. Peygamber (a.s.) vefât ettiği zaman<br/>kütük yüksek bir yere konuldu, çürüdü ve böcekler yedi. Onun gömüldüğü de<br/>söylemiştir.<br/>
<i>Mesnevî</i>’de şöyle der:<br/>
<i>Hannâne direği, Rasûl’ün ayrılığı yüzünden<br/>Akıl sahipleri gibi ağlayıp inledi.<br/>Peygamber, “Ey direk, ne istiyorsun?” dedi.<br/>O da “Canım, ayrılığından kan kesildi.<br/>Bana dayanıyordun, şimdi beni bıraktın.<br/>Minberin üstüne çıktın” dedi.<br/>Peygamber (a.s.): “Dilersen seni hurma fidanı yapayım<br/>Doğudakiler de, batıdakiler de senin hurmanı yesinler.<br/>Yahut Tanrı, seni o âlemde bir servi yapsın da<br/>Ebediyen ter ü taze kal” dedi.<br/>Hannâne “Daim ve bâkî olanı isterim” dedi.<br/>Ey gafil, dinle de bir ağaçtan aşağı kalma!<br/>Peygamber, o ağacı yere gömdü.<br/>Kıyâmet günü insanlar gibi dirilmesi için<br/>Bir kimsenin Tanrı sırlarından nasibi olmazsa<br/>Cemâdın inlemesini nasıl tasdik eder?</i><br/>
<b>Ebû Zer </b>(r.a.)’den nakledildiğine göre Rasûlullah (s.a.) beraberinde Hz. Ebû Bekir,<br/>
Ömer ve Osman (r.anhüm) oldukları halde bir yerde oturdular. Hz. Peygamber (a.s.)<br/>eline yedi tane çakıl taşı aldı. Taşlar Allah’ı tesbih ettiler; hatta onların arı vızıltısı gibi<br/>inledikleri işitildi. Sonra Hz. Peygamber (a.s.) onları yere koydu ve sustular. Hz.<br/>Peygamber (a.s.) taşları tekrar yerden alıp Ebû Bekr’in eline koydu. Taşlar yine tesbih<br/>
