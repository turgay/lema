<a name=1627></a><img src="RuhulBeyan-1627_1.jpg"/><br/>
<img src="RuhulBeyan-1627_2.jpg"/><br/>
<img src="RuhulBeyan-1627_3.jpg"/><br/>
<img src="RuhulBeyan-1627_4.jpg"/><br/>
gözleri kamaşıp da karanlığı görmemesi gibi. Güneşe bakan kimse de başka bir şey<br/>göremez. Fakat bu “görme”, gözün görmesi ya da cisimlerin görülmesi gibi değildir.<br/>Aksine âlimlerin, kâmil velîlerin ve peygamberlerin (salevâtullahi aleyhim ecmaîn)<br/>zikrettikleri gibidir.<br/>
Muvahhid, gerçekten muvahhid ise tevhid onu melekût, ceberût ve lahût alemlerine<br/>
ulaştırır. Yâni, muvahhid ikilikten, varlığa, cisimlere ve ruhlara bağlanıp kalmaktan<br/>kurtulur. İşte o zaman <i>“Allah ancak bir tek ilahtır”</i> âyetinin sırrını müşâhede eder.<br/>Allah’ım bizi o dereceye vâsıl olanlardan eyle, âmin.<br/>
<i> </i><br/>
<b>172- Ne Mesih ne de Allah’a yakın melekler, Allah’ın kulu olmaktan geri dururlar.</b><br/>
<b>O’na kulluktan geri durup büyüklenen kimselerin hepsini <i>(Allah) </i></b><b>yakında huzûruna<br/>toplayacaktır.</b><br/>
Lügatte <i>“istinkâf”</i> bir şeye tenezzül etmemek, imtinâ etmek ve büyüklenmek<br/>
anlamlarına gelir. Dilimizde “burun kıvırma” olarak ifâde edilmektedir.<br/>
<i>“Ne mesîh ve ne de Allah’a yakın melekler, Allah’ın kulu olmaktan geri dururlar.”</i><br/>
Çünkü O’na kul olabilmek, övünülecek bir şereftir, saygın bir meziyettir. Allah’a kul<br/>olmaktan çekinip de başkalarına kul-köle olmak ise zillettir.<br/>
Rivayet edildiğine göre Necran’dan gelen hey’et Rasûlullah (s.a.v.)’e “Sâhibimizi<br/>
aşağılıyorsun” dediler. O da: <i>“Sâhibiniz kimdir?” </i>buyurdu. Onlar: “İsâ. dediler.<br/>Rasûlullah (s.a.) Efendimiz: <i>“Ben onun hakkında ne diyorum ki?”</i> buyurdu. Onlar:<br/><i>“O’nun Allah’ın kulu olduğunu söylüyorsun.”</i> dediler. Bunun üzerine Allah Rasûlü<br/>(s.a.v):<i> “Allah’ın kulu olmak noksanlık değildir.”</i> buyurdu. Onlar ise “Evet, bu bir<br/>noksanlıktır.” dediler. Âyet, bu hâdise üzerine nâzil olmuştur.<a href="RuhulBeyans.html#1630">[217]</a><br/>
Mukarrabûn, yâni Allah’a yakın olan melekler, arşın etrafında bulunan Cebrâil,<br/>
Mîkâil, İsrâfil ve bunların derecesindeki melekler gibi kerûbiyyûn melekleridir.<br/>
<i>“O’na kulluktan geri durup büyüklenen kimselerin hepsini Allah yakında huzûruna</i><br/>
<i>toplayacaktır.”</i> Allah kıyâmet günü yüz çevirenleri, büyüklenenleri, ikrar edenleri ve<br/>itâat edenleri huzûrunda toplayacak, yaptıklarının karşılığını verecektir.<br/>
Kâfirlerin tamâmı, Allah’a itâat etmedikleri için Allah’a ibâdetten imtina edenlere<br/>
dâhildirler. <i>“İstikbâr” </i>yâni büyüklenmek, <i>“istinkâf”</i>den yâni burun kıvırmaktan bir<br/>derece aşağıdır. Bu sebeple ona atfedilmiştir. İstinkâf, istikbârın aksine müstehak<br/>olmayan yerde yapılan bir harekettir. Çünkü “istikbâr”, yerine göre müstehak bir hareket<br/>olabilir.<br/>
