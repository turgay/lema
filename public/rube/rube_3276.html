<a name=3277></a><img src="RuhulBeyan-3277_1.jpg"/><br/>
<img src="RuhulBeyan-3277_2.jpg"/><br/>
<img src="RuhulBeyan-3277_3.jpg"/><br/>
Denilir ki: Mükellefiyeti ve seçme hürriyeti varken “Fir’avn, îmândan yüz<br/>
çevirmiştir. Ama îmânı kabul edilmeyeceği zaman kabul edilsin diye o kadar mübalağa<br/>etmiştir ki aynı mânâyı üç ayrı lafızla üç kere tekrarlamıştır. İlk olarak: <i>“İnandım”</i>,<br/>ikinci olarak <i>“İsrailoğulları’nın inandığından başka tanrı olmadığına”,</i> son olarak<br/>da: <i>“Ben de müslümanlardanım.”</i> demiştir. Oysa teklif ve ihtiyâr hakkı sürerken ilk<br/>söylediği söz yeterli olacaktı. Ümitsizlik esnâsında edilen îmân ise reddedilip kabul<br/>edilme bakımından muallaktadır. Şâyet îmân tam ölümün geldiği anda olursa reddedilir,<br/>o anda olmazsa reddedilmez. Ölümün geliş ânı (ihtizâr), alınıp verilen son iki nefestir.<br/><i>Es’iletül-hikem</i>’de böyle denilmektedir.<br/>
İmam Mâlik’e göre o esnadaki îmân da makbûldür. İmam Mâlik bunu kabûl ederken,<br/>
tıpkı kılıç çekildiği sırada ya da had tatbik edilirken imân edenlerin îmânlarını makbûl<br/>oluşuna kıyaslamıştır. Mâlikî mezhebinden olan Hz. Şeyh-i Ekber’in <i>Fusûs</i>’taki<br/>Fir’avn’un îmânına kâil olup sonra meseleyi Allah’a havâle eden sözleri de bu görüşe<br/>dayanmaktadır.<br/>
<i> </i><br/>
<b>92. Senden sonra gelenlere ibret olman için bugün senin bedenini kurtaracağız.</b><br/>
<b>Ama insanlardan çoğu, âyetlerimizden gâfildir.</b><br/>
<i>“Senden sonra gelenlere ibret” </i>ardından gelen İsrâiloğulları’na alâmet <i>“olman</i><br/>
<i>için…”</i> Çünkü İsrâiloğulları Fir’avn’u gözlerinde o kadar büyütmüşlerdi ki onun<br/>öleceğini tahayyül edemiyorlardı. Mûsâ (a.s.) onun boğulduğunu haber verince<br/>Fir’avn’un cesedinin geçtikleri sahile tıpkı bir öküz gibi kıpkırmızı kısa boylu biri<br/>olarak atıldığını gözleriyle görünceye dek Mûsâ (a.s.)’ı yalanlamışlardı.<br/>
Yâhut “Senden sonra gelen ümmetler, seni görenlerden sonunun nereye vardığını<br/>
işittiklerinde bu, onlar için bir işâret, ibret ve azgınlığın cezâsı olmak üzere” demektir.<br/>Ya da “İnsan yücelik, büyüklük ve güç bakımından en üst seviyeye çıksa da başkasının<br/>mülkiyetinde, güçsüz/âciz ve rab olmakla hiç alâkası olmadığını gösteren bir delil<br/>olasın diye kurtardık.” mânâsında da olabilir.<br/>
Kendisini yok olma girdabında boğulmaktan kurtaramayan bir kul/köle neden “<i><b>Ben</b></i><br/>
<i><b>sizin en yüce rabbinizim</b></i>.” (en-Nâziât, 79/24) nidâsını cihan halkının kulağına<br/>ulaştırır?!<br/>
<i>Bir âciz ki uyku ve yemeğin esiri<br/>Kudretten dem vurur böyle hayırsız biri<br/>O kimse ki kendi nefsinin zebunu olur<br/>Nasıl güç ve kuvvet sâhibi olur?!</i><br/>
