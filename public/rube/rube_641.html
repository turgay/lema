<a name=642></a><img src="RuhulBeyan-642_1.jpg"/><br/>
<img src="RuhulBeyan-642_2.jpg"/><br/>
<img src="RuhulBeyan-642_3.jpg"/><br/>
<b>200. “Hac ibâdetlerinizi bitirince, babalarınızı andığınız gibi, hatta ondan daha</b><br/>
<b>kuvvetli bir şekilde Allah’ı anın. İnsanlardan öyleleri var ki: Ey Rabbimiz! Bize<br/>dünyâda ver, derler. Böyle kimselerin âhıretten hiç nasibi yoktur.”</b><br/>
Yâni Cahiliyye âdetlerini terkedin. İslâm’ın usullerine uyun. Allah’ın zikriyle meşgul<br/>
olun. Eskiden Araplar, hac menâsikini tamamlayınca Minâ’da câmi ile dağ arasında<br/>vakfe yaparken, atalarının fazîletlerini iyi zamanlardaki üstünlüklerini zikrederek<br/>övünürlerdi. Böylece her kabîle atalarının meziyetleriyle kendini yücelterek şöhrete<br/>ermek isterdi. Allah Teâlâ, bu âyetle bu âdeti sona erdirdi ve onlara babalarını anmak<br/>yerine Allah’ı anmayı, O’nu hamd ve senâ etmeyi emretti. Çünkü her türlü hayır O’nun<br/>katındandır. İnsanların babaları da, ataları da nihâyet O’nun kuludur. Her ne fazîlete<br/>ermişlerse Allah’ın ihsan ve ikrâmı sâyesinde ermişlerdir. <b>Sa’dî </b>der ki:<br/>
<i>Hak’tan kuluna hayırlı başarı olmazsa<br/>Kuldan ona başarı nasıl olur?<br/>Daha güçlü bir şekilde zikredin;<b> </b></i>yâni babalarınızı övünerek andığınız gibi Allah’ı<br/>
anın, ya da ondan daha güçlü ve belli bir şekilde O’nu anın.<br/>
Hacc farîzasını yapanlardan bazıları zikirlerini dünyâ talebine tahsîs ederek: <i><b>“Ey</b></i><br/>
<i><b>rabbımız bize dünyâda iyilik ver”</b></i> diye duâ ederler. Onların dünyâdan beklentileri<br/>makam, zenginlik ve düşmana karşı zafer gibi dünyevî hazlardır. Sadece dünyâlık<br/>talebinde bulunanlar ise müşriklerdir. Çünkü onlar, ancak dünyâlık ihtiyaçlarını isterler.<br/><i><b>“Onların âhırette bir nasîbleri olmaz.”</b></i> Çünkü onların arzuları sadece dünyâya<br/>münhasırdır. Çünkü yerlerin en yücesinde, isteklerin en bayağısıyla uğraşırlar. Dâimî<br/>olan cennet nimetlerinden talepte bulunmazlar.<br/>
<b>201. Onlardan bir kısmı da: Ey Rabbimiz! Bize dünyâda da iyilik ver, âhırette de</b><br/>
<b>iyilik ver. Bizi cehennem azâbından koru! derler.</b><br/>
<i>et-Teysîr’de</i> gelmiştir ki: <i>“Hasene”</i> iki dünyâda hayırları cem’ eden şey, demektir.<br/>
Âhıretteki hasene (güzellik) ise sevap ve rahmettir.<br/>
<b>Şeyh Ebu’l-Kasım el-Hakîm</b> der ki: Dünyanın hasenesi, mutlu bir hayat ve kelime-i<br/>
şehâdetle ölümdür. Âhıretin hasenesiyse kabirden müjdeyle kalkmak, Sırat köprüsünü<br/>selâmetle geçmektir.<br/>
<b>Hz. Ali </b>der ki: Dünyâda hasene, sâliha bir hanım âhırette ise hûrîlerdir. Cehennem<br/>
azâbı ise kötü kadındır, <b>Sa’dî</b> der ki:<br/>
<i>Güzel yüzlü ve namuslu kadın,<br/>Güzellik ve namusuyla cennet yaşatır.</i><br/>
