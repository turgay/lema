<a name=6327></a><img src="RuhulBeyan-6327_1.jpg"/><br/>
<img src="RuhulBeyan-6327_2.jpg"/><br/>
<img src="RuhulBeyan-6327_3.jpg"/><br/>
<img src="RuhulBeyan-6327_4.jpg"/><br/>
<img src="RuhulBeyan-6327_5.jpg"/><br/>
<b>Allah’tır. O, her şeyi işitir ve bilir.</b><br/>
<i>“Nice canlı var ki, rızkını (yanında) taşımıyor.”</i><br/>
“<br/>
 (dâbbe)”, akıl sâhibi olsun veya olmasın yerde hareket eden ve dolaşan her türlü<br/>
hayvan ve canlı için kullanılan genel bir isimdir.<br/>
“<br/>
 (<i>haml</i>)”, baş ve sırt üzerinde taşınan yük ve ağırlık anlamına gelir.<br/>
Lügatte kendisinden faydalanılan her şeye rızık denir. Örfte ise, Allah’ın mahlûkâtına<br/>
gönderdiği ve onların da yedikleri şeylere rızık denilir.<br/>
Rivâyete göre, Rasûlullah (s.a.) Mekke’deki mü’minlere Medine’ye hicret etmelerini<br/>
emredince, onlar dediler ki: Geçim şartlarımızın olmadığı bir yere nasıl hicret ederiz.<br/>Bu hâdise üzerine bu âyet nâzil oldu.<br/>
Âyetin mânâsı şöyledir: Gıdâya ihtiyacı olup da yerde yürüyen pek çok canlı vardır ki<br/>
zayıf yaratılışlı oldukları için rızıklarını taşıyamazlar veya saklayamazlar da yiyecekleri<br/>olmadığı halde öylece sabahlarlar.<br/>
Canlılar arasında biriktirip depolayan insan, fare ve karıncadır. Karakulak, biriktirir<br/>
ve unutur. <i>Keşşâf</i>’ta birisinden şöyle nakledilir: Yiyeceğini kanatlarının altına koymuş<br/>olan bir bülbül gördüm. Özetle, bir çok canlı türü vardır. Dört ayaklı hayvanlar, kuşlar,<br/>vahşî ve yırtıcı hayvanlar, akrep ve yılan gibi sürüngenler ve su hayvanları<br/>yiyeceklerini biriktirmezler, rızıklarını taşımazlar.<br/>
<i>“Onlara da size de rızık veren Allah’tır.” </i>Günbegün nereye yönelseler ve her nereye<br/>
gitseler onların rızıklarını orada verir. Size de rızkınızı bulunduğunuz yerde Allah verir.<br/>Sonra canlıların zayıf yaratılışlı olarak Allah’a tevekkül etmesi ve sizin güçlü ve<br/>kuvvetli olmanız ve çalışmanız O’nun nazarında eşittir. Onları da sizi de rızıklandıran<br/>O’dur. Çünkü rızıklar sebeplerle elde edilir ve sebepleri de yaratan O’dur. İşte bu<br/>nedenle gurbete çıkmak ve hicret etmekle fakirleşmekten korkmayın.<br/>
<i>Hakk’ın feyz-i ilâhiyyesinde âb-ı zülâl rızıklar vardır<br/>Dilenci ve sultan rızkını; karınca ve çekirge kısmetini O’ndan alır</i><br/>
<i>“O, her şeyi işitir ve bilir.” </i>İşitmesinin bir sınırı yoktur; rızık konusunda sizin<br/>
sözlerinizi de işitir. Bilmesinin de sınırı yoktur. Sizin içinizde sakladığınız<br/>düşüncelerinizi de bilir.<br/>
<b>Kâşifî</b> der ki: Size rızkı nereden vereceğini bilendir.<br/>
