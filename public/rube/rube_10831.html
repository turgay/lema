<a name=10832></a><img src="RuhulBeyan-10832_1.jpg"/><br/>
<img src="RuhulBeyan-10832_2.jpg"/><br/>
<img src="RuhulBeyan-10832_3.jpg"/><br/>
<img src="RuhulBeyan-10832_4.jpg"/><br/>
“Kenûd” denir. Sanki bu kelime, az hayırlı anlamına gelen “nekid” kelimesinin ters<br/>çevrilmiş hâlidir.<br/>
<b>Kaşânî</b> bu âyet-i kerimeyi şöyle tefsir eder: İnsanoğlu, nîmetlere dalıp Rabbini<br/>
unuttuğu, onlara takılıp kaldığı ve onları Rabbine vâsıl olmak için gereken yerlerde<br/>kullanmadığı için çok nankördür.<br/>
<i>et-Te’vîlâtü’n-Necmiyye’</i>de bu âyet şöyle tefsir edilir: İnsan “varlık”, “sıfatlar” ve<br/>
“esmâ” nîmetlerine karşı çok nankördür. Çünkü onların sâdece kendisine âid olduğunu<br/>iddiâ etmektedir. Veya insan, nîmetleri uygun yerde kullanmadığı için âsîdir. Ya da insan<br/>bu nîmetleri sırf kendine ayırdığı, irşad yoluyla halkı kendine tercih etmediği için<br/>cimridir.<br/>
<b>7. Şüphesiz buna kendisi de şâhiddir<br/></b><i>“Şüphesiz kendisi de bu” </i>nankörlüğüne <i>“şâhiddir.”</i> İnsan kendi nefsinin<br/>
nönkörlüğüne bizzat kendisi şâhiddir. Çünkü nankörlüğün eseri kendi üzerinde ortaya<br/>çıkmış ayan beyân görülmektedir. Buradaki “şehâdet” lisân-ı hâl iledir, yoksa dil ile<br/>söyleyerek değildir. Âyetteki “şâhiddir” ifâdesini, “insan bile bile nankörlük<br/>etmektedir” diye anlamak da mümkündür. Kötü bir ameli, kötülüğünü bile bile işlemek<br/>ise son derece mezmum bir şeydir.<br/>
<b>8. Ve o, mal sevgisine de aşırı derecede düşkündür.<br/></b>Bu âyet-i kerimede geçen <i>“el-Hayr”</i> kelimesi “mal” mânâsınadır, tıpkı Bakara<br/>
sûresinin 180. âyetinde yer alan <i>“in terake hayran</i>/<i>Eğer bir mal bırakacaksa”<br/></i>ifâdesinde olduğu gibi. “Dünyayı tercih etmek ve taleb etmek” demektir.<br/>
<i>el-Es’iletü’l-Mukhame </i>isimli eserde şöyle denir: “Allah Teâlâ bu âyet-i kerimede<br/>
“mal” cinsini “hayır” olarak isimlendiriyor. Ya o mal pis ve haram ise?” diye soracak<br/>olursa şöyle cevap veririz: “Burada mala “hayır” denmesi o zamanki örf ve âdete<br/>göredir. Çünkü Araplar malı “hayır” sayıyorlar. Allah Teâlâ da onların âdetleri üzere<br/>mala “hayır” dedi. Aynı şekilde Cenâb-ı Hak “cihâd”ı da “sû’/kötülük” diye<br/>isimlendirmiştir: <i><b>“Bunun üzerine kendilerine hiçbir fenalık konmadan, Allah’ın<br/>nîmetleri ve keremiyle geri geldiler.”</b></i> (Ali İmran, 3/174) ayetinde “düşmanla<br/>çarşıpma”ya “fenalık, kötülük, denmektedir. Hâlbuki “kıtâl” fenalık değildir, ancak<br/>Allah Teâlâ burada cihâddan onların âdetine uygun olarak bahsetmiştir.<br/>
