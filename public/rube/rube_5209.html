<a name=5210></a><img src="RuhulBeyan-5210_1.jpg"/><br/>
<img src="RuhulBeyan-5210_2.jpg"/><br/>
<img src="RuhulBeyan-5210_3.jpg"/><br/>
<i>“Daha önce”</i> yâni bu zikredilenlerden önce<i> “Nuh da duâ etmiş,” </i>yâni, onun<br/>
kavminin helâk edilmesi bedduâsında bulunduğu zaman vukû bulan haberini an. <i>“Biz<br/>onun”<b> “Ben yenik düştüm, yardım et” </b></i>(el-Kamer, 54/10) şeklindeki<i> “duâsını kabul<br/>etmiştik. Böylece kendisini ve (îman eden) yakınlarını büyük sıkıntıdan” </i>içinde<br/>bulundukları kavminin eziyetinden hâsıl olan büyük gamdan<i> “kurtarmıştık.”</i><br/>
<b>77. Onu, âyetlerimizi inkâr eden kavimden koruduk. Gerçekten onlar, fena bir</b><br/>
<b>kavim idi; bu yüzden topunu birden <i>(suya)</i></b><b> gömdük.</b><br/>
<i>“Onu,”</i> başından sonuna kadar<i> “âyetlerimizi inkâr eden kavimden koruduk.”</i><b> </b>intikam<br/>
almak ve muzaffer kılmak için ona yardım ettik.<br/>
<i>“Gerçekten onlar, fenâ bir kavim idi;” </i>Kötü, yâni kâfir bir topluluk idiler. Küfür ise<br/>
bütün kötülüklerin başıdır.<i> “Bu yüzden topunu birden (suya) gömdük.”</i> Çünkü, bir<br/>toplumda Allah’ın âyetlerini yalanlamakta ısrar ile şer ve fesâda dalmak toplanırsa<br/>mutlaka Allah Teâlâ onları helâk eder.<br/>
Bil ki peygamberlerin ve kâmil velîlerin duâlarında olduğu gibi duâ, Allah’ın izniyle<br/>
ve hulûs-ı kalb ile yapılırsa, kabûle şâyân olur.<br/>
Rivâyete göre <b>Zeyd b. Sâbit</b> (r.a.) yanında bir adamla Mekke’den Tâif’e yolculuğa<br/>
çıktı. Zeyd (r.a.) yanındakinin münâfık olduğunu bilmiyordu. Yolda bir harâbeye girdiler<br/>ve uyudular. Bir müddet sonra o münâfık adam Zeyd (r.a.)’ın ellerini bağladı ve onu<br/>öldürmek istedi. Zeyd (r.a.): <i>“Yâ Rahmân, bana yardım et.”</i> diye duâ etti. Münâfık,<br/>“Yazıklar olsun sana, onu öldürme!” diye bir ses işitti. Hemen dışarıya çıkıp baktı,<br/>hiçbir kimseyi göremedi. Bu hâdise iki kez daha tekrarlandı. Üçüncü defa çıkışında bir<br/>süvâri onu öldürdü. Sonra içeriye girip Zeyd (r.a.)’ın iplerini çözdü ve: “Ben<br/>Cebrâil’im, sen duâ ettiğinde yedinci kat semâda bulunuyordum. Allah bana: “Kulumun<br/>imdâdına yetiş.” buyurdu.” dedi.<br/>
Bu hikâyeden alınacak dersler vardır:<br/>1- Yola gidenin mutlaka bir arkadaşı olmalıdır. Ancak güven içinde olması için<br/>
arkadaşını sınamak gerekir. Çünkü bu zamanda dost görünümünde olan düşman çoğaldı.<br/>
<i>Mesnevî</i>’de der ki:<br/>
<i>İnsanın gizli düşmanı pek çoktur<br/>İhtiyatlı ve dikkatli insan, akıllı kişidir</i><br/>
Denilir ki: “Her şeyde bir ibret vardır. Kargadan alınacak ibret, çok sakınmasıdır.”<br/>2- Duâ, kurtuluşun sebeplerindendir. Nitekim Allah Teâlâ âyette: “<i>Duâsını kabul</i><br/>
