<a name=9188></a><img src="RuhulBeyan-9188_1.jpg"/><br/>
Haberde geldiğine göre, ilk yaratılışı görüp dururken âhiretteki yaratılışı<br/>
yalanlayanlara da, âhiretteki yaratılışı tasdik edip aldatıcı dünya için koşup çalışana da<br/>ne kadar hayret edilse azdır.<br/>
Bu âyet-i kerîmede bir husûsu diğer bir hususla karşılaştırarak kıyas yapmanın câiz<br/>
olduğuna işâret vardır. Çünkü Allah, âhiretteki yaratılışı birinci yaratılışa<br/>kıyaslamadıkları için yalancıları câhillikle nitelemiştir. Kıyası terk edip kullanmamak<br/>câhillik sayıldığına göre, kıyası gerektiğinde kullanmak ilmin gereğidir. İlmin gereği<br/>olan her şey ise doğrudur ve yerindedir.<br/>
<i>Mesnevî</i>’de şöyle gelmiştir:<br/>
<i>Müctehid bir konuda nassı bilirse<br/>Artık bu sebepten kıyası düşünmez.<br/>Bir konuda nass gelmediğinde<br/>İşte o zaman kıyasla hükme varır.”<br/>Bu kıyaslar, bu araştırmalar bulutlu günde<br/>Yahut geceleyin kıbleyi bulmak içindir.<br/>Fakat güneş doğmuş ve Kâbe karşındayken<br/>Bu araştırmayı bırak, arama.</i><br/>
İblis’in yaptığı kıyasın da bâtıl olduğu anlaşılmaktadır. Çünkü onun yaptığı kıyas, işin<br/>
Allah katındaki gerçeğine aykırı düşmüştür.<br/>
<i>Mesnevî</i>’de geldiği gibi:<br/>
<i>Allah nurlarına karşı<br/>Bu kıyasçıkları ilk ileri süren İblis’ti.<br/>Dedi ki: “Şüphe yok ki ateş topraktan daha iyidir<br/>Ben ateşten yaratıldım o simsiyah topraktan,<br/>Fer’i asılla kıyas edelim<br/>O zulmetten biz ise aydın nurdan.<br/>Hak Teâlâ buyurdu ki: “Hayır aksine soy sop yoktur,<br/>Fazîletin mihrabı zühd ve takvâdır.”</i><br/>
Âyet-i kerîmede şu gerçek gösteriliyor: Allah insanın dünyadaki fizîkî varlığının bir<br/>
maddesi bile yok iken yaratmağa ve îcâd etmeğe kadir iken, O’nun âhiretteki yeniden<br/>yaratılışı gerçekleştirmekten âciz olduğunu düşünmek küfürdür. İlk önce âciz ve mahrum<br/>iken sonradan rızıklanıp nimetlere kavuşmuş nice kişiler görülmüyor mu? Nitekim<br/>Cenâb-ı Hak, İbrahim b. Edhem, Fudayl b. Iyaz ve Mâlik b. Dînar gibi kimseleri kısa<br/>bir zaman sonra da olsa yeni bir mânevî hayatla diriltmiştir.<br/>
