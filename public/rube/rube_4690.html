<a name=4691></a><img src="RuhulBeyan-4691_1.jpg"/><br/>
<img src="RuhulBeyan-4691_2.jpg"/><br/>
<img src="RuhulBeyan-4691_3.jpg"/><br/>
<img src="RuhulBeyan-4691_4.jpg"/><br/>
<i>el-Kâmûs</i>’ta şöyle der: “Mevbık” helâk yeri, cehennemde bir vâdi ve iki şey arasına<br/>
giren şey demektir.”<br/>
Mevbık kelimesinin cehennemde bir vâdi olmasına göre mânâ şöyledir: “Cehennem<br/>
vâdilerinden bir vâdi var ederim. Onların ortasında ki büyük bir helâk yeri olur ve<br/>onların hepsine orada azâb ederim.”<br/>
Fakir (<b>Bursevî</b>) der ki: “Âyetin mânâsının kelimenin üçüncü anlamına göre olduğu<br/>
âşikardır. Yâni, onların arasına birini diğerinden ayıran bir engel (berzah) koyduk.<br/>Engelin bir yanındakiler ötekilere şefaat etmezler;” demektir. Mesela melekler, Îsâ ve<br/>Üzeyir (a.s.) onlara şefaat etmezler. Diğerleri de onlardan uzaklaşmıştır. Açıktır ki bu,<br/>cehenneme girmesine hükmedilen kimselerin orada toplanmalarına ve müştereken<br/>cehennemde olmalarına engel değildir.<br/>
<b>53. Suçlular ateşi görür görmez, orayı boylayacaklarını iyice anladılar; ondan</b><br/>
<b>kurtuluş yolu da bulamadılar.</b><br/>
<i>“Suçlular ateşi görür görmez,”</i> oraya sevk edilmeleri emrolununca, <b>Kâşifî</b> der ki:<br/>
“Müşrikler cehennem ateşini kırk yıllık mesafeden görünce” işte o zaman <i>“orayı<br/>boylayacaklarını iyice anladılar;”</i> ateşe atılıp cehennem ehli ile karıştırılacaklarını<br/>kesin olarak bildiler.<br/>
<b>İmam (Râzi)</b> şöyle demiştir; “Burada uygun olan manâ şudur; Suçlular cehennemi<br/>
uzaktan gördüklerinde cehennemin öfkesini ve ateşin gürlemesini işitince oraya hemen<br/>atılacaklarını zannederler. Nitekim Allah Teâlâ şöyle buyurur: <i><b>“(Ateş) onları uzak bir<br/>yerden görünce onlar bunun (kendilerine karşı) öfkesini ve homurtusunu işitirler.”<br/></b></i>(el-Furkan, 25/12) Uzak yerden maksad, elli bin senelik mesafedir.<br/>
<i>“Ondan kurtuluş yolu da bulamadılar.”</i> Ondan uzaklaşmak için bir yer de<br/>
bulamadılar. <b>Kâşifî</b> der ki: “Geri dönecek ya da kaçacak bir yer bulamadılar.” Çünkü<br/>ateş onları çepeçevre kuşatmıştır.<br/>
<a href="RuhulBeyans.html#4688">[189].</a> Bk. <i>Aclûnî</i>, I, 455<br/><a href="RuhulBeyans.html#4690">[190].</a> Bk. <i>Irâkî</i>, Muğni, IV, 344<br/>
