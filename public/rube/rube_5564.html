<a name=5565></a><img src="RuhulBeyan-5565_1.jpg"/><br/>
hevâsının şehvetlerinden olan kötü şeylere lâyıktırlar. Yâni onlar ancak o kimselere<br/>yaraşır. O kimseler de ancak böyle ameller için uygundurlar. Aynı şekilde yerilmiş ahlâk<br/>ve bayağı vasıflar bu sıfatları taşıyan kimselere, sâlih amellerin ve üstün ahlâkın güzel<br/>olanları da sâlihlerden ve gönül ehli kimselerden güzel olanlarına yaraşır. Yâni iyi<br/>şeyler iyi insanlar için, iyi insanlar da iyi işler yapmak için yaratılmıştır. Nitekim âyette<br/><i><b>“Zâten Rabbin onları bunun için yarattı.” </b></i>(Hûd, 11/119) buyrulmuştur. Rasûlullah<br/>(s.a.) de: <i>“Çalışıp amel işleyin. Çünkü herkes ne için yaratılmışsa o, ona<br/>kolaylaştırılmıştır.”</i><a href="RuhulBeyans.html#5566">[141] </a>buyurmuştur. Yine Hz. Peygamber (a.s.): <i>“Cennet yaratıldı,<br/>ona girecekler de yaratıldı. Cehennem yaratıldı, ona girecekler de var edildi.”</i><a href="RuhulBeyans.html#5566">[142]<br/></a>buyurmuştur.<br/>
<b>Baklî</b>’nin<b> </b><i>Hakâik</i>’ında<i> </i>der ki: “Nefsin fısıltılarının (hevâcis) ve şeytanın<br/>
vesveselerinin kötülükleri tembel, riyâkâr ve safsatacılara yaraşan ve onlar için olan<br/>şeylerdir. Melekler vâsıtasıyla Allah’ın ilhâmının güzellikleri âriflerden kalp, ruh ve<br/>akıl sâhibi olanlara âiddir ve onlara yaraşır. Aynı şekil asılsız ve boş sözler<br/>şüphecilere; ince hakîkat ve ma‘rifetler, keşif ve kerâmetler âriflere ve âşıklara<br/>lâyıktır.”<br/>
<b>Mesrûk</b> Hz. Âişe (r.a.) vâlidemizden bir hadis rivâyet etmek istediğinde: “Bana<br/>
Sıddîk’ın kızı, Rasûlullah (s.a.)’in sevgilisi, temizliği gök tarafından ilan edilen Âişe<br/>Sıddîka tahdîs etti” diyerek söze başlardı.<br/>
Rivâyete göre <b>İbn Abbâs</b> (r.a.) ölmek üzere olan Hz. Âişe’nin yanına girdi ve onun<br/>
Allah’ın huzûruna varmaktan endişeli olduğunu gördü. Ona şöyle dedi: “Korkma! Çünkü<br/>sen mağfiretle ve güzel bir rızıkla müjdelenmiş halde Allah’ın huzûruna gidiyorsun.<br/>Bunun üzerine Hz. Âişe vâlidemizi sevinç kapladı.<br/>
O, Allah’ın üzerinde bulunan nimetlerini sayarak şöyle derdi: “Allah Teâlâ bana hiç<br/>
bir kadına vermediği husûsiyetler vermiştir: Cebrâil (a.s.) avucu içinde benim sûretimi<br/>getirip Rasûlullah (s.a.)’e benimle evlenmesini emretti. Benimle bâkire olarak evlendi.<br/>Benden başka bâkire bir kadınla evlenmedi. Başı benim kucağımda iken vefât etti.<br/>Benim evimde kabre konuldu. Rasûlullah (s.a.)’e diğer hanımları yanında bulunduğu<br/>sırada vahiy geldiğinde onlar ondan ayrılıp kenara çekilirlerdi. Halbuki benimle tek<br/>örtü altında beraber bulunduğu sırada vahiy gelirdi. Babam O’nun halifesi ve sıddîkıdır.<br/>Zinâdan uzak olduğum (berâetim) âyetle bildirilmiştir. Güzel ve temiz bir erkeğin<br/>yanında temiz bir kadın olarak yaratıldım. Bana mağfiret/günahlarımın bağışlanması,<br/>cennette güzel ve bol rızık vaad edildi.<br/>
<a href="RuhulBeyans.html#5556">[132].</a> <i>ed-Dürru’l-mensûr</i>, III, 538<br/><a href="RuhulBeyans.html#5556">[133].</a> <i>Ebû Dâvûd</i>, Edeb, 71; <i>Müsned</i>, IV, 183<br/><a href="RuhulBeyans.html#5556">[134].</a> <i>Deylemî</i>, hadis no: 3929; <i>Münâvî</i>, IV, 281<br/>
