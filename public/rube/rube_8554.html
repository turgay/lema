<a name=8555></a>bütün kadınlara verilmiş gibi oldu.”<br/>
<i>İnsânu’l-uyûn</i> adlı eserde der ki: Peygamber (s.a.)’e ikinci Akabe bey’atı gecesi 70<br/>
erkek bey’at etti. İki kadın da musafaha etmeden bey’at ettiler. Çünkü Rasûl-i Ekrem<br/>(s.a.) kadınlarla musafaha etmezdi. Sadece onlardan söz alır, onlar da söz verince<br/>“gidebilirsiniz sizden bey’at alınmıştır” diyerek onları gönderirdi.<br/>
<i>İhyâu’l-Ulûm’</i>da<i> </i>der ki: Eğer fitne endişesi varsa, kadınların zikir meclislerine ve<br/>
namaz için mescidlere gelmeleri yasaklanmalıdır. Nitekim <b>Âişe </b>(r.anha) kadınlara<br/>mescide gelmelerini yasaklamıştı. Kendisine: “Rasûlullah (s.a.), kadınların cemaatlere<br/>gelmelerini yasaklamamıştı” diyenlere: “Rasûlullah (s.a.) kadınların O (s.a.)’nun<br/>vefatından sonra yaptıklarını görseydi, emînim ki onların cemâate gelmelerini<br/>yasaklardı” diyerek cevap vermiştir.<br/>
Vaaz, nasihat ve zikir toplantılarına kadınların, erkeklerle aralarında, görüntüyü<br/>
engelleyici bir perde olmadığı halde gelmeleri bile mahzurlu iken nasıl olur da ellerine<br/>dokunulabilir. Zamanımızdaki bazı şeyh geçinenler bu hususlara dikkat etmiyorlar, belki<br/>de sohbetlerine gelip kendilerine bey’at eden kadınlar için güzel kokular sürünüyorlar.<br/>Güvenilir kişilerden maalesef böyle duyumlar alıyorum. Allah bizi böyle davranmaktan<br/>korusun.<br/>
<b>Bayezîd Bestâmî</b> (k.s.) der ki: “Kimin üstazı yoksa, o kişinin imamı şeytandır.”<br/><b>Üstad Ebu’l-Kâsım Kuşeyrî</b>, şeyhi olan <b>Ebû Ali ed-Dekkâk</b>’ın şöyle dediğini<br/>
nakleder:<br/>
Bir ağaç kendi kendine yetişirse, yaprağı olur, fakat meyve vermez. Dağlarda ve<br/>
vadilerdeki gibi meyve verse de meyvesinin tadı bahçe meyvelerinin tadını tutmaz. Bir<br/>ağaç, bir yerden başka bir meyve ile aşılandığı zaman hem tadı daha güzel, hem de<br/>meyvesi çok olur. Çünkü emek verilmiştir. Nitekim şerîat köpekteki talime bile itibar<br/>etmiştir. Eğitilmiş köpeğin öldürdüğü yeniyor, ama eğitilmemiş köpeğin öldürdüğünün<br/>yenmesi haram kabul ediliyor.<br/>
Birçok şeyhin şöyle dediğini duydum: “Hiç kimsenin kurtuluşa eremediğini söyleyen<br/>
kişi kurtuluşa eremez”.<br/>
Bizim için Rasûlullah (s.a.)’da güzel bir örnek mevcuddur. Allah Rasûlünün ashâbı,<br/>
ilimleri ve âdâbı Rasûlullah (s.a.)’tan almışlardır. Nitekim ashâb-ı kirâmdan bazıları<br/>demiştir ki; “Efendimiz (s.a.) bize herşeyi öğretti. Hatta def-i hacet âdâbını bile.”<br/>
Hakikât tâlibi için mutlaka olgun bir terbiyeci, mâhir bir üstad gereklidir. Ki bu üstad,<br/>
nefsin âfetlerini, amellerin bozuklarını ve düşmanın saldırabileceği yerleri ona<br/>göstersin. Hakikât tâlibi böyle birisini bulursa hemen onun eteğine sarılsın, onunla<br/>beraber olsun, onun edebiyle edeplensin ki, bu durumda tıpkı başka bir lambayla<br/>tutuşturulan bir lamba misali o üstadın derûnî âleminden, tâlibin derûnî âlemine hâl<br/>sirâyet etsin, nefsinin iradesinden tamamen sıyrılsın. Çünkü öyle bir üstada teslim<br/>olmak Allah’a ve Rasûlullah (s.a.)’a teslim olmaktır. Çünkü teslimiyet silsilesi<br/>Rasûlullah’a, oradan Allah’a kadar uzanır.<br/>
<i>Mesnevî</i>’de şöyle gelmiştir:<br/>
