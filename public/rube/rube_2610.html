<a name=2611></a><img src="RuhulBeyan-2611_1.jpg"/><br/>
<img src="RuhulBeyan-2611_2.jpg"/><br/>
<img src="RuhulBeyan-2611_3.jpg"/><br/>
<img src="RuhulBeyan-2611_4.jpg"/><br/>
<img src="RuhulBeyan-2611_5.jpg"/><br/>
<b>GERÇEK MÜ’MİNLERİN </b><br/>
<b>ÖZELLİKLERİ</b><br/>
<i> </i><br/>
<i> </i><br/>
<i> </i><br/>
<b>2. Müminler ancak o kimselerdir ki, Allah anıldığı zaman yürekleri ürperir, O’nun</b><br/>
<b>âyetleri kendilerine okunduğu zaman imanlarını artırır ve sadece Rab’lerine<br/>tevekkül ederler.</b><br/>
<b>3. Onlar namazlarını dosdoğru kılan ve kendilerine rızık olarak verdiklerimizden</b><br/>
<i><b>(Allah yolunda) </b></i><b>harcayan kimselerdir.</b><br/>
<b>4. İşte onlar gerçek müminlerdir. Onlar için Rab’leri katında nice dereceler,</b><br/>
<b>bağışlanma ve tükenmez bir rızık vardır.</b><br/>
İmanda kemale ermiş onda samîmî olan <i>“Müminler ancak o kimselerdir ki,”</i><br/>
yanlarında<i> “Allah anıldığı zaman” </i>O’nun celâlinin heybetinden ve ebedî olan<br/>Mevlânın büyüklüğünü düşünerek <i>“yürekleri ürperir.”</i> Bu korku, kâmil iman sahibi<br/>kimselerin vazgeçilmez vasıflarından biridir. Bu kâmil iman sahibi kimsenin, Cenab-ı<br/>Hakk’a yakın bir melek veya bir peygamber yahut muttaki bir mümin olması arasında<br/>fark yoktur. Fakat azabdan korkmak böyle değildir. Çünkü azabdan korkmak, sadece<br/>Allah’ın zikriyle hasıl olmaz. Bilakis bu korku, işlenen günahı düşünmekle ve intikam<br/>almak üzere Allah’ın âsîlere nasıl azab ettiğini hatırlamakla da meydana gelir.<br/>
Kimisi vardır günah işlemeye niyetlenip kendisine ‘Allah’dan kork.’ denilince<br/>
Allah’ın azabı korkusuyla ondan vazgeçer. Kimisi de vadır ki kendisini günahtan<br/>sakındıracak, Allah’ın fiil ve sıfatlarından bir şey hatırlatılmadan sırf O’nu zikredip<br/>anarak, O’nun celâl ve azametini düşünerek günahtan yüz çevirir. İşte bununla önceki<br/>kimse bir değildir.<br/>
Bilesin ki îmanın nuru kalbi inceltir, onu nefsin kir ve karanlıklarından temizler.<br/>
Böylece kalbin kasveti azalır ve Allah’ı zikre yumuşar. İçinde Allah’a karşı bir şevk<br/>uyanır. Bu, yolun başında; bidâyet hâlinde olanların halidir. Yolun sonuna; nihâyete<br/>ulaşanların hali ise zikirle sürekli bir sükûnet ve huzur kıvamında bulunmaktır. Nitekim<br/>İslâm’a henüz yeni girmiş bir grup insan geldi. Kur’an’ı dinledikleri zaman ağlıyorlar,<br/>ah vah ediyorlardı. <b>Ebû Bekir</b> (r.a.) onlara: “Biz de İslâm’a ilk girdiğimizde böyleydik,<br/>sonra kalblerimiz katılaştı.” demiştir. O, bu sözüyle huzur ve itmînan halinin son<br/>mertebesinde olduğuna işaret etmektedir.<br/>
