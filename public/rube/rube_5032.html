<a name=5033></a><img src="RuhulBeyan-5033_1.jpg"/><br/>
<img src="flower_sep.jpg"/><br/>
<img src="RuhulBeyan-5033_3.jpg"/><br/>
<img src="RuhulBeyan-5033_4.jpg"/><br/>
<img src="RuhulBeyan-5033_5.jpg"/><br/>
<i>el-Arâis</i>’te şöyle der: “Sâmirî, elçinin atının izinden bir avuç toprak aldı. Çünkü o,<br/>
Mûsâ (a.s.)’dan kudsî şeylerin yaratılmışların vücudlarına tesir edeceğini duymuştu. Bu<br/>sebeple aldığı toprağı, altından buzağı heykelinin üzerine saçtı. Cenâb-ı Hak da kendi<br/>fiilinin nûru ile onda bir iksîr yarattı. Böylece buzağı canlandı.”<br/>
<i>et-Te’vîlâtü’n-</i>Necmiyye’de der ki: “<i>…gördüm</i>” yani Cebrâil’in atının bastığı yerde<br/>
fışkıran hayatı görme kerâmeti, sadece bana tahsis edildi. Bunda bir iş olduğu bana<br/>ilhâm edildi. Bu, benim dışımda sizden hiç kimseye verilmeyen bir ayrıcalıktır. <i>“(O)<br/>elçinin ayak bastığı yerden bir avuç (toprak) aldım, onu (eritilmiş mücevherâtın<br/>içine) attım.”</i> Bu cümle, şu mânâya işâret etmektedir: “Kerâmet ehlinden sâdır olan<br/>hârikulâde şeyler kerâmettir, sapıklık içinde olanlar içinse fitne ve istidrâcdır. Bu iki<br/>fırka arasındaki fark şudur: Kerâmet ehli bunu hak ve hakîkat için kullanırlar. Sapıklar<br/>ise bâtıl ve tabîat uğrunda kullanırlar. Nitekim Allah Teâlâ Sâmirî’ye bu fâsid ve bâtıl<br/>niyetini şöyle söyletmiştir:<br/>
<i>“Bunu böyle nefsim bana” </i>şakâvetimi ve mihnetimi<i>“hoş gösterdi” dedi.”</i><br/>
“<br/>
” nefsin kişinin hırs gösterdiği şeyi ona süslemesi, onlardan çirkin olanları<br/>
güzel sûrette tasvir etmesidir. Yâni hayat atının izinden toprak alma ve onu eriyen<br/>mücevheratın içine atma gibi bu yaptığım işleri nefsim bana çok süslü gösterdi ve bu<br/>sebeple öyle yaptım. Sâmirî’nin cevabının özeti, aklî bir delil ve ilâhî bir ilhamla değil,<br/>sırf kötülüğü çok emreden nefsinin hevâsına ve iğvâsına tâbi olarak bu işi yaptığıydı.<br/>
<b>Kâşifî</b> der ki: “<i>Lübâb</i>’da nakledilir ki Mûsâ (a.s.) Sâmirî’yi katletmeye niyetlendi.<br/>
Hak Teâlâ’dan: “Ona ilişme, onda cömertlik sıfatı gâlibdir. Onun cömertliğinden halka<br/>fayda olduğu için hayatının faydasını ondan men etmek mümkün değildir” diye bir nidâ<br/>geldi. Böylece: “<i><b>İnsanlara fayda veren şeye gelince, o yeryüzünde kalır.</b></i>” (er-Ra‘d,<br/>13/17) âyetinin sırrı burada zâhir oldu.”<br/>
<i>Yaprağı ve meyvesi olan her ağaç dalı,<br/>Hayat suyundan ter ü tâze olsun.<br/>Meyvesiz ve gölgesiz ağacı,<br/>Ocağa sermaye yapmak iyidir.</i><br/>
<i> </i><br/>
<b>97. Mûsâ dedi ki: “Defol, artık hayatın boyunca sen “Bana dokunmayın!”</b><br/>
<b>diyeceksin. Ayrıca senin için, kurtulamayacağın bir ceza günü var. Tapmakta<br/>olduğun ilâhına da bak! Yemin ederim, biz onu yakacağız; sonra da parça parça<br/>edip denize savuracağız!</b><br/>
