<a name=6495></a><img src="RuhulBeyan-6495_1.jpg"/><br/>
<img src="RuhulBeyan-6495_2.jpg"/><br/>
buyurur: <i>“Hamd, şükrün başıdır. Allâh’a şükretmeyen kul, O’na hamd etmiş<br/>sayılmaz.<a href="RuhulBeyans.html#6517">”</i>[78]</a> Dolayısıyla Allâh’ın “Hamîd” olduğunu söylemek, O’nun aynı zamanda<br/>“Şekûr” olduğunu söylemek demektir.<br/>
<i>Keşfü’l-esrâr</i>’da der ki: “Hikmetin başı Allâh’a şükretmektir. Sonra O’ndan korkmak<br/>
gelir, sonra da O’na itâat etmek gelir. Şüphesiz ki Lokman (a.s.), Allah Teâlâ’nın şükür<br/>konusundaki emrine uymuş ve O’na kulluğun gereklerini yerine getirmiştir.”<br/>
Lokman edepli, çok ibâdet eden, gönlü mâmûr, kalbi pür nur, apaçık hikmet sâhibi biri<br/>
idi. Halka karşı şefkatli, aralarında barışı sağlayan birisiydi. Sürekli nasihatçi<br/>özelliğini gizli tutardı. Çocuklarının ölümü ve malının yok olmasına üzülmezdi.<br/>Öğrenmekten hiçbir zaman geri durmazdı. Hakîm/bilge idi, halîm idi, rahîm idi, cömert<br/>idi.<br/>
Lokman (a.s.), Allah Teâlâ’nın bu husustaki şehâdetiyle pek çok hayra sâhiptir. Çünkü<br/>
Allah Teâlâ: <b>“<i>Kime hikmet verilirse, ona pek çok hayır verilmiştir.</i></b><b>” </b>(el-Bakara,<br/>2/269) buyurmuştur.<br/>
Onun tıpla ilgili hikmetinden ilk olarak rivâyet edilen şudur: Hz. Lokman, efendisi ile<br/>
birlikteyken ihtiyacını görmeye gitti ve uzun müddet oturdu. Lokman (a.s.) ona şöyle<br/>seslendi: “İhtiyaç giderirken uzun süre oturmak ciğeri rahatsız eder, basur hastalığına<br/>sebep olur ve sıcaklığın başa yükselmesine yol açar. Bu sebeple biraz otur, biraz kalk.”<br/>Adam oradan çıktı ve onun bu hikmetli sözünü tuvaletin kapısı üzerine yazdı.<br/>
Onun aklî hikmetlerini ilk ortaya çıkaran şu hâdisedir: O efendisine çobanlık<br/>
yapıyordu. Efendisi bir gün onun akıl ve bilgisini imtihan etmek için şöyle dedi:<br/>
“Bir koyun kes ve bana onun en güzel iki et parçasını getir.” O da dilini ve kalbini<br/>
getirdi. Efendisi ona: “Bu ikisinden daha güzel bir şey yok muydu?” diye sordu. Lokman<br/>(a.s.): “Hayır” dedi. Bunun üzerine efendisi bir müddet sustu, sonra şöyle dedi:<br/>
“Bir koyun kes ve bana ondan en kötü ve habis iki et parçasını getir.” O da yine dilini<br/>
ve kalbini getirdi. Bunun sebebini sorunca Lokman (a.s.): “Güzel olduklarında bu<br/>ikisinden daha güzel bir şey yoktur. Kötü olduklarında da bu ikisinden daha kötü bir şey<br/>yoktur.” dedi. Efendi onun sergilediği hikmeti beğendi ve onu âzâd etti.<br/>
Kitapların birinde şöyle geçer: Lokman (a.s.) nübüvvet veya hikmetten birini<br/>
seçmekte muhayyer bırakıldı; o da hikmeti seçti. Bir gün o, hikmetli sözlerini dinlemek<br/>için toplanmış bulunan insanlara vaaz veriyordu. İsrailoğulları’nın büyüklerinden biri<br/>oraya uğrayıp: “Bu kalabalık da ne böyle?” diye sordu. Lokman Hakîm’i dinlemek<br/>üzere toplanan bir cemâat olduğu söylendi. Adam Hz. Lokman’a yaklaşıp: “Sen falan<br/>falan yerde koyun güden, falan kimsenin sürüsünün çobanı olan siyah köle değil misin?”<br/>dedi. Hz. Lokman: “Evet” dedi. Adam: “Seni gördüğüm bu mevkiye yükselten ne oldu?”<br/>diye sordu. Lokman (a.s.): “Doğru sözlülük, emâneti edâ ve lüzumsuz şeyleri terk<br/>
