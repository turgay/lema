<a name=6496></a>etmek” Yâni işe yaramayan ve faydasız olan şeyden vazgeçmek, diye cevap verdi.<br/>
<i>Keşfü’l-esrâr</i>’da der ki: “Lokman otuz yıl Dâvud (a.s.) ile aynı yerde yaşadı. Dâvud<br/>
(a.s.)’ın vefatından sonra <b>Yûnus b. Mettâ</b> zamanına dek hayatta idi.”<br/>
Hz. Lokman, Dâvud (a.s.)’ın yanında bulunuyordu. Dâvud (a.s.) zırh örüyor, demir<br/>
mûcize olarak elinde mum gibi oluyordu. Lokman (a.s.) bu işe şaşıyor, sebebini sormak<br/>istiyor, fakat sâhip olduğu hikmet onu sormaktan alıkoyuyordu. Dâvud (a.s.) onu<br/>tamamlayınca giydi ve: “Bu, harpte giyilecek ne güzel bir zırh!” dedi. Bunun üzerine<br/>Hz. Lokman: “Susmak da hikmettendir, fakat onu yapabilen azdır” dedi. Nitekim <b>Şeyh<br/>Sa‘dî</b> der ki:<br/>
<i>Mutlaka öğreneceğini bildiğin şeyi<br/>Sormakta acele etme ki hikmete zarar verir.<br/>Lokman, Dâvud’un elinde demirin<br/>Mûcizeyle mum olduğunu görünce<br/>Ne yaptığını sormadı.<br/>Çünkü onu sormadan öğreneceğini bildi.</i><br/>
Hz. Lokman’ın hikmetlerinden biri şöyledir: Dâvud (a.s.) bir gün ona: “Nasıl<br/>
sabahladın?” diye sordu. O da: “Benden başka birinin eliyle sabahladım.” dedi. Davud<br/>(a.s.) bu söz üzerinde düşündü, ardından bir nara attı ve bayılıp yere yığıldı. “Başka<br/>birinin eli”nden maksad, (Cenâb-ı Hakk’ın) fazîlet ve adâlet kabzasıdır.<br/>
Lokman (a.s.) şöyle demiştir: “Sıhhat gibi mal, gönül hoşluğu gibi nîmet yoktur.”<br/><b>Sultan Süleyman</b> da şu sözünü buradan almıştır:<br/>
<i>Halk içinde muteber bir nesne yok devlet gibi<br/>Olmaya devlet cihanda bir nefes sıhhat gibi</i><br/>
Yine Lokman (a.s.) der ki: “Babanın (çocuğa) vurması, ekin için (tarlayı) gözden<br/>
geçirmek, didik didik edip sürmek gibidir.”<br/>
<i>Sa‘lebî Tefsîri</i>’nde zikredilen Lokman’ın hikmetlerinden birisi şöyledir: Bir gün<br/>
efendisi onu diğer kölelerle birlikte meyve getirsin diye bahçeye gönderdi. Lokman<br/>(a.s.) efendisinin yanında kölelerinin en değersizi idi.<br/>
<i>Lokman efendisinin<br/>Köleleri içinde çelimsiz idi<br/>Lokman köleler arasında gösterişsizdi;<br/>Gece gibi içi mânâ dolu siyah yüzlü idi</i><br/>
Köleler meyveleri yolda yediler, ama Lokman yedi diye üzerine attılar. Efendisi ona<br/>
öfkelendi. Lokman dedi ki: “Meyveyi onlar yedi, ama bana iftira ettiler.” Efendisi, bu<br/>sözünün gerçek olduğunu ne ile ispat edebileceğini sordu. Lokman şöyle dedi: “Bize<br/>
