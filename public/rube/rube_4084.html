<a name=4085></a><img src="flower_sep.jpg"/><br/>
<img src="RuhulBeyan-4085_2.jpg"/><br/>
<img src="RuhulBeyan-4085_3.jpg"/><br/>
<i>Âdem (a.s.)’ın üzerine aşkın feyzi döküldüğünden beri</i><br/>
Âdem (a.s.)’dan önce topraktan yaratılmış kimse yoktu. Âdem (a.s.) topraktan<br/>
yaratıldı ki secdeye meyyâl, alçak gönüllü, oldukça zelil ve boynu bükük bir kul<br/>olabilsin. Çünkü secde tam ubûdiyyet makâmıdır. Hâsılı her cins kendi cinsine<br/>meyleder. Bu sebeple Âdem (a.s.) Allah Teâlâ’ya karşı alçakgönüllülük arzederken,<br/>İblis ateşten yaratılmış olduğundan cinsine meylederek tevâzu göstermedi. Büyüklendi,<br/>(secdeden) yüz çevirdi ve büyüklük iddiâsında bulundu.<br/>
Hikmet ehli der ki: Hiç şüphesiz Allah Teâlâ, Âdem (a.s.)’ı özel bir görünümde, özel<br/>
bir maddeden özel bir sûrette yaratmaya kâdirdir. Oysa onu önce topraktan, sonra<br/>çamurdan, sonra pis kokulu cıvık bir balçıktan sonra da pişmiş çamura benzeyen bir<br/>balçıktan yaratmıştır. Bu, ya her şeyi kapsayan sırf hikmetten ibaret olan ilâhî meşietten<br/>ötürü böyle olmuştur. Ya da böyle bir yaratışta meleklere yol gösterme, onların ve diğer<br/>mahlûkâtın maslahatını gözetme isteği söz konusu olduğu için böyle olmuştur. Çünkü<br/>insanın bütün bu maddelerden yaratılmış olması, bir şeyin kendi şekil ve cinsinden<br/>yaratılmış olmasından çok daha hayranlık vericidir.<br/>
<b>28. Hani Rabbin meleklere demişti ki: “Ben kupkuru bir çamurdan, şekillenmiş</b><br/>
<b>kara balçıktan bir insan yaratacağım.”</b><br/>
<i>“Hani Rabbin”</i> yeryüzünde hilâfet konusunda<i> “meleklere demişti ki:”</i> Yâni, ey<br/>
Muhammed Rabbinin meleklere şöyle dediği vakti hatırla:<br/>
Fakir (<b>Bursevî</b>) der ki: Buradaki melekler hakkında büyük bir ihtilâf vardır. Doğrusu<br/>
ehlullahın şu görüşüdür: Meleklere söylenen söz aşağıda gelecek olan; <i>“Ben kupkuru<br/>bir çamurdan, şekillenmiş kara balçıktan bir insan yaratacağım.” </i>sözüdür. Âdem<br/>(a.s.) ’a secde edenler ise ruhlar mertebesinden cisimler mertebesine tenezzül eden<br/>meleklerdir. Bu meleklere ister gökle ilgili ister yerle ilgili olsun büyük-küçük tüm<br/>melekler ile Cebrâil (a.s.) dâhildir. Çünkü bütün bu melekler lâtif cismânî elbiselere<br/>bürünmüşlerdir. <i><b>“Böbürlendin mi yoksa, zâten yüce olanlardan mısın?” </b></i>(Sâd, 38/75)<br/>âyetindeki <i>‘yüce olanlar’</i>dan maksad, dâimâ ruhlar âleminde kalan ve Hakk’ı müşâhede<br/>nûruna gark olmuş bulunan müheyyemûn meleklerdir. Onları, bırakın Âdem’i veya<br/>başka birini, kendilerinin bile farkında değillerdir. Bu melekler, cem’iyyet (kahır-lütuf,<br/>cemâl-celâli kendilerinde toplamak) ve kemâl bakımından değilse de mevki şerefi<br/>bakımından insanlardan daha hayırlıdır. İnsanlar, fazîlet ve kemâl rütbesi açısından,<br/>hatta mevki şerefi açısından gök ve yer meleklerinden üstündür. Çünkü bütün bu<br/>melekler tek bir el tarafından yaratılan varlıklar olmaları hasebiyle (Cenâb-ı Hakk’ın<br/>
