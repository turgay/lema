<a name=8850></a><img src="RuhulBeyan-8850_1.jpg"/><br/>
<img src="RuhulBeyan-8850_2.jpg"/><br/>
<img src="RuhulBeyan-8850_3.jpg"/><br/>
Meşâyıhtan birine Rasûlullah (s.a.)’in, <i>“Yolculuk yapın ki sıhhat bulasınız”</i><a href="RuhulBeyans.html#8853">[26]</a><br/>
sözünün anlamı sorulduğunda bunun, “Bize doğru seyahat yapın ki bizi ilk önce veya her<br/>
şeyin önünde bulasınız” mânâsına geldiğini belirtmiş, sonra da bu <br/>
 âyetini<br/>
okumuştur.<br/>
<i>Hiç kimse kendisinden kopmadıkça sana bağlanamaz<br/>Hiç kimse kendisinden kesilmedikçe sana bağlanamaz.</i><br/>
<i>Keşfü’l-esrâr</i>’da şöyle gelmiştir: Firâr sâliklerin makamlarından bir makam, dostun<br/>
menzillerinden bir menzildir. Bir kimse bu makama ulaştığında bunun alâmeti bu<br/>kimsenin kendisini tamamıyla küçük, sözlerini değersiz, yaptıklarını da cinâyet olarak<br/>görmesidir. Bu kimse amellerinden ümidini keser, samimiyetine töhmet eder. Yoluna bir<br/>nimet ve devlet çıksa bunu kendi amelinden değil hükm-i ezelden ve Hakk’ın fazlından<br/>sayar. Bütün dirilere ölülerden mirâs kalırken bu topluluk söz konusu olduğunda ölüler<br/>diriden miras alır.<br/>
Bir hadis-i şerifte: <i>“Kim yürüyen bir ölü görmek isterse Ebû Bekir (r.a.)’e baksın”</i><br/>
buyurulmuştur.<br/>
<i>“Çünkü ben, size O’nun katından (gelmiş) açık bir uyarıcıyım.” </i>Yâni ben size,<br/>
O’nun tarafından üstün mucizelerle gönderilmiş apaçık bir elçi veya inzâr olunduğunuz<br/>azabı gösteren bir mübelliğim. Allah Teâlâ’nın Rasûlullah (s.a.)’e, müminlerin O’nun<br/>ikâbından yine yalnız O’na kaçmalarını söylemesini emretmesinde, Rasûlullah’ın da<br/>onlara Allah tarafından gönderilmiş bir elçi olup kendiliğinden bu işi yapmadığı<br/>şeklinde bu kaçışın sebebi olarak gösterilmesinin altında, mü’minlerin kaçılan şeyden<br/>kurtulup matlublarını elde edeceklerine dâir güzel bir müjde yatmaktadır.<br/>
<b>51. Allah ile beraber başka bir tanrı edinmeyin. Zira ben size O’nun tarafından</b><br/>
<i><b>(gelmiş)</b></i><b> açık bir uyarıcıyım.</b><br/>
<i>“Allah ile beraber başka bir tanrı edinmeyin.”</i> Allah’a firar emrinden sonra getirilen<br/>
bu kısım, Allah’ın cezâlandırmasından kaçmayı gerektiren bir nehiydir. Sanki burada<br/>şöyle denilmek istenmiştir: “İtikadî olarak Allah Teâlâ’nın yanına başka ilahları<br/>koymaktan veya «O’ndan başka ilâh vardır» demekten kaçının.”<br/>
<i>“Zira ben size O’nun tarafından (gelmiş) açık bir uyarıcıyım.” </i>Yâni ben size,<br/>
kendisinden nehyolunduğunuz şeyin açıklanması için görevlendirilmiş apaçık bir<br/>uyarıcyım. Burada, daha önce zikredilen, “azaptan kaçmak için Allah Teâlâ’ya<br/>yönelme”nin bir tekidi yapılmıştır. Ama bu tekit tekrar yoluyla değil de o firar sebebinin<br/>yasaklanıp, bundan kaçmanın gerekliliğinin belirtilmesi yoluyla gerçekleşmiştir.<br/>
