<a name=8932></a>Namaz kılan secde ettiği, gâzi ve şehîd olarak öldürüldüğü ve âlim de öldüğü zaman<br/>
kabirlerine konulduklarında bunlar artık birer “yıldız” olmuşlardır. Nitekim Hz.<br/>Peygamber (s.a.) şöyle buyurmuştur: <i>“Ümmetimin âlimleri karada ve denizde<br/>kendileriyle yol bulunan birer yıldız gibidirler.”</i><br/>
<b>İmâm Gazzâlî</b> de: “Onlar öldükleri zaman sahâbe sayılırlar. Bu hususta Rasûlullah:<br/>
<i>“Ashabım yıldızlar gibidir. Hangisine uyarsanız doğru yolu bulursunuz”<br/></i>buyurmuştur”<a href="RuhulBeyans.html#8944">[68] </a>der. İslam âlimleri: <i>“Âlimler yeryüzünün yıldızlarıdır”</i><a href="RuhulBeyans.html#8944">[69] </a>hadisine<br/>göre birer yıldızdır. Bazı âlimler de âyet-i kerîme’deki kasemin, mârifet nuruna<br/>yapıldığını ve âyetin mânâsının, “Kalbe indiği zaman mârifet nûruna kasem olsun”<br/>şeklinde olduğunu söylemiş ve <i><b>“O’nun nûrunun temsili, içinde lamba bulunan bir<br/>kandil gibidir”</b></i> (en-Nûr, 24/35) âyetini delil getirmişlerdir.<br/>
<b>Kâşifî </b>şöyle demiştir: Muhakkiklere göre her şeyden uzak olan Allah, Hz. Muhammed<br/>
(s.a.)’in kalb yıldızına yemin etmiştir. Yine Allah Teâlâ bu âyet-i kerîme’de gayb<br/>sahifelerinden kalp madenlerine düşmesi ânındaki aşk-ı ilâhî yıldızına kasemde<br/>bulunmuştur.<br/>
<i>et-Te’vîlâtü’n-Necmiyye’</i>de <b>Ahfeş </b>şöyle der: “Necm, sapsız bir bitki olup onun inişi,<br/>
yere düşüşüdür. <i><b>“Otlar ve ağaçlar secde etmektedirler”</b></i> (er-Rahmân, 55/6) âyetinde<br/>işâret edildiği gibi Allah Teâlâ bozulmakdan uzak, mukaddes, dâimî muhabbet<br/>tohumunu; Kur’ânî hakikatlerin ve Rabbânî tecellîlerin kokularının çıkmasını<br/>sağlayacak velîlik, nübüvvet ve risâlet bitkilerini çıkarmak, Hakkânî çiçekleri yeşertip<br/>müşâhede, mükâşefe, muâyene ve benzeri irfânî ihsân latîfelerinin talep edilmesini<br/>sağlamak için Nebî ve Habîbi’nin kalbini Allah’ın gök ravzasına düşecek bütün<br/>değişikliklerden koruyacağına işâret eder.”<br/>
Kasemin cevabı, <i>“Arkadaşınız (Muhammed) sapmadı ve bâtıla inanmadı”</i><br/>
cümlesidir. Bu cümle ile Allah Peygamber (s.a.)’in; Hakkın kendisiyle tecellî ettiği,<br/>ihtişamlı, latîf, ulvî vahdâniyyet nûrunun ilk tezâhürü olduğuna işâret etmektedir. Aynı<br/>zamanda ezelî ve kadîm kudret-i ilâhiyye’nin <i>“Ben Allah’tanım, mü’minler de<br/>bendendir</i>”<a href="RuhulBeyans.html#8944">[70] </a>hadis-i şerifi’nin haber verdiği gibi vâsıtasız olarak bağlantısı<br/>bulunduğuna işâret etmektedir. Çünkü bu ezelî kudrette azgınlığa sebep olan, dalâleti<br/>gerektiren vâsıtaların karanlığı yoktur. Aksine Rasûlullah (s.a.), hidâyet ve rüşd yoluna<br/>götürücü takvâya sâhiptir. Âyet-i kerîme’deki nehiy, Peygamber (s.a.)’in müşriklerle<br/>tabîî bir birlikteliğe sâhip olmadığını bildirmektedir. Yâni Rasûlullah (s.a.) sapmamış,<br/>beşer olması i’tibariyle de azmamıştır. Zira Rasûlullah (s.a.) kendi beşerî tabîatına<br/>uymayarak Hakk yolunda dâim olmuştur. Nitekim kendisi şerefli ve mübarek<br/>şahsiyyetiyle ilgili olarak: <i>“Ben sizden biri gibi değilim. Ben Allah’ın indinde<br/>gecelerim. O beni doyurup suya kandırır”</i><a href="RuhulBeyans.html#8944">[71] </a>buyurmuştur. Bu hadis onun, beşer<br/>tabîatından ve ahkâmından çıkarak Hakk katındaki devamlılığına delâlet etmektedir.<br/>
Fakir (<b>Bursevî</b>) diyorum ki: Kadîr olan Allah “necm” kelimesindeki harflerin ebced<br/>
hesâbıyla miktarı kadar zamanı ihsanda bulunmuştur. Bu hesaba göre necm’in nûn’u<br/>
