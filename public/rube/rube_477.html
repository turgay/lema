<a name=478></a>ve hakîmdir. O’nun dışındaki her şey varlığı itibâriyle zelîl ve câhildir.<br/>
<b>İmâm Gazzâlî</b> (k.s.), <i>“el-Esmâü’l-Hüsnâ Şerhi”</i> adlı kitabında <i>“azîz”</i> ve<i> “hakîm”</i>i<br/>
şöyle açıklar: “<i>Azîz</i>; benzeri az bulunan, kendisine şiddetle ihtiyaç duyulan ve buna<br/>mukabil ulaşması zor, şerefi yüksek olandır.”<br/>
Bu üç mânâyı kendinde toplamayana azîz denemez. Nice şeyler vardır ki, şerefi<br/>
yüksek, faydası çoktur ve benzeri de bulunmaz. Fakat kendisine ulaşmak zor olmadığı<br/>için bunlar azîz diye isimlendirilmez. Güneş böyledir, onun da benzeri yoktur. Yeryüzü<br/>de böyledir. İkisinin de faydası çok büyüktür ve kendilerine şiddetli ihtiyaç vardır.<br/>Fakat izzetle tavsîf olunamazlar. Çünkü ikisine de ulaşmakta bir güçlük söz konusu<br/>değildir. Bir şeyin azîz olabilmesi için bu üç mânânın aynı anda bulunması gerekir.<br/>
Ayrıca her üç mânânın da kemâl ve noksanı vardır. Az bulunmanın kemâli “tek”<br/>
olduğunu bildirmektir. Çünkü tekten daha azı olmaz. Benzerinin bulunmasının<br/>imkânsızlığı açısından bu anlamdaki mükemmellik sadece Allah Teâlâ’da mevcûddur.<br/>Güneş her ne kadar varlığında bir ve tek ise de bir benzerinin var edilebilmesi<br/>açısından bakıldığında birliğinin kemâl derecesinde olmadığı görülür. Değerli olma ve<br/>kendisine şiddetle ihtiyaç duyulma açısından kemâl ise her varlığın var olmasında,<br/>devamında ve diğer her türlü konuda ona muhtaç olmasıdır. Yine bu anlamdaki bir<br/>mükemmellik de ancak Allah’da mevcûddur. O, eşi ve benzeri olmayan gerçek anlamda<br/>tek azîzdir.<br/>
Kullardan izzetle nitelendirilebilecek olanlar ise insanların kendilerine saâdet-i<br/>
ebediyye ve uhrevî hayat gibi en mühim konularda muhtaç oldukları kişilerdir. Bu<br/>kimseler nebîlerdir; onlara bu konuda zaman ve derece bakımından yakın olan halîfeler<br/>ve peygamberlerin vârisleri olan âlimler ve velîler de dahildir. İzzet, halkın irşâdı<br/>konusunda kendisine ulaşılmaya ve başkasına nisbetle kişinin derecesinin yüksekliğine<br/>bağlıdır. Bu, zor olmasına rağmen elde edilemeyecek bir rütbe değildir.<br/>
Cenâb-ı Hak aynı zamanda “hikmet” sahibidir. <i>“Hikmet”</i> ise en yüce varlığı en<br/>
değerli ilimle kavramaktan ibârettir. En yüce varlık Allah Teâlâ’dır. O’nun bilgisinin<br/>hakîkatini ve mâhiyetini de ancak kendisi bileceğine göre mutlak hakîm O’dur. Zira en<br/>yüce varlık en değerli ilimle bilinebilir. Çünkü ilimlerin en değerlisi, ezelî ve dâimî<br/>olan ve içinde hiçbir şüphe ve gizlilik bulunmayan, vâkıâya mutâbık, zevâli<br/>düşünülemeyen ilimdir. Bu da ancak Allah’ın ilminin sıfatıdır. Bazen sanatların<br/>inceliklerini kavrayan ve onu çok iyi icrâ edebilen kimseye de <i>“hakîm”</i> denir. Bunun<br/>kemâli de ancak Allah Teâlâ’dır. Çünkü o, mutlak hakîmdir. Kim bütün varlığı tanıyıp,<br/>Allah’ı bilmezse <i>“hakîm”</i> olarak isimlendirilemez. Zira o, en büyük varlığı<br/>kavrayamamış ve en üstün en yüce varlığı tanıyamamıştır.<br/>
Hikmet ilimlerin en büyüğüdür. İlmin büyüklüğü de bilinenin büyüklüğüne bağlıdır.<br/>
Allah’dan daha yüce ve üstün bir varlık yoktur. Kim Allah’ı tanırsa, her ne kadar diğer<br/>bilinen ilimlerde kudreti az, lisanı ve beyânı kıt ise de o, hakîmdir. Fakat Allah’ın<br/>hikmetine kıyasla kulun hikmeti; zâtı itibariyle Allah’ın bilgisinin kulun bilgisiyle<br/>kıyaslanması gibidir. Ne kadar farklı iki bilgi ve ne kadar farklı iki hikmet. O’nun<br/>
