<a name=8221></a><img src="figure_sep_1.jpg"/><br/>
<b>Şeyh İzzettin b. Abdüsselâm</b> şöyle demiştir: Ulemânın çoğuna göre melek kulun<br/>
kalbini bilemez.<br/>
<i>Tarikat-i Muhammediye Şerhi</i>’nde şöyle denilmektedir: Helâda konuşmak mekruhtur.<br/>
Kazâ-yı hâcet ânında konuşmanın kerâheti ise daha ağırdır. Çünkü bu konuşulan şeyleri<br/>yazmak için koruyucu ve yazıcı melekler, o nahoş yerde bulunmaktan rahatsız olurlar.<br/>Şâyet helâda kazâ-yı hâcet hâlinde olan kişiye bu halde selam verilse <b>Ebû Hanîfe</b> (r.h.),<br/>“selâmı kalben alır, dilden almaz” demiştir. Böyle olunca meleklerin de bir şey yazması<br/>gerekmez. Çünkü onlar kalbî işleri yazmazlar.<br/>
<i>Rayhânü’l-kulûb</i>’de şöyle denilmiştir: Gizli zikir hafaza meleklerinden de gizli<br/>
olandır. Yoksa düşük ve kısık sesle yapılan değildir. Gizli zikir Peygamberimiz (s.a.)’e<br/>ve onu örnek alan kimselere mahsus bir durumdur. Haberlerin tevfîkını Allah bilir.<br/>
