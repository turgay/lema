<a name=759></a><img src="flower_sep.jpg"/><br/>
Hitap umûmîdir; kıssanın yaygın ve meşhûr olduğuna delâlet etmesi bakımından<br/>
görme kabiliyeti olan herkesedir. Çünkü bu tarzda meşhur olan bir kıssayı görüp veya<br/>bilip ona hayret etmiş olmak, genel olarak herkes için söz konusudur.<br/>
<i>“Ulûf”</i>, “elf” (bin) kelimesinin çoğulu olup, sayı isimlerinden biridir.<br/>
Memleketlerinden ölüm korkusuyla çıkanların sayılarının kaç olduğu hususunda farklı<br/>görüşler vardır. Meseleye lâfız yönünden baktığımızda onların adedlerinin on binden<br/>fazla olduğu söylenebilir. Zira <i>“ulûf”</i> cem’i kesret olup on bin ve daha aşağısı için<br/>kullanılmaz.<br/>
Allah Teâlâ bunlara bir melek vasıtasıyla <i>“ölün”</i> buyurdu. “<i>Ölün</i>” emrini, aradan<br/>
melek lâfzının kaldırılarak doğrudan doğruya Allah’a isnâd edilmesi, sözün dehşet ve<br/>korkutuculuğunu artırmak içindir. Çünkü Kâdir ü Kahhâr ve Melik ü Cebbâr olan<br/>Allah’ın sözünün başka bir husûsiyeti vardır. Bu emir üzere onlar da öldüler. Sonra<br/>Allah Teâlâ onları, geriye kalan ömürlerini tamamlamaları ve kaderden kaçmanın<br/>mümkün olmadığını bilmeleri için tekrar diriltti.<br/>
<b>İbn Arabî</b> demiştir ki: Bir ceza olmak üzere Allah Teâla onları tekrar diriltmiştir.<br/>
İbret almak için tekrar hayata dönmenin mümkün olduğu ölüm ukûbet ölümü, ondan<br/>sonra tekrar hayatın olmadığı ölüm ise ecel ile ölümdür.<br/>
<b>Hasan Basrî</b>’den nakledilmiştir ki: Allah Teâlâ onları, ecelleri dolmadan önce bir<br/>
ceza olmak üzere öldürdü. Sonra ömürlerinin geri kalan kısmını tamamlamaları için<br/>onları tekrar diriltti.<br/>
Çoğu müfessirlerin zikrettiğine göre bu kimselerin kıssası şöyledir: Bunlar,<br/>
İsrâîloğullarından olup Vâsit civarında Dâverdân kasabasında oturan bir topluluk idiler.<br/>Kasabalarında veba çıktı. Zenginler ve önde gelenler kaçıp gitti, fakir ve sefiller orada<br/>kaldı. Kasabada kalanların çoğu helâk oldu. Kaçanlar ise ölümden kurtulup vebâ<br/>hastalığı ortadan kalkınca sâlim olarak kasabalarına döndüler.<br/>
Kasabada kalıp helâk olmayanlar dediler ki: “Vebadan kaçan arkadaşlarımız bizden<br/>
daha ihtiyatlı davrandılar. Eğer biz de onlar gibi yapsaydık, hepimiz hayatta kalırdık.<br/>Şayed ikinci bir kez daha veba salgını olursa biz de buradan, veba olmayan yere çıkıp<br/>gideceğiz.”<br/>
Bir yıl sonra tekrar vebâ çıktı. Kasabanın tüm halkı kaçıp iki dağ arasında bulunan bir<br/>
vâdîye indiler. Bu vâdîye yerleşip kurtulduklarını sandıkları sırada, vâdînin alt ve üst<br/>tarafından birer melek onlara: <i>“Ölünüz” </i>diye nidâ etti.<br/>
Allah’ın emri ve dilemesiyle herhangi bir illet olmaksızın hepsi, tek bir insanın ölümü<br/>
gibi, bir anda öldüler. Hayvanları da öldü. Üzerlerinden sekiz gün geçti. Cesedleri de<br/>şişip dağıldı ve koktu. Etraftaki insanlar gelip onları defnetmek istediler. Ama buna güç<br/>yetiremediler. Sonunda yırtıcı hayvanların parçalamasından korumak için etraflarını<br/>duvarla çevirdiler. Cesetlerini oraya bıraktılar. Bir müddet böylece kaldılar. Cesedleri<br/>çürüdü ve kemikleri ortada kaldı.<br/>
