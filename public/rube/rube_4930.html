<a name=4931></a>Mûsâ (a.s.) <i>“dedi ki: O benim asâmdır.” </i>Mûsâ (a.s.) asânın, sağ elinde olduğunu<br/>
tasdik etmek ve onunla yaptığı fiilleri sıralamak için asâyı kendine nisbet etti: Ben<br/>yolda yürürken yorulduğumda ve otlakta koyunlarımı beklerken <i>“ona dayanırım,<br/>onunla davarlarıma yaprak silkelerim.”</i><br/>
“<img src="RuhulBeyan-4931_1.jpg"/> ağaçtan yaprakları dökmek demektir. Burada yapraklara onunla vurur yemeleri<br/>
için koyunlarımın üzerine düşürürüm, demektir.<br/>
<i>“Benim ona başka ihtiyaçlarım da vardır.” </i>Benim dayanmak ve yaprak silkmek<br/>
dışında bu asâya başka ihtiyaçlarım da vardır. Mûsâ (a.s.) yürüdüğünde asâsını<br/>omuzuna atar, okunu, yayını, süt ve içecek kabını, azık torbasını ona asar ve yolda<br/>onunla konuşurdu.<br/>
Asânın iki dalı ve bir çengeli vardı. Dallar yüksekte olduğunda çengelle onları aşağı<br/>
eğerdi. Kırmak istediğinde de çatalıyla dalları büküp kırardı. Asânın alt ucunda<br/>demirden bir başlık vardı. Onu toprağa batırır ve su çıkarırdı. Sevdiği meyveleri onunla<br/>taşırdı. Asâyı kuyulardan ip gibi su çıkarmakta kullanır, asânın çatalları kova vazifesi<br/>görüp onunla belki de su çekerdi. İp kısa geldiğinde asâsına bağlayarak suya kovayı<br/>ulaştırırdı. Geceleri asâ yolunu aydınlatır, asâyla düşmanlarından korunurdu. Kurtlar<br/>sürüye saldırdığında asâsıyla onları kovar, hem uyurken hem de uyanıkken onunla<br/>uzaklaştırır, çölde giderken elbisesini üzerine asıp altında gölgelenirdi. Asânın<br/>uzunluğu, Mûsâ (a.s.)’ın kolunun uzunluğunun on iki katıydı. Cennet ağaçlarından mersin<br/>ağacının dalındandı. İnsan sûretinde bir melek, onu Şuayb (a.s.)’ın yanına bırakmıştı.<br/>
<b>Kâşifî </b>der ki: “o asâ cennetin armut ağacından idi. Asânın uzunluğu on arşındı.<br/>
Başında iki çatal vardı. Aşağı ucunda demir bir başlık vardı. Adı “Ulleyk” idi. Yâhut<br/>asâ Âdem (a.s.)’dan Şuayb (a.s.)’a mîras olarak gelmiş, ondan da Mûsâ (a.s.)’a<br/>ulaşmıştı.”<br/>
Asâ’da peygamberlerin insanların çobanı olduğuna da işâret vardır. Çünkü halk,<br/>
hayvanlar gibi güdülmeye, şeytan kurtlarından ve nefis aslanından korunmaya<br/>muhtaçtırlar. Şu halde mutlaka onların gösterdiği yolu tutmalı ve hizmet için kapılarında<br/>beklemelidirler.<br/>
<b>Hâfız </b>der ki:<br/>
<i>Vâdî-i eymenin çobanı erişir murâdına<br/>Nice yıl can ile Şuayb’a hizmet edince</i><br/>
Ma’rifet ehli bir zat şöyle demiştir: Asâ, vehim ve hayalleri yok eden nefs-i<br/>
mutmainnenin sûretidir. Çünkü yılan sûreti îmân için uygundur. Nitekim sahîh<br/>rivâyetlerde zikredildiğine göre bâzı cinler Medine’de yılan sûretinde görünmüşler ve<br/>öldürülmeleri yasaklanmıştır. Bu sebeple Mûsâ (a.s.) şöyle dedi: <i>“O benim asâmdır.<br/>Ona dayanırım,” </i>yani onunla sırrımdaki arzuların gerçekleşmesine yardım isterim,<br/><i>“onunla davarlarıma yaprak silkelerim” </i>yani uzuvlarım ve hislerim gibi raiyyeme,<br/>elimin altındaki tâbîlerime ve bedenî kuvvetlere beslenmeleri için yaprak silkelerim.<br/>
