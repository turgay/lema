<a name=8652></a>ilâhî hitapla bir kimseyi halîfe kılmışsa o hulefâdandır. Halifelerden bazıları kendileri<br/>hakkında ilâhî bir ahid olmaksızın bulundukları mertebelere gelmişler, hakka istinaden<br/>halk içinde adâleti ikâme etmişlerdir. Nitekim Efendimiz (s.a.) Kisra’yı kastederek<br/>şöyle buyurmuştur: <i>“Âdil bir melikin zamanında dünyaya geldim.”</i><a href="RuhulBeyans.html#8656">[182] </a>Ona ‘melik’<br/>demiş ve adâletle tavsif etmiştir. Bilindiği gibi Kisra adâlet hususunda indirilmiş bir<br/>şeriat üzerinde değildir. Fakat verâe’l-hicâb Hakk’ın nâibidir. “Reâyâsında adâleti<br/>ikame etti” ifademize Allah’ın hudutlarını çiğneyip adâleti uygulamayanlar dâhil<br/>değildir. Zira Firavun gibi Peygamberlerine savaş açmakla cenâbına savaş açmış<br/>olanlar, Allah’ın halifeleri ya da âdil melikler gibi onların nâibleri değildir. Bilakis<br/>onlar şeytanların kardeşleridir. Nitekim bazıları şöyle demiştir:<br/>
<i>Acem padişahının zulümden uzak olması,<br/>Mustafa (s.a.)’in onun devrinde doğmuş olmasındandır.</i><br/>
Onun adâleti, (s.a.)’in nûrâniyyetinin yansımasından dolayıdır. Bunu iyi bil!<br/>Âyette bâğînin bağyinden dolayı küfre düşmeyeceğine işâret vardır. Çünkü iki<br/>
taifeden birisi kuşkusuz fâsıktır. Cenab-ı Hak her ikisini de mümin olarak<br/>isimlendirmiştir. Bununla Mutezile ve Haricilerin mürtekib-i kebirenin/büyük günah<br/>işleyenin dinden çıktığı görüşünün bâtıl olduğu da açıkça ortaya çıkmıştır. Nitekim<br/>kendisi müminlere örnek bir şahsiyet olan <b>Hz. Ali</b> (r.a.)’e Cemel vakasındaki bağy ehli<br/>kimselerin müşrik olup olmadığı sorulmuştu. O da şöyle dedi: Hayır; onlar şirkten<br/>kaçtılar. Denildi ki: Münafık mıdırlar? Dedi ki: Hayır, münafıklar Allah’ı çok az<br/>zikrederler. Denildi ki: Peki onların durumu nedir? Dedi ki: Bize karşı bâğî olan/bize<br/>saldıran kardeşlerimizdir.<br/>
Yine âyette bâğînin harpten el çekince terk edileceğine delâlet vardır. Çünkü Allah’ın<br/>
emrine dönmüştür. Nasihat edip sulhe çağırdıktan sonra saldırılana da yardım etmek<br/>gerekir. <i>“Aralarını düzeltin.”</i> ifadesi buna delâlet eder. Nasîhat ve Allah’ın hükmüne<br/>çağrı her iki taraf saldırdığında vâcip oluyorsa biri saldırdığında vâcip olması evlâdır.<br/>Çünkü eserinin ortaya çıkma ihtimâli daha yüksektir.<br/>
Bil ki, şeriatte bâği âdil imâma karşı isyan eden kimsedir. Beyanı fıkıh kitaplarındaki<br/>
ilgili babdadır. <b>Sehl</b> (r.a.) bu âyetle alâkalı şöyle der: İki gruptan maksad ruh, kalb ve<br/>akıl ile insanın tabîatı, yani hevâ ve şehvettir. Eğer tabîat, hevâ ve şehvet; akıl, kalp ve<br/>rûha saldırırlarsa kul, murakebe kılıçları, mütalaa okları ve muvafakat nurları ile<br/>savaşır ki, ruh ve akıl galip; hevâ ve şehvet ise mağlûb olsun.<br/>
Birileri de şöyle der: Nefis şehvetleriyle kalbi istîlâ edip onu fesâda sürüklediğinde<br/>
mücâhede kılıçlarıyla iyice yaralayıncaya kadar onunla savaşmak îcâb eder. Eğer tâati<br/>kabul ederse affolunur; çünkü o Allah’ın kapısına götüren binektir. Kalb ile nefis<br/>arasında adâleti uygulamak gerekir ki, kalb nefse nefis de kalbe zulmetmesin. Çünkü<br/>nefsinin senin üzerinde hakkı vardır.<br/>
Cenâb-ı Hak’tan hâlimizi ıslâh edip itidal üzere kılmasını niyaz ederiz.<br/>
