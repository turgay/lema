<a name=5283></a><i>Onun ilk yaratılışına bak, bu senin için açık seçiktir<br/>Onun yoktan var edilmesine kâdir olan<br/>Öldükten sonra onu diriltmeye gücünün yettiği zahir olur<br/>Hallâk/Yaratıcı odur ki hazan mevsiminden sonra<br/>Baharı ve bahçeyi yeniden ortaya çıkarır</i><br/>
“<i>Ve dilediğimizi, belirlenmiş bir süreye kadar rahimlerde bekletiriz;</i>” Bu ifâde,<br/>
onların yaratılışlarının tamamlanmasından sonraki hallerini beyan etmek için sevk<br/>edilmiştir. Yâni, bundan sonra biz rahimlerde tutmayı dilediğimizi belirli bir vakte, yâni<br/>doğum vaktine kadar rahimlerde tutar, bekletiriz.<br/>
Burada işâret vardır ki Allah Teâlâ, rahimlerde olan bazı ceninlerin yaratılışlarının<br/>
tamamlanmasından sonra orada kalmasını dilemez ve düşer.<br/>
“<i>Sonra sizi</i>” annelerinizin karınlarında yerleştirdikten sonra belirlenen süre<br/>
tamamlandığında oradan “<i>bir bebek</i>” son derece zayıf olduğunuzdan kendi işlerinizi<br/>yerine getiremeyecek bebekler “<i>olarak dışarı çıkarırız.</i>”<br/>
Âyette “<i>tıflen</i>” kelimesinin tekil olarak getirilmesi, o çocuklardan her birini ya da biri<br/>
ve daha çok sayıyı içine alan cins îtibâriyledir. <i>el-Müfredât</i>’ta belirtildiği üzere körpe<br/>
olduğu sürece çocuğa “<img src="RuhulBeyan-5283_1.jpg"/>/<i>et-tıfl</i>” denir. <b>Molla Fenârî,</b> <i>Fâtiha Tefsîri</i>’nde “Tıfıllığın<br/>
sınırı, çocuk doğup ağladığı zamandan altı yaşını bitirene kadardır.” der.<br/>
“<i>Sonra güçlü çağınıza ulaşmanız için (sizi büyütürüz).</i>” Bu ifâde anne karnından<br/>
çıkarılmanın sebebini bildirmektedir. Kendisine uygun başka bir sebebe atfedilmiştir.<br/>Sanki şöyle buyrulmuştur: “Sonra sizi yavaş yavaş büyümeniz, sonra kuvvet, akıl ve<br/>iyiyi kötüden ayırma konusunda olgunluğa ulaşmanız için çıkarırız.” Bu güçlü çağ, otuz<br/>ile kırk yaş arasındadır. <i>el-Kâmûs</i>’ta der ki: “O, on sekiz ile otuz yaş arasında olur.<br/>“<i>Eşüdd</i>” kelimesi, “<i>Ânük </i>(kurşun)” kelimesi gibi çoğul/cem’ binâsı üzere<br/>tekil/müfreddir. Bu iki kelimenin benzeri de yoktur.”<br/>
“<i>İçinizden kimi vefat eder;</i>” yâni rûhu kabzolunur ve güçlü çağına ulaştıktan sonra<br/>
veya önce ölür. Vefât, ölümden ibârettir.<br/>
“<i>Yine içinizden kimi de ömrün en verimsiz çağına</i>” yaşlılık ve bunaklık zamanına<br/>
“<i>kadar götürülür;</i>” Ömür, bedenin hayat ile mamur olma müddetidir.<br/>
“<i>Tâ ki</i>” çok şey “<i>bilen bir kimse olduktan sonra bir şey</i>” hiçbir şey ya da ilimden bir<br/>
şey “<i>bilmez hale gelsin.</i>” Bu ifâde, onun ilminin eksilmesinden ve hâlinin tersine<br/>dönmesinden mübâlağadır. Yoksa o çocuk gibi bazı şeyleri bilir. Yâni, tâ ki o bünyesi<br/>zayıf, aklı kıt, anlayışı az olan önceki çocukluk zamanlarındaki durumuna dönsün.<br/>Yaptığını unutsun, tanıdığını inkâr etsin ve önceden güç yetirdiğinden âciz kalsın. Bu<br/>âyetle ilgili bazı hususlar Nahl sûresindeki “<i><b>Sizi Allah yarattı; sonra sizi vefat<br/>ettirecek…</b></i>” (en-Nahl, 16/70) âyetinde geçti.<br/>
<b>Şeyh Sa’dî</b> (k.s.) der ki:<br/>
<i>Pirlerde arama gençlik neşesi</i><br/>
