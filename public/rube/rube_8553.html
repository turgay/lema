<a name=8554></a><i>“</i>– <i>Allah’a hamdolsun. Allah’ım sen beni bu kelimeyle gönderdin, bana bu kelimeyi</i><br/>
<i>emrettin ve bu kelimeye karşılık bana cenneti vaadettin. Ya Rabbi! sen sözünden<br/>dönmezsin.”</i> Daha sonrada bize dönerek: <i>“Müjdeler olsun. Allah sizi gerçekten<br/>bağışladı”</i> buyurdular.<a href="RuhulBeyans.html#8560">[105]</a><br/>
<b>Abdurrahman Bistamî</b> (k.s.)’nin <i>Tervihü’l-Kulûb</i> adlı eserinde şu olay anlatılır:<br/><b>Abdurrahman bin Avf bin Mâlik Eşceî</b> (r.a.) anlatıyor: Bir defasında Rasûlullah<br/>
(s.a.)’ın yanında sekiz dokuz kişi kadar bulunuyorduk. Bize: “Allah’ın Rasûlüne bey’at<br/>etmez misiniz?” buyurdu. Biz de daha önceki bey’ata katılmış olduğumuz için, “Biz sana<br/>bey’at etmiştik yâ Rasûlallah” dedik. Tekrar: “Allah’ın Rasûlüne bey’at etmez<br/>misiniz?” buyurdu. Hemen ellerimizi uzattık ve: “Ne üzerine bey’at edeceğiz?” diye<br/>sorduk. Buyurdular ki:<br/>
<i>“Allah’a kulluk etmek, O’na hiçbir şeyi ortak koşmamak, beş vakit namazı</i><br/>
<i>dosdoğru kılmak, -bir ara sesini kısarak- insanlardan hiçbir şey istememek üzere.”</i><br/>
Râvî der ki: “Bunlardan bazılarıyla karşılaştım, elinden kamçısı düşerdi de kimseden<br/>
o kamçıyı kendisine vermelerini istemezdi.”<a href="RuhulBeyans.html#8561">[106]</a><br/>
<b>İmam Münzirî</b> (Rahimehullah)’nin, <i>Tergîb ve Terhîb</i> adlı eserinde şu hadis anlatılır:<br/>
<b>Ubâde bin Sâmit</b> demiştir ki: Bana babam, kendi babasından nakletti. Dedem demiş ki:<br/>“Rasûlullah (s.a.)’a, bolluk anında da kıtlık anında da, neşeli anımızda da, sıkıntılı<br/>anımızda da söylediklerine kulak verip itâat edeceğimize, bir işte o işin ehliyle<br/>münâkaşa etmeyeceğimize, nerede olursak olalım hakîkati söyleyeceğimize, Allah<br/>hakkıyla ilgili hususlarda kınayanın kınamasından korkmayacağımıza dâir bey’at ettik.”<br/>
<b>Suhreverdi</b> (k.s.) <i>Avârifü’l-Maârif</i> adlı eserinde der ki: “Herhangi bir hususta, o<br/>
konunun ehliyle münakaşa etmeyeceğimize” ifâdesi şu anlamdadır. Herhangi bir iş, o işe<br/>ehil birisine tevdi edilmişse bu konuda münâkaşa etmeyeceğiz ve o işi ona bırakacağız.<br/>“Nerede olursak olalım”ın mânâsı da şudur: “Arkadaşın yanında olsun, düşmanın<br/>yanında olsun; yakınlarımızın yanında olsun, yabancıların yanında olsun farketmez.”<br/>
<b>Zeynü’d-Din el-Hâfî</b> (rh.a.) <i>Havâşî’</i>sinde der ki: Yukarıda takrir edilenlerden<br/>
anlaşılan odur ki bey’at esnasında el tutulur. Tabii ki bu erkeklere nisbetle böyledir.<br/>Kadınlar buna dâhil değildirler. Rivâyet edildiğine göre, kadınlardan bir grup<br/>Rasûlullah (s.a.)’ın yanında toplanmışlar ve O (s.a.)’nun ellerini tutmak sûretiyle<br/>kendilerinden bey’at almasını istemişlerdi. Fakat Efendimiz (s.a.): <i>“Ben elimi<br/>(yabancı) bir kadının eline süremem. Fakat bir kadına karşı söylediğim, 100 kadına<br/>söylenmiş gibidir”</i> dedi. Onlardan sözlü olarak bey’at aldı. Efendimiz (s.a.)’den<br/>teberrüken bir şey istediler. Rasûlullah (s.a.) da elini bir kabın içerisindeki suya soktu.<br/>Daha sonra da o kabı kadınlara gönderdi. Onlar da ellerini o kabın içerisine batırarak<br/>isteklerine nâil oldular.<br/>
<b>Şeyh Abdülaziz Deyrîni,</b> <i>er-Ravzatü’l-enîfe</i> adlı eserinde aynı olayı anlatır. <i>Fütûhât</i><br/>
<i>Tercümesi</i>’nde şöyle gelmiştir: “Allah’ın Rasûlü vefât etti, onun eli mahremi olmayan<br/>hiçbir kadına değmedi. Kadınlarla bey‘atlaşmasını sözle yaptı, bir kadına verdiği söz<br/>
