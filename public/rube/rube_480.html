<a name=481></a><img src="RuhulBeyan-481_1.jpg"/><br/>
<img src="RuhulBeyan-481_2.jpg"/><br/>
yerine getirdi. Kalbini, nefsini, evlâdını ve malını teslim etti. Ateşe atıldığında<br/>Cebrâîl’in: “Bir ihtiyacın var mı?” sorusuna: “Senden mi? Hayır!” cevâbını verdi.<br/>“Peki, Rabbinden bir şey istiyor musun?” sorusuna ise: “O’nun hâlimi biliyor olması<br/>bana kâfidir.” dedi.<br/>
Tefsircilerin bildirdiğine göre; İbrâhîm (a.s.), Nemrûd b. Ken’an zamanında<br/>
doğmuştur. Nemrûd başına taç giyen ve insanları kendine ibâdet etmeye çağıran ilk<br/>kişidir. Nemrûd’un kâhinleri ve müneccimleri vardı. Bu kâhin ve müneccimler<br/>Nemrûd’a: “Bu sene senin ülkende bir çocuk doğacak, yeryüzü ehlinin dînini<br/>değiştirecek, senin ve mülkünün yok olmasına sebeb olacak,” dediler. Nemrud da, o yıl<br/>bölgede doğacak bütün çocukların öldürülmesini emretti. İbrâhîm’in annesi doğumu<br/>yaklaştığında, çocuğunun ele geçirilip öldürülmesinden korkarak o bölgeden uzaklaştı.<br/>Onu suyu kurumuş bir nehir yatağında doğurdu. Çocuğu bir beze sardı ve hasır kamışı<br/>bitkisinin arasına koydu. Sonra kocasına gelerek olanları haber verdi. İbrâhîm’in babası<br/>derhal oraya gitti. Çocuğu aldı, onun için mağara şeklinde bir yer hazırladı, çocuğu<br/>oraya koydu. Yırtıcı hayvanlardan korunması için de kapısını bir taşla kapattı. Annesi<br/>oraya gidip geliyor ve onu emziriyordu.<br/>
Gençlik ve kuvvet bulma bakımından İbrâhîm için bir gün, diğer çocukların bir ayına,<br/>
bir ay da bir yıllarına bedeldi. İbrâhîm mağarada on beş ay veya yedi sene yahut daha<br/>fazla bir süre kaldı. Gençlik çağına erdiğinde annesine: “Rabbim kim?” diye sordu,<br/>annesi: “Benim” diye cevapladı. İbrâhîm: “Senin Rabbin kim?” dedi, kadın: “Baban”<br/>cevâbını verdi. “Babamın Rabbi kim?” dedi, annesi “sus” dedi. Sonra kadın kocasına<br/>döndü ve ona: “Görüyor musun, yeryüzü halkının dînini değiştireceğinden bahsettiğimiz<br/>senin oğlun.” dedi ve olanları anlattı. Bunun üzerine babası İbrâhîm’in yanına gitti.<br/>İbrâhîm ona: “Rabbim kim?” diye sordu, o da “Annen” dedi. “Annemin Rabbi kim?”<br/>deyince: “Ben” dedi. İbrâhîm: “Senin rabbin kim?” deyince, “Nemrûd” dedi. İbrâhîm:<br/>“Nemrûd’un rabbi kim?” diye sorunca da ona bir tokat vurdu ve susmasını söyledi.<br/>
Gece olunca İbrâhîm mağaranın kapısına yaklaştı. Kayanın aralığından baktı,<br/>
gökyüzünü ve oradaki yıldızları gördü. Gökyüzü ve yeryüzünün yaratılışı hakkında<br/>düşündü ve “Beni yaratan, rızık veren, doyuran ve su veren rabbim onlardır. Başkası<br/>benim rabbim olamaz.” dedi. Sonra tekrar semâya baktı ve bir yıldız görüp <i><b>“Rabbim<br/>budur”</b></i> (En’âm sûresi, 6/76) dedi. Gözüyle onu takibe başladı ve kayboluncaya kadar<br/>onu izledi. Yıldız batınca <i><b>“Batıp, kaybolup gidenleri sevmem.” </b></i>dedi. Sonra ayı ve<br/>güneşi gördü, yıldızlar hakkında söylediklerini onlar hakkında da söyledi.<br/>
Tefsir âlimleri İbrâhîm (a.s.)’ın bu gözlemleriyle ilgili sözleri hakkında değişik<br/>
görüşler belirtmişlerdir. Bazı âlimler âyetteki ifâdeleri zâhirî anlamlarına hamlederek,<br/>bunu İbrâhîm (a.s.)’ın tevhid arayışı olarak değerlendirmişler ve sonuçta Allah’ın<br/>
