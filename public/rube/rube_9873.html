<a name=9874></a><img src="flower_sep.jpg"/><br/>
<img src="RuhulBeyan-9874_2.jpg"/><br/>
<b>28. İçlerinden en mâkul olanı şöyle dedi: Ben size «Rabbinizi tesbih etsenize»</b><br/>
<b>dememiş miydim?</b><br/>
<i>“İçlerinden”</i> görüşçe ya da yaşça <i>“en mâkul olanı”</i> <i>Keşşaf</i>’a göre; en âdili ve en<br/>
hayırlısı <i>“şöyle dedi: Ben size; «Rabbinizi tesbih etsenize»<b> </b>dememiş miydim?”</i><br/>
Âyette yer alan “evsat” kelimesini biraz açmak gerekirse şunları diyebiliriz. Bu<br/>
kelime “fulanun min sitati kavmihi” cümlesinde “filânca kişi kendi kavminin ortasıdır”<br/>anlamında; “a’tinî min sitâti mâlike” cümlesinde ise “bana malının orta hâlli<br/>olanlarından ver” anlamında kullanılmıştır. Nitekim, <i><b>“ümmeten vesatan” yâni orta<br/>(âdil) bir ümmet”</b></i> (el-Bakara, 2/143) âyetinde de kelime benzer bir mânâda<br/>kullanılmıştır.<br/>
<b>Kâşifî</b>, evsat kelimesiyle ilgili şu açıklamayı yapar: “Onların akıl yönünden en fâzıl<br/>
olanı veya yaşça en büyükleri ya da fikirce en doğru olanı” demektir.<br/>
<b>Râğıb İsfahânî</b> der ki: “Vasat” kelimesi; cimrilik ve israf gibi iki tarafı kınanmış olup<br/>
cömertlik gibi bu iki kınanmış ucun ortasında bulunan şey anlamında kullanılır. Buna<br/>göre vasat kelimesi, ifrat (aşırı gitme) ve tefrit (geri kalmak) gibi iki olumsuz sıfatın<br/>arasındaki “orta yolu” ifâde etmek için kullanılır ve bununla övgü yapılır. “Adâlet<br/>yolunu tutmak” ve “orta yolu tutmak” ifâdeleri böyledir. Nitekim “ümmeten vesatan”<br/>ibâresi de bu anlamdadır. Bizim tefsirini yaptığımız bu âyet-i kerîmedeki kullanım da<br/>yine bu anlamdadır. Bazen de kelime, hayır ve şer gibi bir tarafı iyi bir tarafı kınanmış<br/>şeylerde kullanılarak kinâye yollu “kötülük” kasdedilir. Tıpkı “vasatun beyne’r-ricâl”<br/>ifâdesinde olduğu gibi ki, bu cümleyle o kimsenin hayır ve iyilik sınırından çıkmış<br/>olduğuna dikkat çekilir.<br/>
<i>“Rabbinizi tesbih etsenize”</i> ifâdesi; “Rabbinizi tesbih ve tehlil ile zikredip kötü<br/>
niyetlerinizden dolayı O’na tevbe etsenize” demektir. Aralarındaki bu mâkul kişi, bu<br/>nasîhatini onlara bu yanlış fiillerine karar verdikleri zaman yapmıştı. Onlara: “Allah’ı<br/>zikredin. O’nun günahkârlardan nasıl intikam aldığını hatırlayın. Bu kötü kararınızdan<br/>dolayı derhal Allah’a tevbe edin. O’nun intikamı daha başınıza gelmeden bu kötü<br/>niyetinize derhal son verin!” demek istemişti. Ancak onlar, bu nasîhatçiye karşı<br/>gelmişler ve onu ayıplamışlardı.<br/>
Bu âyet-i kerîme, günah işlemeye karar vermenin insanın sorumlu tutulmasını<br/>
gerektiren bir husus olduğuna işâret etmektedir. Çünkü burada gördüğümüz gibi bahçe<br/>sâhipleri yoksulları engellemeye karar vermişler ve daha fiillerini gerçekleştirmeden<br/>cezâlandırılmışlardı. Bu âyet-i kerîmenin bir benzeri de; <i><b>“İnkâr edenler, Allah’ın<br/>yolundan ve yerli, taşralı bütün insanlara eşit kıldığımız mescid-i haramdan<br/>(insanları) alıkoymaya kalkanlar (şunu bilmeliler ki) kim orada (böyle) zulüm ile<br/>haktan sapmak isterse ona acı azaptan tattırırız.”</b></i> (el-Hac, 22/25) Şu âyet-i kerîme<br/>
