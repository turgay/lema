<a name=1323></a><b>İbnü’s-Sikkît </b>(803-859), İnsanın <i>“hacr” </i>ve <i>“hicr”</i>i elbisesinin uçlarının uyluk<br/>
kısmında toplandığı yer, yâni kucak olarak tanımlar. <i>“Kucaklarınızdaki” </i>ifadesinden<br/>maksat, <i>“terbiyeniz altındaki” </i>demektir. Bu istiârenin yapılmasının sebebi, çocuğu<br/>terbiye eden herkesin onu kucağına oturtmasıdır. Bu yüzden kucak terbiyeden ibârettir.<br/>
Ulemânın cumhûruna göre üvey kızın terbiyesinin terbiye edenin kucağında olması<br/>
onunla evlenmenin haram olmasının şartı değildir. Âyette bu şekilde vasfedilmesi ise<br/>çoğunluk durum böyle olduğu içindir. Çünkü kadınlar, büyük çocukları olduğu zaman<br/>evlenmezler; küçük çocukları olduğu zaman ise bu çocukların terbiyesinde yardım<br/>almak maksadıyla evlenirlerdi. Sözün böyle söylenmesi, terbiye çoğunlukla öyle olduğu<br/>içindir. Yoksa şart olma mânâsında değildir. Nitekim <i><b>“Mescidlerde îtikaf vaziyetinde<br/>iken kadınlara hiç yaklaşmayın.” </b></i>(el-Bakara, 2/187) âyetinde de durum aynıdır.<br/>Çünkü îtikaf esnâsında mescidlerden başka bir yerde kadınlara yaklaşmak da haramdır.<br/>
<i>“Eğer onlarla henüz”,</i> daha önce hiç <i>“birleşmemişseniz” </i>üvey kızlarınızın<br/>
annelerinden ayrıldığınız yâhut öldükleri zaman <i>“kızlarını almanızda size bir mahzur<br/>yoktur.”</i><br/>
<b>12- “Kendi sulbünüzden olan oğullarınızın eşleri”</b> <i>“Kendi sulbünüzden.”</i> ifâdesi<br/>
torunları ve süt çocukları değil, evlatlıkları hükmün dışına çıkarmak içindir. Çünkü<br/>torunlarla süt çocukları ne kadar aşağı inerlerse insinler kendi sulbünden gelen çocuklar<br/>hükmündedir. Dolayısıyla evlatlık hanımından ayrıldığı zaman evlâtlık edinenin onunla<br/>evlenmesi câizdir. Nitekim Hz. Peygamber (s.a.) evlatlık edinip “oğlum” diye çağırdığı<br/>Zeyd b. Harise (r.a.), halası Ümeyme binti Abdülmuttalib’in kızı Zeyneb binti Cahş<br/>Esediyye (r.anhâ)’den ayrılınca onunla evlenmişti. O vakitler evlatlık esas çocuk<br/>mesâbesinde olduğundan müşrikler bu evlilik yüzünden kendisini ayıpladılar. Bunun<br/>üzerine Allah Teâlâ: <i><b>“Muhammed erkeklerinizden hiçbirinin babası değildir.”</b></i> (el-<br/>Ahzâb, 33/40) ve <i><b>“O, evlatlıklarınızı da oğullarınız kılmadı.”</b></i> (el-Ahzâb, 33/4)<br/>âyetlerini indirdi.<br/>
Zevce, kocasına helal olduğu için yâhut kocasının yerine geldiği için âyette <i>“halîle”</i><br/>
olarak adlandırılmıştır. Karı kocadan herbiri diğerinin kuşağını çözdüğü için kadına<br/><i>“halîle” </i>dendiği de söylenmektedir. Oğullarınızın zinâ ettiği, dokunduğu ve benzeri<br/>muâmelelerde bulunduğu kadınlar da oğulların eşleriyle aynı hükme dâhildir.<br/>
<b>13- “Ve iki kız kardeşi birden almanız da”; </b>yâni, cariye olarak birarada almanız<br/>
değil, ama eş olarak iki kız kardeşi birden almanız da haram kılındı. Ancak câriye<br/>olarak alıp her ikisiyle de cinsî münasebette bulunmaksa sonuçta aynı şey olduğu için<br/>delâlet yoluyla yukarıdaki hükme girer. <i>“Ancak geçen geçmiştir.”</i> Yâni, öncekilerden<br/>muâhaze edilmeyeceksiniz.<br/>
<i>“Size haram kılındı.” </i>Haram olmasından maksat onlarla evlenmektir. Çünkü birşeyin<br/>
haram kılınmasından örfen anlaşılan şey ondan elde edilmek istenen gâyedir.<br/>Dolayısıyla kadınların haram kılınmasından onlarla evlenmenin haram kılındığı<br/>anlaşılır. Nitekim şarabın haram kılınmasından şarap içmenin, domuz etinin haram<br/>kılınmasından da domuz eti yemenin haram kılındığı anlaşılır.<br/>
