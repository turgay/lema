<a name=10874></a>Abdulmuttalib’in bu şekilde duâ ederken bir ara yüzünü çevirdi, bir kuş gördü.<br/>
“Vallahi bu garip bir kuş, ne Necid, ne Tihâme tarafının ne de Hicâz yöresinin kuşudur.<br/>Şüphesiz bu kuşun farklı bir hâli var!” dedi.<br/>
<b>İbnü’ş-Şeyh</b> <i>Havâşî’</i>sinde der ki: Abdulmuttalib ve Ebû Mes‘ûd es-Sakafî tepenin<br/>
üstünden Ebrehe’nin askerlerini izliyorlardı. Allah Teâlâ, gagaları sarı, boyunları yeşil<br/>ve uzun siyah kuşlar veya yeşil, ya da beyaz veya siyaz-beyaz alaca kuşlar veya<br/>güvercinler gönderdi. <b>Ebû Saîd el-Hudrî</b>’ye bunların nasıl kuş oldukları sorulduğunda<br/>şöyle cevap vermiş: “Mekke güvercinleri bunlardandır.” Bunun bir benzetme olduğu<br/>söylenir. Çünkü o kuşların Ebâbil neslinden olduğu söylenir. Ebâbil de Zerâzîr’e<br/>benzeyen kuşlardır. Bunlar Harem-i Şerif’te İbrahim kapısında olur. Harem-i Şerif’in<br/>güvercinleri ise, Rasûlullah (s.a.) Sevr mağarasında bulunduğu esnâda mağaranın<br/>ağzına yuva yapan güvercinin neslindendir. <i>Zerâzîr</i>, zurzûr kelimesinin çoğulu olup,<br/>serçe cinsinden küçük bir kuştur. Zerzeresi/sesi sebebiyle bu isim verilmiştir.<br/>
<b>Hz. Âişe</b>’den rivâyet edildiğine göre, Ebâbil kuşları kırlangıç ve yarasa benzeri<br/>
kuşlardı. Bu kuşlar deniz kenarında doğar büyürler. Bunların kuşların gagaları gibi<br/>gagaları, köpek ayağı gibi pençeleri ve azı dişleri vardır.<br/>
<b>İbn Cübeyr</b> der ki: Bu kuşların benzerleri, ne daha önce ne de daha sonra görülmüş<br/>
değildi.<br/>
<b>İkrime </b>ise şöyle der: Bu Ebâbîl kuşları Ankâ-yı Muğrib’dir.<br/>Bazı rivâyetlerde o gökle yeryüzü arasında yaşayan ve yavrulayan bir kuştur. Bazı<br/>
rivâyetlere göre o gök kuşlarındandır.<br/>
Rivâyetlere göre Ebâbîl kuşları akşam gelmişler, sabahleyin hücûma geçmişlerdi. Her<br/>
bir kuşun gagasında bir, ayaklarında iki taş vardı. Bu taşlar, mercimekten büyük,<br/>nohuttan küçüktü.<br/>
<b>İbn Abbas</b>’tan rivâyet olunduğuna göre kendisi onlardan bir kafîz/ölçek kadarını<br/>
Ümmü Hânî’nin yanında görmüş. Bu taşlar Zafar akîki gibi kırmızı çizgili imiş. Zafar,<br/>San‘â yakınlarında bir beldenin adıdır. Anılan akîk taşı oraya nisbet edilir. Daha sonra<br/>bir rüzgâr gönderildi ve taşların şiddetini daha da artırdı. Kuşların attıkları taş Ebrehe<br/>ordusundan herbir askerin başına düşüyordu. Bu taş onların başından girip, alt<br/>taraflarından çıkıyordu. Filleri de deliyor, hattâ miğferlerini delip geçiyor ve yeri<br/>yarıyordu. Herbir taşın üzerinde kimin başına düşecekse onun adı yazılıydı.<br/>
<b>Kâşânî</b> der ki: Nefisleri sâde ve basit olduğu için vahşî hayvanlara ve kuşlara ilhâm<br/>
edilmesi de insana verilen ilhâma çok yakındır. Allah Teâlâ’nın taşa tesir gücü vermesi<br/>garipsenecek bir şey değildir. Her kim kudret âlemine muttalî olur, önünde hikmet<br/>perdesi açılırsa, bunun yüz tane benzerini görebilir. Nitekim bunun benzeri günümüzde<br/>de görülmektedir. Farelerin Ebîverd şehrini istîlâ etmeleri, onların ekinlerini ifsâd<br/>etmeleri ve sonra Ceyhûn nehri kıyısına dönmeleri, herbirinin nehrin kenarındaki<br/>ağaçlıktan bir odun parçası alarak üzerine binmesi ve nehri geçmesi... Bu hâdise<br/>herhangi bir te’vîli kabul etmez. Tıpkı kıyâmet ahvâli ve benzerleri gibi.<br/>
<b>İkrime</b>’den rivâyet edildiğine göre bu taşlar, değdikleri herkesi çiçek hastalığına<br/>
