<a name=4062></a><img src="figure_sep_1.jpg"/><br/>
<b>Şeyh Salâhaddin Safedî,</b> <i>İhtilâfü’l-eimme</i> adlı kitapta diyor ki: “Sihir, bedenlere ve<br/>
kalplere tesir ederek insanı hasta eden, öldüren, eşinden ayıran, muska, efsûn ve<br/>birtakım düğümlerdir. Sihrin üç imâma göre hakîkati vardır. <b>İmam Ebû Hanîfe </b>ise<br/>sihrin hakîkati ve bedene tesiri olmadığını söyler. Şafiîler’den Ca‘fer Esterâbâdî de bu<br/>görüştedir. Sihri öğrenmek icmâ ile haramdır. Kâhinlik, göz boyacılık, yıldız falı, arpa<br/>falının öğrenilmesi de böyledir. Saralı birine ârız olup cinleri topladığını ve onların<br/>kendisine itâat ettiğini iddiâ eden kimseye gelince, mezhebimizin âlimleri bu kimseyi de<br/>sihirbazlar arasında zikretmiştir.” İmam <b>Ahmed b. Hanbel</b>’in bu kimse hakkında<br/>tevakkuf ettiği; hakkında bir kanâat belirtmeyip sustuğu rivâyet edilmiştir.<br/>
<b>Saîd b. Müseyyeb</b>’e: hanımına yaklaşamayan ve buna bir çâre bulacak birini arayan<br/>
kişinin durumu sorulduğunda şöyle demiştir: Allah sâdece zararlı olanı yasaklamış,<br/>faydalı olanı ise yasaklamamıştır. Eğer kardeşine bir faydan olacaksa, bunu yap.”<br/><i>İhtilâfü’l-eimme</i> adlı eserden yapılan özet alıntı burada bitti.<br/>
Sihrin Allah’a ortak koşma olması, Allah’ın değil sihrin tesir ettiğine inanılmasına<br/>
dayanmaktadır. Kezâ kendisi için uğursuzluk temennîsinde bulunulan, kehânette<br/>bulunulan ve sihir yapılan buna inanırsa ve bunu tasdîk ederse kâfir olur. Aksi halde<br/>küfür değil, haramdır.<br/>
Kendisi için fal bakılan, büyü yapılan ya da kehânette bulunulan kişi de bunların tesir<br/>
edeceğine inanıp tasdik ederse, o da kâfir olmuş olur. Bunları inanmaksızın yaptırdığı<br/>takdirde ise kâfir olmamış, sâdece haram işlemiş olur. İşte Hz. Peygamber (a.s.)’ın:<br/><i>“Fal bakan ya da fal baktıran, kehânette bulunan ya da kendisi için kehânette<br/>bulunulan, sihir yapan ya da sihir yaptıran bizden değildir!<a href="RuhulBeyans.html#4062">”</i>[54]</a> hadîsi, birinci<br/>ihtimâle göre kâfirdir, demektir. İkinci ihtimâle göre ise sünnetimiz üzere, bizim<br/>yolumuzun yolcusu ve şefâatimizi hak edenlerden değildir, demektir.<br/>
Tecrübe edilmiş bir duâ olan sığınma ifâdelerinin, tecrübe edilmiş bir âyetin ya da<br/>
Allah’ın bir isminin belâların savuşturulması maksadıyla yazılıp taşınmasına gelince,<br/>bunda bir beis yoktur. Ancak ihtiyacını görürken ve cinsî münâsebet sırasında<br/>çıkarılması gerekir. <i>Tatarhâniyye</i> adlı fetvâ kitabında böyle geçmektedir. Bazı âlimlere<br/>göre ise taşınan bu yazılar bir şeyle örtülü oldukları takdirde çıkarılmayabilir. Ancak<br/>evlâ olan çıkarılmasıdır. Nitekim Kürdî’nin <i>et-Tarîka</i>’ya yazdığı şerhte böyle<br/>denilmektedir.<br/>
<a href="RuhulBeyans.html#4062">[54].</a> <i>Mecmeu’z-Zevâid, </i>V, 117, 153<br/>
