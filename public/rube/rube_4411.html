<a name=4412></a>Beytü’l-makdis’e develerimizi koştura koştura bir ayda gidip bir ayda geri dönüyoruz.<br/>Sen bir gecede gittiğini mi iddiâ ediyorsun?! Lât ve Uzza’ya yemin olsun ki, sana<br/>inanmıyoruz.” dediler.<br/>
Hz. Peygamber (s.a.)’e îman etmiş olan bazı kimseler dinden döndü. Bazıları da Ebû<br/>
Bekir (r.a.)’a koştular. Ebû Bekir (r.a.) : “Eğer o söylediyse doğrudur.” dedi. Ona: “Sen<br/>O’nun bu sözlerini tasdik ediyor musun?” dediler. O da: “Ben bundan daha uzak görülen<br/>şeyleri bile tasdik ediyorum.” Yâni O, bir gecede Beytü’l-makdis’e gitmişse, elbette<br/>O’nu tasdik ederim. “Çünkü ben onun sabah-akşam getirdiği semâ haberlerini de tasdik<br/>ediyorum.” dedi.<br/>
Burada kasdedilen şudur: O bana gece veya gündüzün bir saatinde kendisine semâdan<br/>
dünyaya vahiy geldiğini haber veriyor. Ben onu tasdik ediyorum. Melek vâsıtasıyla<br/>semâdan haberi gelmesi, sizin bu şaşırdığınız şeylerden daha hayret vericidir. Bunun<br/>üzerine Ebû Bekir (r.a.) <i><b>“es-Sıddîk” </b></i>diye isimlendirildi. Sıddîk, çok tasdik eden<br/>demektir. Bu doğru cevabı sebebiyle Ebû Bekir (r.a.)’ın bu isimle isimlendirilmesi,<br/>sadâkatinin fazlalığından dolayıdır. Çünkü o, çoğu insanın yalanladığı hususlarda tam<br/>sadakat ve doğruluk sâhibi olmuştur. Ali (r.a.), ‘Allah, Ebû Bekir (r.a.)’ın “es-Sıddîk”<br/>ismini semâdan indirdi.’ diye yemin ederdi. Yâni bu isim ona insanlar tarafından değil,<br/>bizzat Allah tarafından verilmiştir.<br/>
Kureyşliler arasında Beytü’l-makdis’i bilenler vardı. Rasûlullah (s.a.)’den mescidi<br/>
tanıtmasını istediler. Yâni, “Ey Muhammed! Beytü’l-makdis’i bize anlat. Kaç kapısı<br/>vardır?” dediler. Bunu sorarak O’nun (a.s.) yalanını ortaya çıkarmak istediler. Çünkü,<br/>O’nun daha önce orayı görmediğini biliyorlardı.<br/>
Rasûlullah (s.a.) şöyle buyurmuştur: “<i>Daha önce benzeri ile hiç karşılaşmadığım</i><br/>
<i>şiddetli bir sıkıntı ve zorluk içinde kaldım. Çünkü onlar benim tespit etmediğim bazı<br/>şeyleri soruyorlardı. Ben oraya gece girip çıkmıştım. Hicr’de durdum. Allah bana<br/>Beytü’l-makdis’i gösterdi</i>.” Yâni bana Beytü’l-makdis’in sûretini ve misâlini Cebrâil<br/>(a.s.)’ın kanadı üzerinde gösterdi. Ya da Peygamber (s.a.) ile Beytü’l-makdis arasındaki<br/>perdeyi kaldırdı. Rasûlullah (s.a.) onu olduğu yerde gördü. Çünkü Hz. Peygamber<br/>(a.s.)’ın gözü kalbinin ulaştığı yere ulaşırdı. Ya da göz açıp kapayana kadar Beytü’l-<br/>makdis’i Kudüs’te yok edip Mekke’de yarattı. Öyle ki halk-ı cedîdin gereği olarak<br/>yokluğu ile varlığı birbirine bitişik oldu. İşte bazı velîlerin Kâbeyi ziyareti de bu<br/>kabildendir.<br/>
Nitekim <i>Mesnevî</i>’de der ki:<br/>
<i>Dünya ve dünyadakiler her nefeste yenilenirler.<br/>Yerinde durur gördüğümüzden bizim haberimiz olmaz.<br/>Ömür su gibi yeniden yeniye akıp gider.<br/>Fakat cesette bir dâimîlik gösterir.<br/>Elinde hızla oynattığın ateşli sopa nasıl ateş hattı gibi görünürse<br/>Ömür de pek çabuk akıp geçtiğinden sürekli gibi görünür.</i><br/>
