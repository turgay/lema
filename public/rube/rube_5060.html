<a name=5061></a><img src="RuhulBeyan-5061_1.jpg"/><br/>
<img src="RuhulBeyan-5061_2.jpg"/><br/>
<b>Hâfız</b> der ki:<br/>
<i>Hakk’ın lütfu yâr olmasa şeytanın tuzağı pek çetindir<br/>Yoksa insan zor ve hile ile lânetli şeytana gâlib olamaz</i><br/>
Denilmiştir ki: O vakit (Hz. Âdem zamanında) insandan unutmanın sorumluluğu<br/>
kaldırılmamıştı, onun için Âdem (a.s.) ondan muâheze olundu. Unutmanın sorumluluğu<br/>sâdec bizden/Muhammed ümmetinden kaldırıldı.<br/>
<i>et-Te’vîlâtü’n-Necmiyye</i>’de şöyle der: “<i>Andolsun biz, daha önce</i>” yani ilk olarak var<br/>
olmadan once “<i>de Âdem’e</i>” bizden başkasına gönül vermemesi ve bizim<br/>dışımızdakilere boyun eğmemesi konusunda “<i>ahit vermiştik.</i>” “<i>Ne var ki o,</i>” cennete<br/>girince ve cennetin nimetlerine bakınca bizim ahdimizi “<i>unuttu</i>” ağaca ilgi duydu ve<br/>şeytana boyun eğdi. “<i>Onda azim de bulmadık.</i>”<br/>
Burada işâret etmektedir ki Allah, Hz. Adem’i yarattığı ve ona bütün sıfatlarıyla<br/>
tecellî ettiği vakit, onun yaratılmışlığı ile ilgili sıfatlarının zulümâtı, rubûbiyyet<br/>sıfatlarının nurlarının tecellîsinin parlamasıyla mağlub oldu. Onda mâsivâya bağlanma<br/>ve O’ndan başkasına boyun eğme azmi kalmadı. Onda bulunan beşerî-hayvânî arzular<br/>harekete geçip ve nefsânî-insânî şehvetleri de peşine takarak hazlarını tatmin ile meşgul<br/>olunca Allâh’ın haklarını yerine getirmeyi unuttu. İşte bu sebeple insanlar, “nâs” diye<br/>isimlendirilmiştir. Çünkü, insan unutan bir varlıktır. İşte bu yaptıklarından dolayı onda<br/>birbiri üstüne yığılmış zulümât/karanlıklar neş’et etti, yığılıp toplandı. Nihayet maârif<br/>güneşlerinin önüne geçen bulutlar ve avârif aylarının önüne geçen perdeler hâline geldi.<br/>Allâh’a verdiği ahidleri ve sözleri unuttu. Kendisine yasaklanan ağaca uzandı.”<br/>
Allâme şöyle demiştir:<br/>
<i>Ey insancık, âdetin oldu nisyân!<br/>İnsanların en hatırlayanı unutkan, kalblerin en rakikı kasvetli!</i><br/>
<b>Ebü’l-Feth Büstî</b>, reislerden birisine unutkanlığından özür beyân ederek şöyle dedi:<br/>
<i>Ey insanlara karşı en çok cömerd olan,<br/>Ey kötülüklerden yüz çevirmede halkın en iyisi,<br/>Unuttum sana vaadimi, unutmak bağışlanır<br/>Sen de bağışla, çünkü ilk unutan ilk insandır.</i><br/>
Şunu bil ki nisyânın en büyük sebebi isyândır. Allah’tan bizi korumasını ve muhâfaza<br/>
etmesini dileriz.<br/>
