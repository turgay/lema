<a name=3950></a>Lisan lafzı, hem uzuv anlamında hem de lügat anlamında kullanılır. Burada ikinci<br/>
anlamdadır. Yâni biz her elçiyi yalnızca kendisinden olduğu ve peygamber kılındığı<br/>kavminin diliyle gönderdik. Bir topluluk ki peygamber kendi aralarında yetişmiş ve<br/>kendilerine peygamber gönderilmiştir, her peygambere ilk olarak kendi yanında olanları<br/>davet etmek gerektir. <i><b>“Âd’a da kardeşleri Hûd’u (gönderdik)”</b></i> (el-A‘râf, 7/65) ve<br/><i><b>“Semûd’a da kardeşleri Sâlih’i (gönderdik)” </b></i>(el-A‘râf, 7/73) âyeti ve benzer âyetler<br/>de buna delâlet eder. Bu hüküm Lût (a.s.) ile bozulmuş olmaz. Çünkü o, gönderildiği<br/>kavme mensup biriyle evlenmiş ve onların içinde yaşamıştır. Dolayısıyla dili ve<br/>diyânetiyle kavmini tanımaktan ibâret bulunan maksad hâsıl olmuştur.<br/>
<b>Ebüssuûd Efendi</b> ise şöyle diyerek durumu geneller: “... yalnızca kavminin lisânıyla;<br/>
gönderildiği insanların, yâni bir dilde ittifak etmiş herhangi bir milletin diliyle konuşan<br/>biri olarak gönderdik. O kavmin bir mensubu olup olmamasının o kadar önemi yoktur.”<br/>
<i>“Onlara iyice açıklasın diye”</i> yâni her peygamber kavmine dâvet edildikleri ve<br/>
kabûl etmek üzere emrolundukları şeyleri açıklasınlar ve kavimleri de bunu kolaylıkla,<br/>çabucak anlayarak başka kavimlere de nakil ve tercüme edebilsinler diye demektir.<br/>Çünkü bir peygamberin kendi kavmi o peygamber tarafından uyarılmaya ve dâvet<br/>edilmeye en layık insanlardır. Bu sebeple Hz. Peygamber (a.s.) önce kendi aşiretini<br/>uyarmakla görevlendirilmişti. Oysa O, bütün insanların, hatta hem insanların hem de<br/>cinlerin peygamberidir.<br/>
Allah, kitaplarını bunca farklarına ve çok olmalarına rağmen tüm insanların ve<br/>
cinlerin dillerinde gönderseydi bu da başlı başına bir mucize çeşidi olurdu. Fakat bu<br/>çekişmelere, dinde ihtilâflara, tahrif olaylarının baş göstermesine, lâfızların ve bu<br/>lâfızların taşıdığı mânâların, bunlardan doğan bir takım ilimleri elde etme gayretinin ve<br/>bu uğurda çalışıp didinmenin faziletinin zâyi olmasına sebeb olurdu. Hakk’a yakınlığa<br/>ve bol sevab kazanmayı sağlayan tâatlara vesile olan kâbiliyetler için de durum aynıdır.<br/>
Yine Allah Teâlâ, Hz. Peygamber (a.s.)’ı peygamberlerin efendisi, onların en üstünü<br/>
ve en hayırlısı, O’nun şerîatını en hayırlı ve şerefli şeriat, ümmetini de en hayırlı ve<br/>üstün ümmet kıldığı için -en şerefliye en şerefliyi vermek üzere- bu ümmeti, dillerin en<br/>üstünü ve en şereflisi olan dille indirilmiş tek bir kitap üzere birleştirmeyi murad<br/>eyledi. Bu dil Hz. Peygamber (a.s.)’ın kavminin ve cennete gireceklerin dili olan<br/>Arapçadır. İnsanlar Araplar’a tâbi olduğu gibi diğer diller de Araplar’ın diline tâbîdir.<br/>Ayrıca Kur’an’ın Arapça indirilmiş olması, diğer dillerde indirilmesine ihtiyaç<br/>bırakmaz. Çünkü tercüme, onun yerine geçer ve işin uzaması engellenmiş olur. Yâni,<br/>etraftaki insanları Allah’a dâvet edecek ve Kur’an’ı onların dillerine tercüme edecek<br/>elçiler gönderilir.<br/>
<i>İnsânü’l-uyûn</i>’da der ki: Yahudilerin veya Îsâ Isfahânî’ye tâbi Îseviyye adlı bir grup<br/>
yahudinin ‘Hz. Peygamber (a.s.)’ın İsrailoğulları’na değil, sâdece Araplara gönderildiği<br/>ve O’nun gerçek bir peygamber olduğu’ şeklindeki inançları geçersizdir. Çünkü onlar<br/>O’nun Allah’ın rasûlü olduğunu ve yalancı değil doğru söyleyen biri olduğunu kabûl<br/>ettiklerine göre tenakuza düşmüş olmaktadırlar. Çünkü O’nun Allah’ın tüm insanlara<br/>
