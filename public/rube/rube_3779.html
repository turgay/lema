<a name=3780></a><img src="RuhulBeyan-3780_1.jpg"/><br/>
<img src="RuhulBeyan-3780_2.jpg"/><br/>
<i>Rüzgârla gelen o hoş kokuyu içine çekti.<br/>Onda mestlik belirtileri görününce,<br/>Bir mürid o anda şeyhe sordu:<br/>Ona dedi ki: “Bu hoş haller nedir,<br/>Beş duyu ile altı yönden dışarı?”<br/>Yüzün bazen kızarıyor, bazen sararıyor, bazen de beyazlaşıyor.<br/>Bu hâl nedir, neyi haber veriyor?<br/>Sen bir şey kokluyorsun, fakat görünürde gül yok!<br/>Bu koku gaipten; hakikî güllerin açtığı gül bahçesindendir.<br/>Bayezid dedi ki: “Bana şaşılacak bir koku geldi.<br/>Hz. Mustafa’ya geldiği gibi Yemen’den.<br/>Hz. Muhammed dedi ki: “Sabâ rüzgarının eliyle,<br/>Yemen’den bana ilâhî bir koku geliyor.”<br/>Üveys’ten ve Karen’den gelen şaşılacak bir koku<br/>Peygamberi mest etti, neşelendirdi.<br/>Bâyezid dedi ki: “Şu taraftan bana bir dost kokusu geliyor,<br/>Bu köyden, mânevî bir padişah yetişecektir!<br/>Bu kadar yıl sonra, burada bir pâdişah doğacak,<br/>Göklere çadır kuracaktır!<br/>Onun yüzü, Hakk’ın gül bahçesinin gülleri gibi açılıp saçılacak,<br/>Makamca benden de üstün olacak!” dedi.<br/>“Onun adı nedir?” diye sordular da “Adı, Ebü’l-Hasan’dır!” dedi.<br/>Kaşının, çenesinin ne şekilde olduğunu târif etti.<br/>Onun boyunu, rengini, şeklini,<br/>Onun saçını, yüzünü bir bir anlattı.<br/>Onun iç huylarını, mânevî sıfatlarını,<br/>Yolunu, yerini, makamını, varını yoğunu hep açıkladı.</i><br/>
<b>95. “Vallahi sen, hâlâ eski şaşkınlığın içindesin!” dediler.”<br/></b>Yâkub (a.s.)’ın yanında bulunanlar: <i>“Vallahi sen, hâlâ eski şaşkınlığın içindesin!”</i><br/>
<i>dediler.”</i> Yûsuf’u aşırı sevdiğinden, onu çok andığından ve kırk veya seksen yıl<br/>geçtikten sonra onunla buluşmayı umduğun için böyle haller sende zuhur ediyor, dediler.<br/>Çünkü onlara göre Yûsuf çoktan ölmüştü.<br/>
Burada âşığı mutlaka kınayıp kötüleyenler olacağına işaret edilmektedir.<br/>
<i>Sen ey âşıkları kınayıp duran! Senin neyine<br/>Allah’ın şaşırttıklarını irşâda kalkmak?!</i><br/>
