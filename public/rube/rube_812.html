<a name=813></a>Diğer yönden ise işlerini yönetme, emir ve nehy şeklinde olur. Meselâ birilerinin<br/>işlerini üstlenen kimselere velî denilir. Zira onlar, halka, işlerini yönetmek; fayda ve<br/>menfaatlerini gözetmek sûretiyle yaklaşırlar.<br/>
Allah Teâlâ, ezelde mü’min olarak kaydettiği ve îmân etmelerini dilediği kimselerin<br/>
dostudur. Zira onları karanlıklardan çıkarıp aydınlığa kavuşturur.<br/>
Âyette geçen <i>“zulümât”</i> yani karanlıklar ifâdesi kullanılmıştır. Bu, küfür, mâsiyet, şek<br/>
ve şüphe karanlıkları ifâdesinden daha umûmî bir mânâ ifâde eder. Hattâ aklî ilimlerde<br/>bulunan gizlilik ve anlaşmazlıkları da içine alır.<br/>
<i>“Nûr”</i> ise îmân, îkân ve ıyân nûrlarını kapsar. Allah, hidâyeti ve tevfîki ile her bir<br/>
mü’mini içine düştüğü karanlıktan, o karanlığa tekâbül eden bir aydınlığa çıkarır.<br/>Karanlık denmeyip “karanlıklar” dendi. Zira sapıklık ve küfür yolları pek çoktur.<br/><i>“Nûr”</i>un tekil olarak zikredilmesi ise hidâyet yolunun tek olduğunu göstermektedir. O<br/>yol da tek hak din olan İslâm’ın gösterdiği yoldur. Yolu belirsiz ve karışık olduğu için<br/>küfre <i>“zulmet”</i>; yolu açık ve belli olduğu için de İslâm’a <i>“nûr”</i> denmiştir.<br/>
<i>“İnkâr edip küfredenlerin ise dostları Tâğut’tur”</i> Allah’ın ezelî ilminde kâfir<br/>
oldukları sâbit olan kimselerin dostları, şeytanlar, şer öncüleri ve kâhinler gibi Hak’tan<br/>saptıran kimselerdir. Eğer Tâğut’tan, taşlardan yapılmış putlar kastedilirse, gerçek<br/>mânâda bir dostluk, arkadaşlık ve birbirlerinin işlerini üstlenme sözkonusu olamaz.<br/>Ancak kâfirlerin o putlara inanıp bağlandıkları ve onlara yönelip teveccüh ettikleri<br/>anlaşılır. Tâğut kelimesi bu hâliyle, müzekker ve müennes; müfred ve cemî mânâları<br/>taşır.<br/>
<i>“Onları aydınlıktan alıp karanlığa götürür.”</i> Tâğut onları, bin türlü hile, desise ve<br/>
vesvese ile fıtrî olan îmândan çıkarıp küfrün karanlıklarına sürükler, itikadlarını bozar<br/>ve şehvetperest kılar. Veya onları nûrundan şek ve şüphe karanlıklarına atar.<br/>
Tâğutun, kâfirleri nûrdan çıkarması mecâzîdir ve bu gerçek fâilin Allah olmasına ters<br/>
düşmez. Fiil sebebine isnâd edilmiştir. Âyet-i kerîme, küfrü Tâğut’a nisbet etmiştir<br/>diye, kulun iyiliğine olmayan şeylerin Allah’tan olmadığını savunan Mûtezile için bir<br/>delil teşkil etmez.<br/>
<i>“Onlar ateş ehlidirler.”</i> İşte yukarıda durumları anlatılan kimseler, işledikleri suçlar<br/>
sebebiyle ateşe atılarak cezâlandırılırlar. <i>“Orada devamlı kalırlar.”</i><br/>
<i>“Allah mü’minlerin dostudur, onları karanlıklardan nûra çıkarır” </i>buyurulduktan<br/>
sonra <i>“onlar cennet yârânıdırlar ve orada ebedî kalacaklardır.”</i> denmedi. Bu,<br/>mü’minlerin durumunu yüceltmek ve onlar için âhıret yurdunda hazırlanan şeylerin söz<br/>ile ifade edilemeyeceğini açıklamak içindir.<br/>
Îmân konusunda mü’minler üç gruptur: 1- Avam. 2- Havass. 3- Havass-ı havass.<br/>
Allah, avam tabakasını, küfür ve sapıklık karanlıklarından îmân ve hidâyet aydınlığına<br/>çıkarır. Bu husûsta şöyle buyurur: <i><b>“Doğru yolu bulanlara gelince Allah onların<br/>hidâyetlerini artırır.”</b> </i>(Muhammed, 47/17)<br/>
Havâsstan olanları, cismânî ve nefsânî sıfatların karanlığından, rabbânî ve nûrânî<br/>
aydınlığa kavuşturur. <i><b>“Bunlar iman edenler ve gönülleri Allah’ın zikriyle sükûnete</b></i><br/>
