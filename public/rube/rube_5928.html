<a name=5929></a><img src="flower_sep.jpg"/><br/>
<img src="RuhulBeyan-5929_2.jpg"/><br/>
yaratılmışlardır.<br/>
Fakir (<b>Bursevî</b>) der ki: Şüphesiz meleklerin latif cisimleri vardır. Yaradılışlarının<br/>
letâfetinden dolayı ruhun hükmü onlarda ağır basmış ve “ervah (ruhlar)” diye<br/>isimlendirilmişlerdir. Cebrail (a.s.)’ın ise bu mânâda ziyadesiyle ihtisası vardır. Çünkü<br/>onun diğer meleklere göre durumu bir peygamberin ümmetinin fertlerine göre olan<br/>durumu gibidir.<br/>
Bilesin ki, Kur’ân Allah’ın kelamı ve O’nun zâtıyla kâim bir sıfatıdır. Allah ona Arap<br/>
harfleriyle lafız kisvesi giydirmiş ve onu Cebrail (a.s.)’a indirmiştir. Hakîkatlerinde<br/>tasarrufda bulunulmaması için Cebrail (a.s.)’ı ona emin kılmıştır. Sonra Cebrail (a.s.)<br/>onu olduğu gibi Muhammed (s.a.)’in kalbine indirmiştir. Nitekim Allah Teâlâ şöyle<br/>buyurur:<br/>
<b>194. Senin kalbine; uyarıcılardan olman için,<br/></b><i>“Senin kalbine....”</i> Yani ey Muhammed, Cebrâil onu sana okudu; sen de onu kalbinle<br/>
aldın, hıfzettin.<br/>
Kalb özel olarak zikredilmiştir. Çünkü şuur ve tasdikin mahalli, vahiy ve ilhamın<br/>
kaynağıdır. İnsan vücûdunda, ondan başka hitaba ve feyze lâyık bir yer yoktur. Bu yüce<br/>rütbe ve yüksek lütuf diğer peygamberler arasında Hz. Peygamber (a.s.)’a tahsis<br/>edilmiştir. Çünkü onların kitapları levhalar ve sahîfeler halinde kalplerine değil bir<br/>bütün olarak sûretlerine indirilmiştir. Nietkim <i>et-Te’vîlâtü’n-Necmiyye</i>’de böyle<br/>geçmektedir.<br/>
<i>Keşfü’l-esrâr’</i>da der ki: “Vahiy, Hz. Mustafa (s.a.)’e indiği zaman vahye şiddetli istek<br/>
duyması ve onunla kendinden geçmesi (istiğrâk) sebebiyle önce kalbine inerdi. Sonra<br/>kalbinden anlayışına ve kulağına intikal ederdi. Bu, yukarıdan aşağıya bir iniştir ve<br/>havâssın derecesidir. Avama gelince onlar ilk olarak işitirler. Böylece vahiy ilk kez<br/>onların kulaklarına, sonra anlayışlarına, sonra da kalblerine tenezzül eder/iner. İşte bu<br/>aşağıdan yukarıya doğru bir terakkîdir. Bu, müridlerin ve ehl-i sulûkün durumudur. Bu<br/>iki durum birbirinden ne kadar farklı ve uzaktır.<br/>
Cebrail (a.s.) vahiy getirdiğinde bazen melek sûretinde, bazen beşer sûretinde olurdu.<br/>
Eğer vahiy ve haber, şer’î hükümlerin açıklaması, helâl ve haramlarla ilgiliyse beşer<br/>sûretinde gelirdi. “<i><b>Sana Kitab’ı indiren O’dur.</b></i>” (Âl-i İmrân, 3/7) âyeti bunu ifâde<br/>eder. Burada kalb zikredilmemektedir. Şâyet vahiy aşk ve muhabbete, âriflerin sırlarına<br/>ve remzlerine dair ise Cebrail melek sûretinde gelirdi. Bu ruhanî ve lâtif bir hâl olduğu<br/>için Hz. Peygamber’in gönlüne bağlanır/yakın olur, böylelikle başkaları o sırlara vâkıf<br/>olmazdı. Bu hususta Hak Teâlâ şöyle buyurur: “<b>Onu Rûhu’l-emîn (Cebrail) senin<br/>kalbine indirdi.</b>” Bu vahiy hali tamam olduğu zaman “<i>O hal benden gider ve ben de o</i><br/>
