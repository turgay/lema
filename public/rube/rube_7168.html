<a name=7169></a><img src="flower_sep.jpg"/><br/>
<img src="RuhulBeyan-7169_2.jpg"/><br/>
Ziyâfet zamanı gelince padişahı çorak bir yere dâvet etti. Bunun üzerine padişah:<br/>“Burası misafir ağırlanacak yer mi?” dedi. Vezir: “Burada kimsenin çalışması ve emeği<br/>olmadan hâsıl olmuş güzel bahçeler, gönül alıcı akarsular ve değerli yapılar var idi.”<br/>diye cevap verdi. Padişah akla uzak bu sözü işitince güldü ve: “Binâ edicisi olmayan<br/>bir binânın ortaya çıkması akla nasıl sığar?” dedi. Vezir şöyle cevap verdi: “Öyleyse<br/>yaratıcısı olmadan ulvî ve süflî âlemin bunca hayret verici ve şaşırtıcı şekilde ortaya<br/>çıkması nasıl kabul edilebilir?” Bu söz padişahın çok hoşuna gitti. Saâdet ve hidâyete<br/>ermesine vesîle oldu.<br/>
<i>Kendilerinden arınmış olanlar dışındakilerin<br/>Gözleriyle kulakları kapatılmıştır<br/>İnâyet dışında gözü kim açar?<br/>Sevgi dışında öfkeyi ne dindirir?<br/>Nasıl kaçarım, çünkü sensiz diri yoktur.<br/>Senin efendiliğin olmaksızın kulun varlığı yoktur<br/>Ey yüce nur! Sen başarı vermeksizin tevbe etmek,<br/>Tevbenin sakalına gülmekten başka nedir?</i><br/>
Allah Teâlâ’dan sırlarına vâkıf olmayı ve eserlerinin nurlarıyla nurlanmayı niyâz<br/>
ederiz. Çünkü O isimlerinin ve sıfatlarının güzelliği ile zâhir ve zâtının gaybında<br/>kemâlâtının hakikatları ile bâtındır.<br/>
<b>37. Gece de onlar için bir ibret alâmetidir. Biz ondan gündüzü sıyırıp çekeriz de</b><br/>
<b>onlar karanlıklara gömülürler.</b><br/>
Karanlık <i>“Gece de onlar için” </i>Mekke ehli için bizim kudretimizin kemâline delalet<br/>
eden büyük <i>“bir ibret alâmetidir.” </i>Sanki “Gece nasıl bir ibret alâmeti olur?” diye<br/>sorulmuş ve cevab olarak şöyle buyrulmuştur:<br/>
<i>“Biz ondan”</i> aydınlık<i> “gündüzü sıyırıp çekeriz de…”</i> yâni gecenin mekânından ve<br/>
gölgesini saldığı yerden gündüzü giderir ve kaldırırız. Öyle ki gecede gündüzün<br/>aydınlığı olan havadaki güneş ışığından bir şey kalmaz.<br/>
Burada geceden gündüzün sıyrılıp çekilmesi, hayvanla derisi arasındaki bağı<br/>
kaldırmak demek olan “<img src="RuhulBeyan-7169_3.jpg"/> (derisini yüzmek)” kelimesinden istiâredir. Gerçi bu<br/>
kelime daha çok derinin yüzülüp çıkarılmasında kullanılır.<br/>
<i>“Onlar karanlıklara gömülürler”</i> birden bire gecenin başlangıcı olan karanlığa<br/>
girerler. Yâni bu durumda karanlığa girmekten başka yapacakları bir iş yoktur. Burada<br/>karanlığın asıl, aydınlığın ârızî ve sonradan havaya dâhil olduğuna remz vardır.<br/>
