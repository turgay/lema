<a name=6724></a><img src="RuhulBeyan-6724_1.jpg"/><br/>
hicâb (senden perdelenme) zilleti ile bana azab etme!” diye duâ etmesi buradandır.<br/><i>“Bu”</i><b> </b>Yâni onlar için azâbı ikiye katlamak halkın aksine <i>“Allâh’a göre kolaydır.”<br/></i>Çünkü halkın azabı katlaması kolay değildir. Çünkü onlar bundan dolayı yorulur ve bu<br/>onlara zor gelir.”<br/>
Allah, bizi de sizi azabdan korusun ve bol sevabla şereflendirsin.<br/>Tevekkülün olmaması, ele geçip ulaşana kanâati terk etmek ve semeresiz işlerin<br/>
peşinde koşmak, azâbın ve tenezzülün/mânevî düşüşün sebeplerindendir.<br/>
<b>Abdülvâhid b. Zeyd</b> şöyle demiştir: “Üç gece Allah’tan bana cennetteki arkadaşımı<br/>
göstermesini istedim. Bana: “Ey Abdülvâhid! Senin cennetteki arkadaşın Meymûnetü’s-<br/>Sevdâ (Kara Meymûne)’dir.” denildi. Ben: “O nerededir?” diye sordum. Bana:<br/>“Kûfe’de falanca oğulları arasındadır.” denildi. Hemen çıkıp Kûfe’ye vardım ve onu<br/>sordum. Bana: “O, birkaç koyuncuğu otlatan bir mecnûnedir.” dediler. “Ben onu görmek<br/>istiyorum.” dedim. Bana: “Öyleyse musallâya git.” dediler. Musallaya vardım, bir de ne<br/>göreyim o durmuş namaz kılıyor. Önünde bir değnek, kendi üzerinde de “Satılamaz ve<br/>satın alınamaz” yazan yün bir elbise vardı. Bir de baktım koyunlar kurtlarla otluyor. Ne<br/>kurtlar koyunları yiyordu, ne de koyunlar kurtlardan korkuyordu.<br/>
Beni görünce namazı kısa kesip selam verdi. Sonra: “Ey İbn Zeyd dön, git! Buluşma<br/>
yerimiz burası (dünyâ) değil orası (cennette).” dedi. Ben: “Allah sana rahmet etsin,<br/>benim İbn Zeyd olduğumu nereden biliyorsun?” dedim. Şöyle cevap verdi: <i>“Bilmez<br/>misin ki ruhlar toplanmış/düzenli ordulardır. Ruhlar âleminde tanışıp kaynaşanlar bu<br/>âlemde de tanışıp kaynaşırlar. Ruhlar âleminde tanışmayanlar da burada ihtilaf<br/>ederler.<a href="RuhulBeyans.html#6736">”</i>[200] </a>diye cevap verdi. Ona: “Bana öğüt ver.” dedim. O: “Hayret! Kendisi vâiz<br/>olana öğüt verilecek öyle mi?” dedi ve devam etti:<br/>
“Bana şöyle bir haber ulaştı ki bir kula dünyâlık bir şey verilir de kul bir ikincisini<br/>
isterse Allah o kimseden kendisiyle halvet (baş başa kalma) sevgisini çekip alır, ona<br/>yakınlıktan sonra uzaklık, ünsten/ünsiyetten sonra yalnızlık/yabancılık (vahşet) verir.<br/>İşte bu sırdan dolayı Allah Teâlâ Kur’an’da Peygamberimiz’in (s.a.) temiz eşlerine öğüt<br/>vermiştir. Bu Allâh’ın lütfundandır.<br/>
<b>Sâib</b> der ki:<br/>
<i>Dervişliğin ayak tozunu gözüne sürme çekince,<br/>Gözün padişahlıktaysa o bir toz kadar görünür.</i><br/>
Yani gözün ve gönlün cilâsı; devlet, saltanat ve fâni dünyâ nîmetlerinde değil fakr,<br/>
kanâat ve dünyâ ziynetini terk etmektedir. Çünkü dünyâ içindekilerle birlikte keder ve<br/>tasadır. Öyleyse akıllı kimseye düşen, ağırlıkları ve günahları azaltmak, geçip giden<br/>ömrünün son ânına kadar dünyâ sevgisinden arınıp temizlenmeye (tecerrüd) gayret<br/>etmektir.<br/>
