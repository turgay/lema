<a name=5315></a>orada kılınan namaz, başka yerde kılınan nice namazlara denktir; o hâlde orada işlenen<br/>günahların da cezâsı başka yerlerde işlenenlere göre kat kattır.<br/>
Mescid-i Haram, Mescid-i Rasûl ve Mescid-i Aksâ’nın hurmeti/saygınlığı sebebiyle<br/>
fakihler şöyle demişlerdir: Bir kimse bu üç mescidden birinde namaz kılmayı<br/>nezredecek olsa mutlaka orada kılması gerekir. Diğer mescidler ise bunun aksinedir.<br/>Diğer mescidlerden birinde namaz kılmayı nezreden birisi başka bir mescidde de o<br/>nezrini yerine getirebilir.<br/>
<b>Hz. Şeyh-i Ekber</b> (k.s.) der ki: “Bilesin ki Allah Teâlâ Mekke’de olanlar hariç,<br/>
gönlümüzde yer etmeyen tüm havâtırı affeder. Çünkü Allah, kitabında orada zulüm ile<br/>haktan meyledeni hesaba çekeceğini haber vermiştir. Kendisini korumak için <b>Abdullah<br/>b. Abbas </b>(r.anhümâ)’nın Tâif’te oturmasının sebebi budur. Çünkü kalbindeki havâtırı<br/>uzaklaştırmak insanın gücü dâhilinde değildir.<br/>
Âyette bâzı işâretler vardır:<br/>1- Azgın nefislerin, irtidâd eden ruhların hallerinden birisi de kendi inkârları ve<br/>
haktan yüz çevirmelerinin yanı sıra tâlibleri, meşâyıhı inkâr ve onlara karşı fâsid<br/>îtirazlara sevk ederek Allah’ın yolundan alıkoyarlar. Hakk’ı talebden geri çevirmek ve<br/>kalb haremi mescidine girmekten alıkoymak için taleb ehlinin yolunu keserler. Çünkü<br/>kalb Allah Teâlâ’nın haremidir.<br/>
<b>Hâfız</b> der ki:<br/>
<i>Aşk yolunda şeytanın vesvesesi çoktur<br/>Aklını başına topla ve meleğin mesajını gönül kulağıyla dinle</i><br/>
<i>Mesnevî’</i>de de şöyle der:<br/>
<i>Kalp akçe, sarrafın can düşmanıdır<br/>Yoksulun düşmanı, köpekten başka kim olur ki?<br/>Beynini, dostu inkârdan arındır ki<br/>Sevgilinin bahçesinden ona reyhan nasip olsun</i><br/>
2- Uzun sürede kalb makamına varan kimse ile bir anda ulaşan kimse birbirine eşittir.<br/>
Birinin diğerine üstünlüğü ancak kalb makamlarına önceden ulaşmakladır. <i>el-Hakâik</i>’da<br/>der ki: Kalbi ile o makamda ömrünün başından sonuna kadar ikamet eden kimse ile<br/>mükâşefe ve müşâhede ehlinden bir lâhza orada bulunan kimse birdir. Ona da orada<br/>ikamet edenlere keşfolunanlar keşfolunur. Çünkü O, Vehhâb, Kerîm’dir (çok lütufta<br/>bulunan, lütuf ve ihsanı bol olandır). Günahlardan tevbe edene, ömrü boyu tâatinde olan<br/>itâat ehline verdiğini veriverir.<br/>
<b>Hâfız</b> der ki:<br/>
<i>Rûhulkuds’ün feyzi yardım ederse</i><br/>
