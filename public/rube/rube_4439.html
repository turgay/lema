<a name=4440></a><img src="RuhulBeyan-4440_1.jpg"/><br/>
<img src="RuhulBeyan-4440_2.jpg"/><br/>
“<i>Kıyâmet günü</i>” yeniden dirilme ve hesap günü “<i>onun için</i>” yâni her insan için<br/>
dürüldükten sonra “<i>açılmış olarak bulacağı</i>” ve göreceği, küçük ve büyük her amelinin<br/>yazıldığı “<i>bir kitap çıkarırız</i>.”<br/>
<b>Hasan Basrî</b> (rh.a.) der ki: “Bunun mânâsı şudur: Senin önüne bir sahife serilir ve iki<br/>
de melek tayin edilir. Bunlar insanın sağ ve sol tarafındaki meleklerdir. Sağındaki melek<br/>iyiliklerini, solundaki melek kötülüklerini yazar. Nihâyet ölünce kıyâmet gününde<br/>çıkarılana kadar sahifen dürülüp beraberinde kabre konur.”<br/>
Yâni insan sekerât hâline gelince amel defterini dürerler. Tekrar diriltilince tekrar onu<br/>
açarlar ve insanın eline verirler.<br/>
<b>14. “Kitabını oku, bugün nefsin sana hesapçı olarak yeter <i>(denilir).<br/></i></b>“<i>Kitabını oku,</i>” <b>Katâde</b>’nin şöyle dediği nakledilir: Dünyada okuma bilmeyen de o<br/>
gün okur.<br/>
“<i>Bugün nefsin sana hesapçı olarak yeter.</i>” denilir. Yâni kendine bak ki ne yapmışsın<br/>
ve ne tür bir karşılığa müstehaksın. Allah Teâlâ kulunun hesâbını, yine kendisine havâle<br/>etmiştir. Bu O’nun zulme nisbet edilmemesi ve kulun günahını îtirafının kendi aleyhine<br/>delil olması içindir.<br/>
<b>Hasan Basrî </b>(rh.a.): “Sana insafla muâmele edene sen de insafla muâmele et! Seni<br/>
nefsinin muhâsibi yapana sen de insaflı ol.” demiştir.<br/>
<b>Hz. Ömer </b>(r.a.): “Hesaba çekilmeden önce kendinizi hesaba çekiniz.” buyurmuştur.<br/>
Bugün kendi amel defterini önüne koy. İyi ve kötü ne yapmışsan bak. Elinde fırsat<br/>varken durumunu düzeltmeye çalış. Yoksa yarın durumunu düzeltemezsin.<br/>
<i>Keşfü’l-esrâr</i>’da şöyle anlatılır: Bir baba oğluna: “Bugün insanlara ne söylersen,<br/>
onlardan ne işitirsen ve ne iş yaparsan bana söyle. Yapıp ettiklerini ve yapmadıklarını<br/>bana arz et.” dedi. Oğlu akşam namazına kadar bir günde bütün yapıp ettiklerini<br/>babasına arz etti. Ertesi gün babası oğlundan yine bir günlük durumunu sordu. Oğlu:<br/>“Babacığım, başka zahmetli ve meşakkatli işleri emret, razıyım. Yeter ki her gün bana<br/>ne yapıp ettiğimi sormaktan vazgeç. Ben buna güç yetiremiyorum.” dedi. Babası: “Ben<br/>seni bu işe mecbur ettim ki uyanasın, akıllı olasın ve hesab yerinden gafil olmayasın.<br/>Madem ki bir günlük hesabı bile babana vermeye gücün yoktur, ömrünün tamamının<br/>hesabını Hak Teâlâ’ya nasıl vereceksin?” dedi.<br/>
<i>Sen gündüz ve gecenin hesabını bilmezsin<br/>Peki bir ömrün hesabını nasıl tam vereceksin<br/>Bu ameller doğru şekilde yapılmazsa<br/>Hesap vaktinde utançtan başka bir şey olmaz</i><br/>
