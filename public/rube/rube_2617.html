<a name=2618></a>“Bize göre kervanı tâkip etmek, düşmanla savaşmaktan daha iyidir.” dediler.<br/>
Rasûlullah (s.a.v.)’in yüzünün rengi değişti. Sonra tekrar ashabına dönüp:<br/>
“<i>Kervan sahil yolundan geçti gitti, Ebû Cehil ise bize doğru geliyor</i>.” buyurdu.<br/>Rasûlullah (s.a.v.) bu sözleriyle müşrikleri karşılayıp onlarla cihad etmenin<br/>
kendisinin tercihi olduğunu ve bunun müminler için kervanı ele geçirmekten daha<br/>faydalı olunacağını kastediyordu. Çünkü orduyu karşılamak onların güç ve kuvvetini<br/>kıracak, hak olan İslâm dini diğer bütün dinlere üstün gelecekti. Ashab yine:<br/>
“Ya Rasûlallah, sen düşmanı bırak, kervana bak.” dediler. Rasûlullah (s.a.v.) bunu<br/>
hoş karşılamayınca <b>Ebû Bekir </b>ve <b>Ömer </b>(r.anhümâ) kalkarak Rasûlullah (s.a.v.)’in<br/>arzusuna uyulması lazım geldiği konusunda güzel birer hitabede bulundular.<br/>
Sonra Hazrec kabîlesinin ulusu <b>Sa‘d b. Ubâde </b>kalkıp: “Ey Allah’ın Rasûlü, sen işine<br/>
bak ve bildiğin gibi yap. Allah’a yemin olsun ki Aden körfezine de yürüsen Ensar’dan<br/>bir kimse dahi senden geri kalmaz.” dedi.<br/>
Sonra <b>Mikdâd b. Amr </b>şöyle konuştu: “Ey Allah’ın Rasûlü! Allah’ın sana emrettiğini<br/>
yap. Hangi tarafa istersen o tarafa git, biz seninle beraberiz. Biz sana İsrâil oğullarının<br/>Mûsâ (a.s.)’a dedikleri gibi: “<i><b>Sen ve Rabb’in gidin, savaşın; biz burada oturuyoruz.”<br/></b></i>(el-Mâide, 5/24) diyecek değiliz. Bilakis biz “Sen ve Rabbin gidin savaşın. Gören bir<br/>gözümüz olduğu sürece biz de sizinle beraberiz.” diyoruz.”<br/>
Bunun üzerine Allah Rasûlü’nün yüzü güldü. Sonra Ensar’ı kastederek: “Bu savaşta<br/>
bana yardım hakkında içinizden geçenleri söyleyin.” buyurdu. Çünkü Ensar Akabe<br/>gecesinde Rasûlullah (s.a.v.)’e Medîne’de kaldığı sürece yardım edeceklerini<br/>vadetmişlerdi. Medîne haricinde yardımcı olmak için söz vermemişlerdi. Bu sebeple<br/>Rasûlullah (s.a.v.), Medîne dışında cereyan edecek olan bu savaşta da yardım<br/>hususunda Ensar’dan söz almak istedi.<br/>
Bunun üzerine <b>Sa‘d b. Muaz </b>ayağa kalkarak: “Sanki bizi kastediyorsun, ey Allah’ın<br/>
Rasûlü.”, dedi. Rasûlullah (s.a.v.): “Evet” buyurdu. Sa‘d:<br/>
“Şüphesiz biz sana inandık, seni tasdik ettik. Getirdiğin her şeyin hak olduğuna<br/>
şahitlik ettik. Seni dinleyip itaat etmeye söz verdik. O halde ey Allah’ın Rasûlü, sen<br/>istediğini yap. Seni hak ile gönderen Allah’a yemin olsun ki bize şu denizi gösterip<br/>denizin içine dalsan biz de hiçbirimiz geri kalmadan seninle birlikte dalarız. Bizi<br/>düşmanla karşılaştırıp çarpıştırmandan da çekinmeyiz. Biz harp esnasında sabreder ve<br/>düşmanla karşılaşınca sadâkat gösteririz. Umulur ki Allah bizden sana seni memnun<br/>edecek şeyler gösterir. Şu halde Allah’ın bereketiyle bizi yürüt.” dedi.<br/>
Rasûlullah (s.a.v.), Sa‘d’ın sözlerine pek sevindi ve memnun oldu. Sonra da:<br/>
“<i>Allah’ın bereketiyle yürüyün. Size müjdeler olsun. Allah bana iki topluluktan birini<br/>va‘detti. Vallahi, sanki ben şimdi Mekke müşriklerinin vurulup düştükleri yerleri<br/>görür gibi oluyorum.</i>” buyurdu<a href="RuhulBeyans.html#2622">.[6]</a><br/>
Âyetin mânâsı şöyledir: “Ashabından bir grup düşmanla savaşı tercih etmeni hoş<br/>
görmedikleri halde kervana yönelmeyi terk edip düşman ordusuyla savaşmayı ona tercih<br/>etmen için Rabb’in seni evinden çıkardı.”<br/>
