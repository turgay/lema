<a name=8272></a><img src="RuhulBeyan-8272_1.jpg"/><br/>
<img src="RuhulBeyan-8272_2.jpg"/><br/>
<img src="RuhulBeyan-8272_3.jpg"/><br/>
içecek, diğer yarısıyla da bana kefen al, dedi. Ertesi gün öğle vakti bu derviş geldi,<br/>Kâbe’yi tavaf etti. Sonra bir kenara çekilip oracıkta vefat etti. Ben onu yıkayıp<br/>kefenleyip kabre koydum, gözlerini açtı. Ben ona: “Ölümden sonra hayat var mı?”<br/>dedim. O bana: “Ben hayattayım ve Allah’ı seven herkes de diri ve hayattadır” dedi.<br/>
Fakîr <b>(Bursevî)</b> derim ki: Bu iki hikâyede bir takım işâretler vardır.<br/>1. Böyle sabırlı dervişlerin Allah katında özel bir mevkîleri vardır. Bu dervişler<br/>
kendilerini yedirip giydiren yahut bir şekilde onları sevindirip gönüllerini kazanan<br/>herkese Allah katında şefâat edecek ve şefâatleri de kabul edilecek, Allah’ın izniyle bu<br/>insanların cennete girmelerine vesîle olacaklardır.<br/>
2. Peygamberlerin ve velêilerin hayatı gerçekte dâimî bir hayat olup zâhirî ölümle son<br/>
bulmaz ve kesintiye uğramaz. Zîra bu ölüm sâdece ruhların bedenden ayrılmasından<br/>ibâret olup zaten peygamberlerin ve velîlerin cesedlerini toprak yiyip çürütmez. Böyle<br/>olunca da bu zatlar ruhlarıyla olduğu gibi bedenleriyle de hayattadırlar.<br/>
3. Diriltme işi nisbeten Allah’a en kolay gelen iştir. Rûhun bedenle olan ilk irtibâtını<br/>
düşünen kişi, ikinci ve üçüncü defa rûhun bedenle irtibât kurmasında bir tereddüd<br/>yaşamaz.<br/>
4. Basîret sâhiblerine nisbetle, ölüdeki hayatın eseri görülüp müşâhede edilir. Bu<br/>
zatlar zaman zaman ölülerde bu hayat eserini görür ve onlarla konuşurlar. Basîret ve<br/>gönül gözünden mahrum olup, yalnız beden gözüyle bakanlarda ise inkâr vâkî olur.<br/>Hatta görse bile buna büyü, hayal yahut benzer yakıştırmalarda bulunur. Hz. Îsâ (a.s.)<br/>zamanında ve diğer zamanlarda böyle durumlar vâkî olmuştur. Şu söz ne güzel<br/>söylenmiştir:<br/>
<i>Aydınlıkta yed-i beyzâ gibi de olsa bir kimse<br/>Gönlü kararmışların gözünde fecr-i kâzib gibidir</i><br/>
Her şeyden münezzeh olan Allah Teâlâ’dan bizleri hakkaniyetli bir hayat ve irfânî<br/>
neşve ehlinden kılmasını dileriz.<br/>
<b>37. Onlar mı hayırlı, yoksa Tübba‘ kavmi ve onlardan önce gelen<i>(kavim)</i></b><b>ler mi?</b><br/>
<b>Suç işledikleri için biz onların hepsini helâk ettik.</b><br/>
<i>“Onlar mı”</i> yani, Kureyş kâfirleri mi <i>“hayırlı, yoksa”</i> Yemen krallarından biri olan<br/>
<i>“Tübba‘ Kavmi mi?”</i> Burada murâd edilen Yemen krallarından biridir. Bu ülke Kureyş<br/>nazarında bilinip tanındığı ve Kureyş’e yakın bir bölgede bulunduğu için özellikle<br/>zikredilmiştir. Bu konuda söylenebilecek şeyler aşağıda gelecektir. Bu ifâdede<br/>kâfirlerin sözlerinin reddi ve kendilerine karşı tehdid vardır. Yani bu hayırlı oluş, din<br/>
