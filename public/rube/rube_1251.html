<a name=1252></a><img src="RuhulBeyan-1252_1.jpg"/><br/>
<i>benim için dünyanın dağlarını altına çevirmesini istesem, istediğim dağı altına<br/>çevirirdi. Fakat ben dünyadaki fakirliği, dünyanın zenginliğine; dünyadaki açlığı,<br/>tokluğa; hüznü de sevince tercih etmiş bulunuyorum. Ey Âişe! Dünya ne<br/>Muhammed’e, ne de onun ehl-i beytine yakışır.”</i><a href="RuhulBeyans.html#1259">[181]</a><br/>
Rivâyet edilir ki: Hz. Peygamber’e doğurması yaklaşmış develer arzedildi. Araplar<br/>
için bu cins develerden daha değerli hiç bir şey olmamasına rağmen o, gözünü kapayıp<br/>bunlardan yüz çevirdi. Arapların bu çeşit develere çok değer vermesinin sebebi, hem<br/>sırtlarına binmeleri, hem çok süt ve et vermeleri, hem de bu develerin gayet iri olması<br/>idi. Cenâb-ı Hak şöyle buyurur: <i><b>“Doğurması yaklaşmış develer başıboş bırakıldığı<br/>zaman.”</b></i> (et-Tekvîr, 81/4) Hz. Peygamber bu develere iltifat etmeyince, kendisine: “Yâ<br/>Rasûlallah! Bu bizim en değerli malımızdır. Niçin bunlara bakmıyorsunuz?” dediler.<br/>Hz. Peygamber: <i>“Allah bunu yasaklamıştır.”</i> diyerek şu âyeti okudu: <i><b>“Kendilerini</b></i><br/>
<i><b>sınamak için verdiğimiz geçimliklere sakın göz dikme!”</b></i> (Tâhâ, 20/231)<a href="RuhulBeyans.html#1259">[182]</a><br/>
İşte onun dünyaya karşı davranışı böyleydi. Âhirete teveccüh husûsunda ise Yüce<br/>
Dost’tan başkasını istemezdi. Nitekim şöyle buyurur: <i>“Ben, Allah’ın sevgilisiyim, ama<br/>öğünmem. Ben kıyâmet günü, altında Âdem’in ve Âdem’den sonrakilerin bulunacağı<br/>“Hamd Sancağı”nı taşıyacağım, ama hiç öğünmem. Ben, cennetin kapısı kendisi için<br/>ilk olarak aralanacak kişiyim. Allah cenneti bana açacak, beni ve benimle birlikte<br/>fakir mü’minleri cennete sokacak ama öğünmem.”</i><a href="RuhulBeyans.html#1259">[183]</a><br/>
Hz. Peygamber’in maksadı; fakirlik ve kanâatte büyük bir fazilet bulunduğunu ve<br/>
fakirlerin cennete kendisiyle (s.a.) birlikte zenginlerden daha önce gireceğini beyân<br/>etmektir.<br/>
<i>Beni zengin ettin ey kanâat<br/>Acaba var mıdır senden yüce nîmet<br/>Sabır Lokman Hekim’in hazînesidir<br/>Sabrı olmayan için hikmet neresidir?</i><br/>
Bu durumda akıllı bir kulun dünyadan ve dünya ehlinden uzaklaşması, âhirete ve<br/>
âhiret nîmetlerine rağbet etmesi îcâb eder. Hatta Allah’a ulaşmaya doğru dereceler<br/>katetmesi gerekir.<br/>
<b>Ebû Yezîd Bistâmî </b>(k.s.) şöyle der: “Allah’ın öyle bir kulu vardır ki, cennetler bütün<br/>
zînetleri ile kendisine verilecek olsa, cehennemliklerin cehennemden kaçtıkları gibi,<br/>cennetlerden kaçar. Bu kul, Allah sevgisi, kendisini kaplayarak Allah’dan başkasına<br/>meyletmeyen bir kuldur.” Bu makamla ilgili olarak Ebû Yezîd şöyle demektedir:<br/>“Seksen sene kalbim gaybet duygusuyla yaşadı. Gaybet duygusundan çıkmak istediğimde<br/>bana denildi ki: “Bizden başkasını mı istiyorsun?”<br/>
Hikâye edilir ki: Sâlih bir zât, rüyâsında Mârûf Kerhî’yi güzel gözlü hûrîlerle ve<br/>
