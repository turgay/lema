<a name=7883></a>– “Bu mera nerededir?”<br/>– “Ancak Benim bildiğim bir yerde.”<br/>Bazıları da der ki: Arzdan Allah’ın bu emrine ilk olarak icâbet eden Kâbe’nin<br/>
bulunduğu yer iken, gökten ilk icâbet eden Kâbe’nin karşısına gelen yerdir. Böyle<br/>olduğu için de Allah Teâlâ ona diğer yerlerden daha saygın bir konum ihsan eylemiştir.<br/>Hatta İslâm’ın Kâbesi ve mahlûkâtın kıblesi olmuştur.<br/>
Bir görüşe göre ise arzdan ilk icâbet eden Şam bölgesindeki yerleşim yerlerinden<br/>
Ürdün’dür ki buraya (<img src="RuhulBeyan-7883_1.jpg"/>) yani “Arzın dili” denmesinin sebebi budur.<br/>
<b>İbn Abbas</b> der ki: Peygamber (s.a.)’in toprağının aslı Mekke toprağının içindeki bir<br/>
yerdendir ki bu, Arz’dan, Mustafa’nın zerresinden ve Müctebâ’nın toprağının esasından<br/>başkasının cevap vermediğini gösterir. Arz’ın; Ümmü’l-kurâ yani şehirlerin anası olan<br/>Kâbe’nin altından itibaren döşenmeye başlanmasının sebebi budur. Dolayısıyla Hz.<br/>Peygamber de ruhen ve ceseden varlık sahnesine çıkış açısından herşeyin aslı olurken,<br/>kâinât baştan aşağı onun peşinden gelmiş olmaktadır. Hz. Peygamber’e bunun için<br/>“ümmî peygamber” denmiştir; çünkü o herşeyin ‘ümm’ü yani anası ve temelidir.<br/>
Şâyet sahih bir haberde vârid olduğuna göre “Herkesin toprağı defnedildiği yer” ise,<br/>
bu Hz. Peygamber’in defnedildiği yerin de Mekke olmasını gerektirir, çünkü toprağı<br/>oradadır, denilecek olursa, şöyle derim: O su çalkalanınca bu değerli unsuru, bu latif<br/>köpüğü, bu eşsiz cevheri fırlatmış; böylece Peygamber’in cevheri Medine-i<br/>Münevvere’deki, türbesinin bulunduğu yerin hizâsına düşmüştür. <i>Mekke Tarihi</i>’nde<br/>geçtiğine göre onun değerli unsuru, tûfan kopuncaya dek Mekke’deki yerinde etrafı<br/>aydınlatıyordu; ancak tûfandaki dalgalar bu unsuru kabr-i şerifinin bulunduğu yere<br/>fırlattı ki bu da sebebini Allah erlerinin bileceği ilâhi bir hikmet ve rabbânî bir gayretin<br/>sonucu idi. İşte bu sebeple o değerli merkadin, o muazzam şehidliğin Arş’taki ve<br/>cennetlerdeki bütün oluşlardan bile daha üstün olduğu husûsunda âlimler arasında bir<br/>anlaşmazlık bulunmamaktadır. Meselâ <b>İmam Mâlik</b> bu yönde görüş belirtmiş ve buna<br/>şahid olarak şöyle demiştir: Ben Ebûbekir ve Ömer için Allah Rasûlünün toprağından<br/>yaratılmalarından daha büyük bir üstünlük tanımıyorum. Çünkü bunların kabirleri bütün<br/>oluşlardan üstün durumdaki Ravza-i Mutahhara’nın bulunduğu yerdedir. Hz. Peygamber<br/>hem Mekkeli hem de Medinelidir; Mekke için yanıp tutuşması bu münâsebetle olup<br/>türbesinin Medine’de bulunması da bu hikmete dayalıdır.<br/>
<b>İmam Sühreverdî</b> (rh.) der ki: Azrâîl (a.s.) Arz’ı eliyle avuçladığında İblis de iki<br/>
ayağı ile Arz’a basmakta imiş; bu sebeple Arz’ın bir bölümü iki ayağı arasında kalırken<br/>bir kısmı bizzat ayaklarının bastığı yer olmuş. İşte durmadan kötülük emreden nefisler<br/>İblis’in ayağının değdiği yerlerden yaratılmıştır -ki nefs-i emmârelerin şerlerin kaynağı<br/>olmasının sebebi budur- Arz’ın bazı bölgelerine ise İblis’in ayağı ulaşamamış; işte<br/>peygamberlerin ve velîlerin topraklarının aslı buralardaki topraktan yaratılmıştır.<br/>
Hz. Peygamber’in toprağı ise Allah’ın, Azrâîl’in avucundan bizzat nazar kıldığı yer<br/>
imiş; oraya İblis’in ayağı değmediği gibi nefs-i emmâre cehâleti de asla bulaşmamış;<br/>aksine cehâletin tamamıyla sökülüp atıldığı ve ilimden büyük pay alan bir yer olmuş.<br/>
