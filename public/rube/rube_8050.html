<a name=8051></a><img src="RuhulBeyan-8051_1.jpg"/><br/>
<img src="RuhulBeyan-8051_2.jpg"/><br/>
<img src="RuhulBeyan-8051_3.jpg"/><br/>
genişletsem biliyorum ki sen azıp yeryüzünde fesad ve bozgunculuk yapacaksın.” Yine<br/>Allah Teâlâ dünyaya harîs olan kimseye gaflet uykusundan uyanması için bir uyarı ve<br/>tehdid olmasına da işâret etmektedir. Artık bu kul için şu hakîkat ortaya çıkmış oluyor:<br/>Şâyet Allah bu kulun rızkını bollaştırıp işi onun isteğine bıraksaydı, bu durumda o kul<br/>azgınlık, isyân, tuğyân ve fesad sâhibi olacaktı.Yine de dünyaya olan hırs ateşinin<br/>sönmesi için istidrak yoluyla bir takım şüpheleri izâle etmek üzere şöyle buyurmuş<br/>oluyor: “Senin durumuna daha uygun düştüğü için her ne kadar rızkını<br/>bollaştırmadıysam da seni tamamen de mahrum etmiş değilim. İşte Allah, senin hâline<br/>uygun olanı bildiği için, rızkı dilediği ölçüde peyderpey indirmektedir. O kullarının her<br/>hâlini bilir ve görür.”<br/>
Rivâyet edildiğine göre Mescid-i Nebî’de kendilerini ilim ve hizmete adamış olan<br/>
suffa ehli fakir Müslümanlar zenginliği temennî ettiler de bu âyet nâzil oldu.<br/>
<b>Habbab b. Eret</b> (r.a.): “Bu âyet bizim hakkımızda inmiştir” demekte ve olayı şöyle<br/>
anlatmaktadır: “Biz Medine’de yerleşik Yahudi kabîlelerinden Kurayza oğulları, Nadr<br/>oğulları ve Kaynuka oğullarının mallarını gördük. Keşke bizim de böyle mallarımız<br/>olsaydı diye temennî ettik. İşte o zaman Allah Teâlâ bu âyeti indirdi.<br/>
<b>Müftî Sa’dî</b> der ki: Bu açıklamaya göre âyet, Medine’de inmiş olmalıdır. Dolayısıyla<br/>
Mekke’de inen bu sûreden istisnâ edilmelidir. Âyetin genel olarak Araplar hakkında<br/>indiği de söylenmiştir. Çünkü Araplar bolluk ve nimete mazhar olduklarında savaşırlar;<br/>fakirlik, açlık ve kıtlık geldiğinde ise su ve ürün isteyip yalvarırlardı. Şâirin ifâdesiyle:<br/>
<i>Bunlar öyle bir millettir ki yurtlarına bahar ve bolluk geldiğinde,<br/>Düşmanlıkları da sanki yerden bakliyât/yeşillik gibi bitiverir.</i><br/>
<b>28. O, <i>(insanlar)</i></b><b> umutlarını kestikten sonra, yağmuru indiren, rahmetini her</b><br/>
<b>tarafa yayandır. O, hakiki dosttur, övülmeye lâyık olandır.</b><br/>
<i>“O,” </i>insanlar<i> “umutlarını kestikten sonra” </i>onları kuraklık ve kıtlıktan kurtaracak<br/>
<i>“yağmuru indiren, rahmetini,” </i>yağmurun bereket ve faydalarını ovalara, tarlalara,<br/>dağlara, vâdîlere, bitkilere, tüm hayvanât ve canlılara <i>“yayandır.”</i><br/>
Burada faydalı olan yağmur özellikle zikredilmiştir. Çünkü yağmurun sel ve âfet gibi<br/>
zararlısı bulunduğu gibi bazen de ekin vesâire için zamansız ve faydasız olanı da vardır.<br/>
<b>Râgıb</b>’ın belirttiğine göre; yağmura “gays”, yardıma ise “gavs” denir.<br/>İnsanlar ümidlerini kesseler de kesmeseler de murâd-ı ilâhî olunca yağmur yağar. Bu<br/>
sebeple yağmurun yağmasının bu ümidsizlik hâline bağlanması, rahmetin kemâlini<br/>hatırlatmak içindir. Zîrâ ümidsizlik, mahrûmiyet ve musîbetten sonra nimetin hâsıl<br/>
