<a name=3956></a><img src="RuhulBeyan-3956_1.jpg"/><br/>
kavmi olan İsrailoğulları’na şu sözü söylediği vakti insanlara hatırlat.’ Vakitlerin<br/>hatırlatılması demek, bu vakitlerde meydana gelen olayların hatırlatılması demektir.<br/>Çünkü vakitler bu olaylara sahne olduğu için bunlar hatırlatılınca içlerinde meydana<br/>gelen olaylar da gözle görülüyormuşçasına hatırlatılmış olmaktadır.<br/>
<i>“Allah’ın üzerinizdeki nîmetini hatırlayın. O sizi Fir’avn âilesinden kurtardı.”</i><br/>
Yâni sizi Fir’avn’dan ve onun peşinden giden dindaşları Kıptîler’den kurtardığı zaman<br/>size olan nîmetini hatırlayın.<br/>
<i>“Onlar sizi işkencenin en kötüsüne sürüyorlar” </i>Bu cümle, ya onların kurtarılışlarını<br/>
açıklayan bir başlangıç cümlesidir ya da Fir’avn soyunun hâlini beyan etmektedir.<br/><i>Tehzîbü’l-masâdır</i>’da denilir ki: “<i>es-sevm”</i> azâb ve horluğu tatmak demektir.<br/>
<i>Bahru’l-ulûm</i>’da şöyle denilir: “Onlar size, en şiddetli azâbı tattırıyorlar ya da en<br/>
şiddetli azâbı arayıp sizi ona dûçâr etmek istiyorlardı.”<br/>
<i>et-Tibyân</i>’da belirtildiği üzere “<br/>
” bütün âfetleri içine alan genel bir tâbirdir.<br/>
Buradaki maksad, her cins kötü azabdır ya da İsrailoğulları’nın köleleştirilmesi,<br/>meşakkatli işlere koşulması, hafife alınması ve bunlara benzer daha nice işkencelerdir<br/>
<i>“Ve”</i> doğan <i>“oğullarınızı kesip”</i> Bu ifâde, özel bir durumun genel bir duruma atfı<br/>
kabilindendir. Erkek çocukların kesilmesi hâdisesi son derece şiddetli, korkunç bir<br/>davranış olduğundan ve işkencenin sınırlarını da aştığı için sanki azabdan başka bir şey<br/>olarak değerlendirilmiştir.<br/>
Fir’avn taraftarları, İsrailoğulları’nın erkek çocuklarını öldürüyorlardı. Çünkü<br/>
Fir’avn rüyasında Beytü’l-makdis tarafından bir ateşin gelip Kıptîlerin evlerini<br/>yaktığını, İsrailoğulları’nın evlerini ise yakmadığını görmüş, kâhinler de rüyayı<br/>‘Onlardan bir erkek çocuk doğacak ve senin helâkin ve mülkünün zevâli onun yüzünden<br/>olacak.’ diye yormuşlardı. Bunun üzerine Fir’avn da paçaları sıvamış, bir takım<br/>tedbirler alarak ilâhî hükmü savmak ve ortaya çıkmasını engellemek istemişti. Oysa<br/>Allah nûrunu muhakkak tamamlar.<br/>
<i>Kırlangıç kuşu ki kartal ile cenk eder,<br/>Aslında kendi kanadını kendi kanıyla boyar.</i><br/>
<i>“Kadınlarınızı sağ bırakıyorlardı.”</i> Yâni kadınlarınızı ve kızlarınızı câriye yapmak<br/>
ve hizmetlerinde kullanmak maksadıyla hayatta bırakıyorlardı. Kadınları da eşlerinden<br/>ayırıyorlardı. İşte bu, en büyük zarar ve ibtilâlardandır. Çünkü helâk olmak bile bunun<br/>yanında daha basit kalmaktadır.<br/>
<i>“Bunda” </i>Fir’avn soyunun zikredilen korkunç tutumlarında <i>“Rabbinizden size büyük</i><br/>
<i>bir imtihan” </i>dayanılmaz büyük bir sıkıntı <i>“vardı.”</i><br/>
Şâyet “İsrailoğulları’na: Fir’avn âilesinin fiili nasıl onlara Rablerinden bir imtihan<br/>
oldu?” diye sorarsan şöyle cevap veririm: Cenab-ı Hakk’ın Fir’avn âilesine bu gücü<br/>vermesi, yaptıklarını yapabilecek mühleti onlara tanımış olması, Allah’tan bir<br/>imtihandır. Ancak, işâret edilen şeyin bundan kurtarma, nîmetle imtihan ve denenme<br/>
