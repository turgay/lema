<a name=3398></a>yerin suyu emmesinin alışılagelen yavaş yavaş emmeye benzemediğine de delâlet<br/>vardır.<br/>
Âyette sadece “yut” denmemiş, “<i>suyunu yut</i>” denilmiştir. Çünkü su zikredilmediği<br/>
takdirde emrin azamet ve kibriyâ makamından geldiği göz önüne alınarak yeryüzündeki<br/>dağların, tepelerin, denizlerin ve bütün deniz canlılarının yutulması isteniyormuş gibi<br/>istenmeyen bir mânâ ortaya çıkar.<i> el-Miftâh</i>’ta böyle geçmektedir.<br/>
Fakir <b>(Bursevî)</b> der ki: <i>İrşâdü’l-akli’s-selîm</i>’in açıklaması, yere nisbet edilen suyun<br/>
yerin içlerinden çıkan sularla, gökten indirilen suların tamamı olduğuna delâlet<br/>etmektedir. Oysa aksi düşünülemeyecek kadar açıkça görünen onun yeryüzündeki suyun<br/>olmasıdır. Çünkü yer, bu suyu emdiği vakit gökten inen su, -<i>et-Teysîr</i>’in açıklamasında<br/>da olduğu üzere- gördüğümüz denizleri oluşturmuştur.<br/>
Sonra mûteber bir kitapta bu dediğime uygun bir ifadeye rastladım. Şöyle ki: “Allah<br/>
Teâlâ Nûh (a.s.)’ın kavmine tufan belâsı geldiğinde üzerlerine gökten kırk gün su<br/>yağdırdı. Yerdeki pınarlara da emretti ve pınarlardan sular fışkırdı. İşte bu iki su<br/>yumuşaklık bakımından birbirinin aynıydı. Yalnız gökten inen su kar gibi beyaz ve<br/>soğuk, yerin suyu kaynar su gibi sıcaktı. Nihayet sular dünyanın en yüksek dağından<br/>seksen arşın daha yükseğe çıktı. Sonra Allah yere emretti ve yer suyunu emdi. Göğün<br/>suyu ise kaldı. Yer bu suyu emmedi.”<br/>
<i>“Ve ey gök” </i>suyunu<i> “tut.”</i> yani artık yağmur yağdırma. Biri yaptığı işi bıraktığında “<img src="RuhulBeyan-3398_1.jpg"/>” denir. Göğün yağmuru kesildiği zaman da “Aklaati’s-semâ” denir. Bu<br/>
kelime, canlılar ve cansızlar hakkında müştereken kullanılır.<br/>
<i>“denildi.”</i> Bundan sonra gelecek fiillerde de olduğu gibi fâil belli olduğu için fiil<br/>
meçhul olarak getirilmiştir. Bu fâil ise Allah Teâlâ’dır. Çünkü bu eşsiz sözü söylemeye,<br/>bu hayret verici fiili yapmaya O’ndan başka kimsenin gücü yetmez. Yani Allah Teâlâ,<br/>tufan sona erdikten sonra yeri ve göğü seslenilmeye elverişli biri yerine koyarak böyle<br/>buyurmuştur.<br/>
Âlimler şöyle demiştir: “<i>Denildi</i>” ifadesi, irâde etmek mânâsında bir mecâz-ı<br/>
mürseldir. Âyette sanki şöyle deniliyor: Yeryüzünden fışkıran suların yerin içlerine<br/>doğru çekilmesi ve semâ tûfânının kesilmesi irâde edildi. Bu ise kırk gün kırk gece<br/>geçtikten sonra oldu.<br/>
Rivâyet edilir ki belirli bir ölçü ve belirli bir düzen olmadan gökten bir damla su bile<br/>
inmez. Ancak bu tufan esnasında böyle olmamış, sular düzensiz ve ölçüsüz bir şekilde<br/>yağmıştır.<br/>
Âyetin aslı şu şekildedir: “Ey yer, suyunu yut.” dendi, o da yuttu. “Ey gök, sen de artık<br/>
su yağdırma.” dendi. O da yağdırmadı. Gökten inen su çekildi. Bu ifâdeler zâten sözden<br/>anlaşıldığı için zikredilmemiştir.<br/>
<i>“Su çekildi”</i> yani gök ile yer arasındaki sular eksilip dağlar ve yeryüzü ortaya çıktı.<br/><i>“İş bitirildi”</i> kâfirlerin helâk edileceğine, mü’minlerin ise kurtulacağına dâir yapılan<br/>
vaad yerine getirildi. Sanki şöyle denilmiştir: Onların işi tamamlandı, helâk edilip<br/>boğulmaları nihâyete erdirildi.<br/>
