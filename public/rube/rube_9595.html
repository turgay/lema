<a name=9596></a>Allah ile beraber olanın edebini koruması daha lâyıktır. İşte bu “el-Müheymin” yüce<br/>isminin mânâsını bilen kimsenin edebidir. Çünkü onun mânâsını bilen kimse, Cenab-ı<br/>Hakk’ın kendisine âid bütün hallerini bilip gördüğünü düşünür ve her zaman O’ndan<br/>haya eder. Bu hakikat, ehline göre murâkabedir. Anlamı da, Allah Teâlâ’nın her şeyden<br/>haberi olduğunu kalben bilip inanmaktır. Âyet-i kerime de buna delâlet etmektedir.<br/>
Peygamberimiz’in (s.a.) hadisinde şöyle buyurulmuştur: “K<i>ıyamet günü, iri kıyım</i><br/>
<i>besili bir adam getirilir ki, Allah katında bir sinek kanadı kadar değeri<br/>olmayacaktır.”</i> Bu hadis-i şerif, kemal ve eksikliğin iki küçük et parçası olan kalp ve<br/>dille olduğunu, iki büyük şeyle yâni baş ve bedenle olmadığını göstermektedir. O halde<br/>Allah Teâlâ, insanların şekillerine ve mallarına bakmaz, aksine kalplerine ve amellerine<br/>bakar. Bu nedenle nice şekil itibariyle küçük olanlar vardır ki altın değerindedir.<br/>Mü’min, azlıktan veya hastalıktan ya da zilletten boş değildir. Şüphe yok ki, azlık<br/>üzüntüyü çoğaltır ve ağırlık yapan et ve yağını eritir, hastalık da eritip kurutur.<br/>
Bir hadis-i şerifte şöyle buyrulmuştur: “<i>Mü’min, rüzgarın salladığı yeşil yaprak</i><br/>
<i>gibidir.</i> <i>Bir doğrulup bir yıkılır. İnkârcı da çam ağacı gibidir ki, yıkılıncaya kadar<br/>ayakta kalır.”</i><a href="RuhulBeyans.html#9597">[143]</a> Bu hadis-i şerifte, mü’minin malıyla ve bedeniyle imtihan edildiğine,<br/>bunun günahlarına keffâret olacağına, kâfirin ise böyle olmayıp, kıyâmet günü<br/>günahlarının tamamıyla geleceğine işâret edilmektedir. Münâfıkların misali, kökünden<br/>koparılmış sağlam ve yüksek çam ağacına benzer. Böyle bir çam devrildiğinde köküyle<br/>birlikte yıkılır.<br/>
<i>“Her gürültüyü kendi aleyhlerine sanırlar.”</i> Yükselen her sesin onların üzerlerine<br/>
düşüp zarar vereceğini sanırlar. Sayhadan maksad, yükseklere çıkan her feryâd, şehirde<br/>yükselen her bir sestir. Âlimlerden biri şöyle demiştir: Bir kimse önemli bir sebepten<br/>dolayı bağırsa, bir hayvan ipinden boşansa, bir kimse yitiğini aradığını ilan etse veya<br/>insanlar arasında bir gürültü kopsa münâfıklar, korkaklıklarından ve korkunun<br/>kalplerine yerleşmiş olmasından dolayı bunların kendilerinin üzerine geldiğini<br/>zannederler. Zaten hâin, korkak olur.<br/>
<b>Kâşânî </b>şöyle demiştir: Cesâret, yaratılış nûrundan oluşan yakîn inancından ve kalp<br/>
temizliğinden olur. Oysa münâfıklar nefsin sıfatlarının karanlıklarına, kuşkucu ve<br/>şüpheciler gibi şehvet ve lezzetlere dalmışlardır. Bu sebeple onları korkaklık ve acz<br/>kaplamıştır. Bu ifâdede onlar için fazlasıyla küçültme ve hafife alma vardır. Allah’ın<br/>haklarında yüzlerini örten perdelerini yırtacak, kanlarını ve mallarını mübah kılacak<br/>âyetler indirmesinden sürekli korku içinde oldukları da söylenmiştir.<br/>
<i>“Gerçek düşman onlardır.” </i>Yâni onlar düşmanlıkta son dereceye ulaşmışlardır.<br/>
Çünkü düşmanın en azılısı senin yanında olup düşmanlığı iyileşmez bir şekilde içine<br/>yerleşmiş bulunan kimsedir.<br/>
<i>“Onlardan sakın.” </i>Yâni onların sözüne güvenmekten ve konuşmalarına yönelmekten<br/>
sakın. Yahut düşmanlarına meyletmekten ve ashabını rezil etmelerinden sakın. Çünkü<br/>onlar senin sırrını kâfirlere yayarlar.<br/>
<i>“Allah onların canlarını alsın.” </i>Bu, münâfıklara bir bedduâdır. Cenab-ı Hakk’ın<br/>
