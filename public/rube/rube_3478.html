<a name=3479></a><img src="RuhulBeyan-3479_1.jpg"/><br/>
<img src="RuhulBeyan-3479_2.jpg"/><br/>
<img src="RuhulBeyan-3479_3.jpg"/><br/>
<img src="RuhulBeyan-3479_4.jpg"/><br/>
<i> </i><br/>
<i> </i><br/>
<b>88. Dedi ki: “Ey kavmim, ya ben Rabbim tarafından <i>(verilmiş) </i></b><b>apaçık bir delil</b><br/>
<b>üzerinde isem ve O bana kendinden güzel bir rızık vermişse buna ne dersiniz? Sizi<br/>menettiğim şeylerin aksini yaparak size aykırı davranmak istemiyorum. Ben<br/>sadece gücümün yettiği kadar ıslâh etmek istiyorum. Fakat başarmam ancak<br/>Allah’ın yardımı iledir. Yalnız O’na dayandım ve yalnız O’na yönelirim.”</b><br/>
Şuayb <i>“dedi ki:</i> “<i>Ey kavmim,</i> <i>ya ben Rabbim tarafından” </i>verilmiş<i> “apaçık bir delil</i><br/>
<i>üzerinde isem”</i> benim ve davranışlarımın sâhibinden parlak bir burhan ve apaçık bir<br/>huccet üzerinde isem...<br/>
Buradaki şek ifâdesi muhatapların hâli dikkate alınarak kullanılmıştır. Şuayb (a.s.),<br/>
bununla Allah Teâlâ’nın kendisine bahşettiği peygamberlik ve hikmeti ifâde ediyor ve<br/>böylece ‘Bunları emredip şunları yasaklarken hiçbir senede dayanmıyor.’ şeklindeki<br/>çirkin sözlerini reddetmiş oluyor.<br/>
<i>“Ve O bana kendinden”</i> kendi katından <i>“güzel bir rızık vermişse”</i> bu güzel rızık<br/>
peygamberlik ve hikmettir “<i>buna ne dersiniz?”</i> bana haber verin bakalım.<br/>
Apaçık birer delil olan peygamberlik ve hikmetin aynı zamanda güzel bir rızık da<br/>
olduğuna dikkat çekmek için bunlardan <i>“güzel rızık”</i> diye bahsedilmiştir. Nasıl rızık<br/>olmasınlar ki onun peygamberliği hem kendisi için hem de ümmeti için ebedî hayatın<br/>kaynağıdır.<br/>
Bazıları ise şöyle der: Buradaki “güzel rızık”, Allah Teâlâ’nın Şuayb (a.s.)’a hiçbir<br/>
haram şâibesi, yani eksiltme vesâire olmaksızın bahşettiği helâl kazançtır. Şuayb (a.s.),<br/>malı mülkü fazla olan biriydi.<br/>
Yâni deyin bakalım, şayed ben Rabbim katından apaçık bir delil ve yakin üzerinde<br/>
isem, gerçekten de peygamber isem, bu durumda size haramı helâle karıştırarak; Allah’ı<br/>tek kabul etmenizi, putlara tapınmayı bırakmanızı, masiyetlerden vazgeçmenizi adâlet ve<br/>denge üzere davranmanızı emretmemek suretiyle peşinizden gitmem, size tâbi olmam<br/>benim için doğru olur mu?! Oysa peygamberler sadece bunları emretmek için<br/>gönderilmektedir.<br/>
Ölçü ve tartıyı eksik tutmayı size yasaklarken <i>“sizi menettiğim şeylerin aksini</i><br/>
<i>yaparak”</i> kendim buna meylederek <i>“size aykırı davranmak istemiyorum.”</i> Ölçüyü ve<br/>tartıyı eksik tutma suçunu kendim irtikab ederken size bir şeyi yasaklayamam. Yani,<br/>kendim için neyi tercih ediyorsam, sizin için de onu tercih ediyorum. Çünkü, insanlara<br/>ameliyle değil de sözleriyle vaaz edenler vâiz değildir.<br/>
<i>el-İhyâ</i>’da şöyle denir: Allah Teâlâ İsa (a.s.)’a şöyle vahyetti: “Kendine vaaz et, şayet<br/>
