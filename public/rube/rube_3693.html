<a name=3694></a>ve kudretine sığınıyorum.” Sonra krala selâm verip İbrânîce duâlar etti.<br/>
Yûsuf (a.s.) yetmiş iki dil biliyordu. Kral, Yûsuf’un konuştuğu İbrânîce’yi anlayamadı<br/>
ve bu hangi dildir? diye sordu.<br/>
Yûsuf (a.s.) da cevâben: “Atalarım İbrahim, İshak ve Yâkub’un dildir.” dedi. Sonra<br/>
Arapça konuştu, fakat kral yine anlamadı.<br/>
“Peki bu hangi dildir?” diye sorunca şöyle demiş:<br/>“Amcam İsmail’in dilidir.”<br/>Kral ise yetmiş dil biliyordu. Bütün bu dillerle konuştu. Yûsuf (a.s.) da her birine<br/>
karşılık verdi. Bunu gören kral hayretler içinde kaldı.<br/>
Burada keşf ehli ile hicâb ehli arasındaki farka işaret vardır. Şöyle ki hakîkat ehli<br/>
olanlar, şeriat olsun, tarikat olsun, mârifet olsun hakîkat olsun bütün mertebelerde<br/>konuşabilirken zâhir ehli sadece şerîat mertebesinde konuşabilir. İki ilim bir ilimden<br/>elbette daha hayırlıdır.<br/>
Kral, Yûsuf’a: “Ey doğru sözlü kişi, rüyâmın tâbirini bir de senden duymak isterim”<br/>
deyip rüyâsını tekrar anlattı. Yûsuf da güzel bir şekilde tâbir etti ve kralın sorduğu her<br/>şeye hayret verici bir üslubla cevap verdi.<br/>
<i>Yûsuf ’un cevabı gönül çekici ve sözü gâyet hoş idi<br/>Böylece onun sözlerinden kralın gönlü açıldı</i><br/>
Bu âyette iki işaret vardır:<br/>1- Ruh, varlıkların hakîkatlerinin ortaya çıkması husûsunda sadece kendisine âid<br/>
olması için kalbi, beşeriyet sıfatları zindanından kurtarmaya çalışır. Oysa ruh bilmez ki<br/>kalb, ister rûhânî, isterse cismânî olsun kendi ülkesinin halkının maslahatına olan işleri<br/>yapmak için yaratılmıştır. Nitekim Hz. Peygamber (a.s.) şöyle buyurur: “<i>İnsanoğlunun<br/>cesedinde öyle bir et parçası vardır ki o sâlih olduğu zaman onun sayesinde bütün<br/>cesed de sâlih olur. O bozuk olduğu zaman da onun yüzünden tüm cesed bozulur.<br/>Dikkat edin o et parçası kalbdir</i>.”<a href="RuhulBeyans.html#3707">[56]</a><br/>
2- Allah Teâlâ kralın, Yûsuf’u zindandan kurtararak iyilik yapmasını beğendi ve ona<br/>
îman etmeyi nasîb ederek inkâr ve bilgisizlik zindanından kurtardı. Onu dünyayı ve<br/>dünyanın süslerini terk eden, âhireti ve âhiretin derecelerini taleb eden, kendisine has<br/>bir kul yaptı.<br/>
<b>Mücâhid</b> der ki: “Kral, Yûsuf’un ve büyük bir insan topluluğunun önünde müslüman<br/>
oldu. Çünkü Yûsuf aralarında bulunduğu bu kavme peygamber olarak gönderilmişti.”<br/>
Fakir (<b>Bursevî</b>) der ki: Yûsuf’a karşı yapılan bu iyilik ve ikram îmâna ve irfâna nâil<br/>
olmayı gerektiriyorsa, yaşadığı müddetçe Hz. Peygamber’e (s.a.) kol kanat geren,<br/>şefkatle davranan amcası Ebû Tâlib için neleri gerektirmez!? Bu sebeple en doğru görüş<br/>-daha önce de geçtiği üzere- Ebû Tâlib’in îman etmesi için Allah’ın tekrar hayat<br/>bahşettiği kişilerden olduğudur.<br/>
Bilesin ki lütuf ve kerem ezelî saâdetin eserlerindendir. Bir kâfirin lütufkâr ve kerim<br/>
