<a name=2771></a><img src="RuhulBeyan-2771_1.jpg"/><br/>
<img src="RuhulBeyan-2771_2.jpg"/><br/>
<img src="RuhulBeyan-2771_3.jpg"/><br/>
böyle geçmektedir.<br/>
Fakir (<b>İsmail Hakkı Bursevi</b>) der ki: Bu izahlardan ortaya çıkan şudur ki: Salik en<br/>
son mertebeye ve gâyeye de ulaşsa şeriat mertebesi ve onun hükümleriyle kayıtlıdır.<br/>Şeriatın hükümleri ile amel etmez, edebe riayet etmezse inkarcı edepsizin biri olur. Hak<br/>kapısından kovulur. Alemlerin Rabbi’nin kurbiyyet sofrasından uzaklaştırılır. Şer‘-i<br/>şerif sâlik için de vâsıl için de mihenk taşıdır. Talebin doğruluğu ve gerçek nimet verene<br/>şükür onunla ortaya çıkar.<br/>
Kelam ilmi eserlerinde de mezkurdur ki, kul âkıl ve bâliğ olduğu sürece şer-i şerifin<br/>
emir ve nehiylerini gözetmekle yükümlüdür. Tekliflerle ilgili hitapların genel anlam<br/>taşımaları bunu gerektirir. Müctehidler de bu görüşte icmâ etmişlerdir.<br/>
Allahım, bizi Senin kulluğuna bağlı, rubûbiyetinin haklarını gözetenlerden eyle.<br/>
<b>6. Eğer müşriklerden biri senden eman dilerse, Allah’ın kelâmını işitip</b><br/>
<b>dinleyinceye kadar ona eman ver, sonra <i>(müslüman olmazsa) </i></b><b>onu güven içinde<br/>bulunacağı yere ulaştır. İşte bu onların bilmeyen bir kavim olmaları sebebiyledir.</b><br/>
<i>“Eğer”</i> öldürmeni emrettiğim <i>“müşriklerden biri senden eman dilerse,”</i> yani haram<br/>
aylar çıtıktan sonra senden emân ve himâye taleb ederse <i>“Allah’ın kelâmını” </i>yâni<br/>lehine ve aleyhine olan sevab ve cezâlar konusunda Kur’an’ı <i>“işitip dinleyinceye<br/>kadar ona eman ver.” ve </i>onu öldürmekte acele etme.<br/>
<b>İmam Eş‘arî</b> bu ayeti delil göstererek kadîm olan ilâhî kelâmın işitilmesinin câiz<br/>
olduğunu söylerken <b>Ebû Mansur Mâtürîdî</b> bunun mümkün olamayacağını söylemiştir.<br/>Mâtûrîdî’ye göre <i>“Allah’ın kelâmını işitip dinleyinceye kadar”</i> demek “Allah’ın<br/>kelâmına delâlet eden şeyi işitip dinleyinceye kadar” demektir. Nitekim “Falanın ilmini<br/>işittim.” denilir. Halbuki ilmin hakikatı işitilmez. Bunun anlamı “Falanın ilmine delalet<br/>eden haberi duydum.” demektir. Yine “Allah Teâlâ’nın kudretine bak.” denilir. Bunun<br/>anlamı “Allah Teâlâ’nın kudretine delalet eden şeye bak.” demektir. Bu konuda geniş<br/>bilgi kelam kitaplarında mevcuttur.<br/>
<i>“Sonra” </i>Allah’ın kelâmını işitip dinledikten sonra mümin olmazsa <i>“onu güven</i><br/>
<i>içinde bulunacağı yere” </i>emniyette olacağı meskenine, kavminin arasına <i>“ulaştır.”<br/></i>Ondan sonra onunla savaş<i>. “İşte bu”</i> yâni eman vermenin ve güven içinde bulunacağı<br/>yere ulaştırmanın emredilmesi <i>“onların bilmeyen bir kavim olmaları sebebiyledir.”<br/></i>İslâm nedir, aslı ve hakîkati nedir bilmezler. Ya da onlar cahil bir topluluktur. Onlara<br/>eman vermek gerekir ki hak ve hakîkati anlasınlar da hiçbir mazeretleri kalmasın.<br/>
Buradan hareketle fukaha demiştir ki: Bir harbî (dâru’l-harbde bulunan biri)<br/>
müslüman olsa namaz ve oruç gibi şer’î mükellefiyetleri bilmese sonda dârü’l-İslâm’a<br/>
