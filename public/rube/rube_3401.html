<a name=3402></a><img src="RuhulBeyan-3402_1.jpg"/><br/>
Allah’ın rahmetinden kovulan şeytan ise bundan gafildir. Onun için bu apaçık gerçeği<br/>
kabul etmekten yüz çevirmiştir. Velileri veya velilerin kabirlerini ziyaret etmeyi yahut<br/>onlardan yardım istemeyi (istimdâd) kötü görenler de ona benzerler. Allah’ın bizi<br/>korumasını niyaz eder ve yüzüstü bırakmasından yine O’na sığınırız.<br/>
Bilesin ki Kur’an bütün âyet ve sûreleriyle fesâhat ve belâğatin zirvesinde mûcize bir<br/>
kitaptır. Ancak bazı özellikleri ve meziyetleri olması bakımından Kur’an’ın bazı<br/>bölümleri arasında farklılık vardır. Çünkü bazı makamlar, kendilerinin üzerinde olan<br/>bazı makamlarda söylenen kelimelerin taşıdığı incelik ve latîfeleri taşımazlar. İşte<br/>güzellik ve kabul görme konusunda şanı yüce âyetlerden biri de bu âyet-i kerimedir:<br/><i>“Ey yer suyunu yut … denildi.”</i><br/>
Bu sebepledir ki Kahtân tarzı fesâhate alışık olan, Adnan tarzı hutbelerin temel ilkesi<br/>
çerçevesindeki belağata âşina hâlis Araplar ve son derece beliğ hatipler, bu âyeti<br/>duydukları zaman fesahati karşısında yere kapandılar, geniş muhtevâsı karşısında<br/>başlarını eğdiler. Kâbe duvarına asılan/muallakât kasîdelerini unuttular. Herkesçe<br/>beğenilip kabul gören nesirlerini bir tarafa bıraktılar. Meşhur olduğu üzere mezkûr<br/>farklılığa dikkat çeken kimse ne güzel söylemiştir:<br/>
<i>Beyan ve fesâhatta her söz bir olmaz<br/>Câhız ve Esma‘î gibi birisi tarafından söylense bile<br/>Benzersiz ve vahy-i münzel olan Hakk’ın kelamından<br/>Nasıl Tebbet sûresi fesahatta “kıyle yâ ardu’ble‘î” gibi olur?</i><br/>
Görmez misin ki Yüce Allah, peygamberlerini peygamberlik derecesi bakımından<br/>
birbirlerine denk kılarken ümmetlerini farklı istidâdlarda yaratmıştır. Ümmetlerin bu<br/>farklılığı, kendilerine gönderilen peygamberlerde değil, sırf kendilerinde bulunan bir<br/>husûsıyetten ileri gelmektedir.<br/>
İşte Furkan Mushafı’ndaki gerek enfüsî/iç gerekse âfâkî/dış âlemle ilgili âyetler farklı<br/>
ve birbirinden ayrı olduğu için, Kur’an Mushafı’ndaki apaçık âyetler de böyle farklı<br/>olmuştur. Çünkü Kur’an, bütün vücûbî ve imkânî nüshaların hakîkatlerini kendinde<br/>bulundurur, ilmî ve ayânî kitapların açıkladıkları şeylere uygunluk arzeder. Kur’an’ın<br/>merâtibe işâret konusundaki durumu takdîre şâyândır. Allah her şeyden üstün ve<br/>gâlibdir.<br/>
<i>et-Te’vîlâtü’n-Necmiyye</i>’de şöyle denilir: <i>“Ey yer suyunu yut” </i>yani ey beşeriyet<br/>
yeri, şehvet suyunu yut <i>“ve ey gök (suyunu) tut!”</i> yâni ey hüküm semâsı, âfet<br/>yağmurlarını kes! <i>“denildi. Su çekildi,”</i> fitne suları azaldı. Yâni şeriat nûru sâyesinde<br/>fitne karanlığı azaldı, tesiri sâkinleşti. <i>“iş bitirildi.”</i> Yâni belâ vermek maksadıyle<br/>takdir edilmiş bulunan fitne tûfânı sona erdi. <i>“Gemi”</i> şeriat gemisi <i>“Cûdî’ye oturdu.”<br/></i>Cûdî, temkin makamıdır. Tûfan günleri ise âfet ve helâklerle dolu, farklı özellikler<br/>
