<a name=8053></a>Rivâyet edildiğine göre melekler her sene yağacak olan yağmurun sayı ve miktarını<br/>
bilirler. Çünkü bu konuda beldeler ve ülkeler arasında fark yoktur. Hadis-i şerifte şöyle<br/>gelmiştir: <i>“Hiçbir sene diğerinden daha yağmurlu değildir. Fakat bir millet isyanlara<br/>dalınca Allah onlar için takdir edilen yağmuru başkalarına sevkeder. Bütün ülkeler<br/>hepsi isyân ederlerse bu sefer Allah o ülkelere yağacak yağmuru çöl, sahra ve<br/>denizlere yağdırır.”</i><a href="RuhulBeyans.html#8057">[108]</a><br/>
Hadis-i kudsîde şöyle rivâyet edilmiştir: <i>“Şâyet kullar gerçek mânâda itâat etmiş</i><br/>
<i>olsalar gece yağmur yağdırır, gündüz güneş açtırır, onlara gök gürültüsünü de<br/>duyurmazdım.”</i><a href="RuhulBeyans.html#8057">[109]</a><br/>
<b>Süfyân-ı Sevrî</b> şöyle demiştir: Korkan kimse, gözünü sıkıp ağlayan ve gözyaşı akıtan<br/>
değildir. Gerçek korkan kişi, kendisinden korkulan işleri terk edendir.<br/>
Merfû bir hadiste şöyle vârid olmuştur: <i>“Gece gündüz her an semadan yağmur</i><br/>
<i>yağar; Allah onu dilediği tarafa yönlendirir.<a href="RuhulBeyans.html#8057">”</i>[110]</a><br/>
Bu sözde şuna işâret edilmektedir: Allah Teâlâ’nın feyzi hem zâhirî hem bâtinî olarak<br/>
devam eder. Yoksa şu varlık âlemi yokluğa intikal ederdi.<br/>
Âyette şöyle işârî bir mânâ vardır: Kulun ömür dalı kuruduğu, gonca gülleri sararıp<br/>
solduğu, dostluk güneşi tutulup karardığı, yüce zâttan ve O’na yakınlık sahalarından<br/>uzak kaldığı zaman, evet işte tam bu anda, Allah ona rahmet nazarıyla tecellî eder. Onun<br/>gönlüne rahmet yağmurları iner. Yeniden ömür dalı yeşerip tazelenir. Dostluk<br/>bahçelerinde gonca güller açar.<br/>
<i>Arâisu’l-beyân</i>’da şöyle denmiştir: Kabz (darlık) makamında vicdanlardan ümid<br/>
kestikten sonra Allah onlara cemâlinin nurlarını açar. Onlara yakınlık genişliğinin<br/>latîfelerini yayar. Çünkü onların sâhip ve dostları olan Allah, yine onların muhtaç<br/>dilleriyle övülmüştür.<br/>
<b>İbn Ata</b> şöyle demiştir: Elbette Allah kullarını ümid ve ümidsizlik arasında terbiye ve<br/>
imtihan eder. Kullar çok ümidvar olunca Allah onları kendi sıfatlarıyla ümidsizliğe<br/>düşürür. Ümidsiz olduklarında ise Allah kendi sıfatıyla onları ümidvar eder. Kula<br/>ümidsizlik hâli üstün gelir, kul da bunu bilip durumdan endişeye kapılırsa artık bu<br/>durumda Allah’tan ona bir kurtuluş kapısı açılır. Allah’ın şu buyruğuna bakınız: <i>“<b>O,<br/>(insanlar) ümidlerini kestikten sonra yağmuru indirendir</b>.”</i> Bunun mânâsı şudur:<br/>“Allah rahmet yağmurunu dostlarının kalplerine indirir. Orada tevbe, inâbe, murâkabe<br/>ve takvâ bitirir.”<br/>
Kerem ve cûd bulutundan varlık/vücûd yağmuru yağar, ikbal göğünü fazîlet bulutu<br/>
kaplar, atâ bahçesinde vuslat gülü tomurcuk verir, sonuçta iş yeniden başa döner.<br/>
Fakir <b>(Bursevî)</b> der ki: Elbette kabz ve bast (darlık-genişlik, hüzün-sevinç, fakirlik-<br/>
zenginlik, hastalık-sağlık, musîbet-nimet…) evet bunlar hep ard arda gelirler. İnsan<br/>devamlı mutlu olup gülmez. Yine devamlı mahzûn olup ağlamaz. Bu konuda benim de<br/>şahsen yaşadığım pek ilginç bir olay vardır. Özeti şudur: Hicrî bin yüz on bir (1111<br/>h./1700 m.) yılında Şam yolunda benimde içinde bulunduğum bir hac kafilesi Arap<br/>
