<a name=5328></a><img src="RuhulBeyan-5328_1.jpg"/><br/>
<img src="RuhulBeyan-5328_2.jpg"/><br/>
<img src="RuhulBeyan-5328_3.jpg"/><br/>
<img src="RuhulBeyan-5328_4.jpg"/><br/>
<img src="RuhulBeyan-5328_5.jpg"/><br/>
“Ümmü’l-kurâ” diye isimlendirilmiştir. Allah onun şerefini ve kudsiyetini artırsın.<br/>
<i>et-Te’vîlâtü’n-Necmiyye</i>’de der ki: “<i>İnsanlar arasında haccı ilân et</i>”; yâni nefis ve<br/>
sıfatları, beden ve organları gibi unutanlar arasında, kalbin sıfatları ile vasıflanmaları<br/>ve makamlarına girmeleri için onu ziyâret etmelerini seslen, ilân et “<i>ki, gerek yaya<br/>olarak,</i>” bunlar nefis ve sıfatlarıdır.<br/>
“<i>Gerekse nice uzak yoldan gelen</i>” Buradaki “<i>feccin amîk/uzak yol</i>”, dünyanın en<br/>
aşağısıdır. Çünkü, beden dünyadandır. Âzâlarla birlikte çoğunlukla dünya menfaatlerini<br/>elde etmede kullanılır. Onun kalbin maslahatları için kullanılması, uzak yoldan<br/>gelmesi/getirilmesidir.<br/>
“<i>Yorgun argın develer üzerinde,</i>” bunlar beden ve âzâlardır. Yâni bunlar şer‘î-bedenî<br/>
amellerle kalbe yönelirler. Onlar binitli gibidirler. Çünkü bedenî ameller, gönüldeki<br/>niyetlerden ve âzâların hareketlerinden oluşur. Nefsin amelleri ise tekildir. Çünkü onlar<br/>sadece kalbin niyyetleridir.<br/>
“<i>Kendilerine âid bir takım yararları yakînen görmeleri,</i>” yâni gelip hazır olmaları<br/>
ve kalbde saklı bulunan faydalardan istifâde etmeleri için demektir. Nefis ve sıfatlarına<br/>gelince, onların menfaatleri ahlâkın değişmesiyle olur. Beden ve âzâlara gelince onların<br/>yararları da tâatlerinin kabûl edilmesi ve onların izlerinin sîmâlarında zâhir olmasıdır.<br/>Kalb, nefis ve bedenin ise behîmî-hayvânî sıfatları kalbî-rûhânî-rabbânî sıfatlarla<br/>değiştirerek: “<i>Allah’ın kendilerine rızık olarak verdiği kurbanlık hayvanlar üzerine</i>”<br/>onlara şükür olmak üzere<i> </i>“<i>belli günlerde Allah’ın ismini anmaları (kurban kesmeleri<br/>için) sana (Kâbe’ye) gelsinler.</i>”<br/>
“<i>Artık ondan hem kendiniz yeyin, hem de yoksula, fakire yedirin.</i>” Âyet şuna işâret<br/>
etmektedir: Bu lütuf ve makamlardan faydalanın, onların faydaları ile muhtaç olan<br/>tâlibi; hizmet, hidâyet ve irşâd ile Allah’a yöneleni yedirin. “<i>Sonra</i>” tâlibler “<i>kirlerini<br/>gidersinler;</i>” Bu, irâde ve sadâkatle talebin şartlarından onlara vâcib olan şeylerdendir.<br/>“<i>Adaklarını</i>” Allah’a teveccüh/yönelme, taleb ve irâdede sadâkat hususunda O’na<br/>verdikleri ahidleri<i> </i>“<i>yerine getirsinler</i> <i>ve o Eski Ev’i (Kâbe’yi) tavaf etsinler.</i>” Kalb ve<br/>sırlarını Allah’ın etrafında dolaştırsınlar. Mâsivânın etrafında dolaştırmasınlar. Allah<br/>“<i>el-Atîk</i>” ile “<i>el-Kadîm</i>”i murâd etmiştir ki o Allah’ın sıfatlarındandır.<br/>
<i> </i><br/>
<b>30. Durum böyle. Her kim, Allah’ın emir ve yasaklarına saygı gösterirse, bu,</b><br/>
