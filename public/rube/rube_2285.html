<a name=2286></a>olacağınız azabı başkasına havale ediyorsunuz.<br/>
<i>Sen kabul etmesen de herkes bilir ki<br/>Ne ekersen, bir gün onu biçersin<br/></i>Bil ki inkar hastalığına tutulmuş kâfirler, hayırlı kimselerin irşadından yüz<br/>
çevirmişler, kötü yollara düşmüşler ve yüce peygamber ile evliyânın gittiği güzel<br/>yollardan sapmışlardır. Neticede suçlarını ve sapıklıklarını itiraf edeceklerdir. Ama<br/>itirafları kendilerine bir fayda sağlamayacaktır. Şu halde akıllı kimseye düşen, ecel<br/>gelip çatmadan durumunu düzeltmektir.<br/>
Bir hadiste şöyle buyurulmuştur: <i>“İmanlarınızı yenileyiniz.<a href="RuhulBeyans.html#2290">”</i>[31]</a> Yani sürekli olarak<br/>
imanın bir mertebesinden diğer mertebesine ulaşmak için çalışınız. Çünkü inanılması<br/>gereken şeylere bir kez inanmakla imanın aslı tamam olur. Ancak imanın on sekiz<br/>mertebesi vardır. Bu mertebelere ermek için Allah’ın inâyetine ihtiyaç vardır.<br/>
<i>Mesnevî</i>’de denilmiştir ki:<br/>
<i>Ey gizlice heva ve hevesini tazeleyen kimse!<br/>İmanını tazele, ama yalnız dille olmasın<br/>Heva ve heves tazelenip iman tazelenmezse<br/>Bu heva, iman kapısına kilit olur ancak</i><br/>
Allah Teâlâ, peygamberler vasıtasıyle halkı imânâ davet etmiştir. Bu davete icabet<br/>
edip iman yolunu seçenler cennete gireceklerdir. İcabet etmeyenler ise cehenneme<br/>düşecektir.<br/>
Denilir ki: Allah, şefkat ve sevgisinin son derece bol olması sebebiyle cehennemi<br/>
yaratmıştır. Bunun misali şudur: Bir adam, insanları ziyafete davet eder ve “Ziyafetime<br/>gelenlere ikram edeceğim. Gelmeyene ise herhangi bir şey yoktur.” der. Ziyafet veren<br/>başka bir adam ise: “Kim davetime icabet ederse ona ikram ederim. İcabet etmeyeni ise<br/>döverim ve hapsederim.” der ve böylece ikramının ne kadar çok olduğunu ortaya<br/>koymak ister. Bu ikincisinin ikramı, birincisinden daha güçlü ve tamamdır.<br/>
Alimlerden biri şöyle der: Cehennem ateşi bir yönden hayır, diğer bir yönden ise<br/>
şerdir. Nemrûd’un ateşi gibi; o, Nemrûd ve taraftarlarının gözünde şer iken İbrahim<br/>(a.s.) için serinlik ve selamet idi. Yine cehennem ateşi, hâkimin elindeki kamçıya<br/>benzer. Bu da yine azgınlar için bir hayır olduğu halde itaatkâr olanlar için şerdir.<br/>Cehennem azabından kurtulmak isteyenlerin, Allah’ın seçilmiş hayırlı kullarının yolunu<br/>tutmaları gerekir.<br/>
<b>Mevlâna Celâleddin </b>(k.s.) bir gün Karaman ahalisine vaaz ederken şöyle demiştir:<br/>
“Kim âsî olur ve tevbe etmeden ölürse Allah Teâlâ’nın adaleti muktezasınca cehenneme<br/>girer. Hatası miktarınca yandıktan sonra Allah Teâlâ onu cehennemden çıkarır, azad<br/>eder ve cennetine sokar.” O meclisde bulunan bir şahıs: “Keşke o kişinin bedeni çöküp<br/>mahvolmadan bu durum hasıl olsaydı. Ey Efendi! Dua eyle de Allah bizi, bedenlerimiz<br/>yanıp yıkılmadan önce cennetle şereflendirsin.” dedi.<br/>
