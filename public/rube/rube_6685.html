<a name=6686></a><img src="RuhulBeyan-6686_1.jpg"/><br/>
<img src="RuhulBeyan-6686_2.jpg"/><br/>
<i> </i><br/>
<b>10. Onlar hem yukarınızdan hem aşağı tarafınızdan <i>(vâdinin üstünden ve alt</i></b><br/>
<i><b>yanından)</b></i><b> üzerinize yürüdükleri zaman; gözler yıldığı, yürekler gırtlağa geldiği ve<br/>siz Allah hakkında türlü türlü şeyler düşündüğünüz zaman;</b><br/>
<i>“Onlar hem yukarınızdan”</i> doğu taraftan vâdinin yukarısından <i>“hem aşağı</i><br/>
<i>tarafınızdan”</i><b> </b>batı taraftan vâdinin aşağısından<b> </b><i>“üzerinize yürüdükleri zaman.”</i><br/>
Yukarıdan/doğudan gelenler Gatafan oğulları ve Necd halkından onlara tâbi olanlardı.<br/>
Onların komutanı Uyeyne b. Hısn el-Fezârî ve Âmir b. Tufeyl’di. Yahûdiler de onlarla<br/>beraberdi. Aşağıdan/batıdan gelenler ise Kureyş ve farklı topluluklardan onlara tâbi<br/>olanlardı. Onların komutanı ise Ebû Süfyan’dı.<br/>
“<i>Yukarı</i>” semâvî âfetlere, “<i>aşağı</i>” ise insanlardan gelen musîbetlere işârettir. Hepsi<br/>
de bir belâ/imtihan ve kazâdır.<br/>
<i>“Gözler yıldığı:”<br/></i><b>Râğıb</b> şöyle demiştir: “Bu ifâdenin, gözlerinin önünü karartacak kadar onları<br/>
korkunun kapladığına işâret olması mümkün olduğu gibi “<i><b>onları, gözleriyle<br/>kendilerinin iki katı görüyorlardı.</b></i>” (Âl-i İmran, 3/13) âyetine işâret olması da<br/>mümkündür.<br/>
Mânâ şöyledir: “Gördüklerinin sayısının ve hazırlığının/techîzâtının çokluğu<br/>
sebebiyle gözlerin şaşırarak ve belererek baktığı yerden kaydığı zaman.” Çünkü<br/>Kureyş’in beraberinde üç yüz at ve bin beş yüz deve vardı. Yâni onlar ve komutanları<br/>gözlerini çevirdikleri zaman onun korkusundan bakıp kaldı.<br/>
Bazıları şöyle demiştir: Burada kayan/yılan gözler münafıkların gözleridir. Çünkü<br/>
onlar çok korkarlar. Bunu îzâha hâcet bile yoktur. Çünkü böyle belâ ve musîbetlerin<br/>yoğunlaşıp ardı ardına geldiği durumlarda insanda bir takım değişiklikler meydana<br/>gelmesi insânî bir zaafiyettir. Bu durum, her zaman yar ve yardımcı olan Allâh’a yakîn<br/>üzere îmânın kuvvetine ve O’na îtimadın kemal üzere olmasına ters düşmez. Nitekim<br/>âyetin devamı buna delâlet etmektedir. Görmez misin ki Allah Teâlâ, Bakara sûresinde<br/>geçtiği gibi “<i><b>Nihâyet Peygamber ve beraberindeki mü’minler: “Allâh’ın yardımı ne<br/>zaman?!” dediler.</b></i>” (el-Bakara, 2/214) buyurmaktadır.<br/>
<i>“Yürekler gırtlağa geldiği”</i> Yâni kalpler korku ve endişeden gırtlağa-boğaz deliğinin<br/>
başına ulaştığı zaman, demektir. Çünkü korkunun ve endişenin fazlalığından akciğer<br/>şişer ve onun yükselmesiyle kalb de hançerenin başına doğru yükselir. Bu durum kalp<br/>çarpıntısı hastalığında da müşâhede edilir.<br/>
<b>Katâde</b> şöyle demiştir: “Kalpler yerlerinden fırlayıp yükselir. Şâyet boğaz ve gırtlak<br/>
kalplerin çıkmasına engel olacak kadar dar olmasa kalpler elbette çıkardı.”<br/>
Bazıları şöyle demiştir: Yâni neredeyse kalpler gırtlağa geldiği, demektir. Çünkü kalp<br/>
gırtlağa geldiği zaman insan ölür. Buna göre bu söz, korkunun şiddetinden kalplerin<br/>çarpıntısı için bir temsil olur.<br/>
