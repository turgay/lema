<a name=5761></a>Sonra Allah Teâlâ’nın “<i>Rahmân’a secde edin</i>!” emri, Rahmân’dan başkasına secde<br/>
edilemeyeceğine delâlet eder. Şâyet bu câiz olsaydı, kadına kocasına secde etmesi<br/>emrolunurdu.<a href="RuhulBeyans.html#5767">[245]</a><br/>
<b>Şemsü’l-eimme Serahsî</b> der ki: “Tâzim için Allah Teâlâ’dan başkasına secde etmek<br/>
küfürdür. Âlimlerin önünde toprağı öpmek gibi bazılarının yaptıkları fiiller haramdır.<br/>Sadru’ş-şehid, bu secdelerle selâmlama kasdedildiği için sâhibinin tekfir<br/>olunamayacağını söyler.” Ancak bu kimsenin böyle yapmaması gerekir. Çünkü bu<br/>Ya’kub (a.s.)’a nisbet edilen neshedilmiş şer‘î bir hükümdür. O’nun zamanında bu<br/>şekilde secde etmek, insanlar arasında tıpkı saygı için ayağa kalkmak, musafaha etmek<br/>ve el öpmek gibi hürmet ve saygı ifâde eden âdetlerdendi. Yusuf (a.s.)’ın kardeşleri ve<br/>babası hakkında şu âyet buna delâlet eder: “<i><b>Ve hepsi onun için secdeye kapandılar.”<br/></b></i>(Yûsuf, 12/100)<br/>
Sultanların ve başkalarının önünde eğilmek de mekruhtur. Çünkü bu yahudilerin fiiline<br/>
benzer. Musafaha yaptıktan sonra kendi elini öpmek de mecûsîlerin fiilidir.<br/>
Yeni nimetlerle karşılaşınca ve musibetlerden kurtulunca şükür secdesi yapmak<br/>
konusunda ihtilâf etmişlerdir. <b>Ebû Hanîfe</b> ve <b>İmam Mâlik</b>’e göre bu secde mekruhtur.<br/>Sadece dil ile hamd ve şükür ile yetinilmelidir. Ebû Yûsuf ve Muhammed bu konuda<br/>Ebû Hanîfe’ye muhâlefet ettiler ve: “Bu bir ibâdet ve kurbiyettir, yapan sevap kazanır.”<br/>dediler. <b>İmam Şâfiî</b> ve <b>İmam Ahmed</b>’e göre sünnettir. Hükmü tilavet secdesi gibidir.<br/>Ancak namaz esnasında yapılamaz. <i>Fethu’r-Rahmân</i>’da böyle geçmektedir.<br/>
<b>Zahîdî</b>, <i>Kudûrî Şerhi</i>’nde der ki: “Beş türlü secde vardır:<br/>1- Namaz secdesi. Bu farzdır.<br/>2- Sehiv secdesi.<br/>3- Tilavet secdesi. Bu iki secde vâcibdir.<br/>4- Nezir/adak secdesi. Bu da vâcibdir. Bir kimse “Allah için tilavet secdesi<br/>
yapacağım (üzerime vacip olsun)” derse bunu yapması vâcib olur. Şâyet bu secdeyi<br/>“tilavet” lafzı ile kayıtlamazsa, Ebû Yusûf’un aksine Ebû Hanife’ye göre vâcib olmaz.<br/>
5- Şükür secdesi. <b>Tahâvî, </b>bu secde hakkında Ebû Hanîfe’nin “Ben, bu secdeyi bir şey<br/>
görmüyorum.” dediğini nakleder. <b>Ebû Bekir Râzî,</b> der ki: “Bu sözün mânâsı, bu secde<br/>vâcib ve sünnet değildir, bilakis mübahtır, bid‘at değildir, demektir. İmam<br/>Muhammed’in bu secdeyi mekruh gördüğü rivâyet edilmiştir. Ancak biz, bir nimete<br/>kavuşunca ve bir musibetten kurtulunca şükür secdesi yapmayı müstahab görürüz.”<br/>
<b>İmam Şâfiî</b> der ki: Şükür secdesi yapmak isteyen; kıbleye dönerek tekbir alır ve<br/>
secde eder. Allah’a hamdeder, şükreder ve tesbîh eder. Sonra tekrar tekbîr alarak başını<br/>secdeden kaldırır. Herhangi bir sebep olmadan şükür secdesi yapmak bir kurbiyet<br/>sayılmadığı gibi mekruh da değildir Ancak bunu namazın peşinden yapmak mekruhtur.<br/>Çünkü bilmeyenler, bunun bir sünnet ya da vâcib olduğuna inanabilirler. Böyle bir<br/>yanlış anlamaya sebep olan her mübah, mekruhtur.<br/>
Fetvâ şükür secdesi yapmanın câiz, hatta müstehab olduğu, vâcib ve mekrûh olmadığı<br/>
