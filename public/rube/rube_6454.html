<a name=6455></a>Onlar ya görmekten asıl maksadı kaybettikleri için ya da kalblerinin kör olduğu için<br/>Allah onları ‘<i>körler</i>’ diye isimlendirmiştir. Nitekim <i>el-İrşâd</i>’da böyle geçmektedir. Sen,<br/>azgınlığı terk etmeleri için gönülleri kör olanlara yol gösterici değilsin. Yâni müşrikleri<br/>îmâna hidâyete kadir değilsin. Çünkü onlar ölülerdir. Ölü ise hiçbir şeyi duyamadığı<br/>gibi hiç bir şeyi de göremez. Nasıl olsun da hidâyete erip doğru yolu bulabilsin?<br/>
“<i>Ancak teslimiyet göstererek</i>” Bu ifâde onların îmanlarının sebebini ortaya<br/>
koymaktadır. Yâni kendilerine emretmekte olduğun hakka boyun eğerek “<i>âyetlerimize<br/>îman edenlere</i>” Kur’ânın öğütlerini ve nasihatlarını “<i>duyurabilirsin.</i>” Çünkü onların<br/>îmânı, onları bu öğütler ve nasîhatlar üzerinde düşünmeye ve kabul ederek almaya<br/>çağırır. Yâni îman kalbin hayatıdır. Kalb diri olduğu zaman onun kulağı, gözü ve lisanı<br/>olur.<br/>
Buradaki imân edenle îmâna yakın olan kimsenin kasdedilmiş olması da mümkündür.<br/>
Yâni bunlara îman etmeye yakın olan ve onlara gerçekten yönelmiş bulunan kimselere<br/>ancak duyurabilirsin, demektir.<br/>
<i>et-Te’vîlâtü’n-Necmiyye’</i>de “<i>Ancak teslimiyet göstererek</i>” ifâdesi hakkında “Hakikat<br/>
âlemine teveccühte şerîatın hükümlerine ve tarîkatın âdâbına kendilerini teslim ederek”<br/>der. Çünkü ahkâm ve âdâb, Allah Teâlâ’ya doğru uçup giden sâlik için iki kanat gibidir.<br/>İster cennet yoluna sâlik olsun, ister Rahmân’a yakınlık yoluna sâlik olsun mü’min<br/>mutlak olarak nefis ve şeytandan yüz çevirir, yüzüyle ve gönlüyle Hakk’ın dâvetçisine<br/>yönelir.<br/>
<b>Şeyh Attâr</b> (k.s.) <i>İlâhînâme</i>’de der ki:<br/>
<i>Dağ eteğinde, yılda kırk gün yumurtlayan bir kuş vardı.<br/>Yeri Şam sınırındaydı; yumurtalarına da hiç mukayyed olmazdı.<br/>Kırk gün içinde yumurtlar, sonra halkın gözünden kaybolup giderdi.<br/>Yoldan bir yabancı kuş gelir, o yumurtaların üstüne oturur.<br/>Yavrular çıkıncaya dek onları kanatlarının altında korurdu.<br/>O dadı, onları öylesine korurdu ki hiç kimse öyle koruyamaz.<br/>Bir bölük yavru yumurtadan çıkıp da uçma çağına geldi mi,<br/>Birden yüz yüze gelirler,<br/>Anaları da derhal uçup yüce bir dağ tepesine konar,<br/>Tuhaf bir sesle uzaktan onlara seslenirdi.<br/>Yavrular analarını tanır,<br/>Analarının sesini duydular mı, yabancı kuştan ayrılırlar,<br/>Analarına doğru uçarlar, o kuşu bırakıp giderlerdi.<br/>İblis, iki üç günceğiz seni kanadının altına aldıysa mazursun.<br/>Hak’tan hitab geldi mi, çaresiz İblis’ten ayrılıp gideceksin.</i><br/>
Aklı olana gereken, teferruat ile beraberliği bırakıp aslına dönmek, duyular<br/>
kapanmadan ve temel yıkılmadan gönül kulağını elde etmeye çalışmaktır.<br/>
