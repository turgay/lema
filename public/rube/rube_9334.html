<a name=9335></a>müslimlerin selamı alınıp alınmayacağı konusunda ihtilaf etmişlerdir. <b>İbn Abbas</b> (r.a.),<br/><b>Şa’bî ve Katade</b> (r.h.), “onların selamını almak vâcibdir” demişlerdir. Zira bu<br/>konudaki emrin açık hükmü bunu gerektirmektedir. <b>İmam Mâlik</b> (r.h.) ise “Onların<br/>selamını almak vâcib değildir. Şâyet alırsan <i>‘Alayke’</i> demen yeterlidir” demiştir. Diğer<br/>bazı âlimler de söyle demişlerdir: “Onların selamlarını aldığında ‘alâke’s-selâmü’<br/>denir. Yâni Selam ismi senden yüksek olsun, demektir. Yine bazı Mâlikî âlimleri de<br/>şöyle demişlerdir: Zimminin verdiği selâma şöyle karşılık verilir: Sin harfinin esresiyle<br/>“<i>es-Silâmü aleyke”</i> yâni “taşlar senin üzerine.”<br/>
<i>“Kendi içlerinden de: Bu söylediklerimiz yüzünden Allah’ın bize azab etmesi</i><br/>
<i>gerekmez miydi? derler.”</i> Yâni senin yanından çıktıklarında kendi aralarında: “Hz.<br/>Muhammed gerçekten peygamber ise ona bedduâya cüretimizden dolayı Allah bize azab<br/>ve gadab etmeli, bizi alçaltmalı, bizi yerle bir etmeli değil miydi?” derler. <i>Hellâ</i> harfi<br/>tahdîd yâni teşvik içindir.<br/>
<i>“Cehennem onlara yeter.”</i> Yâni onlara azâb etmekte cehennem onlara kâfidir.<br/>
<i>“Oraya gireceklerdir.”</i> Yâni oraya girecekler ve bir hikmetin gereği olarak hemen azab<br/>edilmeseler bile cehennem ateşinin yakıcılığını tadacaklardır. Bundan maksad; inkâr<br/>ettikleri ve inanmadıkları için onlarla alay etmek, onları küçümsemektir. <i>“Ne kötü<br/>dönüş yeridir orası!”</i><br/>
<i>Bürhanü’l-Kur’an’</i>da şöyle denilmiştir: <i>Fa</i> harfinde tâkib mânâsı bulunduğundan,<br/>
yâni “içinde bulundukları yer olan cehennem ne kötü bir yerdir” demektir.<br/>
Bazı müfessirler şöyle demişlerdir: Onların bu sözleri yanlarındaki bilgilerinden<br/>
gaflet ve aymazlık içinde bulunmalarından dolayıdır. Çünkü onlar kitab ehli idiler ve<br/>bilirler ki, bazı peygamberlerin ümmetleri kendilerine karşı gelip onlara eziyet etmiş<br/>oldukları halde Allah Teâlâ’nın bildiği bir hikmet ve maslahat gereği onlara hemen azab<br/>edilmemişdir. Sonra da Allah Rasûlullah’ın duâsını kabul buyurur.<br/>
Rivâyet edildiğine göre <b>Hz. Aişe</b> (r.anha) yahûdilerin Peygamberimiz’e söyledikleri<br/>
bu sözleri işitmiş ve onlara “aleykümüssâmü” yâni “ölüm üzerinize olsun; ayıb, alçaklık<br/>ve lânet sizin üzerinize olsun” karşılığını vermişti. Peygamberimiz (a.s.):<br/>
<i>“Ey Aişe! Bu kadar katı olma, yumuşak davran. Zira Allah her işte yumuşak</i><br/>
<i>davranmayı sever. Çirkinliği ve çirkin söz söylemeyi sevmez. Onlara nasıl karşılık<br/>verdiğimi duymadın mı? Onlara ‘Aleyküm’ dedim, ve onlar hakkındaki duâm kabul<br/>edilecektir”</i> buyurdu.<a href="RuhulBeyans.html#9336">[6]</a><br/>
Peygamberlerin kâmil (olgun) vârislerini buna kıyas etmelidir. Onların nefesleri de<br/>
çok müessirdir, onlara kötülükle saldıran, kötülüğünden dolayı kendine saldırmış olur.<br/>
<i>Bostan</i>’da şöyle gelmiştir:<br/>
<i>Kâhyanın birisi bir kuyuya düşmüştü,<br/>Öyle ki onun korkusundan erkek aslan dişiye dönerdi.<br/>Bütün gece feryâd ve inlemekten uyuyamadı,<br/>Birisi başına bir taş vurdu ve şöyle dedi:</i><br/>
