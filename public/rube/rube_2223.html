<a name=2224></a><img src="RuhulBeyan-2224_1.jpg"/><br/>
<img src="RuhulBeyan-2224_2.jpg"/><br/>
<img src="RuhulBeyan-2224_3.jpg"/><br/>
sûrenin ismidir. Yahut her harfi Allah’ın isimlerinden birine işârettir. İlâh, Lâtîf, Melik,<br/>Sabûr gibi. Ya da her bir harf bir sıfattan kinâyedir. İkram, lütuf, mecd ve sıdk gibi.<br/>Veyahut da el-Musavvir ismine îmâdır. Veya bir kısmı isimlere, bir kısmı da fiillere<br/>delâlet eder. Takdiri şöyledir: <i>(Enallahu a‘lemu ve efdalu) </i>Ben Allah’ım ki, biliyorum<br/>ve açıklıyorum veya herkesten daha bilgiliyim ve hakkı bâtıldan ayırırım.<br/>
<b>Sülemî</b>’nin <i>Hakâyık</i>’ında şu bilgi vardır: <i>Elif </i>ezeldir, <i>lâm </i>ebed. <i>Mîm, </i>ezel ve ebed<br/>
arasıdır. <i>Sâd, </i>her muttasılın ittisâline, her munfasılın infisâline işarettir. Yani Cenâb-ı<br/>Hakk’a manevî yakınlığa erenlerin ittisaline ve O’ndan mânen uzaklaşanların da<br/>infisaline işarettir. Gerçekte ne ittisâl kabil, ne de infisâl mümkündür. Yani, Hak’tan<br/>ayrı gayri bir şey yoktur. Cümle eşya Hak ile kâimdir.<br/>
<i>Bu nasıl bir yol? Fasıl ve vaslın dışında<br/>İçine fer sığar, asıl değil<br/>Ne meânî, ne ibâre ne ayân<br/>Ne hakâyık, ne işâret, ne beyân<br/>Akıl ve vehim delillerinden daha üstün<br/>Fikir ve idrak onda kayboldu şüphesiz<br/>Kül’e vardığın zaman söz/dedikodu yoktur<br/>Hiç kimsenin suskunluktan başka yaptığı yoktur</i><br/>
Fakir <b>Bursevî</b> -Allah günahlarını affetsin- derim ki: Mukattaa harfleri, Kur’an’ın<br/>
müteşâbih ayetlerindendir. Bunların mahiyeti akılla idrak edilemez. Mukattaa harflerinin<br/>anlamının ne olduğu ancak, Hakk’a vâsıl olanlara bildirilmiştir. Onun için bu harflerin<br/>mânâsı ve hakikatına dair söylenen sözler, hakikatın kırıntılarıdır. Onların mânâsını ve<br/>muhtevâsını hakkıyle ifade etmekten uzak tahminlerdir.<br/>
Biz bu konuda şunları diyebiliriz: “Bu harflerde şuna işaret vardır: Bir ve ebedî olan<br/>
ilâhî sıfatlarla ve fiillerle ilgili olan bu terkib (şehâdet âlemi), zâtî ve ezelî vahdet<br/>mertebesinde tek tek (ayrı ayrı) idi. İlâhî tecellî ile tek, mürekkeb oldu. Ayrı olan<br/>birleşti, kuvve hâlinde olan fiile dönüştü. Cem‘, fark oldu. Nisbet ve izafetler taayyün<br/>etti. Nitekim söz terkiblerinin aslı, alfabedeki harflerdir. Harflerin birleşmesi ile<br/>terkipler, kelimeler ve cümleler meydana gelir. İnsanın bedeninin meydana gelişi de<br/>böyledir. Önce nutfedir. Sonra ona şekil verilmesiyle cisminin terkibi meydana gelir.<br/>Doğrusunu en iyi Allah bilir.<br/>
<b>2. <i>(Bu)</i></b><b>, kendisiyle insanları uyarman, inananlara öğüt vermen için sana indirilen</b><br/>
<b>bir kitaptır. Artık bu hususta kalbinde bir şüphe olmasın.</b><br/>
