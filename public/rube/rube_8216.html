<a name=8217></a><i>getirdik.” </i>Bu ifâde, Allah tarafından cehennem bekçisi Mâlik’in cevâbını takrir ve<br/>kâfirlerin sonsuza dek cehennemde beklemelerinin sebebini beyan eden bir sitem ve<br/>azar hitâbıdır. <i>et-Te’vilâtü’n-Necmiyye’</i> de şöyle denilmektedir: Biz size dosdoğru olan<br/>dîni getirdik fakat siz bunu kabul etmediniz. Çünkü insan tabiatının çoğu bâtıla meyl<br/>edicidir. Nitekim <i>“fakat çoğunuz” </i>hangi hak olursa olsun <i>“haktan hoşlanmıyorsunuz;”<br/></i>hakkı kabul etmiyor ve ondan kaçıyorsunuz, buyrulmaktadır. Çünkü hakkın tabiatında<br/>nefsi ve organları yormak söz konusudur. Tevhîd veya Kur’an olarak bilinen hakka<br/>gelince kâfirlerin hiç biri ondan hoşlanmaz ve ondan ürkerler. Tevhîd veya Kur’an<br/>olarak bilinen hakka gelince, kâfirlerin hiçbiri bundan hoşlanmazlar ve ürkerler. Ulemâ<br/>böyle demişlerdir. Ancak daha zâhir olan <i>et-Te’vilâtü’n-Necmiyye</i>’ de işâret edilen<br/>genel olarak insan tabiatının haktan hoşlanmadığı izah ve yorumudur. Bu husus böyle<br/>bilinmelidir.<br/>
“Kerâhet” bir şeyi istememek, ondan nefret edip hoşlanmamak demektir. Âyette işâret<br/>
edildiği üzere, haktan nefret etmek kâfirlerin sıfatıdır. Öyle ise tatlı olsun acı olsun<br/>hakkı kabul etmelidir. Bir işâret de şudur ki, Allah Teâlâ insanları başıboş bırakmamış<br/>bilakis peygamberlerin ve velîlerin delâletiyle onları hakka irşâd etmiştir. Fakat<br/>insanların çoğu bu ilacı kabûl etmemişlerdir. Sonra şu da bilinmelidir ki, en faydalı ilaç<br/>tevhîddir.<br/>
Nakledildiğine göre<b> İmam Şibli</b> (k.s.) hastalanıp bimâristana/hastaneye götürüldü.<br/>
Vezir Ali b. Îsâ bu konuda halifeye yazı yazdı. Halife ülkenin önde gelen doktorlarından<br/>hıristiyan bir hekimi İmam Şibli’nin tedavisi için o bölgeye gönderdi. Doktorun tedavisi<br/>sonuç vermedi. Hıristiyan doktor, Şibli hazretlerine: “Allah’a yemin olsun ki, senin<br/>tedavin için benim bedenimden bir parça kesmek gerekse hiç tereddüdsüz bunu<br/>yapardım” dedi. Şibli, “benim tedavim bundan daha basit” dedi. Doktor “nedir?” diye<br/>sorunca Şiblî doktora, “şu belindeki zünnarı kesip atmandır” dedi. Bunun üzerine doktor<br/><i><b>“eşhedü en lâ ilâhe illallah ve eşhedü enne Muhammeden abdühü ve rasûluh”<br/></b></i>diyerek Müslüman oldu. Duruma muttali olan halife, sevinç gözyaşları döktü ve şöyle<br/>dedi: “Biz hastaya doktor gönderdiğimizi zannediyorduk. Oysa bilememişiz, meğer biz<br/>doktora gelmişiz.”<br/>
Bu hikâyenin bir benzeri <b>Şeyh Necmüddin İsfehâni</b> (k.s.) hazretlerinden rivâyet<br/>
edilmiştir. Bu zât Mekke’de sâlihlerden birinin cenazesine katıldı. Cenazeyi defnettiler.<br/>Hocaefendi kabrin başında oturup ölüye telkin yapmaya başladı. Bu esnada şeyh<br/>Necmüddin güldü. Esâsen pek gülmezdi. Arkadaşlarından bazıları niçin güldüğünü<br/>sorunca onları azarladı. Biz zaman sonra gülme sebebini anlattı ve şöyle dedi:<br/>“Hocaefendi kabrin başına oturup ölüye telkin vermeye başlayınca kabrin sahibinden<br/>şöyle dediğini işittim. «Hayret ölü diriye telkin veriyor.»”<br/>
Bu sözüyle şuna işâret etmiş oluyor ki; ölüye telkin veren hocaefendi, görünüşte her<br/>
ne kadar canlılar zümresinden ise de, kalbi Allah’tan gâfil olduğu için hakîkatte ölüler<br/>zümresindendir. Dolayısıyla bu şahıs, nefsin cehenneminde kalıp ayrılık azâbıyla azap<br/>görecektir. Onun kendine faydası yoktur ki başkasına fayda verebilsin? Fakat onun telkin<br/>
