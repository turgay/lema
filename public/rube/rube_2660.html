<a name=2661></a><img src="flower_sep.jpg"/><br/>
<img src="RuhulBeyan-2661_2.jpg"/><br/>
elindeydi. Peygamberimiz Ebû Lübâbe’yi onlara gönderince onlar:<br/>
“Ne dersin, Sa‘d’ın hükmüne razı olalım mı?” diye sordular.<br/>Ebû Lübâbe (r.a.) da; Sa’d’ın onlar hakkındaki kararının kesilerek öldürülmeleri<br/>
olduğuna işaret etmek üzere boğazını gösterip onun hakemliğine razı olmamalarını îmâ<br/>etti.<br/>
<b>Ebu Lübâbe </b>der ki: “Henüz ayaklarımı yerinden kıpırdatmadan Allah ve Rasûlü’ne<br/>
ihânet ettiğimi anladım.” Çünkü Rasûlullah (s.a.v.) onlardan Sa‘d’ın haklarında<br/>vereceği hükme razı olmalarını istemiş, o ise onları bundan vazgeçirmişti. İşte bunun<br/>üzerine bu âyet nâzil oldu.<br/>
Ebû Lübâbe, kendisini mescidin direğine bağlayıp ölünceye ya da Allah tarafından<br/>
affedilinceye kadar yiyip içmeyeceğine yemin etti. Yedi gün sonra bayılıp düştü. Sonra<br/>Allah tevbesini kabul etti. Kendisine tevbesinin kabul edildiği, artık bağlarını çözüp<br/>evine gidebileceği söylenince:<br/>
“Hayır vallahi, Rasûlullah (s.a.v.) gelip bağlarımı çözmedikçe buradan ayrılmam.”<br/>
dedi. Bunun üzerine Rasûlullah (s.a.v.) gelip bağlarını çözdü.<br/>
Ebû Lübâbe: “Tevbemin tamam olması için böyle bir günaha giriftar olduğum<br/>
kavmimin bulunduğu bu memleketi terk edeceğim ve malımın tamâmını tasadduk<br/>edeceğim.” deyince Rasûlullah (s.a.v.): “<i>Malının üçte birini tasadduk etmen yeter</i>.”<br/>buyurdu.<a href="RuhulBeyans.html#2671">[22]</a><br/>
Sonra hiyânet ettiğinizi<i> “bile bile kendi”</i> aranızda olan<i> “emanetlerinize hainlik etmiş</i><br/>
<i>olursunuz.” </i>yani, hiyânetiniz sehven değil kasden olur.<br/>
<b>28. Bilin ki, mallarınız ve çocuklarınız birer imtihandır ve büyük mükâfat Allah’ın</b><br/>
<b>katındadır.</b><br/>
Önceki âyette hıyaneti yasaklayan Allah Teâlâ, insanı buna iten sebebin o mal ve evlat<br/>
sevgisi olduğuna dikkat çekmektedir. Görmez misin ki Ebû Lübâbe’yi Kurayzaoğulları<br/>arasında bulunan malı, âilesi ve çocukları, bu şeye sevketmişti. Bunlar sebebiyle<br/>Kurayzaoğulları’na sır verip müslümanlara ihanet etmişti. İşte bu konuda ikaz<br/>mahiyetinde şöyle buyurulmaktadır:<br/>
<i>“Bilin ki, mallarınız ve çocuklarınız birer imtihandır.” </i>Fitne, bazen âfet ve belâ<br/>
bazen de ibtilâ ve imtihan anlamında kullanılır. Birincisine göre âyetin mânâsı şöyledir:<br/>“Mallarınız ve çocuklarınız, dünyada günah işlemek ve âhirette de azaba maruz kalmak<br/>demek olan bir âfete düşmenize sebeb olacak unsurlardır.” İkincisine göre ise mânâsı<br/>şöyledir: “Mal ve çocuklar, Allah’ın kullarını imtihan ettiği ve denediği sebeplerdir.<br/>Bunlar vasıtasıyle Allah, hevasına uyanla Mevlâ’sının rızasını tercih edeni birbirinden<br/>ayırır.”<br/>
