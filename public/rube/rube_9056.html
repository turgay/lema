<a name=9057></a><img src="RuhulBeyan-9057_1.jpg"/><br/>
<img src="RuhulBeyan-9057_2.jpg"/><br/>
<img src="flower_sep.jpg"/><br/>
koparıyordu. Rivâyete göre, Âd kavmi rüzgardan korunmak için kuytu vâdilere, dağ<br/>geçitlerine ve çukurlara sığındılar, birbirlerine tutundular. Ama kasırga durumundaki<br/>rüzgar onları bulundukları yerden söküp çıkarıyor ve cansız yere seriyordu.<br/>
<b>Mukâtil</b>, “onların ruhlarını cesedlerinden alıyordu” demiştir. <b>Süheylî </b>de, “bu kasırga<br/>
mağara ve yer altındaki ev ve sığınaklarda bulunanlardan kimse kurtulmasın diye yedi<br/>gece ve sekiz gün sürdü. Açıkta ve görünürde olanları yok etti. Evlerinde sığınmış<br/>olanları da söküp çıkardı veya evlerini başlarına yıkarak mağaralarda, yer altındaki<br/>sığınaklarda bulunanları da açlık ve susuzluktan mahvetti” demiştir. Bu sebeple, Allah<br/><i><b>“şimdi onlardan arda kalan bir şey görüyor musun?”</b></i> (Hakka, 69/8) buyurmuştur.<br/>Yâni, sekiz gün boyunca esen bu kasırgadan sonra onlardan geriye bir şeyin kalması<br/>mümkün mü?<br/>
<i>“Sanki köklerinden sökülmüş hurma kütükleri gibi.”</i><b> </b>“<br/>
/A’câz” kelimesi kök<br/>
anlamındaki “acûz” kelimesinin çoğuludur. “<br/>
/Münkair” kelimesi de, “kökünden<br/>
kesilmiş” anlamındadır. Yüce Allah bu âyet-i kerîmede şunu belirtmeyi dilemiştir: Âd<br/>kavmi, yerin derinliklerinde kök salan hurma ağacı nasıl köküyle yerden koparılırsa,<br/>onlar da kendilerinden bir kalıntı veya bir iz kalmayacak şekilde koparıldılar.<br/>Köklerinden koparılıp atıldılar, anlamınadır. Bazıları dediler ki, onlar dalları olmayan<br/>hurma kütüklerine benzetildiler. Çünkü kasırga, onların kellelerini koparıp başsız<br/>cesedler ve gövdeler hâlinde bırakıyordu. Diğer bazılarına göre ise kasırga, Âd<br/>kavmini yerlerinden koparıp tepelerinin üstüne yere vurmuş, boyunları üstüne dikerek,<br/>başlarını gövdelerinden ayırmıştır. Âyet-i kerîme’de, onların ne kadar güçlü ve yer<br/>yüzüne ne kadar sımsıkı sarıldıklarına işâret edilmektedir. Onlar gövdelerinin olanca<br/>güçleriyle yere dayayıp geçirdikleri ayaklarını direyerek kasırgaya karşı koymaya<br/>çalıştılar. Kasırga hâlindeki rüzgar onları yerlerinden koparıp atınca, onlar köklerinden<br/>sökülmüş hurma kütükleri gibi koparılıp atıldılar.<br/>
<b>Ebu’l-Leys</b> demiştir ki, rüzgar onları alıp yerden koparılmış hurma kütükleri gibi<br/>
yüzüstü yere çarptı. Boyları uzun olduğu için Allah onları devrilmiş hurma ağacına<br/>benzetmiştir.<br/>
<b>Mukâtil,</b> onlardan her birinin boyunun on iki arşın olduğunu söylemiştir. <b>Kelbî</b>’den<br/>
yapılan rivâyette ise, onlardan her birinin uzunluğu yetmiş arşın idi. Hûd (a.s.) onlara<br/>felaket getirecek rüzgarı anlatınca, alaya aldılar ve açık bir alana çıkarak, ayaklarını<br/>dizlerinin altına kadar toprağa gömdüler. Sonra, “rüzgara söyle, gelip bizi buradan<br/>kaldırıp atsın bakalım” dediler. Kasırga gelip yerin dibine kadar girerek onların hepsini<br/>ikişer ikişer havaya kaldırdıktan sonra birbirine vurarak yere attı. Kalanlar aynı âkibete<br/>uğrayıncaya kadar havada uçuşup birbiri ile çarpışan arkadaşlarına dehşet içinde<br/>bakakaldılar. Rüzgar, hepsini havaya kaldırıp birbirine çarparak yere çalıp işlerini<br/>bitirince üzerlerine toprak ve kum yığdı. Artık bir müddet toprak altından iniltiler<br/>duyulmakta idi.<br/>
