<a name=4481></a><img src="RuhulBeyan-4481_1.jpg"/><br/>
<img src="RuhulBeyan-4481_2.jpg"/><br/>
<img src="RuhulBeyan-4481_3.jpg"/><br/>
<i>Bahru’l-ulûm</i>’da böyle geçmektedir. “<i>Rabbinin nezdinde sevimsizdir.</i>” Burada<br/>kasdedilen, razı olunan/beğenilenin zıddı olan istenmeyen nefret edilen şeydir. Yoksa<br/>burada, irâde edilenin mukabili kasdedilmemiştir. Çünkü bütün hâdiselerin Allah’ın<br/>irâdesiyle gerçekleştiğine kesin delil bulunmaktadır. Böylelikle Mu‘tezile’nin ‘Çirkin<br/>şeylere irâde taalluk etmez.’ şeklindeki görüşleri için bu âyete sarılmaları geçersiz<br/>olmaktadır. Aksi halde irâde etmek ve istememek gibi iki zıt bir araya gelmiş olur.<br/>
Zikredilenlerden bir kısmı büyük günah olmasına rağmen onlar “sevimsiz/mekruh”<br/>
olarak vasfedilmiştir. Bu, bir şeyin Allah Teâlâ katında sadece mekruh/sevimsiz<br/>olmasının, o şeyden uzak durmak için yeterli olduğunu bildirmek içindir. Bu yüzden<br/>takvâ ehline göre mekruh, sakınmanın gerekliliği bakımından haram gibidir. Mekrûhu<br/>bilip tanımayan kimse bir adım sonra ibâhiyye (her şeyi mübah gören kimseler)<br/>dâiresine geçer. Bunu iyi düşün, muhâfaza et ve edeblen.<br/>
<b>39. İşte bunlar, Rabbinin sana vahyettiği hikmetlerdir. Allah ile birlikte başka ilah</b><br/>
<b>edinme; sonra kınanmış ve <i>(Allah’ın rahmetinden) </i></b><b>uzaklaştırılmış olarak<br/>cehenneme atılırsın.</b><br/>
“<i>İşte bunlar,</i>” daha önce geçip açıklanan mükellefiyetler “<i>Rabbinin sana vahyettiği</i><br/>
<i>hikmetlerdir</i>.” Allah’ın sana vahyettiği hususlardan bir kısmıdır veya vahiy<br/>cinsindendir. Hikmetlerden maksad, şeriat ilimleri ve bizzat hakkı bilmektir. Bu nazarî<br/>hikmetin gayesi ve esasıdır. En hayırlısı ise o hikmetle amel etmektir. Bu da nesih veya<br/>bozulmanın olmadığı muhkem hükümlerden olan ilmî hikmettir.<br/>
“<i>Allah ile birlikte başka ilah edinme</i>” Bu hitap Hz. Peygambere’dir, fakat asıl<br/>
kasdedilenler yasağı işlemesi mümkün olan kimselerdir. Bu ifâdenin tekrarlanması ise<br/>işin başının ve sonunun tevhid olduğunu vurgulamak içindir. Çünkü niyeti olmayan<br/>kimsenin ameli bâtıl olur. Kim de fiili veya terkiyle tevhid dışında bir şeyi kasdederse<br/>çabası boşa gider. Tevhid her hikmetin başıdır ve özüdür. Tevhidi olmayanın ilmi ve<br/>hikmeti fayda vermez. Bunları en değerli filozoflar söylese, ünü semânın derinliklerine<br/>çıksa bile bu böyledir. Sayfalar dolusu hikmetler filozoflara fayda vermez. Çünkü onlar<br/>Allah’ın dini konusunda hayvanlardan daha sapıktırlar.<br/>
Şirk koşmanın dünyadaki karşılığı “<i><b>Sonra kınanmış ve kendi başına terk edilmiş</b></i><br/>
<i><b>olarak kalırsın</b></i>.” (22. âyet) buyrularak ifâde edilmişti. Bu âyette ise şirkin âhiretteki<br/>cezâsı şöyle belirtilmiştir: “<i>sonra kınanmış,</i>” Allah’ın rahmetinden ve her hayırdan<br/>“<i>uzaklaştırılmış olarak cehenneme atılırsın.</i>” Sen âhirette kendini kınarsın, diğer<br/>insanlar ve melekler de seni zemmeder ve kınarlar.<br/>
Bu bir temsîldir. Çünkü Allah Teâlâ tahkir etmek için şirk koşan kimseyi ele alınıp<br/>
