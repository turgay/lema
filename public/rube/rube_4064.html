<a name=4065></a><img src="flower_sep.jpg"/><br/>
Hz. Peygamber hakkında ise bu şeytan, bizzat İblis’tir. Bizim gibilere ancak kendi<br/>
yanındaki şeytan eziyet edebilir. Onun dışındakiler ise hiçbir zarar veremez. Akıllı<br/>kimse kendisine eziyet etmeyen bir şeyden Allah’a sığınmaz. Hz. Peygamber’e gelince,<br/>ona: “Sen de mi yâ Rasûlallah?!” diye sorulunca:<i> “Ben de... Fakat Allah bana yardım<br/>etti de (benim şeytanım) müslüman oldu. O artık bana sâdece hayrı tavsiye<br/>ediyor.”</i><a href="RuhulBeyans.html#4068">[55] </a>buyurmuştur.<br/>
Hz. Peygamber (a.s.)’ın yanında bulunan şeytan müslüman olduğu için artık ondan<br/>
Allah’a sığınmayacağına göre başkasından sığınmaktadır. Bu sığındığı ya İblis ya da<br/>ileri gelen askerlerinden biri olmalıdır. Çünkü bir hadiste şöyle buyrulmuştur: <i>“İblis’in<br/>tahtı Yeşil Deniz’in üzerindedir. Askerleri de etrafındadır. Kendisine en yakın olan<br/>askeri, en çok kötülük edenidir. İblis bütün askerlerine neler yaptıklarını, kimi yoldan<br/>çıkardıklarını sorar. Kendisi ise sâdece büyük ve önemli işlerle ilgilenir.”</i><a href="RuhulBeyans.html#4068">[56]<br/></a>Âşikârdır ki Rasûlullah (s.a.)’in işi, İblis’e göre her şeyden daha önemlidir. Dolayısıyla<br/>bu konuda şeytan neslinden hiç kimseyi kendisine tercih etmez.<br/>
Fakir (<b>Bursevî</b>) der ki: Hz. Peygamber başka herhangi bir sebeple değil sırf ilâhî<br/>
emre uymak maksadıyla şeytandan Allah’a sığınmaktaydı. Çünkü şeytanın Hz.<br/>Peygamber (s.a.)’e musallat olmak bir yana O’nun ümmetinin ihlâslı kılınanlarına<br/>(muhlasîn) bile musallat olma imkânı yoktur. Şeytan O’na (s.a.) vesvese vermekten<br/>ümidini kesmiştir. Çünkü şeytan O’nun nûrundan yanıp kavrulacağından dolayı O’na<br/>yaklaşmaz. <i><b>“Eğer şeytanın fitlemesi seni dürterse hemen Allah’a sığın.”</b></i> (el-A’raf,<br/>7/202) âyeti ise olmayanı farz etmek, takdir etmek ve hüküm koymak içindir. <i><b>“Takvâya<br/>erenler var ya onlara şeytan tarafından bir vesvese dokunduğunda (Allah’ın<br/>prensiplerini) hatırlayıp hemen gerçeği görürler.”</b> </i>(el-A’raf, 7/201) âyeti de takvâya<br/>ermiş herkese mutlaka böyle bir vesvese dokunacağına delâlet etmez. Aksine ümmetin<br/>bir kısmına bu vesvesenin dokunması yeterlidir. “(<i>Ey Muhammed) <b>Biz, senden önce<br/>hiçbir rasûl ve nebî göndermedik ki, o bir temennîde bulunduğunda şeytan onun<br/>dileğine (yahut okumasına) ille de (bir takım şeyler) katmasın!”</b></i>(el-Hac, 22/52)<br/>âyetinin delâlet ettiği gibi bir peygamber bir âyet okuduğu yahut münâcâtta bulunduğu<br/>zaman şeytanın onun münâcât ve okuyuşuna bir şey kattığı kabûl edilse bile Allah O’nun<br/>(a.s.) şeytanın vesvesesinin gerektirdiği şekilde amel etmeyeceğini bilir. Çünkü ihlâslı<br/>kılınan kimseleri, bir fit dokunması yahut bir vesvese tesir etmesi durumundan müstesna<br/>tutan bizzat kendisidir. Allah’a sığınmanın eziyet versin-vermesin bütün şeytanlardan<br/>sığınma olmasına da bir mâni yoktur. Çünkü şeytanın Âdemoğluna karşı beslediği o<br/>kadim düşmanlık böyle bir sığınmayı doğru kılar. Kendisini bu düşmanlıkla görevli<br/>sayanın çocuklarının da kendisine tâbi olacakları açıktır.<br/>
Zikredildiğine göre bugün şeytanın bütün dünyâda yaşayanların kalplerine verdiği<br/>
vesvese, tamamının kalbinde aynı anda vâki olan bir hâldir. Bu, tıpkı Azrâil (a.s)’ın<br/>çeşitli yerlerde bulunan insanları, kendisi bir yerde olduğu hâlde vefât ettirmesi gibidir.<br/>
