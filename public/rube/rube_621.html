<a name=622></a><img src="RuhulBeyan-622_1.jpg"/><br/>
<img src="RuhulBeyan-622_2.jpg"/><br/>
<img src="RuhulBeyan-622_3.jpg"/><br/>
Allah’dan korkunuz. Nefis mücâdelesinde haddi aşarak, nefsinizi büsbütün helâk<br/>etmekten sakınınız. Biliniz ki Allah, nefis mücâdelesindeki yardım ve desteğiyle<br/>muttakîlerin yanındadır.<br/>
<b>195. Allah yolunda harcayın. Kendi ellerinizle kendinizi tehlikeye atmayın. Her</b><br/>
<b>türlü hareketinizde dürüst davranın. Çünkü Allah dürüstleri sever.</b><br/>
<i>İnfâk</i>; malı yararlı işlere harcamaktır. Burada <i>“yol”</i>dan maksad, kulu Allah’ın<br/>
mükâfât ve rahmetine götüren “din”dir. Allah Teâlâ’nın, dîni yüceltmek ve ikame etmek<br/>konusunda emrettiği bütün harcamalar bu âyetteki <i>“Allah yolunda infâk ediniz”<br/></i>hükmüne dâhildir. Hac ya da umre yapmak, kâfirlerle cihâd etmek, sıla-i rahîm yapmak,<br/>yakın akrabayı ziyâret etmek, güçsüzleri, fakir ve yoksulları maddî yönden desteklemek,<br/>âile ve çocuklarının haklarını gözeterek nafakalarını sağlamak ve bunlardan başka kulu<br/>Allah’a yaklaştıracak bütün harcamalar, bu emrin çerçevesi içindedir. Allah Teâlâ önce<br/>can ile cihâdı emretmişti. Burada da mal ile cihâdı emretti. Yâni mallarınızı Allah<br/>yolunda harcayın; ellerinizi sımsıkı tutup cimrilik etmeyin ve kendinizi tehlikeye<br/>atmayın.<br/>
<i>“İlkâ”</i> bir şeyi görebileceğin bir yere atmaktır. Sonraları örfen her şeyi atmak<br/>
anlamında kullanılmıştır.<br/>
Âyetteki <i>“eydî”</i> (eller) den maksad, <i>“enfüs”</i> (nefisler)’dir. Çünkü el nefsin ayrılmaz<br/>
bir parçasıdır. Âyette nefse bağlı bulunan diğer organlar arasında özellikle elin tercih<br/>edilmesi, çoğu işlerin bizzat el vasıtasıyla ortaya çıkarılmasındandır. Buna göre âyetin<br/>mânâsı şöyledir: <i>“Nefislerinizi tehlikeye atmayın!”</i><br/>
Buradaki tehlike; isrâf ile hayatın devâmını sağlayan kazanç yolunu kaybederek<br/>
nefisleri helâka götürmektir. Bu durumda âyet anlam olarak <i><b>“Ve harcadıkları zaman,<br/>ne isrâf ederler ne de cimrilik ederler; harcamaları, bu ikisinin arasında dengeli<br/>olur.”</b></i> (el-Furkân, 25/67) âyetinin bir benzeri olur. Ya da buradaki tehlike; cihâdı<br/>terketmek ve infâk edilmesi icab eden yerlere gerekli harcamaları yapmamaktır. Çünkü<br/>cihâdı terketmek, düşmanı kuvvetlendirerek size saldırma gücü verir. Ebû Eyyûb el-<br/>Ensârî (r.a.)’den rivâyet edilen hadis-i şerif bu görüşü destekliyor. <b>Ebû Eyyûb el-<br/>Ensârî </b>(r.a.) anlatıyor:<br/>
<i>“Allah dînini azîz, peygamberini muzaffer kılınca kendi aramızda: “Biz âilelerimizi</i><br/>
<i>ve mallarımızı bırakıp İslâm yolunda çalıştık. Ama şimdi İslâm yayıldı, Allah<br/>peygamberini muzaffer kıldı. Artık mal ve âilelerimizin yanına dönerek onların<br/>arasında yaşasak ve kaybettiklerimizi telâfi etmeye, bozulan iş düzenimizi yeniden<br/>kurmaya çalışsak!” dedik. Bunun üzerine Cenâb-ı Hak: “Allah yolunda harcayın ve</i><br/>
