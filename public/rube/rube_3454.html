<a name=3455></a><img src="RuhulBeyan-3455_1.jpg"/><br/>
<b>73. <i>(Melekler) </i></b><b>dediler ki: “Allah’ın işine mi şaşıyorsun? Ey ev halkı, Allah’ın</b><br/>
<b>rahmeti ve bereketleri sizin üzerinizdedir. Şüphesiz ki O, övülmeye lâyıktır, iyiliği<br/>boldur.”</b><br/>
Melekler Sâre’nin bu tutumunu beğenmeyerek <i>“dediler ki: “Allah’ın işine mi”</i><br/>
Allah’ın iki yaşlıdan çocuk yaratmasından dolayı mı <i>“şaşıyorsun?”</i><br/>
<b>Kâşifî</b> şöyle diyor: Hak Teâlâ’nın işinden dolayı şaşılacak hiçbir şey yoktur. O,<br/>
vâsıtasız yaratma ve sebepsiz lütfundan olarak iki ihtiyar arasından çocuk meydana<br/>getirir.<br/>
<i>Bir kudret ki kemal üzere olur,<br/>Böyle şeyler nasıl O’ndan muhal olur?</i><br/>
<b>Müftî Sa‘dî </b>şöyle der: “Cebrâil, yerden kuru bir dal alıp parmaklarının arasında<br/>
ovuşturunca taptaze bir ağaç oluverdi. Bunu gören Sâre gelen mesajın Allah tarafından<br/>olduğunu anladı.”<br/>
<i>et-Te’vîlâtü’n-Necmiyye’</i>de şöyle denilir: <i>“Allah’ın işi”</i>nden maksad Allah Teâlâ’nın<br/>
kudreti demektir. Çünkü Allah Teâlâ’nın bir sünneti bir de kudreti vardır. Avâmın işleri<br/>sünnetine göre akıp gider. Havassın işi ise âyet ve mûcize ızhâr etmek için kudretine<br/>göre cereyan eder.<br/>
İşte ey İbrâhim-Sâre çifti, sizin işinizi de kudretiyle icrâ etti. İmrân’ın karısı<br/>
Hınne’nin durumu da böyledir. Kocakarı oluncaya kadar çocuğu olmayan kısır biriydi.<br/>Sonra Meryem’e hâmile kaldı. Bu konu, Âl-i İmran sûresinde geçmişti. Bu hâmile kalış<br/>Allah’ın kudretiyle gerçekleşen olağanüstü bir durum olduğu için hayız görmeye ihtiyaç<br/>kalmamıştı. Gerçi ihtiyarlıkta da hayız görülmesi uzak bir ihtimal değildir. Nitekim bir<br/>âlim, “ <br/>
 ” fiilini “hayız gördü” diye tefsir etmiştir.<br/>
Anlatıldığına göre Haccâc, Abdullah b. Zübeyr (r.a.)’ı asınca annesi Hz. Ebû Bekir<br/>
(r.a.)’ın kızı Esmâ (r.anhâ) Abdullah’ın cesedinin yanına gelip onu bu halde görünce,<br/>yüz yaşında yaşlı bir hanım olmasına rağmen, hayız görmüş, göğüslerinden süt gelmiş<br/>ve şöyle demiştir: “Abdullah’ın yetiştiği yerler onun hasretini çekiyor; süt emdiği yerler<br/>onun için dolup taşıyor.”<br/>
<i>“Ey ev halkı, Allah’ın”</i> her şeyi kuşatan ve bütün hayırlardan önce gelen <i>“rahmeti ve</i><br/>
<i>bereketleri”</i> yani aralarında çocuk vermenin de bulunduğu ve her konuyu ilgilendirecek<br/>kadar çok ve devamlı artan hayırları <i>“sizin üzerinizdedir.”</i> Sizden hiç ayrılmayan,<br/>ayrılmaz özelliklerinizdir.<br/>
Elçiler şöyle demek istiyorlar: Bu ve benzeri nimetler, Allah’ın size ikram ettiği ve<br/>
sadece size nimet olarak verdiği özelliklerdendir, ey nübüvvet evinin halkı! Bunda<br/>şaşılacak bir şey yok.<br/>
Âyette geçen rahmetin peygamberlik, bereketlerin ise İsrâiloğulları’nın boyları (esbât)<br/>
olduğu da söylenmiştir. Çünkü peygamberlik hep bunların arasından çıkmıştır ve hepsi<br/>de İbrahim (a.s.)’ın çocuklarıdır. Nûh (a.s.) kıssasında geçen şu ifade de bu âyete<br/>
