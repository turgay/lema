<a name=10558></a><i><b>günde Allah’ın yazısına göre Allah katında ayların sayısı on ikidir...”</b></i> (Tevbe 9/36)<br/>
<i>Keşfü’l-esrâr</i>’da şöyle gelmiştir. Bu burçlar dört mevsim üzeredirler. Bu dört<br/>
mevsimden birisi bahardır. Üç aydır, bu üç ayda güneş koç, boğa ve ikizler burcunda<br/>olur. İkinci mevsim yaz mevsimidir. Sıcak yaz mevsimi üç aydır. Güneş bu üç ayda<br/>yengeç, aslan ve başak burcunda bulunur. Üçüncü mevsim sonbahar zamanıdır. Üç aydır<br/>ve güneş bu mevsimde terazi, akreb ve yay burcunda olur. Dördüncü mevsim kış<br/>mevsimidir. Üç aydır ve güneş oğlak, kova ve balık burcunda bulunur. Her mevsimin<br/>tabiatı başka, yörüngesindeki dönüşü farklıdır.<br/>
Fakir (<b>Bursevî</b>)’nin kanâatine göre ilkbahar mevsimi üç aydan ibarettir. Bunlardan<br/>
birincisi mart, ikincisi nisan, üçüncüsü mayıs aylarıdır. Birinci ayın onyedi gecesi<br/>geçince gece ile gündüz eşit hale gelir. Bir başka ifâdeyle gece ile gündüz birbirine eşit<br/>olarak oniki saat sürer. Sonra gündüz geceden süre alarak hergün bir arpa boyu uzamaya<br/>başlar. Haziran ayının onyedisi geçinceye kadar bu uzama devam eder. Haziran ayının<br/>onyedisi yaz mevsiminin başıdır. Haziranın ardından temmuz sonra ağustos ayları gelir<br/>ve bu ayda gündüzler onbeş saat gece ise dokuz saat sürer ve senenin en uzun günü bu<br/>ayda görülür. Ayrıca gece ise senenin en kısa gecesidir. Sonra, öncekinin aksine geceler<br/>gündüzlerden zaman almaya başlar. Böylece her gün bir arpa boyu gündüzden kısalmaya<br/>başlar. Bu kısalma eylül ayının onyedisine kadar devam eder. Bu tarih güz/sonbahar<br/>mevsiminin başıdır. Eylül’ün ardından teşrîn-i evvel/ekim ayı gelir. Bu ay güz<br/>mevsiminin ortasıdır, sonra teşrîn-i sani/kasım ayı girer. Bu ay gece ile gündüzün<br/>birbirine eşitliğinin sonudur. Sonra hergün bir arpa boyu olmak üzere geceler uzamaya<br/>başlar. Kanûn-i evvel/aralık ayının onyedisine kadar bu uzama devam eder. Bu tarih kış<br/>mevsiminin başıdır. Kanûn-i evvel ayını kanûn-i sâni/ocak ayı izler. Bu aydan sonra<br/>şubat ayı gelir. Şubat ayı ile gece uzunluğu en uç noktasına varmıştır. Çünkü gece onbeş<br/>saat sürer, gündüzler ise dokuz saatte kalır. İşte bu hesab kıyamet kopuncaya kadar aynı<br/>şekilde her mevsim devam edecektir. Nitekim Allah Kur’an-ı Kerim’de bu gerçeğe<br/>şöyle işâret buyuruyor: <i><b>“Çünkü Allah geceyi gündüze katar, gündüzü geceye katar.”<br/></b></i>(Hac 22/61) Yani gecenin saatlerinden eksilterek gündüzün saatlerini arttırır. Bu kanûn-<br/>i evvel/aralık ayından onyedi gün geçince olur. Sonra haziran ayının onyedisine kadar<br/>bu devam eder. Aralık’la haziran ayı arasında tam altı ay vardır. Bu aylar kanûn-i<br/>evvel/aralık, kanûn-i sani/ocak, şubat, mart, nisan, mayıs aylarıdır.<br/>
“Gündüzü geceye katar” ifâdesi, gündüzü onun saatlerinden eksiltip gecenin saatlerini<br/>
arttırmak sûretiyle geceye katar demektir. Bu katış da yine altı ay sürer. Bu altı ay;<br/>haziran, temmuz, ağustos, eylül, teşrin-i evvel (ekim), teşrin-i sani (kasım) aylarıdır.<br/>Bütün bunlar, aziz ve alim olan Allah’ın takdiri ve yukarımızdaki gök cisimlerini<br/>dosdoğru bir sistem üzere idaresi ile gerçekleşir.<br/>
Bazı âlimlerin ifâdesine göre; okuduğumuz âyetteki <i>el-buruc</i> kelimesinden maksad,<br/>
ayın gökyüzünde yol alırken uğramış olduğu menzil yıldızlardır. Bunların yirmisekiz<br/>olup ay, bir aylık yolculuğunda her gece bu yıldızlardan birisine iner ve inmiş olduğu<br/>yıldızdan ileri geçmediği gibi geri de kalmaz. Ay en son menziline vardığında iyice<br/>
