<a name=1371></a><img src="flower_sep.jpg"/><br/>
<img src="RuhulBeyan-1371_2.jpg"/><br/>
<img src="RuhulBeyan-1371_3.jpg"/><br/>
<i>Cömert kişiler komşuluğa değer<br/>Biriyle istişâre edeceksen eğer<br/>Müşâvirin hakîm olmalıymış meğer.</i><br/>
Cömertlikte hem din, hem dünyâ hem de âhiret bereketi mevcuttur. Anlatıldığına göre<br/>
bir mecusî yüz dinar tasadduk etti. Bunu gören Şiblî: “Bu sadakanın sana faydası<br/>olmaz.” dedi. Bunu duyan mecusî göğe bakarak ağladı. Birden üzerine yeşil bir yazıyla<br/>şu beyitlerin yazılı olduğu bir kağıt düştü:<br/>
<i>Ebedîlik yurdudur, hoşgörünün mükafatı<br/>Eman bulmadır, o şiddetli günün korkusundan<br/>Hiçbir ateş yakmaz çünkü cömert olanı<br/>Bu cömert, olsa bile mecûsilerden.</i><br/>
Yani Allah Teâlâ cömert birini kafir ise îmân etmeye, mü’min ise tâatini artırmaya ve<br/>
onları ihlasla yapmaya muvaffak kılar. Böylece yüce derecelere yükselir ve en yüce<br/>Rabbi’ni müşâhade etmeye lâyık hale gelir.<br/>
<b>40- Şüphe yok ki Allah zerre kadar haksızlık etmez. <i>(Kulun yaptığı iş, eğer bir</i></b><br/>
<i><b>kötülük ise, onun cezâsını adaletle verir.) </b></i><b>İyilik olursa onu katlar <i>(kat kat artırır)</i></b><b>,<br/>kendinden de büyük mükâfat verir.</b><br/>
<i>“Şüphe yok ki Allah zerre kadar haksızlık etmez.”</i> Zerre kadar eksiltmez, cezâyı da<br/>
artırmaz. Zerre, nerede ise görülemeyecek kadar küçük kırmızı bir karınca cinsidir.<br/>Yâhut toprağın çok küçük parçalarıdır. Yahut da evde güneş ışığında görünen dağınık<br/>toz zerrecikleridir ki mübâlağa mânâsına bu daha uygundur. Bu ifade, hiç haksızlık<br/>olmadığını göstermektedir. Çünkü azı olmayınca çoğu hiç olmaz. Az, çoğa dâhildir.<br/>
<i>“İyilik olursa onu”</i> yâni bu zerre kadar olan nesne bir iyilik olursa onun sevâbını<br/>
<i>“katlar.”</i> Çünkü, bir namazın iki namaz kılınması gibi iyiliğin bizzat kendisinin<br/>katlanması mâkul değildir. Bu iyiliği yapana, yaptığı amele karşılık vaad ettiği<br/>mükâfâttan fazla olarak <i>“kendinden de büyük mükâfat”</i> bol ihsân <i>“verir.” </i>Bu mükâfâta<br/>ecir adının verilmesi, ecre tâbi ve onun üzerine ziyâde olmasındandır.<br/>
<i>“et-Teysîr</i>”de şöyle denilmiştir: Allah, dünyâyı ve dünyâdakileri “az” olarak<br/>
adlandırırken bu ihsânı “büyük” olarak adlandırdığına göre Allah’ın “büyük” olarak<br/>vasıflandırdığı şeyin ne kadar olduğunu kim bilebilir?<br/>
Rivâyet olunduğuna göre <i>“Kıyâmet günü bir kul getirilir ve bir münâdî evvelkilerle</i><br/>
<i>sonrakilerin gözleri önünde: “Bu, falancanın oğlu falancadır. Kimin bunda hakkı</i><br/>
