<a name=152></a><img src="flower_sep.jpg"/><br/>
îmân sayılmaz. Bir de bu şekilde bir ikrârın, mü’minleri aldatmak ve onlarla alay etmek<br/>üzere söylendiği düşünüldüğünde, kötülük üstüne kötülük ve küfür üstüne küfür olduğu<br/>âşikârdır.<br/>
Bunlar, açığa vurdukları şeyin tam zıddını içlerinde saklamaları sebebiyle Allah’ı ve<br/>
âhıret gününü tasdîk edici değil, bilakis münâfıklardır. Onların mü’min olmadıklarının<br/>belirtilmesi, îmân konusundaki iddiâlarını kesin bir şekilde reddetmek içindir. Bundan<br/>dolayı <i><b>“Onlar mü’min değildirler.” </b></i>denmiş, “onlar mü’minlerden değildir”<br/>denmemiştir. Çünkü birincisi, ikincisinden daha belîğdir.<br/>
Bu âyet, sağlam delillerle desteklenmeyen bir iddiânın kabûl edilmeyip reddedilmesi<br/>
gerektiğine delâlet etmektedir. Sûfîlerden biri şöyle der: Kendisinde olmayan bir<br/>özellikle bezenip onu kendisininmiş gibi göstermeye kalkışan kimse, ufacık bir deneme<br/>sonucu yakayı ele verir, gerçek ortaya çıkar. Nefsini öven, onu ayıplamış, ayıplayan da<br/>övmüş sayılır. Nitekim Fir’avn: <i><b>“Ben müslümanlardanım.” </b></i>(Yûnus, 10/90) deyince<br/>kendisine: <i><b>“Daha önce bozgunculardan olmuştun.”</b></i> (Yûnus, 10/91) buyurulmuştur.<br/>Yûnus (a.s.) ise, “<i><b>Ben zâlimlerden oldum.</b></i>” (el-Enbiyâ, 21/87) dediği halde onun<br/>hakkında: “<i><b>Eğer tesbih edenlerden olmasaydı</b></i>” (es-Sâffât, 37/143) buyurulmaktadır.<br/>
<b>Hâfız</b> (k.s.) der ki:<br/><i>Altını tecrübeye yarayan mihenk taşı ortaya gelirse güzel olur.<br/>İşinde hîle ve sahtekârlık olanın yüzü o zaman kapkara olur.</i><br/>
Hikâye olunduğuna göre bir şeyhin, “güvenilir olduğunu iddiâ eden” bir mürîdi vardı.<br/>
Şeyh onun emîn olmadığını biliyordu. Mürîd ise şeyhinin kendisi hakkında yanıldığını<br/>ileri sürüyordu. Bir gün şeyhe geldi ve emâneti koruyacağına söz vererek kendisine<br/>esrâr-ı ilâhiyyeden bâzı şeyler göstermesini talep etti. Bunun üzerine şeyh,<br/>müridlerinden birini alıp bir odaya gizledi. Sonra bir koç kesip çuvalın içerisine koydu.<br/>Tam bu sırada, “kendisinin emîn olduğunu iddiâ eden” mürîdi içeri girdi. Şeyhi, önünde<br/>bir çuval, elinde bıçak ve kanlara bulanmış bir halde görünce hayretler içinde sordu:<br/>“Efendim, nedir bu hâliniz?” Şeyh, gizlediği mürîdini kasdederek “Falan beni kızdırdı.<br/>Ben de —nefsinin hevâsını kasdederek— onu öldürdüm.” dedi. Böylece şeyh yalan<br/>söylememiş oldu. Fakat mürîd, olayı olduğu gibi kavrayamayarak, öldürülüp çuvalın<br/>içine konulanın, müridlerinden biri olduğunu sandı.<br/>
Şeyh: “İşte bu bir emânettir. Bunu benim için gizli tut ve gel kesilip çuvala konan<br/>
cenâzeyi beraber defnedelim.” dedi ve beraberce çuvalı içindeki ile birlikte evin içine<br/>defnedip üzerini toprak ile örttüler. Şeyh, bu davranışıyla mürîdini imtihân etmek ve<br/>onun ne kadar güvenilir olduğunu ortaya çıkaracak bir iş yapmak istiyordu. Derken<br/>saklanan mürîdin babası gelip oğlunu istedi. Şeyh ona: “Çocuğun yanımda duruyor.”<br/>dedi. Sonra adam çekip gitti. İmtihâna tâbi tutulan mürîd, bu işe tahammül edemeyerek,<br/>bu mürîdin babasına: “Şeyhin, oğlunu öldürdüğünü ve beraberce defnettiklerini” haber<br/>verdi. Bunu duyan adam, durumu devrin hükümdarına bildirdi.<br/>
