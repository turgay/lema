<a name=5988></a><img src="RuhulBeyan-5988_1.jpg"/><br/>
Süleyman aleyhisselâm bu sözü işitince Allah Teâlâ’ya münâcât etti <i>“ve dedi ki: “Ey</i><br/>
<i>Rabbim! Beni, gerek bana” </i>nimet olarak verdiğin ilim, peygamberlik, hükümranlık,<br/>adâlet, kuşların dilini anlama ve diğer nimetlere <i>“gerekse ana-babama” </i>babam <b>Dâvud<br/>b. Îşa</b>’ya ihsan ettiğin peygamberlik, dağların ve kuşların onunla beraber tesbîh etmesi,<br/>zırh yapmak, demirin elinde yumuşaması ve diğer nimetler ile annem <b>İlyâin</b> <b>kızı<br/>Tebşâyi</b>’e <i>“verdiğin nimete şükretmeye ve” </i>şükrü tamamlamak ve nimetin devamını<br/>taleb etmek üzere<i> “hoşnut olacağın” </i><b>Ebü’l-Leys</b>’in ifâdesiyle: yâni benden kabul<br/>edeceğin<i> “iyi işler yapmaya muvaffak kıl.”</i> der.<br/>
“__WORD__ yukarıda geçtiği gibi ayrılma ve dağılmayı önlemek, men etmek demektir. Yâni<br/>
beni, ihsan ettiğin nîmetin şükrünün dağılıp gitmesini muhâfaza eden ve şükrün benden<br/>uzaklaşmaması için ona sarılan bir kimse kıl ki asla senin şükründen geri kalmayayım.<br/>
Süleyman (a.s.) Allah’ın kendisini şükür ordusunun dağılmasını önleyen muhâfızı<br/>
kılmasını istemiştir. Şükrün, ayrılıp giden bir topluluğa teşbîhi, istiâre-i mekniyye<br/>(kapalı istiâre)dir. Önleme/men etme ve bağlama/sarılmadan bahsedilmesi, bu teşbîh<br/>için bir tahyîl (zihinde canlandırma) ve karînedir.<br/>
Bir hadîste şöyle buyrulmuştur: <i>“Nimet vahşî bir hayvana benzer; onu şükür ile</i><br/>
<i>bağlayın.</i>”<a href="RuhulBeyans.html#5990">[54] </a>Çünkü şükredilince nimet yerleşir, nankörlük edilince kaçar.<br/>
Emîrü’l-mü’minîn <b>Ali</b> (k.v.) şöyle demiştir: “Nimetlerin ucu size ulaşınca, az<br/>
şükrederek onun tamamını kaçırmayın.” Yâni kim elinde olan nimetlere şükretmezse,<br/>kendisinden uzak nimetlerden mahrum olur.<br/>
<i>Sen azıcık bir nimet bulacak olsan<br/>Belirsiz bir nokta gibi küçücük olur<br/>O bulduğun nimete şükretmeyi ihmal etme<br/>Yoksa eline henüz ulaşmamış nimetten mahrum olursun</i><br/>
İlyâin kızı Tebşâyi’, Dâvud (a.s.)’ın kendisi ile imtihan olunduğu Uriyâ’nın karısı idi.<br/>
Müslüman, temiz ve sâlih bir kadındı. Süleyman (a.s.)’a “Ey oğulcağızım, geceleyin çok<br/>uyuma. Çünkü bu, kıyamet gününde kişiyi fakir bırakır” diyen odur. <i>Keşfü’l-esrâr</i>’da<br/>böyle geçmektedir.<br/>
Süleyman (a.s.) şükrüne anne-babasını da ekledi. Çünkü onlara verilen nimet<br/>
kendisine de verilmiş sayılır ve zorunlu olarak şükrü gerektirir. Çocuğun şerefli bir<br/>babaya neseben bağlı olması, Allah Teâlâ’nın çocuk üzerindeki bir nimetidir. Onun için<br/>bu nimete şükredilir.<br/>
Âyetin işâretine gelince; kalb Süleyman’ı (a.s.) şöyle dedi: “Babam demek olan rûha<br/>
rabbânî feyz ihsân ederek ve annem demek olan cesedi şer’î amellerde kullanıp<br/>çalıştırarak bana nimet verdin. İşte bu iki hususla nimet tamam olur.”<br/>
Allah’ım, bizi nimete eren ve şükredenlerden kıl.<br/><i>“Rahmetinle, beni”</i> cennete koy<i> “iyi kulların arasına kat.”</i> Çünkü kimse cennete<br/>
amel ile giremez, ancak Allah’ın rahmeti ve ihsânı ile girer.<br/>
