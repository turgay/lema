<a name=423></a><img src="RuhulBeyan-423_1.jpg"/><br/>
Allah katında korunmuş, tesbit edilmiş olarak bulursunuz. Hattâ bir lokmayı veya bir<br/>meyveyi Uhud dağı gibi bulursunuz. <i>“Önden ne takdîm ederseniz”</i> buyurulmasının<br/>hikmeti ise, insanoğlunun Allah’ın dünyâda kendisine vermiş olduğu nimetlerden<br/>herbirini âhıret hayatı için biriktirip sarfetmesi gereğidir. Nitekim bir hadis-i şerîfde<br/>şöyle buyurulur: <i>“Âdemoğlu öldüğü vakit insanlar, geride mal-mülk olarak neler<br/>bıraktı?” derler. Melekler ise: “Amel olarak önden ne takdîm etti, neler<br/>gönderdi?”</i><a href="RuhulBeyans.html#429">[355]</a> derler.<br/>
<i>“Muhakkak ki Allah, ne yaparsanız hakkıyla görücüdür.”</i> Az veya çok, hiçbir amel<br/>
ona gizli kalmaz; zikrolunan “amel”, hayır veya şer ile kayıtlı olmayıp her ikisini de<br/>içine almaktadır. Çünkü âyet hayırlı amellere teşvîki, kötü amellerden de sakınmayı<br/>emretmektedir. Allah çokça yapılan hayırlı amellerin mükâfâtını verdiği gibi, en küçük<br/>bir hayırlı amelin de karşılığını verir. Yine şerre de en büyüğünden en küçüğüne kadar,<br/>gerekli cezâyı verir. Allah katında hiçbir kimsenin ameli zâyi’ olmaz.<br/>
<b>Ömer b. Hattâb</b>, bir gün Bakî kabristanının yanından geçerken: “Allah’ın selâmı<br/>
üzerinize olsun ey kabir ehli! Buraları soracak olursanız, hanımlarınız evlendi,<br/>evlerinize başkaları oturdu, mallarınız mirasçılara dağıtıldı.” dedi. Hâtiften bir ses “Ya<br/>Ömer! sen de buraları soracak olursan, önden ne göndermişsek burada onu bulduk, infâk<br/>ettiğimiz şeylerin karşılığını fazlasıyla aldık, elimizden geldiği halde yapmadığımız<br/>şeyler konusunda da hüsrâna uğradık.” diye seslendi. Şâir ne kadar güzel söylemiş:<br/>
<i>Ölmeden önce hayırlı ve güzel ameller işle,<br/>Amele sarıl; zirâ ölümsüzlüğe yol yoktur.<br/></i><b>Sa’dî</b> der ki:<br/><i>Sen menfaat ve mal telâşıyla Hakk’tan gâfilsin,<br/>Bu yüzden en değerli sermayen ömrünü boşa geçirirsin.<br/>Nefsin hevâ tutkuları senin aklını dikti, çalışmaz etti.<br/>Nefsin hevâ zehri, senin ömür ekinini yaktı.<br/>Gözünden gaflet sürmesini temizlemeye bak.<br/>Ki yarın bu gözüne toprak dolacaktır.</i><br/>
Bilesin ki insan öldükten sonra amelleri kesilir, ancak şu dört şeyden doğan şeylerin<br/>
ecri kesilmez, devam eder:<br/>
1. İnsanın malından yapılan mescid, köprü, kale ve vakıf gibi hayırlı yatırımlar. Hz.<br/>
Peygamber, <i>“İnsan öldüğü vakit üç şey hâriç, diğer konulardaki ameller kesilir...”</i><a href="RuhulBeyans.html#429">[356]<br/></a>hadîsinde geçen <i>“sadaka-i câriye” </i>ile buna işâret etmiştir. Nitekim <b>Sa’dî </b><i>Bostân’ında<br/></i>der ki:<br/>
<i>Kalıcı hayır bırakan kimsenin,<br/>Rûhuna devamlı Hakk’ın rahmeti ulaşır.<br/>Yerinde hayır bırakan kimse ölmemiştir.<br/>Çünkü o, güzel eserleriyle yaşar.</i><br/>
