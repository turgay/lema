<a name=1380></a>başka bir şeyin azameti bulunmaması icab eder. Bunun emâresi ise Allah’ı andığınızda<br/>kalbinizde hiç bir şeyin zikrinin O’nun muhabbeti ile başka bir muhabbetin O’nun talebi<br/>ile başka bir şeyin talebinin bir arada bulunmamasıdır. Çünkü yüceler yücesi olan O,<br/>tektir. Hiç bir sıfatında ortaklık kabul etmez. Böyle bir hâlet-i rûhiye içinde olmadığın<br/>zaman “Allahu Ekber” sözünde yalancı olursun sarhoş gibi olursun ve kıldığın namazda<br/>O’na yakınlık (kurbet) bulamazsın. Çünkü yakınlık <i><b>“Secde et yaklaş!”</b> </i>(el-Alak, 96/19)<br/>âyetinden anlaşıldığı üzere secde şartına bağlanmıştır. Secde ise O’nun cemâl ve<br/>celâlini müşâhede maksadıyla O’nun cömertlik refrefi üzerinde varlığının sıfatlarının<br/>kâbe kavseynine (iki yay arası kadar yakınlığına) ulaşmak için kendi varlığının sıfatları<br/>binitinden inmektir. Zaten secdeden sonraki teşehhüdün sırrı da budur.<br/>
Cenab-ı Hak sonra şöyle buyuruyor: <i>“Cünüp iken de -yolcu olan müstesnâ-”</i><br/>
dünyâya ve şehvetlerine bulaşma cünüplüğünden yakınlık, yönelme (inâbe), dosdoğru<br/>bir istek, güzel bir irâde ve hâlis niyet suyuyla <i>“gusül edinceye kadar.” </i>Yâni<br/>gafletlerden kaynaklanan bir sarhoşlukla sarhoş olduğunuzda Allah’ın yakınlığına<br/>(kurbet) eremediğiniz gibi uzaklığı hak etme cünüplüğüyle de eremezsiniz. Bu ise<br/>aşağılık dünyâya bulaşma cünüplüğüdür. Ancak emir ve yasaklarda şerîatın zâhirine<br/>uyarak yürümek bunun dışındadır. Meselâ, ölmemek ve gücünü korumak için yiyip<br/>içmek, sıcak ve soğuk için giyinmek ve nesli koruyabilmek maksadıyla cinsî temas<br/>kurmak gibi.<br/>
<i>“Eğer”</i> Hakk’ı talepte kalbin mizâcının bozulması yüzünden <i>“hasta veyâ</i><br/>
<i>yolculukta,”</i> dünyâyı istemekle ukbâyı ve Mevlâ’yı istemek arasında gidip gelme<br/>yolculuğunda <i>“iseniz, yâhut sizden biriniz”</i> hevâsına uyma <i>“ayak yolundan gelirse,<br/>yâhut da kadınlara dokunup da”</i> Hazâir-i kuds mukaddes makamlara komşu olduktan<br/>ve Allah’a ünsiyet bahçelerine girdikten sonra dünyevî meşgalelere bulaşarak Allah’tan<br/>uzaklaşıp cünüp olmuşsanız, mahlûkattan yüz çevirip koparak Allah’a dosdoğru bir<br/>şekilde yönelip dönme <i>“su”</i>yunu da <i>“bulamamışsanız o zaman temiz bir toprakla<br/>teyemmüm edin”</i> ki bu toprak, kötü ahlâk ve amellerden arınmış erlerin ayak toprağıdır.<br/>
Bu erlerin ayak toprağını “<i>yüzlerinize sürün,</i> hükümlerine dosdoğru bir irâdeyle<br/>
boyun eğerek <i>“ellerinizle”</i> bu erlerin kerem eteklerine yapışın. <i>“Şüphesiz Allah çok<br/>affedici”,</i> taassubunuzu ve her şeyden kopup tamâmen kendisine yönelmemenizi<br/>affedici, belki de bu râzı olunan haslet sâyesinde aşağılık dünyâ ile kirlenmenizi bile<br/>affedici, şehvet tozlarından kaynaklanan şekavet izlerini sizin için bağışlayıcıdır. O<br/>erler, sâyelerinde saîd olunan kimselerdir. Çünkü onlar kendileriyle oturup arkadaşlık<br/>edenlerin şakî olmayacağı bir topluluktur.<br/>
<i>Saâdet hazînesinin anahtarıdır, ehl-i dilin kabûlü<br/>Bu latif nüktenin mânâsından kimse şüphe etmemeli.<br/>Çoban mübârek vadîde ulaşır beyan murâdına<br/>Nice yıl Şuayb’a hizmet eden Mûsâ eriverdi maksûduna.</i><br/>
