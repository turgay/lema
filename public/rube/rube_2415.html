<a name=2416></a><img src="RuhulBeyan-2416_1.jpg"/><br/>
değildir.<br/>
Rivayet edildiğine göre Rasûlullah (s.a.v.) yağmur duasına çıktığında elbisesini ters<br/>
çevirip giymiştir. <i>el-Hidaye</i>’de bunun, “Ya Rabbi, biz ridamızı çevirdiğimiz gibi sen de<br/>kuraklık halini yağmurlu hale çevir.” mânâsında bir tefe’ül (iyimserlik) olduğu<br/>zikredilmiştir.<br/>
<b>Ebû Hüreyre </b>(r.a.)’ın şöyle dediği rivayet edilmiştir: “Yâ Rasûlallah, ben senden bir<br/>
çok hadis işitiyorum, fakat onları unutuyorum.” dedim. “<i>Cübbeni yay.</i>” buyurdu. Ben de<br/>yaydım. Hz. Peygamber (s.a.v.), ellerini ayırdı. Sonra “<i>Topla.</i>” buyurdu. Ben de<br/>topladım. Bundan sonra artık hiç bir şeyi unutmadım.<a href="RuhulBeyans.html#2422">[72]</a><br/>
İşte bu yayma, ayırma ve toplama işi tefe’ülden başka bir şey değildir. Yoksa ilim,<br/>
cübbenin üzerine düşecek, (sanki kucaklanmış gibi) eller ayrılacak ve toplanacak bir<br/>şey değildir. Fakat böyle yaparak iyi tefe’ülde bulunulabilir. Yani: “İçine düşen şeyi<br/>tutmak üzere cübbemi yaydığım gibi duyacağım sözler için de kulak kesildim.”<br/>“(Başkasına kucak dolusu) bol rızık veren bir kimsenin ellerini ayırdığı gibi ona<br/>ilimden çok şey verdim.” “Cübbeyi toplayınca içindeki şeylerin düşmesinden güvende<br/>olunduğu gibi, işitilen şeyin kulaktan çıkmasından ve hatırda olan şeyin unutulmasından<br/>da güvende olunur.”<br/>
Bazı konumlar ve durumlar, bir kısım hallere delâlet eder. Nitekim bazı isimler de<br/>
bazı işlere delâlet eder. Hikaye edildiğine göre <b>Ömer b. Hattâb </b>(r.a.), bir adama<br/>“İsmin nedir?” diye sordu. Adam isminin “Cemre” olduğunu söyledi. “Kimin oğlusun?”<br/>sorusuna “Şihâb’ın oğluyum.” diye cevap verdi. “Hangi kabiledensin?” dedi. Adam:<br/>“Hurka (yanan) kabilesinden” dedi. Hz. Ömer: Nerede ikâmet ediyorsun?” diye sordu.<br/>Adam: Harra’da dedi. (Harra, sanki ateşte yanmış gibi siyah taşların bulunduğu yere<br/>denir.) Bunun üzerine Hz. Ömer ona: “Çabuk ehline dön. Çünkü onlar yandılar.” dedi.<br/>Adam memleketine döndü. Gerçekten de oradaki insanlar yanıp kül olmuşlardı.<br/>
Yine Hz. Ömer (r.a.), bir adamdan yardım istemişti. Ona “İsmin ne?” diye sordu.<br/>
Adam: “Zâlim b. Serrâk (Hırsızın oğlu Zâlim)” dedi. Hz. Ömer adama: “Sen<br/>zulmedersin, baban da hırsızlık yapar.” diyerek ondan yardım istemekten vazgeçti.<br/>
Bu hikaye kötü isimlerin, iyi isimlerle değiştirilmesinin gerekliliğine delâlet<br/>
etmektedir. Çünkü güzel isimlerde iyi tefe’ül (hayra yorma) vardır. Bunun benzeri<br/>Rasûlullah (s.a.v.)’in şu hadisidir: <i>“Hasta gibi gözükmeyin, hasta olursunuz.”</i><a href="RuhulBeyans.html#2422">[73] </a>Yani<br/>bir kimse kendisini hasta gibi gösterip “Ben hastayım.” derse, onun bu söz ve fiili<br/>hastalığa sebep olur. Kişi bu davranışıyla cezalandırılır.<br/>
<i>Peygamber şöyle buyurdu: Şakacıktan hastalanış<br/>Gerçekten hastalık getirir, nihayet mum gibi söner</i><br/>
İyilikler işlemeye yönelten ve kötülükleri def’eden sadece Allah’tır.<br/>
