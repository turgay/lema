<a name=3517></a><img src="RuhulBeyan-3517_1.jpg"/><br/>
<b>Molla Câmî</b> der ki:<br/>
<i>Zahmet çekmeden kimsenin yolu hazineye ulaşmaz<br/>Onun için çalışmayıp oturduğumuz yerde boş temenniler etmeyiz.</i><br/>
<b>Şeyh İzzuddîn b. Abdüsselam </b>(k.s.) der ki: “Sûfilerin yolu, dört esasa dayanır.<br/>
Bunlar mücâhede, sülûk, seyr ve tayrdır. Mücâhede, îmânın hakikatleri ile tahakkuk,<br/>yani onların hakîkatine ermektir. Seyr, ihsânın hakikatleri ile tahakkuktur. Tayr ise<br/>cömertlik ve ihsan yolu ile Melik ve Mennân olan Allah’ın mârifetine cezb olunmaktır.<br/>Sülûk’e göre mücâhede, abdeste göre istincâ gibidir. İstincâsı olmayanın abdesti de<br/>yoktur. Kezâ mücâhedesi olmayanın da sülûkü yoktur. Seyre göre sülûkün yeri ise<br/>namaza göre abdest gibidir. Abdesti olmayanın namazı olmadığı gibi sülûkü olmayanın<br/>da seyri yoktur. Bundan sonra da tayr gelir ki o vuslattır.<br/>
Sûfî yoluna intisâbın en aşağı derecesi, mücâhede ehline muhabbet beslemek, mebde’<br/>
ve meâdın sırrına ulaşmış kişileri tasdik etmek, Kur’an hakîkatlerine erenlerin<br/>değerlerini takdir etmek, onlara düşmanlık, nefret ve kızgınlık beslememektir.”<br/>
Bir kudsî hadiste şöyle buyrulmuştur: “<i>Kim benim bir velî kuluma düşmanlık ederse</i><br/>
<i>ona harp ilan ederim</i>.”<a href="RuhulBeyans.html#3517">[174] </a>yani dostlarıma düşmanlık etmek sûretiyle benimle<br/>savaştıkları için, benim de kendileriyle savaşmakta olduğumu onlara bildiririm.<br/>
Allah dostuna düşman olup onun ilimlerini bir kenara itenler Allah Teâlâ ile<br/>
savaşmakta olduğuna göre peygamber düşmanlarının, peygamberin getirdiği kitabı bir<br/>tarafa bırakanların durumunu varın siz düşünün. Allah Teâlâ ile, O’nun peygamberleri<br/>ile ve bu peygamberin vârisleriyle savaşanların hiçbiri iflah olmaz. Çünkü Allah, çok<br/>şiddetli bir yakalayış sahibidir. Bir yakaladı mı kimse O’ndan kaçamaz. Allah’tan<br/>âfiyet, vefâ ve safâ/arınma niyaz ederiz. Bizi yüzüstü bırakmasından ve cefâkarlardan<br/>O’na sığınırız.<br/>
<a href="RuhulBeyans.html#3515">[173].</a> <i>Buhârî</i>, Humus, 19; <i>Müslim</i>, Zekat, 140<br/><a href="RuhulBeyans.html#3517">[174].</a> <i>Buhârî</i>, Rikak, 38; <i>İbn</i> <i>Mâce</i>, Fiten, 16<br/>
