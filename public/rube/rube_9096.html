<a name=9097></a><img src="figure_sep_1.jpg"/><br/>
<i>Âkâmü’l-mercan</i> adlı eserde denilmiştir ki: Bu âyet-i kerîme cinlerin hepsinin ilâhî<br/>
emir ve yasaklarla mükellef olduğuna delildir. Bu konuda doğru görüş sâhipleri<br/>arasında ihtilâf yoktur.<br/>
<i>Haşeviyye</i> adındaki fırkaya göre, cinler hareket ve işlerinde mecburdurlar, mükellef<br/>
değildirler.<br/>
Cinlerin mükellef olduklarına delil; Kur’ân-ı Kerîm’de şeytanların lânetlenmiş<br/>
olması, onların kötülüklerinden sakındırılması, Allah’ın onlar için hazırladığı azabın<br/>zikredilmiş olmasıdır. Allah bu cezâyı yalnız ilâhî emir ve yasaklara karşı gelenler,<br/>büyük günahları işleyenler, haramları çiğneyenler ve bunları yapmamaları mümkün<br/>bulunanlara verir.<br/>
Yine cinlerin mükellef bulunduklarına şunlar da delildir: Şeytanlara lânet etmenin<br/>
Peygamberimizin (s.a.) adetinden olması, şeytanların kötülük ve isyana dâvet etmeleri<br/>ve günah işlemeye teşvik etmeleridir.<br/>
Bu 13. âyet-i kerîmenin bu sûrede tekrar edilmesi, gaflet ve aymazlığı gidermek,<br/>
delilleri pekiştirmek, nimetleri hatırlatmak ve ikramı ikrar ettirmek içindir. Bu mânâ<br/>arapların, “sizin için nice, nice nimetler vardır!” sözünden de anlaşılır. Ayrıca, çeşitli<br/>yollarla iyilikler ettiğin halde inkâr eden kimseye, “seni yoksul iken zengin yapmadım<br/>mı? Bunu inkâr mı ediyorsun? Sen çıplak iken giydirmedim mi? Bunu inkâr mı<br/>ediyorsun? Sen zelil, itibarsız iken izzet ve şeref sâhibi yapmadım mı, bunu da mı inkâr<br/>ediyorsun?” sözlerinin tekrarlanması da bu âyet-i kerîmenin tekrarına benzer.<br/>
<i>Dostu sevindirecek sözden göz kırpıncaya kadar sakın kesme.<br/>Ziyaretinden dolayı darılma, onu ziyaret et, ziyaret et, ziyaret et!</i><br/>
<i>Bürhanü’l-Kur’an</i>’da denilmiştir ki; bu âyet-i kerîme otuz bir kez tekrar edilmiştir.<br/>
Bunlardan sekiz’i, ilâhî san’atının eşsiz güzelliklerinden ve akıllara durgunluk ve<br/>hayretlik veren Allah’ın yarattığı şeyleri sayan âyetlerden sonra zikredilmiştir. Onlardan<br/>yedisi ki, cehennem sayısıncadır, cehennem ateşi ve şiddetini dile getiren âyetlerden<br/>sonra gelmiştir. Cehennem ateşini anlatan âyetlerden sonra bu nimetlerin anlatılması çok<br/>güzeldir. Çünkü, cehennemden korkup korunmak, zikredilen nimetlere denk nimetlerdir.<br/>Yahut, cehennem ateşi ve sıkıntısının din düşmanlarına yönelmesi nimetlerin en<br/>büyüklerinden sayılmıştır. Bu yediden sonra cennetin sekiz kapısına denk olmak üzere<br/>sekiz âyet cennetlerin ve cennetliklerin vasfını anlatmaktadır. Bunlardan sonra bir başka<br/>sekizi, diğerlerinden ayrı iki cennet içindir. İlk sekizine itikad ve amel ederse her iki<br/>sekiz de Allah’ın vaadettiklerini hak eder. Önce geçen cehennemin yedisinden Allah onu<br/>korur. Kanâatime göre, bu sûrenin başındaki er-Rahmân isminin önünde “el” lafzı bu<br/>otuzbir âyete delâlet eder.<br/>
