<a name=4781></a><i>diğer eşyaları gümüşten, ikisinin de altındandır.”</i><a href="RuhulBeyans.html#4790">[229]</a><br/>
<i>Tibyân</i>’da rivâyet edilir ki Cenâb-ı Hak Firdevs cennetini kendi kudret eliyle<br/>
yaratmıştır. Dünya günlerinden her günde ona elli kere nazar eder. Ona: “Dostlarım için<br/>güzelliğini, tazeliğini ve hoşluğunu artır.” buyurur.<br/>
Bâzı rivâyetlerde “<i>Allah onu her gün beş defa açar</i>” buyrulur.<br/>Fakir (<b>Bursevî</b>) der ki: Bu iki rivâyet arası şöyle uzlaştırılabilir: Birincisi tafsil,<br/>
ikincisi icmal makamındandır. Çünkü kastedilen, beş vakit namaz edâ edildikçe Firdevs<br/>cennetinin güzelliğinin ve hoşluğunun artmasıdır. Mi‘rac bahsinde de geçtiği gibi namaz<br/>aslında elli vakitti.<br/>
Bir hadiste şöyle buyrulur: “<i>Allah Firdevsi kendi eliyle ekip dikti. Sonra “İzzet ve</i><br/>
<i>celâlim hakkı için oraya şarap düşkünü ve deyyûs girmeyecektir.” buyurdu.</i>” “Deyyûs<br/>kimdir, ey Allah’ın Rasûlü?” diye soruldu. O da: “<i>Âilesinin hayasızlıklar işlemesine<br/>râzı olan kimsedir.</i>” buyururdu.<a href="RuhulBeyans.html#4790">[230] </a><i>Tefsîru’l-Haddâdî</i>’de böyle geçmektedir.<br/>
<i>Bahru’l-ulûm</i>’da da şöyle der: Rasûlullah (s.a.) şöyle buyurdu: “<i>Allah Teâlâ, Firdevs</i><br/>
<i>cennetinin arazisini kendi kudret eliyle düzledi, sonra süzülmüş altın kerpiç ve<br/>saçılmış miskten kerpiçle inşâ etti. Oraya meyvelerin ve reyhanın en iyisini dikti.<br/>Nehirlerini orada fışkırttı. Sonra Rabbimiz arşı kapladı; oraya bakarak şöyle<br/>buyurdu: “İzzetim hakkı için şarap düşkünü ve zinâda ısrarlı olanlar oraya<br/>giremez</i>.”<a href="RuhulBeyans.html#4790">[231]</a><br/>
Fakir (<b>Bursevî</b>) der ki: Eğer “Bu zikredilen vasıflara göre Firdevs cenneti,<br/>
mukarrabîn kulların makamı olacaktır. Has kulların mükâfâtı avama nasıl düşsün?”<br/>dersen, ben buna şu cevabı veririm: Unvan, kemal üzere îman ile amel arasını cem eden<br/>kimseye döner. Bu da, burhânî îmandan sonra yakînî îmâna erip şerîat ve tarîkata uygun<br/>zâhirî ve bâtınî hallerle ve ihlas ile amel eden kimseye aittir. <b>Ka‘bu’l-ahbâr</b>’ın tefsîrîne<br/>göre iyiliği emreden ve kötülükten sakındıran kimseler de buna dâhildir. Çünkü hayra<br/>delâlet etmek ve şerre mâni olmak amellerin fazîletlerinden ve has kimselerin<br/>fiillerindendir. Bu âyetten önce Allah Teâlâ’nın kâfirler hakkında: <b>“İşte onlar,<br/>Rablerinin âyetlerini ve O’na kavuşmayı inkâr eden...”</b> (el-Kehf, 18/105) buyurması<br/>bu anlattıklarımıza delâlet eder. Çünkü kastedilen mü’minlerin beyânıdır. Onlar ise<br/>kâfirlerin vasfedildiği şeylerin zıddı ile vasıflanmışlardır. Yine âyet ve delillerle<br/>Allah’a îman ettikten sonra ona kavuşma ve O’nu görme nîmetiyle de tavsif<br/>edilmişlerdir. Bu ise ancak ilimle, gayba îmanla, eserden hareket ederek ayne’l-yakîne<br/>ulaşmakla, şehâdet ve ilâhî nurlarla terakkî ederek gerçekleşir. Sonraki <i><b>“Artık kim<br/>Rabbine kavuşmayı arzu ediyorsa...”</b></i> (el-Kehf, 18/110) âyeti de buna delâlet eder. İyi<br/>anla. İşte benim kalbime bu şekilde doğdu. İşin hakîkatini Allah daha iyi bilir. Allah’tan<br/>Firdevs cennetini, bilakis O’nun cemal tecellîsini ve vuslat kâselerinin hazzını niyaz<br/>ederiz.<br/>
<b>Hâfız</b> şöyle der:<br/>
