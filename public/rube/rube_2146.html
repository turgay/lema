<a name=2147></a><i>Şimdi uyanmak zamanı ey gâfil!<br/>Ölüm gelince uykudan sana ne fayda?<br/>Ne güzel söyledi çocuğa bir hoca:<br/>Bir şey yapmadan zaman geçip gitti...</i><br/>
Âyette sadece dalalete düşenlerin sözlerinin zikredilmesi, belki de onları dalalete<br/>
düşürenlerin doğrudan cehenneme sokulup konuşmaya güç yetiremedikleri içindir.<br/>Sanki, “O zaman Allah ne buyurdu?” diye bir sorulmuş ve cevap olarak şöyle<br/>buyurulmuştur:<br/>
<i>“Allah da buyurur ki:</i> <i>Durağınız ateştir.”</i> menziliniz, ikâmet yeriniz cehennemdir.<br/>
<i>“Allah’ın dilemesi hariç orada ebedî kalacaksınız.”</i><br/>
<b>İbn Abbas</b> (r.anhümâ) şöyle buyurur: “Mahlûkat dört türlüdür. Bir kısmı tamamen<br/>
cennettedir. Bir kısmı tamamen cehennemdedir. Bunların dışındaki iki zümrenin ise<br/>bazıları cennette, bazıları cehennemdedir. Tamâmen cennette olanlar, meleklerdir.<br/>Tamamen cehennemde olanlar, şeytanlardır. Bazısı cennette, bazısı cehennemde olanlar<br/>ise insanlar ve cinlerdir. Çünkü onların sevap kazanmaları da, günaha dalmaları da<br/>mümkün ve caizdir.<br/>
<i>et-Te’vîlâtü’n-necmiyye</i>’de şöyle denir: <i>“Allah’ın” </i>tevbe edip kendisine dönmelerini<br/>
<i>“dilemesi hariç” </i>İşte onların durağı, ateş olmayacaktır. Buradaki istisna, dünyada tevbe<br/>edenlerle ilgilidir, yoksa ebedi cehennemlik olanlar için değil.”<br/>
Bazı müfessirlere göre âyetin mânâsı şöyledir: “Onlar, Allah’ın kendilerinin ateşten<br/>
çıkarılıp dondurucu soğuğa (zemherîr) nakledilmelerini murad ettiği zamanlar hariç,<br/>tamâmen ebedî azab ateşinde kalacaklardır.<br/>
Rivayet olunur ki cehennem ehli, ateşten çıkarılıp dondurucu soğuk vâdisine<br/>
sokulurlar. Orada eklemleri birbirinden ayrılır da bağırıp çağırarak cehenneme<br/>döndürülmelerini isterler. Bu izaha göre âyetteki istisnâ ile onları tahkir kastedilmiştir.<br/>
<i>Celâleyn Tefsiri</i>’nde şöyle denilir: <i>“Allah’ın”</i> onların ateşten çıkarılıp kaynar suya<br/>
atılmalarını <i>“dilediği”</i> vakitler <i>“hâriç.”</i> İşte bu kaynar su, cehennemin dışındadır.<br/>Nitekim Allah Teâlâ şöyle buyurmuştur: <i><b>“Sonra dönüşleri elbette cehennemedir.”</b></i> (es-<br/>Sâffât, 37/68)<br/>
Rivayete göre cehennemde iken onlara cennete doğru bir kapı açılır.<br/>
Cehennemdekilerin hepsi o kapıya koşarlar. Tam oradan çıkmaya yeltendikleri vakit,<br/>kapı yüzlerine kapatılır.<br/>
Bir başka rivayete göre ise <i>“Allah’ın dilemesi hariç”</i> ifadesi, cehenneme girmezden<br/>
öncesi ile ilgilidir. Sanki şöyle buyurulmuştur: Ebediyyen ateşte kalacaksınız, ancak<br/>oraya girinceye kadar size tanınan süre hariç. Ebedî olarak ateşte kalma hakkındaki bu<br/>istisna sondan olduğu gibi baştan da olabilir. Zahir âlimlerin ayetteki istisnanın tefsîri<br/>hakkındaki görüşleri böyledir.<br/>
Ancak <b>Şeyh Necmeddin</b> (k.s.), şeriatın zâhirini korumak üzere şöyle der: Bu konuda<br/>
ulemâ-i billahın eşsiz bir tahkîki vardır. Şu kadar var ki avamın akılları bunu<br/>
