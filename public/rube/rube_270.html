<a name=271></a>katılımıyla olur. Allah’ın ihsân ettiği fazla sevâbları toplarsak (üçü dokuzla çarpınca)<br/>yirmi yedi eder.<br/>
Kurtubî Tefsîri’nde cemâati devamlı olarak terkedenin cezâlandırılması gerektiği<br/>
söylenmektedir. <b>Ebû Süleymân Dârânî </b>şöyle demiştir: Memleketimde yirmi sene<br/>ihtilâm olmadım. Mekke’ye geldim, ne olduysa oldu, ihtilâm oldum. Kendimce bunun<br/>sebebi yatsı namazını cemâatle kılamamış olmamdı.<br/>
Bir hadiste şöyle buyurulmuştur. <i>“Tevhîd hâriç, Allah mahlûkata kendine namazdan</i><br/>
<i>daha sevimli gelen hiçbir ibâdeti farz kılmamıştır. Eğer Allah için bundan daha<br/>sevimli bir ibâdet olsaydı, rükûda, secdede, kıyâmda ve cülûsda olan melekler hemen<br/>o ibâdeti yaparlardı.<a href="RuhulBeyans.html#277">”</i>[256]</a><br/>
Namaz kılan Allah’ın huzûrunda olduğunu idrâk etmelidir. Selef-i sâlihin namazda<br/>
kendilerini meşgul eden malı, keffâret olmak üzere hemen tasadduk ederlerdi. Çünkü<br/>namazda asıl olan gönül dünyâsıdır. Allah Teâlâ: <i><b>“Sarhoşken namaza yaklaşmayın!”<br/></b></i>(en-Nisâ, 4/43) buyurmaktadır. Sarhoşluk, içkilerle olduğu gibi, dünyâ sevgisi ve başka<br/>düşüncelerle de olur. Allah Teâlâ kalbin bedene eşlik etmediği namaza bakmaz. Ona<br/>değer vermez. Bu yüzden namaz, hem beden, hem kalb ile kılınmalı, akla gelen boş<br/>düşünceler kovulmalıdır. <i>Mesnevî</i>’de gelmiştir:<br/>
<i>Ey can, önce fârenin zararını def ’ et.<br/>Ondan sonra buğday toplamaya gayret edersin.<br/>Dinle bak gönüller sâhibi ne buyuruyor:<br/>Huzûr-ı kalb olmadan kılınan namaz, namaz değildir.</i><br/>
<b>Üftâde Hazretleri</b>, mürîdi <b>Hüdâyî</b>’ye nasîhatı sırasında şöyle demiştir: “Namaza<br/>
başladığında kulluğunu ızhâr etmekten ve onu tam yapmaktan başka bir düşüncen<br/>olmasın. Zira kulluk tam olduğunda maksad hâsıl olmuş olur. Namaz dışında ise fikrin<br/>ve dikkatin, nefsini nefyetmek, Allah’ın birliğini isbât etmek üzere olsun. Çünkü<br/>tevhîdden maksad budur. Tevhîdden daha üstün bir şey olmadığı için Allah’ın insandan<br/>yapmasını istediği ilk şey, kendisini birlemektir. Allah’ın birliğini kabûl ettikten sonra<br/>kula sırayla namaz ve oruç ibâdetleri yüklenir. Zîrâ bu iki ibâdet, insan tabîatını ıslah<br/>eder. Daha sonra kulu cimrilikten kurtaracak zekât, farz kılınmıştır. Daha sonra da hem<br/>insan tabîatını, hem de nefsi tedâvî edici olarak hac farz kılınmıştır. İlk üç ibâdet yâni<br/>tevhîd, namaz, oruç; zengin, fakir bütün müslümanlara emredildiği için öne alınmıştır.<br/>Zekât ve hac ise zenginlere farz kılındığından daha sonra zikredilmiştir.”<br/>
Üftâde Hazretleri fakirler hakkında şunu söylemektedir: “Zenginlerin evleri<br/>
mücevherden ise fakirlerin evleri nûrdan olur, tâ ki zenginler (ârif olanlar), fakir olmak<br/>istesinler.” Nitekim <i>Mesnevî</i>’de şöyle gelmiştir.<br/>
<i>Dünyâyı elde etmek için hîle yapmak soğuk bir iştir.<br/>Fakat dünyâ sevgisini terk için hîle sünnette vârid olmuştur.<br/>Dünyâ nedir? Dünyâ Hakk’tan gâfil olmaktır.<br/>Yoksa dünyâ, ne kumaş, ne para, ne evlâd, ne kadındır.</i><br/>
