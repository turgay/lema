<a name=10879></a><img src="flower_sep.jpg"/><br/>
<img src="RuhulBeyan-10879_2.jpg"/><br/>
lâkin Arapların âdeti üzere “kâf” harfi “cîm”e dönüştürülmüştür.<br/>
Bir başka görüşe göre <i>“siccîl”</i> kâfirlerin azaplarının yazılı olduğu dîvânın, büyük<br/>
defterin özel ismidir. Tıpkı “siccîn”in, kâfirlerin amellerinin yazılı olduğu dîvânın ismi<br/>olduğu gibi. Sanki şöyle denmiş oluyor: Yazılı ve dîvânda kayıtlı azaptan olan taşlar<br/>atıyorlardı. Bu mânâya göre kelimenin kökü “iscâl”dir. Anlamı ise, atmak, göndermek<br/>demektir.<br/>
<b>5. Böylece Allah onları yenilip çiğnenmiş ekine çevirdi.<br/></b>Sonunda Allah Teâlâ onları, üzerine yiyici böceklerin konduğu bir ekin yaprağına<br/>
çevirdi. Tırtıl yemiş bir yaprak gibi oldular. Ekin yaprağına <i>“asf”</i> diye isim verilmesi<br/>şu sebepledir: Ekin kesilir ve rüzgâr onu sağa sola savurur. İşte burada yok olmaları,<br/>köklerinin kazınıp külliyen gitmeleri yönüyle onlar ekin yaprağına benzetilmişlerdir. Ya<br/>da onların vücutları, kuşların attığı taşlarla delik deşik olduğu için böceğin yediği ekin<br/>yaprağına benzetilmişlerdir. Bu âyeti, “tanesi yenmiş ve kendisinden geriye hiçbirşey<br/>kalmamış ekin yaprağı” olarak tefsir etmek de mümkündür. Bu takdirde ifâde, muzâf’ın<br/>hazfedilmesi ve muzâfun ileyhin onun yerine geçmesi kabîlinden olur. “Tânesi yenmiş<br/>ekin yaprağı” canlarının çıkması ve geriye cesedlerinin kalması îtibârıyla tânesi yenmiş<br/>ekin yaprağına benzetilmişlerdir.<br/>
Onlar, hayvanların yediği ve dışkı olarak çıkardığı bir saman tanesi gibidir. Bir<br/>
müddet sonra bu dışkı kurumuş ve parçaları darmadağın olmuştur. Bu durumda onlar,<br/>uzuvlarının paramparça olması îtibârıyla, tezeğin kuruyup etrafa saçılmasına<br/>benzetilmişlerdir. Bu onların ne kadar kötü duruma düştüklerini güzel bir mübâlağa ile<br/>vurgulamaktadır. Çünkü burada onlar, ekinin en değersizi yâni hiçbir şeye faydası<br/>olmayan saman çöpüne benzetilmekle yetinilmemiş, daha da ötesi, hayvanların dışkısına<br/>benzetilmişlerdir. Ancak burada “dışkı” kelimesi, “yenilmiş” kelimesi ile ifâde<br/>edilmiştir. Veya ona, kinâye yapılarak ilk hâliyle işâret edilmiştir. O kelimenin burada<br/>zikredilmesi hoş görülmediği için edebe riâyet edilerek kinâye yoluna gidilmiştir.<br/>Nitekim şu âyette de yine yeme içmenin gerektirdiği “tuvalete gitme ihtiyâcı”ndan<br/>kinâye olarak “yemek yemek”ten bahsedilmiştir: <i><b>“Her ikisi de yemek yerlerdi.”<br/></b></i>(Mâide, 5/75) Şu hâlde bu gibi yerlerde Kur’ân’ın metodu, açık ifâdeyi kullanmamaktır.<br/>
Âriflerden biri der ki: Kim Allah Teâlâ’dan başkasına güvenip dayanırsa; Allah Teâlâ<br/>
onu yaratıklarının en zayıfı ile helâk eder. Görülmez mi ki fil ashabı, Allah’ın en güçlü<br/>yaratığı olması hasebi ile file güvendiği için Allah Teâlâ onları yaratıklarının en zayıfı<br/>olan kuş ile helâk etti.<br/>
Denilmiştir ki; eğer fil olamıyorsan bari fil sûretindeki sivrisinekten eksik kalma.<br/>
Sivrisinek der ki; her ne kadar yük taşıyacak fil kuvvetine sâhip değilsem de bari fil<br/>
