<a name=10641></a>Onlar bir ibret ve öğüt alma nazarıyla müşahade ettikleri şu yaratıklara bakıp da<br/>öldükten sonra dirilmenin ve yeniden mahşere gelmenin gerçek olduğuna inanmazlar<br/>mı? çünkü bütün bu sıralanan şeyleri yaratan yaratıcı kudret, kuvvet, hikmet gibi kemal<br/>sıfatlarıyla sıfatlıdır. Âcizlik, zaaf, cehalet gibi noksan sıfatlardan münezzehtir. Onlar<br/>göklere, dağlara ve yeryüzüne bakarak ibret alıp da inkârlarından, yüz çevirmelerinden<br/>vazgeçmezler mi? Senin uyarını dinleyerek, îman edip itâatte bulunarak Allah Teâlâ’ya<br/>kavuşmaya hazırlık yapmazlar mı?<br/>
<i>Tibyân</i>’da denilmiştir ki; muhatap Araplardır. Onların çoğu sahrada yaşarlar, malları<br/>
ise devedir. Baktıklarında göklere, yere ve dağlara dikkat etmediklerinden bunları<br/>görmezler. Bu sebeple gök, yer ve dağlar deveden sonra zikredilmiştir.<br/>
Burada deve gökyüzü ile dağlar yeryüzü ile karşı karşıya getirilmiş mukayese<br/>
olunmuştur çünkü âyet-i kerime bir delil getirme, akıl yürütme havasında inmiştir.<br/>Araplar burada sayılan gök, dağ, yerküre gibi nesnelerle başkalarına göre daha çok<br/>içiçe idiler. Bu nedenle Allah Arapların içiçe oldukları nesneleri bu âyette bir araya<br/>toplamıştır.<br/>
<b>İmam Gazzali</b> (rh) şöyle diyor: Bu âyette özellikle devenin zikredilmesi sebebsiz<br/>
değildir. Çünkü deve nitelik itibariyle kendisiyle birlikte zikredilen diğer nesnelerle bir<br/>uyum göstermektedir. İnsanı yukardan gölgeleyen gökyüzü, her türlü yükü üstlenmiş<br/>yeryüzü ve ağır olan dağlar tıpkı birer deve gibidirler. Bulutlar tatlı suyu, develer ağır<br/>yükleri, yeryüzü de dağları yüklenmiştir ve bütün bunlar insanın emrine verilmiştir.<br/>
<b>İmam Kurtubi</b> tefsirinde der ki; Allah bu âyette öncelikle deveden söz etti; şâyet<br/>
diğerlerini deveden önce zikretmiş olsaydı bu da mümkün olurdu.<br/>
<b>İmam Kuşeyri</b> (rh)’tan nakledildiğine göre şöyle der: Bu içerisinde herhangi bir çeşit<br/>
hikmet aranacak şeylerden değildir.<br/>
Fakir (<b>Bursevî</b>)’nin kanâatine göre burada şöyle bir düşünce insanın aklına gelebilir:<br/>
Âyette deve diğerlerinden daha sonra zikredilseydi o zaman yeryüzüyle bu kelime<br/>arasında tam bir uyum olurdu; çünkü deve kara gemileri sayılır” Bu düşünceye şöyle<br/>cevap verilebilir: Evet develer kara gemileridir; fakat Allah bu âyeti düzenlerken<br/>devenin boyunu göz önüne almış, devenin boyundan yüksele yüksele göğe ve göğün<br/>yüksekliğine çıkmıştır.<br/>
Sonra bir şey daha eklemekte fayda var; Acizane benim bu konuda <i>Kitabu’l-</i><br/>
<i>Varidat</i>’ta zikretmiş olduğum uzun bir açıklamam vardır. Bunun özetini aktarmam<br/>gerekirse şöyle diyebilirim: Allah Teâlâ “deve” kelimesiyle nefislere işâret etmektedir.<br/>Çünkü nefisler tıpkı deve gibi iri kıyımdırlar. Bu nedenle Allah sözüne “nefis”<br/>kelimesiyle başlamış olmaktadır. Çünkü nefisler asıldırlar ve ana mesâbesindedirler.<br/>Dişiliğin -tıpkı Hz. Havva’nın Hz. Adem’le olan durumu gibi- sûreten sonralığı olsa da<br/>hükmen önceliği vardır. İşte bundan dolayı nefsi simgeleyen deve ile söze başlanmıştır.<br/>Allah dağlar anlamına gelen “cibal” kelimesi ile de “kalpler”e işâret etmektedir. Çünkü<br/>kalpler, ruh ve nefsten sonra yaratılmışlardır. Tıpkı dağların, göğün ve yeryüzünün<br/>yaratılmasından sonra var edildikleri gibi. Şu halde kalpler ruh ile nefsin çocuğu<br/>
