<a name=3661></a><img src="flower_sep.jpg"/><br/>
<img src="flower_sep.jpg"/><br/>
kimse ise bu gölgelere değil, bunları yaratana tâbi olur. Bunları yaratan da Allah<br/>Teâlâ’dır. O’na tâbi olmak, buyurduklarını bir din olarak benimsemek demektir. Gizli ve<br/>açık şirkten kaçınarak kulluğu sadece Allah’a tahsis etmek de bu benimseme<br/>cümlesindendir. Melik ve Allâm olan Allah’a ulaştıran tam ihlâs işte budur.<br/>
Fazîlet ehlinden birisi şöyle der: “İmanı ve itâati arzulamak sadece bunlara sırf îman<br/>
ve itaat oldukları için arzu duyulduğu zaman fayda verir. Bunları sevab ümidiyle veya<br/>cezâ korkusuyla arzulamak ise faydasızdır.”<br/>
Anlatılır ki bir kadın bir topluluğa: “Size göre cömertlik nedir?” diye sordu.<br/>
Oradakiler:<br/>
“Malı bolca vermektir.” diye cevap verdiler. Kadın:<br/>“Bu, dünya ehlinin ve avâmın cömertliğidir. Ben size havâssın cömertliğini<br/>
soruyorum.” dedi. Bunun üzerine:<br/>
“Bütün gayretini tâate sarfetmektir.” dediler. Kadın ise<br/>“Sevap bekleyerek değil mi?” diye sordu. Oradakiler:<br/>“Evet” deyince: “Cenab-ı Hakk’ın <i><b>“Kim (Allah huzuruna) iyilikle gelirse ona</b></i><br/>
<i><b>getirdiğinin on katı vardır.”</b></i> (el-En‘âm, 6/160) âyetine göre bire karşı on alıyorsunuz,<br/>cömertlik bunun neresinde?!” dedi. Bunun üzerine:<br/>
“Peki mâdem öyle, sana göre nedir?” diye sordular. O da şöyle cevap verdi:<br/>“Cömertlik, cennet ve cehennem için değil, sevab ümidiyle ve cezâ korkusuyla değil,<br/>
sadece Allah için amel etmek demektir. Bu da ancak tecrîd, tefrîd ve varlığın hakîkatine<br/>ermekle mümkün olur. İnsan ancak böyle bir amelle Allah’a erer ve murâd ettiği<br/>şeylerde Allah’ı kendisine daha arzulu bulur. Bütün âlemler -Allah’ın izniyle- onun<br/>avucunda olur ve böylece Allah’ın hükmü ile hükmedip Allah’ın bilgisiyle bilir.<br/>Gaybden olan şeylerden de haber verir. Nitekim bunlar Yûsuf (a.s.) hakkında<br/>gerçekleşmiştir.<br/>
<b>Ebu Bekir Kettânî </b>der ki: “Hızır bana şöyle bir olay anlattı: “San’a mescidinde<br/>
bulunurken oradakiler (büyük hadis âlimi) Abdürrezzâk’tan hadis dinliyorlardı.<br/>Mescidin bir köşesinde ise murâkabe hâlinde duran bir genç vardı. Bu gence:<br/>
“Sen niye Abdürrezzak’ın dediklerini dinlemiyorsun?’ diye sordum. Genç:<br/>“Ben Rezzâk’ın kelâmına kulak veriyorum, sen ise beni Rezzâk’ın kulunu dinlemeye<br/>
dâvet ediyorsun.” dedi. Bunun üzerine: “Eğer sözünde sâdıksan benim kim olduğumu<br/>söyle.” dedim. “Sen Hızır’sın.” dedi.<br/>
Allah’ın, fânî hayâtı, bâkî hayatla değiştiren kulları vardır. Bu ise gerçek varlığı elde<br/>
etme uğrunda bütün varlığını elden çıkarıp ifnâ etmekle gerçekleşir. Böyle insanlar, iki<br/>cihan kaygılarını bir tarafa bırakarak Allah için ve Allah hakkında amel ederler.<br/>Böylece varlıkların (oluşların) sûretleri ile gerçek mânâları kendilerine keşfolunur.”<br/>
