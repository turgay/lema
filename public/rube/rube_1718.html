<a name=1719></a><img src="RuhulBeyan-1719_1.jpg"/><br/>
<img src="RuhulBeyan-1719_2.jpg"/><br/>
<img src="RuhulBeyan-1719_3.jpg"/><br/>
<img src="RuhulBeyan-1719_4.jpg"/><br/>
<img src="RuhulBeyan-1719_5.jpg"/><br/>
<img src="RuhulBeyan-1719_6.jpg"/><br/>
<b>dedi: Onların üzerine kapıdan girin; oraya girdiğiniz zaman muhakkak siz gâlip<br/>gelirsiniz. Eğer mü’minler iseniz ancak Allah’a güvenin.</b><br/>
Düşmandan değil yalnız Allah’tan <i>“korkanlardan”,</i> O’nun emir ve nehiylerine aykırı<br/>
davranmaktan sakınanlardan, <i>“Allah’ın” </i>işlerinde sabit ve vâkıf kıldığı ve vaadine<br/>güvenmekle <i>“kendilerine lütufda bulunduğu iki kişi şöyle dedi:” </i>Sanki: “Onlar bu<br/>hususta ittifak ettiler mi yoksa bâzıları buna karşı mı çıktı?” diye bir soru sorulmış da<br/>cevap olarak böyle denilmiştir. Bu iki adam, Kâleb ve Yûşa’dır.<br/>
<i>“Onların üzerine kapıdan girin.”</i> Yani zorbaların yurtlarının kapısından girin. O<br/>
belde Eriha’dır. Yani, onlar beldelerinde iken oraya kapıdan girin ansızın dar yerde<br/>onlara saldırarak çöle çıkıp da sizinle meydan savaşı yapmalarını önleyin. <i>“Oraya”,<br/>yani </i>yurtlarının kapısından onlar içeride oldukları halde <i>“girdiğiniz zaman”<br/></i>savaşmaksızın <i>“muhakkak ki siz galip gelirsiniz.”</i> Çünkü biz her ne kadar cüsseleri iri<br/>olsa da onların kalplerinin zayıf olduğunu müşâhede ettik. O halde onlardan korkmayın<br/>ve dar geçitlerde onlara saldırın. Çünkü onlar bu gibi yerlerde savunmaya ve kaçmaya<br/>fırsat bulamazlar.<br/>
<i>“Eğer” </i>vaadini tasdik edenler olarak Allah Teâlâ’ya inanan <i>“mü’minler iseniz”</i><br/>
çünkü îman kesin olarak O’na tevekkülü gerektirir. Sebepleri yerine getirdikten sonra<br/>özellikle <i>“ancak Allah’a güvenin.” </i>o sebeplere îtimad etmeyin. Çünkü sebepler<br/>tesirden çok uzaktadır. Tesir, Azîz ve Kadîr olan Allah’ın yardımıyladır.<br/>
<b>24- Dediler ki: «Ey Mûsâ! Onlar orada bulundukları müddetçe biz oraya asla</b><br/>
<b>girmeyiz; şu halde sen ve Rabbin gidin savaşın; biz burada oturacağız.»</b><br/>
Bu iki adama aldırış etmeksizin ilk sözlerinde ısrar ederek <i>“dediler ki: Ey Mûsâ!</i><br/>
<i>onlar orada”</i> zorbalar kendi topraklarında <i>“bulundukları müddetçe biz oraya”<br/></i>zorbaların toprağına<i> “aslâ” </i>yani<i> </i>uzun süre <i>“girmeyiz.”</i><br/>
<i>“Şu halde sen ve Rabbin gidin, savaşın”</i> yani onlarla savaşın. Onlar bu sözü Allah<br/>
Teâlâ’yı ve Rasûlü’nü hakir görmek ve alaya almak, onlara aldırış etmediklerini<br/>göstermek için söylemişlerdir. Yoksa gerçekten bu sözle Allah’ın ve peygamberinin<br/>oraya gitmesini kastetmemişlerdir. Çünkü insan sûretinde olan bir kişi eğer<br/>Mücessime’den değilse Allah’ın gidip savaşmasının gerçekleşeceğine inanmaz.<br/>
<i>“Biz burada oturacağız.”</i> Yani ne ileri, ne de geri gideceğiz, dediler.<br/>
