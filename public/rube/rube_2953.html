<a name=2954></a><img src="flower_sep.jpg"/><br/>
<img src="RuhulBeyan-2954_2.jpg"/><br/>
<img src="flower_sep.jpg"/><br/>
koru eline alınca avucunu yaktı. “Bu nedir, ey Cebrâîl? diye sordu. Cebrâîl (a.s.):<br/>“Cehennemden bir kor. Onu yetmiş defa yıkadım sonra da sana getirdim. Üzerine odun<br/>at ve ekmek pişirip ye!” dedi. Âdem (a.s.) ağladı ve: “Bunun sıcaklığına çocuklarım<br/>nasıl dayanır?!” dedi. Cebrâîl (a.s.): “Allah’a itaatkar olan çocuklarına onun bir zararı<br/>dokunmaz” dedi. Nitekim bir hadiste şöyle buyurulmuştur: “<i>Cehennem, mümine: Çabuk<br/>geç ey mümin, nûrun alevimi söndürdü!” der</i>.”<a href="RuhulBeyans.html#2968">[220]</a><br/>
Allah ile beraber olan kimseyi hiçbir şey yakamaz. Miraç gecesinde Peygamber<br/>
Efendimiz (a.s.)’ın haline baksana; esir tabakasını (atmosferin dokuzuncu tabakası) bir<br/>kılı dahi yanmadan nasıl geçti? Yine ateş, nasıl İbrâhim (a.s.) için serinlik ve esenlik<br/>oldu?!<br/>
<b>82. Artık kazandıkları işlere karşılık az gülsünler, çok ağlasınlar!<br/></b><i>“Artık kazandıkları işlere” </i>yaptıkları türlü günahlara <i>“karşılık”</i> dünyada<i> “az</i><br/>
<i>gülsünler,” </i>Bu söz, (insan) ömrünün müddetine işaret etmektedir. Dünyanın ömrü az<br/>olduğuna göre dünyada yaşayanın ömrü nasıl olur?! Elbette onun ömrü azın azı olur.<br/>Âhirette ateşte <i>“çok ağlasınlar!” </i>Yani dünyada kazandıkları çeşitli günahların karşılığı<br/>olarak âhirette çok ağlasınlar, demektir.<br/>
“Ağlasınlar” ve “gülsünler” ifâdeleri emir kipiyle gelmiştir, fakat haber mânâsınadır.<br/>
Az gülerler, çok ağlarlar, demektir. Haber verilenlerin gerçekleşmesi kesin olduğu için<br/>ifade emir kipiyle gelmiştir. Çünkü emrine daima itaat edilen bir âmirin verdiği emir,<br/>emredilen tarafından neredeyse hiç ihmal edilmez.<br/>
Rivâyet edildiğine göre münâfıklar cehennem ateşinde dünyanın ömrü kadar ağlarlar.<br/>
Gözyaşları hiç dinmez. Uyku yüzü görmezler. Bir hadiste şöyle buyurulmuştur: “<i>Allah<br/>cehennemliklere bir ağlama gönderip musallat eder. Onlar da gözyaşları<br/>kuruyuncaya kadar ağlarlar. Sonra kan ağlamaya başlarlar. Öyle ki yüzlerinde (akan<br/>göz yaşları sebebiyle) çukurlar oluşur</i>.”<a href="RuhulBeyans.html#2968">[221]</a><br/>
Âyette geçen “gülme”nin sevinçten, “ağlama”nın da gamdan, “az”lığın yokluktan,<br/>
“çok”luğun da süreklilikten kinâye olması da mümkündür. Yâni onlar yarın gamlı,<br/>ferahsız ve dâimâ sevinçsiz olurlar. Bu tefsîre göre gülme ve ağlama vakti âhirettedir.<br/>Gülme ve ağlama vaktinin dünyada olması da mümkündür. Yani, Allah Rasûlü’ne karşı<br/>gösterdikleri kibir ve kötü hal sebebiyle münâfıkların gülmelerinin az, ağlamalarının da<br/>bu yüzden çok olması gerekir. Nitekim Peygamber Efendimiz (a.s.) ümmetine şöyle<br/>demiştir: “<i>Benim bildiklerimi bilseniz elbette çok ağlar, az gülerdiniz</i>.”<a href="RuhulBeyans.html#2968">[222]</a><br/>
<b>İbn Ömer </b>(r.a.) der ki: Rasûlullah (s.a.) bir gün (çarşıya) çıkmıştı. Birbirleri ile<br/>
