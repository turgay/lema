<a name=2871></a><img src="flower_sep.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
paraya kul ve köle olan kişiyi helâk etsin, kötülüğü ondan ayırmasın, yüz üstü yere<br/>düşürüp süründürsün, denilmektedir. Peygamber (a.s.) paranın kulu ve kölesi olan<br/>kişiye beddua etmiştir. Çünkü o kişi, haram ve helaline bakmadan servet kazanmada<br/>haris davranırken, bu serveti, herşeyi yaratan ve melik olan Allah yolunda harcama<br/>konusunda cimri davranmıştır. Kendisini fâni olan dünya metâına vakfetmiş, diğer<br/>taraftan bâkî olan âhiret nimetlerini elde etmek için çalışmayı terk etmiştir.<br/>
<b>Sultân Veled </b>(k.s.) der ki:<br/>
<i>Bırak dünyayı, sana ait değil<br/>Şu aldığın nefes, senin isteğinle değil<br/>Dünya malı toplamışsan, sevinme!<br/>Sahip olduğun cana güvenirsen, can senin değil!</i><br/>
Âyette geçen <i>“Allah yolunda”</i> ifadesi, sırf Allah rızası gözetilerek yapılan farzları,<br/>
nâfileleri ve diğer tâat çeşitlerini eda etmek suretiyle Allah’a yakınlık elde etmek<br/>maksadıyla yapılan her türlü ameli içine alan genel bir ifadedir. <i>Şerhu’t-Terğîb</i> adlı<br/>eserde ifade edildiği üzere: <i>“Allah yolunda”</i> ifadesi (Kur’an’da) mutlak olarak<br/>zikedildiğinde onunla ekseriyetle “Allah yolunda cihad” kasdedilir. İfade, bu mânâda<br/>(Kur’an’da) çok sık kullanıldığı için sanki ondan sadece “Allah yolunda cihad” mânâsı<br/>anlaşılmaktadır.<br/>
Bu fakir (<b>Bursevî</b>) der ki: “<i>Allah yolunda (cihad edin)</i>” demek, cennete, Allah’a<br/>
yakın olmaya ve O’nun rızasına götüren yolda (cihad edin) demektir. Allah yolunda<br/>yapılan cihad -sonuçta cennet elde edilse de- herhangi bir heva ve maksada yönelik<br/>olmamalıdır. <i>el-Mefâtîh</i> adlı eserde bu şekilde geçmektedir.<br/>
Hikaye edildiğine göre bir kişi sûfîlerin önde gelenlerinden <b>Yûsuf b. Esbât</b>’a bir<br/>
mektup yazar ve mektubunda: “Nefsim savaşa gitme konusunda benimle mücadele<br/>ediyor. Bu konuda ne dersin?” der. Yûsuf b. Esbât cevaben şunları yazar: Nefsinin<br/>hevasına karşı çıkman, savaş meydanında öldürmenden veya öldürülmenden daha<br/>hayırlıdır.”<br/>
Yine hikaye edildiğine göre <b>Kuteybe b. Müslim </b>Buhara’yı feth etmek üzere yola çıkıp<br/>
Ceyhun nehrine varır. Kâfirler bütün gemileri zaptettiği için müslüman askerler nehri<br/>geçemez. Bunun üzerine Kuteybe: “Ey Allah’ım, sen biliyorsun ki ben bu sefere sadece<br/>senin yolunda cihad etmek, senin dinini aziz kılmak ve senin rızânı kazanmak için<br/>çıktım. Beni bu suda boğma. Şayet başka bir amaçla çıkmış isem beni bu suda boğ.” der<br/>ve hayvanını Ceyhun’a sürer. Allah’ın izniyle askerleri ile birlikte nehri geçer.<br/>
