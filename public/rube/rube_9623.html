<a name=9624></a><img src="flower_sep.jpg"/><br/>
<img src="RuhulBeyan-9624_2.jpg"/><br/>
<img src="RuhulBeyan-9624_3.jpg"/><br/>
<i>Yarın deyip durmak, yolun şartlarından değildir.</i><br/>
4- <b>Hakk zikrinin galib olduğu kimseler</b>: Bunlar vakti gözetmeyi bir yana bırakmışlar,<br/>
vakti takdir edenle meşguldürler.<br/>
Tefsirini yaptığımız âyet-i kerimede, Yüce Allah’ın nisbetlerden ve izâfelerden mutlak<br/>
olan hüviyetine işâret vardır. “Allah sizi yaratmıştır” demek sizin cinsiyetiniz,<br/>şahsiyetiniz ve nev’iniz hakkında herhangi bir kayda bağlı kalmayarak sizi yaratmıştır.<br/>“Sizlerden” yâni bu belirtilenler içinden bazıları kâfirdir, mutlak hakkı mukayyed halk<br/>ile setrederler. Bunlar “tefrika”ya kaildirler. Çünkü kınayanın kınamasını savmak<br/>isterler. Bu belirtilenler içinde mü’min vardır ki halk arasında hakkın zuhur ettiğine<br/>inanır. Ve bu halkı hak ile setreder de “cem’iyet”e kail olur. Amacı hakikatleri<br/>keşfedenlerle ünsiyet peyda etmektir. Yüce Allah kınayanın kınamasını savmak için hak<br/>içinde hakkı, tâlib ve vâcid ile ünsiyet peyda etmek için, halkı hak ile setretme fiilinizi<br/>görür.<br/>
<b>3. Gökleri ve yeri yerli yerince yarattı. Sizi şekillendirdi ve sûretlerinizi de güzel</b><br/>
<b>yaptı. Dönüş ancak O’nadır.</b><br/>
<i>“Gökleri ve yeri yerli yerince”</i> dini ve dünyevî maslahatları ihtivâ apaçık bir<br/>
hikmetle <i>“yarattı.” </i>Âyet-i kerimede yer alan “gökler” ile “yer”den maksad, yedi gök ve<br/>yedi yerdir. Çünkü Kur’an’da bazı âyetlerde bu gerçek açıkça yer alır. Yüce Allah<br/>şöyle buyurur: <i><b>“birbiriyle ahenktar yedi göğü yaratmıştır”</b></i> (el-Mülk, 67/3) Bir başka<br/>âyet-i kerimede şöyle buyurulur: <i><b>“Allah yedi kat göğü ve yerden bir o kadarını<br/>yaratandır.”</b></i> (et-Talak, 65/12)<br/>
“Yaratılış ve yapıları büyük olmasına rağmen bu gibi yerlerde Arş ve Kürsî’nin<br/>
zikredilmeyişinin sebebi acaba nedir?” diye bir soru akla gelecek olursa buna şöyle<br/>cevap verilebilir: Arş ve Kürsî semadandır. Çünkü sema demek felek demektir. Felek,<br/>şeffaf ve âlemi kuşatan bir cisimdir. Arş ve Kürsî kuşatıcı olarak feleklerin en genişidir.<br/>Ancak eserleri zâhir ve gözle görülür değildir. Oysa gökler, yeryüzü ve bu ikisi<br/>arasında bulunan yaratıklar böyle değildirler. Çünkü bunlar, mükellef olan muhataplara<br/>daha yakındırlar. Ne durumda oldukları insanlarca bilinmektedir. Etki ve menfaatleri<br/>gözle görülmektedir. Bu nedenle derler ki; güneş meyveleri olgunlaştırır, ay<br/>renklendirir, yıldızlar tatlandırır. Bundan başka sayısız değişiklik bu cisimlerde daha<br/>belirgindir. Bunlar Yüce Allah’ın kudret ve azametini daha belirgin biçimde gösterirler.<br/>Yüce Allah şöyle buyurur: <i><b>“O her an bir iştedir”</b></i> (er-Rahman, 55/29)<br/>
Bu işlerin ekserisi göklerden ve yeryüzünden ibâret olan kâinat ve fesad âlemindedir.<br/>
