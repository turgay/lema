<a name=5129></a><img src="RuhulBeyan-5129_1.jpg"/><br/>
<img src="RuhulBeyan-5129_2.jpg"/><br/>
<img src="RuhulBeyan-5129_3.jpg"/><br/>
<img src="RuhulBeyan-5129_4.jpg"/><br/>
Bunun üzerine Hızır (a.s.) Musâ’dan ayrılacağını söyledi. Böylece Mûsâ (a.s.) onunla<br/>beraberliğin bereketinden mahrum kaldı. Onun ilminden daha fazlasını elde etme<br/>bereketi ve Allâh’ın onun yanında kıldığı hayır kesildi.<br/>
Îtiraz etmenin kötülüklerinden biri de Hâriciler’in başına gelen iştir. Onlar Ali (r.a.)’a<br/>
îtiraz ettiler ve ona karşı çıktılar. Böylelikle dinden çıktılar, cehennem ateşinin<br/>köpekleri ve gök kubbe altında öldürülen en şerli kimseler oldular.<br/>
<b>Bayezid Bistâmî</b> (k.s.), kendisine muhâlefet eden talebesi hakkında: “Allâh’ın<br/>
gözünden düşen kişiyi bırakın.” demiştir. Bir müddet sonra o, kadınımsı hareketler<br/>yapan kimselerle birlikte görülmüş, hırsızlık yapmış ve eli kesilmiştir.<br/>
İşte îtiraz eden kimsenin dünyadaki hâli budur. Âhiretteki durumuna gelince, Allah<br/>
onunla konuşmaz, onun yüzüne bakmaz, ayrılık ve hicran cehenneminin ateşinde onun<br/>için acıklı bir azap vardır.<br/>
Fakir (<b>Bursevî</b>) der ki:<br/>
<i>Uyanık ol, mürşid-i kâmil ile tartışma<br/>Aman dikkat et, tartıştığından ötürü yoldan sapıverirsin</i><br/>
<i> </i><br/>
<b>24. Yoksa O’ndan başka bir takım ilahlar mı edindiler? De ki: Haydi delillerinizi</b><br/>
<b>getirin! İşte benimle beraber olanların Kitab’ı ve benden öncekilerin Kitab’ı. Hayır,<br/>onların çoğu hakkı bilmezler; bu yüzden de yüz çevirirler.</b><br/>
<i>“Yoksa O’ndan başka bir takım ilahlar mı edindiler?”</i><b> </b>Bu soru, onların Allah’tan<br/>
başka ilahlar edinmelerini reddetmek, çirkinliğini ve büyük bir cür’et olduğunu<br/>belirtmek içindir. Yâni ilah edindikleri şeylerin bütünüyle ilahlık özelliklerini<br/>taşımadıkları ortaya çıktığı halde Allah Teâlâ’yı bırakıp başka ilahlar edindiler.<br/>
Onları ilzâm etmek ve ağızlarının payını vermek için <i>“De ki: Haydi” </i>iddiânızı isbat<br/>
edecek aklî ve naklî <i>“delillerinizi getirin!” </i>Çünkü, dînî konularda, özellikle de bu çok<br/>önemli hususta delili olmayan bir sözün geçerliliği yoktur.<br/>
<i>el-Müfredât</i>’ta şöyle der: “Burhan, delillerin en kuvvetlisidir. Ebediyyen doğru<br/>
olmayı gerektirir.”<br/>
<i>“İşte benimle beraber olanların Kitab’ı ve benden öncekilerin Kitab’ı.”<br/></i>Buradaki “ ” (işte)” lafzı, o vakitte aralarında mevcut olan üç kitaba; Kur’an, Tevrât<br/>
ve İncil’e işarettir. Kur’an, Hz. Peygamber (a.s.)’a kıyâmete kadar tâbi olacak bütün<br/>insanlara bir öğüt, bir vaazdır. Tevrat ve İncil ise Rasûlullah (s.a.)’den önceki<br/>ümmetlere vaaz ve öğüt idi.<br/>
Yâni, bu üç kitaba müracaat edin, bakalım onlardan birinde tevhid inancından başka<br/>
