<a name=7461></a>yeyip içtiği şeyler nefse haram olur ve insan sırf Allah ve rızâsını elde etmek için<br/>nefsini hevâ ve heveslerinden alıkoyar; yeyip içtiklerini ona haram eder. Böylece de<br/>nefsin kötü sıfatları, tıpkı hayatiyetini sürdürdüğü gıdaları bulamayan bir bedenin helâk<br/>olması gibi, yok olup gider. Nefsin kötü sıfatları yok olunca da Allah da onu güzel<br/>sıfatlara sâhip bir nefis olarak diriltir. Nitekim <i><b>“biz onu elbette güzel bir hayatla<br/>yaşatacağız!”</b></i> (en-Nahl 16/97) ve <i><b>“nefsini arıtan kurtulur”</b></i> (eş-Şems 91/9)<br/>buyurulmuştur. Böyle bir nefis dünyaya ve dünyalık nimetlere önem vermeyen<br/>Süleyman’ın nefsi gibi artık dünyaya ve onun nimetlerine hiç önem vermez. O kadar<br/>büyük bir hükümdarlığa sâhip olmasına rağmen miskin bir meclis arkadaşıyla birlikte<br/>kendi elleriyle kazanmış olduğu kemikli bir etten başka bir şey yemez ve “Ben,<br/>miskinlerle oturan bir miskinim/fakirim” derdi.<br/>
Süleyman’ın (a.s.) kalbi için taşıdığı niyet, onu dünya sevgisinden, dünyalık süs ve<br/>
arzulardan arındırması ve bütün bunları elde etme imkânı varken bunlardan<br/>yüzçevirerek kalbini âhirete yöneltmesi; sonra da bunların kalbine yer etmiş köklerini<br/>kurutarak kalbini Allah yoluna koşmasından ibârettir. Böylece kalbi pislikten arındıktan<br/>sonra ilâhî feyzi kabule elverişli hâle gelmiş olacaktır. Çünkü kalpler, bütün ilâhî<br/>sıfatların aynası olarak yaratılmışlardır.<br/>
Ruhu için taşıdığı niyet, onu güzel Rabbanî sıfatlarla bezemek olup bu da ancak<br/>
yüksek bir himmet ve hâlis bir niyyetle mümkün olur. Çünkü insan, himmeti sâyesinde<br/>tıpkı kanatlarıyla uçan bir kuş misâli uçup gider. Bunun için ayrıca himmetin, dünyevî-<br/>dinî gayeleri elde edip bu gayelerin bâkî kalacak olan dînî-uhrevî mertebelere nâil<br/>olmak için harcanması gerekir. Dînî-dünyevî hedeflerin terki, her ne kadar himmetin<br/>terbiye edilmesinin meyvesiyse de bu, dünyevî gayelerin yüce derecelere nâil olmak<br/>için harcanmasından elde edilecek meyvelerin derecesine ulaşamaz.<br/>
Yüce ve yüksek değerli şeyleri sevip değersiz ve âdî şeylere buğz etmek, Allah’ın<br/>
vasıflarından olduğu için Süleyman (a.s.) da Allah’tan dünyada varılabilecek en yüksek<br/>gayeyi ve elde edilebilecek en yüce mertebeyi istemiştir. Bununla, kendi himmetini de<br/>terbiye etmiş olacaktır. Bunu istemekteki temel gayesi, malını-mülkünü, emrindeki rütbe<br/>ve makamları insanlara ihsân edip onların gönlünü kazanmak sûretiyle kendi ruhunun<br/>temizlenip boşalmasını (<i>tahliye</i>) temin etmektir. Zira gönüller, kendilerine ihsanda<br/>bulunanları sevme eğiliminde yaratılmışlardır. Böylece, çevresindekiler kendisini<br/>Allah’ın bir peygamberi olarak sevecek, dolayısıyla Allah’ı da sevmiş olacaklar ve<br/>gerek Allah’a gerekse Allah’ın peygamberine karşı duydukları bu sevgi, îmânın ta<br/>kendisi olmuş olacaktır. Fakat kendilerine ihsân edildiği halde îmâna gelmeyenler de<br/>olacaktır ki bunlar da Allah tarafından -kendilerinin göremediği birtakım ordular<br/>getirilmek sûretiyle- güç ve galebe yoluyla îmâna sokulurlar. Nitekim Belkıs ile kavmi<br/>bu yolla îmâna girmiştir.<br/>
Süleyman’ın (a.s.), sâhip olduğu mal-mülk hakkında beslediği niyet ise bu fânî<br/>
dünyalıkları dini galip kılmak, hakkı ve Allah’a teslimiyyet mefkûresini yüceltmek<br/>maksadıyla harcamak sûretiyle uhrevîleştirme ve ebedileştirmeye mâtuftur.<br/>
