<a name=3009></a><b>105. De ki: “Yapın <i>(yapacağınızı)</i></b><b>; yaptığınız işleri Allah da görecek, Rasûlü de,</b><br/>
<b>müminler de. Sonra görülmeyeni ve görüleni bilen <i>(Allah)</i></b><b>’a döndürüleceksiniz. O<br/>size yaptıklarınızı bir bir haber verecektir.</b><br/>
Tevbe konusu onlara belli olduktan sonra onlara <i>“de ki: Yapın”</i> yapacağınızı!<br/>
Dilediğiniz ameli işleyin.<br/>
Âyetteki “yapın” emri zâhirde onlara dilediklerini yapma ruhsatı veriyor, onları bu<br/>
konuda serbest bırakıyor gibi görünse de aslında (iyi amel işleyenleri) teşvik etmekte,<br/>(kötü amel işleyenleri ise) korkutmaktadır.<br/>
<i>“Yaptığınız işleri Allah da görecek, </i>Hayır olsun şer olsun yaptığınız hiçbir şey O’na<br/>
asla gizli kalmaz.<i> “Rasûlü de, müminler de.”</i> Yâni gördüğünüz ve size açıklandığı<br/>şekilde onların amelleri Allah Teâlâ’ya gizli kalmaz.<br/>
Bu ifade, bir önceki cümlenin illetini açıklamakta, ondaki iyiliğe teşviki ve kötülükten<br/>
sakındırmayı iyice pekiştirmektedir.<br/>
Bir haberde şöyle buyurulmuştur: “Bir kimse, ne kapısı ne de baca deliği olmayan bir<br/>
kayanın içerisinde bir amel işlese, onun bu ameli (kıyamet gününde) insanların huzuruna<br/>olduğu gibi çıkar.”<a href="RuhulBeyans.html#3015">[269]</a><br/>
Âyetteki “görmek” fiili ile hakîkî mânâsı kastediliyorsa mânâ açıktır. Şayet bununla<br/>
neticede hayır veya şer olarak görecekleri ceza kastediliyor ise o zaman bu, dünyevî<br/>olan karşılığa mahsustur. Yani onlar ya övülme, takdir edilme, güzel şöhret, izzet ve<br/>ikram görme gibi mükâfaatları ya da bunların zıtlarını göreceklerdir.<br/>
Öldükten <i>“sonra görülmeyeni ve görüleni bilen (Allah)’a döndürüleceksiniz”</i>.<br/>
“Görülmeyen (gayb)”, “görülen (şehadet)”ten önce zikredilmiştir. Çünkü gayb alemi<br/>daha geniş, şeref ve kadri daha yüksektir.<br/>
<b>İbn Abbas </b>(r.anhümâ)’nın şöyle dediği rivâyet edilmiştir: “Gayb, insanların<br/>
gizledikleri amelleri; şehadet ise açığa vurdukları amelleridir. Nitekim Allah Teâlâ<br/><i><b>“Gizlediklerini de açıkça yaptıklarını da (Allah) bilir.”</b></i> (el-Bakara, 2/77; Hûd, 11/5;<br/>en-Nahl, 16/23) buyurmuştur. Bu takdirde “görülmeyen”in önce zikredilmesi, Allah<br/>Teâlâ’nın gizli ile açık olanı ihâta eden ilminin bir olduğunu en tesirli ve kuvvetli bir<br/>şekilde ortaya koymak içindir. Yoksa Allah Teâlâ’nın, onların gizledikleri amellerini<br/>bilmesinin, açıkça yaptıklarını bilmesinden daha önce olduğu vehmini vermek için<br/>değildir. Nasıl böyle olmaz ki, noksanlardan münezzeh olan Allah’ın ilmi, sûret hâsıl<br/>olması yoluyla olmaktan münezzehtir. Bilakis her şeyin varlığı ve kendince<br/>gerçekleşmesi, Allah Teâlâ’ya nisbetle ilimdir. Bu mânâda Allah için açık ve gizli işler<br/>arasında durum değişmez.<br/>
<i>et-Te’vîlâtü’n-Necmiyye</i>’de şöyle denilir: Sizden gizli olanı ve sizin kendisinden gizli<br/>
olduğunuz şeyleri bilen Allah’a amelleriniz vasıtasıyla <i>“döndürüleceksiniz.”</i> Sizden<br/>gaib olan şeyler, hayır ve şer olarak işlediğiniz amellerin neticeleri ve karşılığıdır.<br/>Çünkü şayet bunlar sizden gaib olmasaydı, daha çok hayır işler, şer işlemezdiniz. Sizin<br/>kendisinden gaib olduğunuz ise ezeli takdir ve (kader) kaleminin işleyip yazdığı hayır<br/>ve şer amellerdeki hikmettir. Siz, gözlerinizin ve kalplerinizin mülk ve melekûtta<br/>
