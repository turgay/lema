<a name=1071></a>sebeplerle Allah Teâlâ, tefrika ve ihtilâftan sakındırıyor ki tefrika ve ihtilâf, bu teklifi<br/>yürürlüğe koyma husûsunda ulemânın aczine sebep olmasın.<br/>
Bu durumda mü’minlere düşen; tek bir yol, tek bir kelime üzerinde birleşip bir öndere<br/>
tâbi olmaları; kendi huy ve karakterlerinin îcâbı üzere hareket etmemeleridir. Eğer,<br/>kendisine uyarak tüm görüş, hayat ve inançlarının birleşebileceği, âhiretin<br/>dünyadakinden daha açık bir şekilde zuhûr eden hissedilir bir şey olduğu husûsunda<br/>ittifak edebilecekleri Hz. Peygamber (s.a.) ve ona tâbi olanlar gibi Allah’a basîretle<br/>dâvet edecek bir önder veya rehberleri yoksa, dağılmışlardır, paramparçadırlar.<br/>Kuzunun kurda yem oluşu gibi, bunlar da şeytana yem olurlar. Allah Rasûlüne tâbi<br/>olanlar ise Allah Teâlâ’ya sevip itâat eden, âdet ve heveslerini basîret üzere kılan,<br/>dünyada hakka dâvet derecelerine sahip kılınan kimselerdir.<br/>
Bu sebepledir ki Emîrü’l-Mü’minîn <b>Hz. Ali</b> (r.a.) şöyle buyuruyor: “İnsanlara iyi ya<br/>
da günahkâr, mutlaka bir lider lâzımdır. Hz. Peygamber (s.a.), iki veya daha fazla kişiyi<br/>herhangi bir şey için gönderdiği zaman, mutlaka ikisinden birini diğerine başkan yapar<br/>ve ötekilere ona uyup itâat etmelerini emrederdi. Tâ ki, her konuda görüş birliğine<br/>varılsın. Aksi takdirde anarşi çıkar. Din ve dünya işleri karışır, dünya ve âhiretin nizamı<br/>bozulur.”<br/>
Nitekim Hz. Peygamber buyuruyor ki: <i>“Cemaattan bir karış miktarı ayrılan, cennet</i><br/>
<i>rahatını göremez.”</i><a href="RuhulBeyans.html#1076">[83] </a>Hz. Peygamber yine; <i>“Allah’ın eli cemaatle birliktedir.”</i><a href="RuhulBeyans.html#1077">[84]<br/></a>buyurmuştur. Çünkü şeytan tek kişiye musallat olur, ama iki kişiden bile korkup<br/>uzaklaşır.<br/>
İnsan toplulukları akla itâat edip kalbin başkanlığında zabt-u rabt altına girmez ise,<br/>
düzenlerinin nasıl bozulacağını; kendilerini dünyada da âhirette de hüsrana uğratacak<br/>olan dağınıklık ve fesâda nasıl dûçâr olacaklarını herkes bilmektedir.<br/>
<i><b>“Bu benim dosdoğru olan yolumdur. Ona uyun. Başka yollara uymayın. Onlar sizi</b></i><br/>
<i><b>Allah yolundan ayrı düşürecek yollara ayırır, uymayın.”</b></i> (el-En’âm, 6/153) âyet-i<br/>kerîmesi nâzil olduğunda Hz. Peygamber (s.a.) bir çizgi çizmiş ve <i>“İşte bu, doğru<br/>yoldur.”</i> buyurmuş. Sonra bu çizginin sağına soluna bir sürü çizgiler çizmiş ve şöyle<br/>buyurmuş: <i>“Bunlar da birtakım yollardır ki her yolun başında o yola çağıran bir<br/>şeytan vardır.”</i><a href="RuhulBeyans.html#1077">[85]</a><br/>
Bütün bu bilgiler ışığında, aklı başında olanlar, tevhid yoluna girmeli, onun<br/>
gereklerine ve hukûkuna riâyetkâr olmalıdır. Akıllı olanların şeytanın yollarından ve bu<br/>yollara girmeye vesîle olacak sebeplerden de uzak durması îcâb eder.<br/>
Hz. Peygamber (s.a.): <i>“Ben insanlarla savaşmakla emrolundum.”</i> diye başlayan bir<br/>
hadisini, <i>“maamafih hesapları da Allah’a kalmıştır.” </i>cümlesiyle bitirmiştir<i>.</i><a href="RuhulBeyans.html#1077">[86]</a><br/>
Hz. Peygamber (s.a.) <i>“Hesapları Allah’a kalmıştır.”</i> lâfzı ile kendisinin, insanların<br/>
tevhid kelimesini inanarak söyleyip söylemediklerini bilemeyeceğini belirtmek<br/>istemektedir.<br/>
Müşriğin tevhid yolunda yürümediği ortadadır. O, varlık yolunda yürümektedir.<br/>
