<a name=2740></a><img src="flower_sep.jpg"/><br/>
<img src="RuhulBeyan-2740_2.jpg"/><br/>
<b>68. Eğer önceden Allah tarafından verilmiş bir hüküm olmasaydı, aldıklarınızdan</b><br/>
<b>dolayı size mutlaka büyük bir azab dokunurdu.</b><br/>
<i>“Eğer önceden” </i>ictihadda bir hatadan dolayı cezâlandırmamak veya Bedir’e katılan<br/>
müslümanlara azab etmemek ya da henüz bir yasak kendilerine açıklanmayan bir kavme<br/>azâb etmemek gibi <i>“Allah tarafından verilmiş” </i>levh-i mahfuzda yazılmış <i>“bir hüküm<br/>olmasaydı, aldıklarınızdan dolayı” </i>aldığınız fidye sebebiyle<i> “size mutlaka”</i> ne kadar<br/>olduğunu takdir edemeyeceğiniz<i> “büyük bir azab dokunurdu.”</i> isâbet ederdi.<br/>
<i>et-Te’vîlâtü’n-Necmiyye</i>’de şöyle denilmiştir: <i>“Eğer” </i>bazısının kendisinin, bazısının<br/>
da çocuklarının ve zürriyetlerinin îmân etmesi için o esirlerin sağ bırakılmaları ile ilgili<br/><i>“önceden Allah tarafından verilmiş bir hüküm olmasaydı…”</i><br/>
Rivayete göre Hz. Peygamber (a.s.): “<i>Azab inmiş olsaydı, Ömer ve Sa‘d b. Muâz’dan</i><br/>
<i>başka kurtulan olmazdı</i>.”<a href="RuhulBeyans.html#2745">[70] </a>buyurmuştur. Sa’d b. Muaz (r.a.) da Hz. Ömer gibi<br/>esirlerin öldürülmesi yönünde görüş belirtmişti. Hadis, Bedir savaşına katılan<br/>müminlerin bu ikisi dışında hepsinin fidye alma taraftarı olduklarına delâlet etmektedir.<br/>
<b>Abdullah b. Ömer (r.a.) </b>şöyle demiştir: Ne zaman insanların başına bir iş gelse Ömer<br/>
bir görüş söyler, diğerleri de başka bir görüş ileri sürerdi. Fakat Kur’an-ı Kerim,<br/>Ömer’in görüşüne muvâfık bir sûrette nâzil olurdu.<br/>
Bir hadiste şöyle buyurulmuştur: “<i>Muhakkak ki Allah hakkı Ömer’in dili ve kalbi</i><br/>
<i>üzerine koymuştur</i>.”<a href="RuhulBeyans.html#2745">[71]</a><br/>
Bazı konularda Hz. Ömer’in görüşü, daha sonra gelen vahye uygun düşmüştür. Birisi<br/>
burada anlatılan Bedir esirleri ile ilgili görüşüdür.<br/>
Bir başkası da Hz. Ömer’in: “Ya Rasûlallah, eşlerinizin yanına iyi de kötü de<br/>
girebiliyor. Emretseniz de örtünseler.” demiş, ardından hicab (örtünme) âyeti nâzil<br/>olmuştur.<br/>
Yine bir zaman Rasûlullah (s.a.v.)’in eşleri bazı istekleri konusunda kendisine karşı<br/>
birlik olmuşlar, Hz. Ömer de onlara: “<i><b>O sizi boşarsa belki de Rabbi ona, sizden daha<br/>hayırlı eşler verir.</b></i>” (bk. et-Tahrîm, 66/5) demişti (yani Hz. Ömer’in önceden söylediği<br/>söz, lafzen de gelen âyete uygun düşmüştü).<br/>
<b>69. Artık aldığınız ganimetten helâl ve temiz olarak yeyin ve Allah’tan korkun.</b><br/>
<b>Şüphesiz Allah, bağışlayan, esirgeyendir.”</b><br/>
Rivayet edildiğine göre yukarıdaki âyetler nâzil olunca ashab ganîmet mallarına el<br/>
uzatamadılar. Bunun üzerine Allah Teâlâ şöyle buyurdu: <i>“Artık aldığınız ganimetten<br/>helâl ve temiz olarak yeyin.” </i>Yani size ganîmetleri mübah kıldım. Ganîmet ve fidye<br/>olarak aldıklarınızı yeyin.<br/>
<i>“Helâl ve temiz olarak” </i>buyurulmasının faydası, ilâhî azarlama sebebiyle ganîmetin<br/>
