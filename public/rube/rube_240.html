<a name=241></a><img src="RuhulBeyan-241_1.jpg"/><br/>
meleklerin kıblesi yapmıştır. Kelime mânâsıyla buradaki secde, meleklerin Âdem’e<br/>tevâzu ve saygı göstermeleridir. Kardeşlerinin Yûsuf’a secde etmelerinde de aynı mânâ<br/>kasdedilmiştir. Selâmlamak için yapılan secde câizdi, ancak Peygamberimiz (s.a.)<br/>Selman (r.a.) kendisine secde etmek isteyince: <i>“Hiçbir mahlûkun Allah Teâlâ dışında<br/>birine secde etmesi gerekmez. Şâyed bir kişinin diğerine secde etmesini emretseydim,<br/>hanımın kocasına secde etmesini emrederdim.”</i><a href="RuhulBeyans.html#259">[239]</a> buyurmuştur. Bu ümmetin selâmı, (<br/>
) lâfzıdır. <i>Dürer </i>adlı fıkıh kitabında belirtildiği gibi baş eğerek selâmlama<br/>
mekruhtur. Çünkü bu Yahûdîlerin selâmlaşmasına benzer.<br/>
Bu âyet, Âdem’in meleklere isimleri bildirmesinden sonra inmiştir. Rivâyete göre<br/>
Âdem (a.s.) yaratılınca melekler kendilerinin mi yoksa O’nun mu daha bilgili olduğu<br/>husûsunda şüpheye düştüler. Melekler cevap veremeyip Âdem verince Allah Teâlâ<br/>meleklere, Âdem’e secde etmeyi emretti. Böylece Âdem’in daha üstün olduğu<br/>anlaşılmış oldu. Meleklerin Âdem’e secde ile emrolunması Âdem’in de Allah’dan<br/>başkasına secde etmesinin yasaklanması Allah Teâlâ’nın bizlere bir lütfudur. Zira O,<br/><i><b>“Ne güneşe, ne aya secde etmeyin, onları yaratan Allah’a secde edin.” </b></i>(Fussılet,<br/>41/37) buyurmaktadır. Böylece O, mukarreb melekleri bile bize secde ettirirken, bizi<br/>ancak kendine secde ettirmiş, bizi kendi hizmetine almıştır.<br/>
“Secde ediniz” emrine <i>et-Te’vîlâtü’n-Necmiyye </i>adlı eserde şu üç değişik mânâ<br/>
verilmiştir:<br/>
1-) Ey melekler, siz Allah’a meleklik tabîatınız ve rûhâniyetiniz icâbı secde<br/>
ediyorsunuz. Âdem’e secde etmekle de Allah’ın emirlerini şuûrla yerine getirmeyi<br/>öğreniniz.<br/>
2-) Âdem’e, hilâfeti sebebiyle kendine mahsûs üstünlüğüne ihtirâm için secde edin.<br/>
Çünkü Allah Teâlâ onda tecellî eder. Ona secde eden, Allah’a secde etmiş olur. Nitekim<br/>Allah Teâlâ, habîbî Muhammed Mustafâ (s.a.) hakkında <i><b>“Sana bey’at edenler, ancak<br/>Allah’a bey’at etmiştir” </b></i>(el-Feth, 48/10) buyurmaktadır.<br/>
3-) Âdem’in Hak katında terakkîsi için ona secde edin; çünkü onun ibâdeti, bu konuda<br/>
yeterli değildir. Bu secdenin insana faydası iki şekilde olacaktır.<br/>
<i>Birincisi</i>; İnsan melekleri örnek alarak onlar gibi Allah’a ibâdet edecek, onlar gibi<br/>
edeblenecektir. Şeytanın büyüklenip isyân ederek Allah katından kovulması gibi,<br/>lâ’netlenmiş bir duruma düşmeyecek, aksine melekler gibi makbûl, memdûh ve<br/>mükerrem olacaktır. Allah Teâlâ melekleri överek <i><b>“(o melekler) Allah’ın buyruğuna<br/>karşı gelmez ve emredildiklerini yaparlar.” </b></i>(et-Tahrîm, 66/6)<br/>
<i>İkincisi</i>; Allah Teâlâ, insana olan sonsuz rahmet ve ihsânından dolayı itâat, tesbih ve<br/>
hamd husûsunda melekleri onun yardımına göndermiştir. Onların insana himmet etmesini<br/>sağlamıştır. Allah Teâlâ: <i><b>“Melekler de Rablerini hamd ile tesbih ediyorlar ve<br/>yerdekiler için mağfiret diliyorlar.” </b></i>(eş-Şûrâ, 42/5) buyurmaktadır.<br/>
Bu yüzden Allah Teâlâ, meleklere insanoğlu için secde etmesini, istiğfârda<br/>
bulunmasını emretmiştir. Nûrdan yaratıldıkları için bütün melekler secde ettiler.<br/>
