<a name=2744></a><img src="RuhulBeyan-2744_1.jpg"/><br/>
<img src="RuhulBeyan-2744_2.jpg"/><br/>
<b>71. Eğer sana hâinlik etmek isterlerse, daha önce Allah’a da hâinlik etmişlerdi.</b><br/>
<b>Bu yüzden <i>(Allah) </i></b><b>onlara karşı <i>(sana) </i></b><b>imkan verdi. Allah her şeyi bilendir, yerli<br/>yerince yapandır.</b><br/>
<i>“Eğer”</i> o esirler <i>“sana hâinlik etmek isterlerse,”</i> yani önce sana müslüman<br/>
olduklarına dair söz verir, sonra da atalarının dînine geri dönerlerse, zaten onlar <i>“daha<br/>önce Allah’a da hâinlik etmişlerdi.”</i> Elest bezminde verdikleri sözden dönmüşler ve<br/>Rablerini inkar ederek hiyanetlerini ortaya koymuşlardı. <i>“Bu yüzden”</i> Allah “<i>onlara<br/>karşı”</i> sana “<i>imkan verdi.</i>” Bedir savaşında yaptığı gibi seni onlara muktedir kıldı.<br/>Eğer yeniden hiyânete yeltenecek olurlarsa, Allah onlara karşı sana yine güç ve kudret<br/>bahşedecektir.<br/>
<i>“Allah her şeyi bilendir”</i> Alîm’dir; onların niyetlerinin ne olduğunu ve hak ettikleri<br/>
cezayı bilir.<br/>
<i>Onun için ilmin bir zerresi bile gizli değildir<br/>Âşikar olan da gizli olan da onun katında birdir</i><br/>
<i>“yerli yerince yapandır.” </i>Hakîm’dir; yaptığı her şey yüce hikmetinin gereğidir.<br/>Bazı rivayetlere göre <b>Abbas b. Abdulmuttalib</b>, Bedir savaşından önce müslüman<br/>
olmuştu. Fakat Kureyş’te alacağı borçları olduğu için alamam korkusuyla<br/>müslümanlığını açığa vurmamıştı. Hz. Peygamber (a.s.) da onu fidye ile mükellef tuttu.<br/>Zâhiren bu onun lehine değil aleyhine bir hükümdü. Mekke fethi günü ehl-i İslâm, ehl-i<br/>küfre galebe çalınca Abbas müslümanlığını açığa vurdu. Fakat Nebî (a.s.) Kureyş’teki<br/>alacakları zâyi olmasın diye merhameten onun müslümanlığını halka ilan etmedi. Hatta<br/>daha önce Abbas (r.a.) hicret etmek için Hz. Peygamber (a.s.)’dan izin istediğinde ona<br/>bir mektup göndererek: “<i>Ey amca, yerinde kal. Yüce Allah benimle nübüvveti sona<br/>erdirdiği gibi seninle de hicreti sona erdirecektir.</i>” diye haber gönderdi. Gerçekten de<br/>öyle oldu<a href="RuhulBeyans.html#2746">.[74]</a><br/>
Bu âyette Allah Teâlâ’nın kudreti beyan edilmektedir. Dünyada ve ahirette onun<br/>
kahrından kurtulmak isteyen kimse, ancak îman ve ihlâs ile buna yol bulabilir. O Allah<br/>her şeye gücü ve kudreti yeten (el-Kâdir, el-Kavî) ve her şeyi yaratan (el-Hâlık)dır.<br/>O’nun dışındakiler ise âciz, zayıf ve mahlûktur (yaratılmıştır).<br/>
Bir haberde Hz. Peygamber (a.s.) şöyle buyurmuştur: “<i>Allah Teâlâ şöyle buyurdu:</i><br/>
<i>“Güçlü adama de ki: “Gücün ve kuvvetin seni ucbe (kendini beğenme illetine)<br/>düşürmesin. Seni ucbe düşürüyorsa haydi o zaman ölüme karşı gel.” Âlime de de ki:<br/>“İlmin seni ucbe düşürmesin. Ucbe düşürüyorsa o zaman ecelinin ne vakit olduğunu</i><br/>
