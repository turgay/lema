<a name=8182></a><i><b>Kur’ân iki şehirden, büyük bir adama indirilmeli değil miydi?”</b> </i>(ez-Zuhruf, 43/31)<br/>sözleriyle bunu kasdetmişlerdir. Yani Firavun Mûsâ’ya “bu adam fesâhat ve belâgat<br/>sahibi biri değil” demiş oluyor. Halbuki bütün peygamberler fasîh ve belîğdirler.<br/>Firavun bunu Mûsâ’ya bir iftirâ olarak ve onu insanların gözünde küçük düşürmek için<br/>söylüyor. Evet, kor ateşi ağzına alması sebebiyle bir dönem bir pepelik ve dilinde bir<br/>tutukluk olmuştu. Fakat bu durum sonradan kaybolmuştur. Nitekim, <i><b>“Ey Mûsâ istediğin<br/>sana verildi”</b> </i>(Tâhâ, 20/36) âyeti bunu haber vermektedir.<br/>
“Ratte” denilen pepelik pelteklikten başka bir şeydir. Bu pepelik dilde meydana gelen<br/>
bir tutukluk olup konuşmanın akıcılığına ve halâvetine engel olmaktadır.<br/>
Fakir <b>(Bursevî) </b>der ki: Peygamberler her türlü ayıplardan, insanları tiksindirip nefret<br/>
ettirici âfetlerden sâlimdirler. Nitekim mahallinde bu durum sâbittir. Bursa’da medfun<br/>bulunan <b>Şeyh Abdü’l-Mümin</b> Efendi’nin dilinde bir tutukluk vardı. Ancak Bursa Ulu<br/>Câmi’de <i>İhya</i> derslerini takrîr ederken Allah’ın izniyle dili çözülür ve bu tutukluk<br/>kaybolurdu. Bir velînin durumu böyle olursa her kemâlattan büyük nasibi olan Mûsâ<br/>(a.s.)’ın ve diğer peygamberlerin ilâhî vahyi edâ etme hâli nasıl olur? Biz nice peltek ve<br/>pepe insanlar gördük Kur’an okurken bülbül gibi şakıyorlardı. İşte bu Allah’ın<br/>rahmetinin ve yüce hikmetinin eserlerindendir.<br/>
<i>et-Te’vilâtü’n-Necmiyye’</i> de şöyle denilmektedir: Âyet şuna işâret etmektedir ki insan<br/>
Allah’tan başka bir şeyle ululuk ve yücelik iddiâ ederse onun ölümü ve helâki o şeyden<br/>olur. İşte Firavun, Mısır’ın mülkü ve Nil nehrinin kendi emriyle akıyor olmasıyla<br/>gururlanınca ölüm ve helâki de bundan olmuştur. Yine kim başkasını küçümser, hakîr<br/>görürse Allah o kişiyi o mütekebbir insana musallat eder. İşte Firavun Mûsâ (a.s.)’ı<br/>küçümseyip konuşmasını beğenmedi. Onu fakirlik, pelteklik ve pepelikle ayıpladı, “ben<br/>ondan daha iyiyim” dedi. Sonunda Allah Mûsâ’yı Firavun’a musallat etti. Ve Firavun’un<br/>helâki Mûsâ’nın elinden oldu.<br/>
Âyetin işâret ettiği hususlardan biri de şudur: Firavun’un “ben mi hayırlıyım yoksa o<br/>
mu?” tarzındaki sözü İblis’in sıfatlarındandır. Bu sıfat Fravun’da da vardır. Firavun’un<br/>asıl sıfatı <i><b>“ben sizin en yüce rabbinizim”</b></i> (en-Naziât, 79/24) sözü idi. Oysa bu sıfat<br/>İblis’te yoktur. İnsan şunu bilmelidir ki Allah Teâlâ insana özel bir kâbiliyet vermiş ve<br/><i><b>“Biz insanı en güzel biçimde yarattık”</b></i> (et-Tîn, 95/4) buyurmuştur. İnsanın bu özel<br/>kâbiliyeti bozulunca artık o, İblis ve daha başkalarının düşemeyeceği aşağıların en<br/>aşağısına düşer ve yaratıkların en kötüsü olur. Şâyet insan kendisine yaratılışta verilen<br/>bu özel kâbiliyeti geliştirip kemâle erdirirse artık o, hiçbir mukarreb meleğin dahi<br/>ulaşamayacağı yücelerin yücesine çıkar ve yaratıkların en iyisi olur.<br/>
<b>Sâib</b> şöyle demiştir:<br/>
<i>Büyüklük, kendini kötü huylardan temizlemektir,<br/>Bunu yapamıyorsan büyüklük taslamamalısın.<br/>Padişah için yabancı bir ülkede yüzlerce tehlike vardır,<br/>Kendi sınırından bir adım bile fazla dışarı çıkmamalıdır.</i><br/>
