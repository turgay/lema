<a name=3978></a><img src="RuhulBeyan-3978_1.jpg"/><br/>
<img src="RuhulBeyan-3978_2.jpg"/><br/>
bırakma, mazlumların yardımına koşma, misafirler için deve kesme ve bunlara benzer<br/>cömert kimselerin ahlâkından olan amelleri; Allah’ı tanıma, O’na inanma ve O’nun<br/>rızası için yapılma esasına dayanmamaları yüzünden boşa gitme ve toz duman halinde<br/>havaya savrulma hususunda, bir fırtınanın savurduğu küle benzetmiştir. Yâni, şiddetli<br/>rüzgârın üzerine eserek havaya savurduğu ve darmadağın ettiği, kimsenin bir araya<br/>getirmeye muktedir olamadığı ve kendisinden bir fayda elde edemediği bir kül yığınına<br/>benzer. Bu savrulmuş külden faydalanılamadığı gibi inkâr ve şirkle yapılmış amellerden<br/>de faydalanılamaz.<br/>
Burada ayrıca, bozuk îtikadlarından dolayı kâfirlerin bid‘at ve hevaya dayanan<br/>
mezheb mensuplarının amelleri de reddedilmektedir. Bu da amellerin îmâna, îmânın ise<br/>ihlâsa bağlı olduğunu göstermektedir.<br/>
<i>Fayda vermez amel, şâyet<br/>Hâlis olmaz ise niyyet</i><br/>
Taberânî <b>Ümmü Seleme (r.anhâ)</b>’dan rivâyet ettiğine göre <b>Hâris b. Hişam</b> -yâni Ebû<br/>
Cehl’in kardeşi- Veda haccı sırasında Hz. Peygamber (s.a.)’in huzûruna gelerek:<br/>
“–Yâ Rasûlallah, şüphe yok ki sen akraba hukukuna riâyet etmeyi, komşulara iyi<br/>
davranmayı, yetimleri gözetip kollamayı, misafirlerin karnını doyurmayı, miskin ve<br/>fakirleri yedirip içirmeyi teşvik edersin. Bütün bunlar, Hişam’ın -yâni babamın- yapmış<br/>olduğu şeylerdir. Bu durumda yâ Rasûlallah, onun hakkındaki kanâatiniz nedir?” dedi.<br/>
Hz. Peygamber (s.a.) şöyle cevap verdi: “<i>Allah’tan başka ilâh olmadığına şehâdet</i><br/>
<i>etmeyen her kabrin sâhibi, ateşten bir parça içindedir. Ben amcam Ebû Talib’i de<br/>ateşin derinliklerinde görmüştüm. Allah bana yakınlığı ve gösterdiği iyilikler<br/>sâyesinde onu ateşin üst taraflarına çıkardı.</i>”<a href="RuhulBeyans.html#3983">[14] </a>Yâni sâdece ayaklarını kapatacak<br/>kadar olan kısmına çıkardı. Ancak bu, daha önce geçtiği üzere Ebû Talib’e mahsustur.<br/>
Anlatıldığına göre <b>Hz. Aişe</b>’nin amcasının oğlu olan <b>Abdullah b. Cüd‘ân</b> ilk<br/>
zamanlar hem düşkün ve fakir biri idi. Hem de suç işleyip duran arsız, şirret bir<br/>adamdı. Onun işlediği suçların diyetini ise babası ile akrabaları ödeyip duruyordu.<br/>Nihâyet bütün yakınları kendisinden nefret edip uzaklaşınca ölmeyi temennî ederek<br/>gamlı bir halde Mekke sokaklarında dolaşmaya başladı.<br/>
Bir dağda bir yarık gördü. Oraya yaklaşınca gözleri kandil gibi parlayan büyük bir<br/>
yılan üzerine gelmeye başladı. O geri çekilince yılan da geri çekiliyordu. Böyle yapa<br/>yapa sonunda yılanın yapma bir şey olduğunu tahmin etti. İyice yaklaştı ve yılanı tuttu.<br/>Bir de ne görsün yılan altından ve gözleri de yakuttandı. Yılanı kırıp parçaladı. Sonra<br/>da yılanın kapısında durduğu o yere girdi ve birkaç hükümdar (sandukası) buldu. Orada<br/>altın, gümüş ile yakut, inci, zeberced gibi çok sayıda mücevher ele geçirdi. Alabildiği<br/>
