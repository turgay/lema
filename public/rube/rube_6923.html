<a name=6924></a><img src="flower_sep.jpg"/><br/>
<i><b>ifrit</b></i><b>”</b> (en-Neml, 27/39) ifâdesiyle kasdedilen cinlerden Sahr binâ etmiştir. Süleyman<br/>(a.s.) Istahr’dan öğle vakti hareketle akşam Kâbil’e varırdı. Yine bu iki yer arası hızlı<br/>bir süvari için bir aylık mesafedir. Kâbil, Hind beldelerinden bir beldedir. Süleyman<br/>(a.s.) öğle yemeğini Rey’de, akşam yemeğini ise Semerkand’da yerdi. Rey, Deylem<br/>diyarının meşhurlarından Kumes ve dağlar arasında bir yerdir. Semerkand ise<br/>Maveraünnehr’in, yâni Ceyhun nehrinin ötesinin en büyük şehridir.<br/>
Hikâye edilir ki bazıları Dicle kenarında bir yerde Süleyman (a.s.)’ın ashâbından<br/>
bazılarının yazmış olduğu şöyle bir mektup görmüşler: “Biz burada konakladık. Bu<br/>beldeyi biz binâ etmedik, binâ edilmiş bulduk. Istahr şehrinden sabahleyin yola çıkıp<br/>burada öğleyin istirahat ettik/kaylûle yaptık. Biz öğle vakti buradan ayrılıyoruz ve<br/>inşallah geceleyin Şam’da olacağız.”<br/>
<i>Keşfü’l-esrâr</i>’da der ki: “Onun yolculuğu Irak topraklarından Merv’e idi. Oradan<br/>
Belh’e, sonra Türk yurduna. Türk yurdu Çin topraklarına kadardı. Sonra doğruca<br/>güneşin doğduğu yerden gemiyle deniz kıyısından Kandehar’a, oradan Mukran ve<br/>Kirman’a gitti. Oradan Fars Istahr’ına kadar olan yer onun ikâmetgâhı idi. Bir müddet<br/>orada kalırdı. Oradan sabahleyin çıkar, akşamleyin Şam’da, Tedmur’da olurdu. Tedmur<br/>onun mesken ve ikâmet yeri idi.”<br/>
Süleyman (a.s.) Şam’dan ayrılıp Irak’a varmadan şeytanlara kendisi için bir saray<br/>
inşâ etmelerini emretmişti. Şeytanlar da yassı taşlarla, direklerle beyaz ve sarı<br/>mermerlerle kendisine bir saray binâ ettiler. Süleyman (a.s.)’ın arkadaşlarından birinin<br/>söylediği şu beyitler Şam’da bir kayanın üzerine oyulmuş olarak bulunmuştur:<br/>
<i>Biz ki, Rabbimizin gücünden başka gücümüz yoktur<br/>Tedmur diyarından olan vatanlara (akşam) gideriz<br/>Biz oraya vardık mı o varışımızın mesafesi,<br/>Bir aylık mesafedir, sabah ise bir o kadardır.<br/>Nice insanlar Allah için kendi istekleriyle canlarını sattılar<br/>Tertemiz peygamber Dâvud oğluna (Süleyman) yardım ile<br/>İtâat eden rüzgara bindiklerinde hızla gider<br/>Bir aylık mesafeye çabucak götürür, bunda hiç kusur etmez.<br/>Kuşlar saflar halinde onları gölgeler<br/>Üstlerinde kanat çırpınca hiç kesmez.</i><br/>
<b>Mukâtil</b> der ki: “Süleyman (a.s.) Mısır’la Kabil arasında saltanat sürmüştür. Bazıları<br/>
ise Süleyman (a.s.)’ın tüm dünyada hükümran olduğunu söylerler. Bu görüş şu meşhur<br/>rivayete de uygun düşmektedir: Dünyanın tamamına hükümran olan dört kişi vardır.<br/>Bunların ikisi müslümandır. Onlar <b>İskender </b>ve <b>Süleyman </b>(a.s.)’dır. İkisi kâfirdir.<br/>Onlar da Nemrud ve <b>Buhtunnasr</b>’dır.<br/>
