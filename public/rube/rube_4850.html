<a name=4851></a><img src="RuhulBeyan-4851_1.jpg"/><br/>
<img src="RuhulBeyan-4851_2.jpg"/><br/>
<img src="RuhulBeyan-4851_3.jpg"/><br/>
<img src="RuhulBeyan-4851_4.jpg"/><br/>
<img src="RuhulBeyan-4851_5.jpg"/><br/>
<img src="RuhulBeyan-4851_6.jpg"/><br/>
<img src="RuhulBeyan-4851_7.jpg"/><br/>
<img src="RuhulBeyan-4851_8.jpg"/><br/>
<b>43. “Babacığım, bana sana gelmeyen bir bilgi geldi; bana uy, seni düzgün bir yola</b><br/>
<b>ileteyim.”</b><br/>
<i>“Babacığım, bana”</i> vahiy yoluyla <i>“sana gelmeyen bir bilgi geldi; bana uy”</i> onu<br/>
benden öğrenmekten çekinme ki, <i>“seni düzgün”</i><b> </b>doğru, en yüce mertebelere ulaştıran ve<br/>sapıklıktan kurtaran <i>“bir yola ileteyim.”</i><br/>
Burada Hz. İbrahim, her ne kadar babası cehâletin zirvesinde olsa da onu aşırı<br/>
câhillikle anmadı. Kendisi de engin bir bilgiye sahip olduğu hâlde kendisini üstün<br/>ilimle vasfetmedi. Aksine kendini çok iyi bilinen bir hususta babasının arkadaşı gibi<br/>gösterdi. Hz. İbrahim’in bu ifâdeleri yumuşaklık ve lütuf babından söylenmiş sözlerdir.<br/>
<b>44. “Babacığım şeytana tapma; çünkü şeytan, Rahman’a isyan etmiştir.”<br/></b><i>“Babacığım şeytana tapma”</i><b> </b>putlara tapman şeytana tapman demektir. Çünkü onlara<br/>
tapmayı sana süslü gösteren ve seni onlara yönlendiren şeytandır. <i>“Çünkü şeytan,<br/>Rahman’a isyan etmiştir.”</i> Onun isyanlarından birisi de Hz. Âdem’e secde etmekten<br/>yüz çevirmesidir. Malumdur ki âsîye itâat etmek, cezâyı gerektirir ve nimetin elden<br/>gitmesine sebep olur. Rahman isminin söylenmesi, şeytanın isyanının ne kadar çirkin<br/>olduğunu ortaya koymak içindir.<br/>
<b>45. “Babacığım, ben sana Rahman’dan bir azabın dokunmasından korkuyorum. O</b><br/>
<b>zaman, şeytanın dostu olursun.”</b><br/>
<i>“Babacığım,”</i> şeytana uymak ve Rahman’a isyan etmek gibi içinde bulunduğun<br/>
durumda iken ölecek olursan <i>“ben sana Rahman’dan bir azabın dokunmasından<br/>korkuyorum. O zaman, şeytanın dostu”</i> yani ebedî lânette ona yakın veya birbirinizi<br/>takip eden yakınlar <i>“olursun.”</i><br/>
<b>46. <i>(Babası)</i></b><b> dedi ki: “Ey İbrahim! Sen benim tanrılarımdan yüz mü çeviriyorsun?</b><br/>
<b>Eğer vazgeçmezsen, andolsun seni taşlarım. Uzun süre benden ayrıl, git!”</b><br/>
