<a name=3036></a><i>Sen ezelî ilminle beni gördün<br/>Ayıplı gördüğün halde satın aldın<br/>Sende o bilgi, bende de o ayıp vardı<br/>Kendi beğendiğin şeyi geri çevirme</i><br/>
<i>“Onlar Allah yolunda savaşırlar.”</i> Bu cümle daha önce zikredilen satın almanın bir<br/>
sonucu olan “satma” (konusunu) beyan etmektedir. Sanki burada “Onlar canlarını ve<br/>mallarını cennet karşılığında nasıl satarlar?” diye sorulmuş ve cevap olarak: <i>“Onlar<br/>Allah yolunda”</i> yâni Hakk’ın yolunda ve O’nun rızâsını taleb uğrunda<i> “savaşırlar.”<br/></i>denilmiştir. Bu, onların canlarını ve mallarını Allah Teâlâ uğruna feda etmeleri,<br/>canlarını ve mallarını yok olmaya maruz bırakmalarıdır.<br/>
<b>Haddâdî</b> şöyle demiştir: Burada onların canlarını ve mallarını satmaktan<br/>
maksadlarının ne olduğu beyan edilmektedir. O da Allah’a itaat yolunda düşmanla<br/>savaşmalarıdır.<br/>
Ben derim ki: İlâhî fiillerin belli maksadlara bağlı (muallel) olup olmadığı konusunda<br/>
âlimler arasında ihtilaf vardır. Eş‘arîler bunu reddederken, fakihlerin çoğu kabul<br/>etmiştir. Çünkü maksadsız bir fiil abestir. Hakîm olan Allah’tan abesin sâdır olması ise<br/>muhaldir. Bu konu tefsir kitaplarında <i><b>“Ben cinleri ve insanları, ancak bana kulluk<br/>etsinler diye yarattım.”</b></i> (ez-Zâriyât, 51/56) âyetinin tefsirinde tüm yönleriyle<br/>işlenmiştir.<br/>
<i>“Öldürürler”</i> yâni, kâh düşmanları öldürürler. Bunlar gâzilerdir ki onlar için cennet<br/>
vardır. <i>“ve öldürülürler.”</i> yâni, kâh onlar tarafından öldürülürler. Bunlar ise<br/>şehidlerdir ki onlar için de cennet vardır.<br/>
<i>el-İrşâd</i>’da şöyle denmiştir: Bu ifade, Allah yolunda öldürülmenin canı feda etmek<br/>
anlamına geldiğini, Allah yolunda savaşan bir kimsenin de sâlimen ve ganimete<br/>kavuşmuş olarak yurduna dönse bile canını feda eden kimse (hükmünde) olduğunu beyan<br/>etmektedir. Çünkü iki fiildeki (öldürme ve öldürülme) isnad, ikisinin beraber olması<br/>şartına bağlı olmadığı gibi elbette sadece birini niteleme yoluyla da değildir. Bilakis<br/>bütünün, bir bölümünün haliyle nitelenmesi yoluyladır. Çünkü savaşa katılanların<br/>tümünden veya bir kısmından öldürme ve öldürülme fiillerinden her ikisi veya sadece<br/>biri gerçekleşmişse, onların tümü savaşmış olur. Dahası, savaşan taraflardan öldürme<br/>ve öldürülme fiillerinden hiçbiri gerçekleşmemiş olsa dahi bu tahakkuk eder. Mesela<br/>karşılıklı vuruşma gerçekleşip iki tarafta da katl fiili bulunmaması sözkonusu olabilir.<br/>Ya da sıcak çatışma olmadan da katil gerçekleşebilir. Çünkü cihad, sırf savaş için<br/>sefere çıkmakla veya ordunun sayısını artırmakla/orduya katılmakla da tahakkuk eder.<br/>
Âyette öldürme hâlinin, öldürülme hâlinden önce zikredilmesinin sebebine gelince bu,<br/>
gerek öldürmenin gerekse öldürülmenin, savaşmanın canı feda etmek anlamına<br/>geldiğinin göstergesi olmaları bakımından iki hâl arasında fark olmadığını bildirmek<br/>içindir.<br/>
Âyetin bu bölümü <i>“öldürülürler ve öldürürler”</i> şeklinde takdim-te’hir ile de<br/>
