<a name=616></a><img src="RuhulBeyan-616_1.jpg"/><br/>
<img src="RuhulBeyan-616_2.jpg"/><br/>
<img src="RuhulBeyan-616_3.jpg"/><br/>
<img src="RuhulBeyan-616_4.jpg"/><br/>
<img src="RuhulBeyan-616_5.jpg"/><br/>
<img src="RuhulBeyan-616_6.jpg"/><br/>
<b>190. Size karşı savaş açanlara, siz de Allah yolunda savaş açın. Sakın aşırı</b><br/>
<b>gitmeyin, çünkü Allah aşırıları sevmez.</b><br/>
Burada <i>“Allah’ın yolu”<b> </b></i>ifâdesiyle “Allah’ın dîni” kastedilmiştir. Çünkü din, kulu<br/>
Allah’a ve onun rızâsına götüren bir yoldur. Sizinle savaşan Kureyşlilerle Allah<br/>yolunda savaşın. Müslümanlara bu emir, kendilerine savaş açan tüm müşriklere ve<br/>İslâm’ın yayılmasına engel olanlara karşı cihâd izni verilmeden önce gelmişti. Çünkü<br/>bu, Medine’de nâzil olan ilk cihâd âyetidir. Bu âyet nâzil olduğunda Rasûlullah (s.a.)<br/>yalnız kendisine savaş açanlarla savaşıyor, İslâm Dîni’nin yayılmasına karşı çıksalar<br/>bile, bizzat savaş açmayanlara herhangi bir saldırıda bulunmuyordu. İbn Abbas<br/>(r.a.)’dan gelen şu rivâyet bunu destekliyor:<br/>
“Bu âyet, Hudeybiye Anlaşması sırasında nâzil oldu. Nebî (s.a.) hicretin altıncı yılı<br/>
Zilkâde ayında umre yapmak maksadıyla 1400 ashâbıyla birlikte yola koyuldu. Mekke<br/>yakınlarındaki sık ağaçlı, bol sulu Hudeybiye’ye geldiklerinde müşrikler,<br/>müslümanların Kâbe’ye gitmesine engel oldular. Hz. Peygamber Hudeybiye’de bir ay<br/>kaldı. Sonra Hz. Peygamber’e gelecek yıl Mekke’ye gelerek umre yapmak üzere bir<br/>anlaşma teklif ettiler. Rasûlullah (s.a.), o yıl, müslümanların Kâbe ziyâretini<br/>engellemelerine rağmen, müşriklerin şartlarını kabûl etti. Ashâb-ı kirâm, ertesi yıl kazâ<br/>umresi için ânîden geldiklerinde, müşrikler verdikleri sözü tutmaz da onlarla savaşmak<br/>zorunda kalırız, endişesine kapıldılar. Haram olan bir ayda ve haram bölgede savaşmak<br/>istemediler. Bunun üzerine <i>“Sizinle savaşanlarla Allah yolunda savaşın” </i>âyeti nâzil<br/>oldu.<br/>
Fakat, ihrâmlıyken Harem bölgesinde savaşı siz başlatarak haksız yere saldırmayın.<br/>
Çünkü Allah haksız yere saldıranlar hakkında hayır dilemez.<br/>
<i> </i><br/>
<i> </i><br/>
<b>191. Onları <i>(size karşı savaşanları) </i></b><b>yakaladığınız yerde öldürün. Sizi çıkardıkları</b><br/>
<b>yerden siz de onları çıkarın. Fitne, adam öldürmekten daha kötüdür. Mescid-i<br/>Haram’da onlar sizinle savaşmadıkça, siz de onlarla savaşmayın. Eğer onlar size<br/>karşı savaş açarlarsa siz de onları öldürün. İşte kâfirlerin cezâsı böyledir.</b><br/>
Daha önce müşrikler müslümanları Mekke’den çıkardıkları için, şimdi Allah Teâlâ<br/>
<i>“Sizi çıkardıkları yerden siz de onları çıkarın!”<b> </b></i>buyurmaktadır. Bu yüzden Rasûlullah<br/>
