<a name=1101></a>hezîmete uğramış gibi dağılıp kaçın, öteki müslümanlar da sizin peşinizden gelirler. Ve<br/>böylece iş, Muhammed’in dediğinin tam aksine çıkmış olur.”<br/>
İki ordu karşı karşıya gelince Abdullah, münâfıklarla birlikte geri çekildi. Hz.<br/>
Peygamber (s.a.) Medîne’den bin ya da dokuz yüz elli kişi ile çıkmıştı. Ordular<br/>birbirlerine iyice yaklaşınca Abdullah üç yüz arkadaşı ile birlikte geri çekildi. Böylece<br/>Hz. Peygamber’in yanında yedi yüz kişi kalmış oldu.<br/>
Abdullah, Medîne’li müslümanlara: “Kendimizi ve çocuklarımızı niçin öldürelim<br/>
ki?” deyince Ebû Câbir Sülemî (r.a.), onların peşinden gelip: “Allah aşkına söyleyin,<br/>sizin canınız mı önemli peygamberinizinki mi?” diye sordu. Abdullah: “Savaşmayı<br/>bilseydik biz de size uyardık” dedi. Bu esnâda Medîneli müslümanların Hazrec<br/>kolundan Selemeoğulları ile Evs kolundan Hâriseoğulları Hz. Peygamber ordusunun sağ<br/>ve sol kanatlarında bulunuyorlardı ve Abdullah’la birlikte geri çekilmeye karar<br/>vermişlerdi. Neyse ki Allah Teâlâ, onları bu fikirden uzaklaştırdı da Hz. Peygamber<br/>(s.a.) ile birlikte savaşmaya koyuldular.<br/>
Allah, müslümanlara güç verdi ve onlar nihâyet müşrikleri bozguna uğrattılar.<br/>
Müşriklerin bozulup kaçıştığını gören mü’minler, bu savaşın da Bedir savaşı gibi<br/>sonuçlanacağını zannederek kaçışanların peşlerine düştüler. Hz. Peygamber’in,<br/>kendilerine kesinlikle bırakmamalarını emrettiği mevzileri terkederek ganimet<br/>toplamaya giriştiler ve böylece Hz. Peygamber’in emrine muhâlefet ettiler. Allah Teâlâ<br/>da bir daha Hz. Peygamber’in hiçbir emrine karşı çıkmamalarını sağlamak ve Bedir’de<br/>kazandıkları zaferi, Allah’a ve Rasûl-i Ekrem’e itâat etmelerinin yüzü suyu hürmetine<br/>kazandıklarını; müşriklerle başbaşa kaldıklarında ise, müşriklerin karşısında kesinlikle<br/>duramayacaklarını bilmeleri için müşriklerin kalbinden korkuyu çekip aldı. Müşrikler<br/>zâten üç bin kişi idiler. Bütün güçleri ile mü’minlere saldırdılar. Hz. Peygamber’in<br/>ordusu dağıldı. O kadar ki Hz. Peygamber’in yanında Ensâr’dan yedi, Kureyş’ten ise iki<br/>kişi kaldı. Müşrikler, Hz. Peygamber’i hedef alarak saldırınca; başını yardılar, ön<br/>dişleri ile azı dişleri arasındaki bir dişini kırdılar. O esnâda Talha (r.a.) Hz.<br/>Peygamberin yanından hiç ayrılmıyor, eliyle onu korumaya çalışıyordu. Talha (r.a.)’nın<br/>iki parmağı koptu; tam yirmi dört yerinden yaralandı.<br/>
Dişi kırılıp, başı yarılınca Hz. Peygamber bayılır gibi oldu. Talha, Hz. Peygamber’i<br/>
sırtına alıp, geri geri götürmeye çalıştı. Karşısına her bir müşrik çıktığında, Hz.<br/>Peygamber’i yere bırakıyor o müşriği öldürüyordu. Bu durum, savaş alanının dışına sağ<br/>sâlim çıkıncaya kadar devam etti. Bu esnâda Hz. Peygamber (s.a.) devamlı: <i>“Talha’ya<br/>cennet vacib oldu.”</i> diyordu. Bu arada, asker arasında: “Muhammed öldürülmüş” diye<br/>bir söylenti yayıldı. Ensârdan, Ebû Süfyân diye künyelendirilen bir sahâbî ensârîlere:<br/>“İşte, Rasûlullah!” diye bağırdı. Muhâcirler ve Ensâr hemen oraya toplandı.<br/>
Mü’minlerden yetmiş iki kişi şehâdet şerefine nâil olmuş, şehidlerin efendisi olan Hz.<br/>
Hamza da, Allah’ın şerefli nîmetlerine ve yüce ihsanlarına kavuşmuştu. Çeşitli<br/>organlarının koparılmasına karşılık bütün bunlar kendisine mübârek olsun!<br/>
Mü’minlerin birçok da yaralısı vardı. Hz. Peygamber: <i>“Şu yaralı kardeşlerini</i><br/>
