<a name=82></a><b>4. O, din gününün sahibidir.</b> <i>“Yevm” </i>yâni; gün örfte güneşin doğması ile batması<br/>
arasındaki zaman biriminin adıdır. Şerîatte ise ikinci fecrin doğmasıyla güneşin batması<br/>arasında kalan zamandır. Burada gün kelimesiyle kastedilen güneşe bağlı olmadan<br/>mutlak zamandır. Çünkü âhırette güneş yoktur. Yâni “cezâ gününde her işin sâhibi”<br/>demektir.<br/>
<i>“Yevm” </i>kelimesinin “<i>din” </i>kelimesi ile tamlama yapılması, aralarındaki yakın ilgi<br/>
sebebiyledir. Nitekim diğer bâzı günler de kendisinde meydana gelen bâzı olaylara izâfe<br/>edilerek “Ahzâb günü”, “Fetih günü” gibi isimlerle tamlanmışlardır. Günün, din<br/>kelimesi ile özelleştirilmesi, ya o günü yüceltmek ve o günden korkutmak, ya da o gün<br/>emir verme durumunda olanın sadece Allah olduğuna işâret edip, o günde mallar ile<br/>sahibleri arasındaki ilginin bütünüyle kopacağını beyân etmek içindir. O gün Allah’dan<br/>başka mâlik, hükmedici, amellere cezâ ve mükâfât verici yoktur. “Mülk” aslında bağ<br/>bağlamak ve kuvvet demektir. Gerçekte kuvvet-i kâmile ve etkili yönetim, geçerli<br/>hüküm ve müessir tasarruf, Allah’a âiddir. Bu tür sıfatların kullara izâfe edilmesi<br/>mecâzîdir. Çünkü insanların bir şeye sahib olmasının bir başı, bir de sonu vardır.<br/>İnsanların mülkiyeti her şeye değil, bâzı şeyleredir. Cismedir, rûh ve öze değildir.<br/>Nefsedir, nefese değildir. Zâhiredir, bâtına değildir. Diriyedir, ölüye değildir. Allah’ın<br/>mülkiyetinin ise zevâli yoktur. O’nun mülkiyeti asla el değiştirmez.<br/>
<i>“Melik” </i>kelimesini <i>“Mâlik” </i>şeklinde okumak daha ecirli ve sevablıdır, çünkü<br/>
“Mâlik” te harf sayısı, “Melik”ten daha çoktur. Anlatıldığına göre <b>Ebû Abdullah<br/>Muhammed ibn Şücâ’ es-Selcî</b> (r.a) şöyle demiştir: “Ben Fâtiha’daki melik kelimesini<br/>“mâlik” olarak okurdum. Bir edibden “melik” kelimesinin belâğat açısından “mâlik”den<br/>daha belîğ olduğunu duyunca, “mâlik” şeklinde okumaktan vazgeçtim. Bir gece rüyamda<br/>bana şöyle seslenildiğini duydum: “Senin on hasenen azaldı.” “Niye?” diye sordum. Şu<br/>cevap verildi: “Allah Rasûlü’nün şu sözünü duymadın mı? <i>Kur’ân okuyan kimseye<br/>okuduğu her harf için on hasene yazılır, on seyyiesi silinir ve derecesi on kat<br/>yükseltilir”</i><a href="RuhulBeyans.html#102">[150] </a>Uyandım, ama “melik” şeklinde okuma âdetimi terketmedim. Tâ ki<br/>ikinci rüyayı görünceye kadar. Nihâyet ikinci bir rüyâ gördüm, bu sefer rüyamda şöyle<br/>denildi: “Sen bu alışkanlığını niye bırakmıyorsun? Allah Rasûlü’nün <i>Kur’ân’ı fahm ve<br/>mufahham olarak; yâni kadrini bilerek okuyun</i><a href="RuhulBeyans.html#102">[151] </a>, hadisini duymadın mı?” Bu rüyâ<br/>üzerine dilde uzman olan Kutrub’a gittim. Ona “mâlik” ile “melik” arasındaki farkı<br/>sordum. O şunları söyledi: “Mâlik” ile “melik” arasında büyük fark vardır. “Mâlik”,<br/>dünyâdan bir şeye mâlik olandır; “melik” ise “mâliklerin mâliki” demektir.<br/>
<i>Tefsîrü’l-İrşâd</i> müellifi der ki: Mekke ve Medîne halkı bu kelimeyi “melik” şeklinde<br/>
okurlar. “Melik” güçlü sultan, herşeyi kapsayan bir kuvvet ve tam bir galebe ile emir ve<br/>nehye âid konularda küllî tasarruf sâhibi anlamını taşır ki, bu mânâsıyla “melik” din<br/>gününe muzaf olarak kullanılmaya daha lâyıktır.<br/>
“Melik” veya “mâlik” şeklinde okumayı tercihten herbirinin kendine göre sebebleri<br/>
vardır. Arzu edilirse, yerlerine başvurularak bu konuda geniş bilgi elde edilebilir.<br/>
Fâtiha’da peşpeşe sıralanan <i>“Allah”</i>, <i>“Rabbu’l-âlemîn”</i>, <i>“Rahmân”</i>, <i>“Rahîm” </i>ve<br/>
