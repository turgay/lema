<a name=8754></a><img src="flower_sep.jpg"/><br/>
<img src="RuhulBeyan-8754_2.jpg"/><br/>
bir lafız da akla gelmeksizin, kendisine işâret edilenin müsemmâ olmasından dolayıdır.<br/>Her ikisi de Arapça’nın kurallarındandır. Şu âyetlerde de olduğu gibi: <i><b>“Güneşi<br/>doğarken görünce de «İşte benim Rabbim! Bu daha büyük» dedi”</b></i> (el-En’âm, 6/78),<br/><i><b>“Mü’minler düşman birliklerini görünce «İşte bu Allah’ın ve Rasulü’nün bize<br/>vaad ettiği şeydir» dediler.”</b></i> (el-Ahzâb, 33/22).<br/>
<i>et-Te’vîlâtü’n-Necmiyye</i>’de şöyle geçer: Âyetteki “hâzâ/bu”, sıdk makamına işâret<br/>
etmektedir. Eğer cennete işâret edilmiş olsaydı “hâzihî” denilirdi.<br/>
<i>“Ki o, Allah’a yönelen” </i>her<i> </i>tevbe eden<i> “emirlerine riâyet edenler içindir.”</i><br/>
“Allah’a yönelen için” ibâresi, cer harfi yine amel ettiği için “müttakiler” kelimesinin<br/>bedelidir. Âyette geçtiği haliyle “evbe”, Allah’a rücû etmektir. Evvâb, ilk olarak şirkten<br/>tevhide, ikinci olarak ma’siyetten tâate, üçüncü olarak da mahlûkattan Hakk’a rücû eder.<br/>
<b>İbn Ömer</b> (r.a.) şöyle demiştir: “Bir yere oturan kişi istiğfarda bulunmadan oradan<br/>
kalkmasın.”<br/>
<i>Müfredât</i>’ta ise şöyle geçer: Evvâb, tevvâb gibidir. Bu, ma’siyetleri terk etmek ve<br/>
hayırlı amelleri yapmak suretiyle Allah’a rücû eden kişidir. İşte bu yüzden tevbeye<br/>“evbe” denilmiştir. Rücû ile evvâbın kökü olan “evb” fiili arasındaki fark, evbin bir<br/>rücû türü olmasıdır. Bu fiil yalnızca irade sahibi canlılar için kullanılırken rücû irade<br/>sahibi olan olmayan bütün canlılar için kullanılır.<br/>
“Hafiz”, tevbesini bozmayarak muhâfaza eden ve verdiği sözden dönmeyen kimsedir.<br/><i>et-Te’vîlâtü’n-Necmiyye</i>’de şöyle geçer: Sıdk makamı hakikatte Allah’ın müttaki<br/>
kullarına vaad edilmiştir. Evvâb, bütün ahvalinde başkasına değil yalnızca Allah’a rücû<br/>eden, nefeslerini Allah ile birlikte tutan ve onları Allah’ın talebi dışında sarf etmeyen,<br/>yani hiçbir nefeste Allah’tan gâfil olmayandır.<br/>
<i>Eğer sen nefeslerine sâhip olup koruyabilirsen<br/>Bu sebeple seni sultanlığa eriştirirler,<br/>Her iki âlemde sana bir nasihat kâfidir,<br/>Canından Allahsız bir nefes yükselmesin.</i><br/>
<b>Sehl</b> (r.a.) şöyle der: Evvâb, kalbiyle vesveseden Allah’ta sükûnet bulmaya rücû<br/>
eden, hafîz ise taat ve emirleri yerine getirmeyi sürdüren kişidir. <b>Muhâsibî</b> ise evvâbın<br/>rabbine kalbiyle rücû eden, hafîzin de kalbini Allah’a olan rücûunu bırakıp başkalarına<br/>rücû etmekten koruyan kimse olduğunu söylemiştir. <b>Verrâk</b>, hafîzin vakitlerini ve<br/>hâtırlarını muhafaza eden yani kalbine inen hâtırları ve ilhamları koruyan kişi olduğunu<br/>söyler. Hadis-i şerifte de şöyle buyrulur: <i>“Gündüzün ilk vaktinde dört rekât namazı<br/>sürekli kılan kimse evvâb ve hafîzdir.”</i><a href="RuhulBeyans.html#8759">[260]</a><br/>
