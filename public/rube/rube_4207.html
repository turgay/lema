<a name=4208></a><img src="figure_sep_1.jpg"/><br/>
<i>Kendi kanadınla tuzak tarafına uçma</i><br/>
<i>“Bak ne kötü şey yükleniyorlar!” </i>Onlar yaptıkları kötü bir iş olduğunu bilirler, onun<br/>
için onlar o kötü işin günahını çekerler. Bilesin ki kimse kimsenin günahını yüklenemez.<br/>Herkes, kendi kazancını yüklenir, başkalarınınkini yüklenemez. Çünkü başkalarının<br/>günahını yüklenme ilâhî hikmetin gereği değildir. Saptırmanın günahını yüklenmeye<br/>gelince bu da kendi günahını yüklenme demektir. Çünkü bu fiil de başkasına değil,<br/>kendisine nisbet edilir. Akıllı kimseye gereken, şeriat ve hakîkat mertebesinde sapıtma<br/>ve saptırmadan kaçınmaktır.<br/>
Kim Kur’ân’ın hikâye olduğunu söyler ve insanları da buna çağırırsa sapıtmış ve<br/>
saptırmış olur. Kim de Kur’an’ın işâretlerini hakîkatlere değil de bâtıl şeylere<br/>hamlederse, inkârı sebebiyle hem kendisi sapıtmış ve hem de hak taliblerini ikrar<br/>yolundan saptırmış ve böylece sapıklık ve saptırma hicâbını (perdesini) yüklenmiş olur.<br/>Perdeler kesifleşip örtüler çoğalınca, kişi hakkı anlamaktan ve O’nun eserlerini<br/>görmekten uzaklaşır. Kur’an’ın sahih işâretleriyle kasdedilen, kitab ve sünnetin hak<br/>olduklarına şâhid olduğu işâretlerdir. Onlar, vusûl ehline ilham olunan işâretlerdir.<br/>Yoksa mülhidlerin ve câhil mutasavvıfların kendi hevâlarına uygun olarak iddiâ ettikleri<br/>işâretler değildir. Çünkü bunların işâretle alâkası yoktur. Nitekim <i>Mesnevî</i>’de der ki:<br/>
<i>Sen kendi hevâna göre Kur’an’ı te’vil ediyorsun.<br/>Yüce mânâ, senin te’vilinden aşağılandı, aykırı bir şekle girdi!<br/>Sinek eşek sidiği birikintisindeki saman çöpünün üstünde<br/>Gemi kaptanı gibi baş kaldırdı;<br/>“Ben, deniz ve gemi hikâyesini okudum,<br/>Bir zaman bunu düşündüm.<br/>İşte şu deniz, şu gemi, ben de<br/>Ehliyetli, rey ve tedbir sâhibi bir kaptan.” dedi.<br/>Deniz üstünde salını sürüp durmaktaydı.<br/>O kadarcık bir su ona haddinden fazla göründü.<br/>Bâtıl tevilci, sinek gibidir.<br/>Vehmi eşek sidiği, tevil ve tasavvuru saman çöpüdür.<br/>Eğer sinek kendi reyiyle saplandığı tevilden geçse,<br/>Baht o sineği hümâ yapar.</i><br/>
<a href="RuhulBeyans.html#4205">[139].</a> <i>Müslim, </i>İman, 147<br/><a href="RuhulBeyans.html#4205">[140].</a> Bk. <i>Münziri, </i>Terğib, III, 346<br/><a href="RuhulBeyans.html#4207">[141].</a> <i>Müslim, </i>İlim, 15; <i>Nesâî, </i>Zekat, 64; <i>İbn Mâce, </i>Muk. 14; <i>Dârimî, </i>Muk. 44;<br/>
<i>Müsned, </i>II, 505, IV, 357, 359<br/>
