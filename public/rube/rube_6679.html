<a name=6680></a>gönderdi. Çünkü onların köyü idârî olarak Medine’ye bağlıydı. Ancak<br/>efendileri/reisleri Huyey b. Ahtab’ın inadı yüzünden Medine’den çıkmaktan imtinâ<br/>ettiler. Yahudiler arasında Huyey’in durumu, Kureyş içindeki Ebû Cehil’in durumuna<br/>benziyordu. Bunun üzerine Peygamberimiz (a.s.) onlarla savaşmak için ashabıyla<br/>birlikte yola çıktı. Altı gün onları kuşattı. Allah, onların kalplerine bir korku saldı.<br/>Rasûlullah (s.a.)’den kendilerini sürgüne göndermesini ve canlarına dokunmamasını<br/>istediler. Bazıları Hayber’e, bazıları da Şam beldelerinden Ezriât’a gitti.<br/>
Böylece yerlerinden yurtlarından sürülünce reisleri Huyey ve ileri gelenlerinden bir<br/>
topluluk, Rasûlullah (s.a.)’le savaşmaya teşvik etmek ve “Biz hep birlikte sizinle<br/>olacağız ve O’nun kökünü keseceğiz” demek üzere Mekke’ye Kureyş’e gitti. Rasûlullah<br/>(s.a.)’e ve müslümanlara amansız düşman oldukları için Kureyş bu teklifi kabul etti.<br/>Sonra yahudiler Kays kabilesinin bir kolu olan Gatafân’a gittiler. Onları da savaşa<br/>teşvik ettiler ve Kureyş’in kendileriyle anlaştığını onlara bildirdiler. Kureyş ve onlara<br/>tâbi olan çeşitli kabileler savaşa hazırlandı. Kureyş ordusu için Dâru’n-nedve’de<br/>sancak bağlandı. Düşman orduları Kureyş, Gatafan, Murre oğulları, Eşca‘ oğulları,<br/>Süleym oğulları, Esed oğulları, Kureyza ve Nadîr yahudilerinden müteşekkil düşman<br/>ordularının sayısı, on iki bin kadardı. Hepsinin komutanı Ebû Süfyan’dı.<br/>
Kureyş savaşa çıkmak üzere son hazırlıklarını tamamlayınca Huzâa kabilesinden bir<br/>
süvari dört gecede Medîne’ye gelip durumu Rasûlullah (s.a.)’e haber verdi.<br/>Peygamberimiz (a.s.) insanları topladı. Düşmana nasıl mukabele edileceğini; Medîne<br/>dışına mı çıkacaklarını yoksa Medîne’de mi kalacaklarını onlarla istişâre etti. Selmân<br/>Fârisî (r.a.): “Yâ Rasûlallah, biz Fars diyarında düşman süvarilerinin baskınlarından<br/>korktuğumuz zaman etrafımızı hendekle çeviririz.” dedi. Hendek kazma işi İranlıların<br/>harp tekniklerindendi. Fars krallarından bunu ilk olarak uygulayan Mûsâ (a.s.)<br/>zamanında yaşayan bir kraldı. Peygamberimiz (a.s.) Selmân’ın bu fikrini beğendi.<br/>
Sayıları üç bin civarında olan ensar ve muhâcirlerle beraber atına bindi. Çocuklarla<br/>
kadınların kalelere ve hisarlara yerleştirilmelerini emretti. Her taraftan Medîne’nin<br/>etrafına binâlar yapılıp tahkim edildi. Medine bir kale gibi muhkem ve korunaklı oldu.<br/>Efendimiz (s.a.) karargâhını kuracağı bir yer aradı. Medine’nin en yüksek yeri olan Sel‘<br/>dağını arkasına alarak Sel, dağının eteklerinde karargahını kurdu. Sırtını dağa verdi,<br/>hendek ise müslümanlar ile düşman arasında olacak şekildeydi. Hendeğin genişliği kırk<br/>arşın, derinliği ise on arşın olacaktı. Hendek kazma işinde müslümanlara ciddiyetle<br/>gayret göstermelerini emretti. Sabrettikleri takdirde zafere ulaşacaklarını vaadetti.<br/>
Efendimiz (s.a.), müslümanlarla beraber bizzat hendek kazma işinde çalıştı. Mübarek<br/>
sırtında toprak taşıdı. Hendek gazvesi, hicretin beşinci yılının Şevval ayında zorluk ve<br/>kıtlık yılı olan bir zamanda olmuştur.<br/>
Rasûlullah (s.a.) ashâbının çektiği zahmet ve sıkıntıyı görünce şöyle buyurdu:<br/>
<i>“Allâh’ım hayat ancak âhiret hayatıdır.<br/>Sen ensâr ve muhâcire merhamet eyle.</i>”<a href="RuhulBeyans.html#6694">[174]</a><br/>
