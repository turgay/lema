<a name=415></a>Bekr b. Abdullah hasedcilerle ilgili olarak şöyle bir hikâye anlatır: Hikmet ehli bir<br/>
adam, kralın meclisine katılır, huzûrunda edeble durur, şöyle derdi: “İyilik edene<br/>iyiliğinin karşılığı olarak sen de iyilik et. Kötüye ise kötülük olarak kendi kötülüğü<br/>kâfidir.”<br/>
Kralın adamlarından biri hem adamın bu mevkiine, hem de bu sözüne hased etmeye<br/>
başladı. Bir gün bir yolunu bulup kralın huzûruna çıktı ve dedi ki: “Falan adam senin<br/>ağzının çok kötü koktuğunu söylüyor.” Kral: “Buna nasıl inanabilirim?” diye sordu.<br/>Hasedci: “İsterseniz onu çağırayım size doğru yaklaştığında ağız kokunuzu duymamak<br/>için elini hemen yüzüne nasıl götürecek bakın” dedi.<br/>
Hasedci, hemen kralın huzûrundan çıkarak o adamı evine çağırıp sarımsaklı bir yemek<br/>
yedirdi. Beraberce yemeği yedikten sonra adam hasedciden ayrılıp kralın huzûruna<br/>vardı. O adam, âdeti üzere krala güzel sözler söyledi. Kral: “Hele şöyle yanıma doğru<br/>yaklaş bakayım.” dedi. Adamcağız, ağzındaki sarımsak kokusunun kralı rahatsız<br/>etmemesi için elini ağzına götürdü. Bunun üzerine kral, hasedcinin doğru söylediğini<br/>sanarak kalem kâğıt çıkardı. Hediye vereceği kimselere bizzat kendi kâğıt ve kalemiyle<br/>mektup yazmak kralın âdetiydi. Kendi eliyle bir vâlîsine hitaben: “Mektûbu getirenin<br/>boğazlanmasını, derisinin yüzülerek içine saman doldurulmasını ve kendisine geri<br/>gönderilmesini” yazdı.<br/>
Durumdan ve yazılanlardan haberi olmayan iyi niyetli adam, mektûbu alıp yola<br/>
koyuldu. Mektûbun kralın eliyle yazıldığını öğrenen ve bunun, sâhibinin<br/>ödüllendirilmesi anlamına geldiğini bilen hasedci, adama yolda yetişip: “Ne olursun, bu<br/>mektûbu bana bağışla!” dedi. Adamcağız vermek istemediyse de türlü naz, niyâz ve<br/>yalvarmalarla mektûbu aldı ve vâlîye kendi eliyle götürdü. Vâlî mektûbu açıp<br/>hasedciye: “Kral, seni boğazlayıp derini yüzmemi ve içine saman doldurup kendisine<br/>göndermemi emrediyor.” dedi. Hasedci korkarak yalvarmaya başladı. “Allah’dan kork,<br/>bu mektup bana âid değildir. Ne olur bana biraz mühlet ver, gidip krala mürâcaat<br/>edeyim.” diye yalvardıysa da vâlî: “Kralın kendi elleriyle yazmış olduğu bir emrin<br/>tekrar sorularak rahatsız edilmesi, yakışık almaz.” diyerek hasedciyi boğazladı. Derisini<br/>yüzdü ve içine saman doldurup krala geri gönderdi.<br/>
Birkaç gün sonra hikmet ehli olan iyi niyetli adam, kralı ziyârete vardı. Kral şaşırıp,<br/>
hemen birkaç gün önce kendisine verdiği mektûbu ne yaptığını sordu. Adamcağız: “Bir<br/>arkadaşım vardı. O gelip yalvardı, onu benden istedi. Ben de verdim.” Kral dedi ki:<br/>
“O, senin, benim ağzımın kötü koktuğunu, söylediğini anlatmıştı. Doğru mu? Sen öyle<br/>
demiş miydin?” Adam cevap verdi:<br/>
“Hayır efendim, ben asla böyle bir şey söylemedim.” Kral: “Peki o zaman, benim<br/>
yanıma gelince niye elini burnuna götürdün?” diye sordu. Adam: “Efendim, o gün<br/>huzûrunuza gelmeden önce o zât beni evine götürdü ve sarımsaklı bir yemek yedirdi.<br/>Emrettiğinizde size yaklaşıp ağzımdaki kokudan rahatsız olmayasınız diye, elimi ağzıma<br/>koyarak konuştum.” dedi. Kral: “Peki öyleyse, yerine dön! Kötüye kötülük olarak kendi<br/>yeter.” dedi.<br/>
