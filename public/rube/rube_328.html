<a name=329></a>olurdunuz. Lâkin Allah, lütfuyla dağı üzerinize kaldırdı; siz de tevbe ettiniz. Ve dağdan<br/>kurtuldunuz. Eğer böyle olmasaydı, dağ üzerinize düşecekti.<br/>
<i>“Hüsran”</i>; yâni zarar, hakîkatta sermâyenin elden gitmesidir. Âyetteki hüsrandan<br/>
murâd, her şeyin başı olan canın elden gitmesidir.<br/>
Allah Teâlâ ümmet-i Muhammed’e farzları tedrîcen emretmekle büyük lütufda<br/>
bulunmuştur. Ümmet-i Muhammed’e bir şeyi farz kıldı mı, o farz iyice yerleşip<br/>alışılmadan başka bir farzı emretmemiştir. Yâni bütün farzları toptan üzerimize<br/>yüklememiş, tek tek göndermiştir. İsrâîloğulları’na ise farzlar bir defada gelmiştir. Bu<br/>kendilerine ağır geldiği için de azâbı görünceye kadar emirleri kabûl etmemişlerdir.<br/>
Allah Teâlâ, emirlerinin muhâfaza edilip unutulmamasını, onlarla amel edilmesini<br/>
emrederek: “Onda bulunanları dâimâ hatırlayın” buyurmuştur. İlâhî kitapların<br/>gönderilmesindeki asıl maksad onlarla amel edilmesidir. Yoksa sadece dille<br/>okunmaları, düzene konulmaları değildir. Zira bu, ihmâlden ve onları terketmekten<br/>başka bir şey değildir. Kur’ân’ı okuyup da amel etmemek şuna benzer: Padişahın birisi,<br/>mülkündeki vâlîlerinden birine bir fermân göndererek: “Bana şu bölgede bir saray yap”<br/>diye emreder. Vâlî ise kendisine emredileni yapmak yerine, fermânı her gün okur.<br/>Zâhire göre padişah gelip de sarayı bulamazsa, vâlî azarlanmayı hattâ cezâlandırılmayı<br/>haketmiş olur. Kur’ân da bu fermân mesâbesindedir. Hak Teâlâ onunla; namaz, oruç ve<br/>diğer dînî erkânı yerine getirmelerini kullarına emretmektedir. Amel etmeden sadece<br/>onu okumakla yetinmek faydasızdır. Nitekim <i>Mesnevî</i>’de şöyle denmiştir:<br/>
<i>Kur’ân peygamberlerin halleridir,<br/>Onlar, Hakk’ın temiz denizinin balıklarıdır.<br/>Kabûl et ki, sâdece okumak, Kur’ân değildir,<br/>Enbiyâ ve evliyâyı sadece görmekte ne fayda olur?</i><br/>
Rivâyete göre Peygamber Efendimiz, bir gün gözleriyle semâyı işâret ederek şöyle<br/>
buyurmuştur: <i>“Bu zaman ilmin insanlardan çekilip alınacağı ve onların ilimden hiçbir<br/>şeye güç yetiremeyeceği bir zamandır” </i>buyurmuştur. Ziyâd b. Lebid el-Ensârî: “Ya<br/>Rasûlallah, ilim bizden nasıl alınır? Biz Kur’ân’ı okuyup duruyoruz, Allah’a yemin<br/>olsun ki, bundan sonra da okuyacak, çocuklarımıza ve kadınlarımıza da öğreteceğiz”<br/>deyince Efendimiz şöyle cevap vermiştir: <i>“Allah senin hayrını versin Ziyâd! Tevrât ve<br/>İncil Hıristiyanların ve Yahûdîlerin yanında, ama onlara hiç faydası var mı?”</i><br/>
<i>el-Muvatta</i>’da <b>İbn Mes’ûd </b>(r.a.)’ın birine şöyle dediği yazılıdır: “Sen şimdi öyle bir<br/>
zamanda bulunuyorsun ki, fakihleri çok, okuyucuları azdır. Kur’ân’ın hadleri muhâfaza<br/>ediliyor, lâkin harfleri zâyi oluyor. İsteyen az, veren çok. Namazı uzatıyorlar, hutbeyi<br/>kısaltıyorlar, hevâ ve heveslerinden önce amellerini ızhâr ediyorlar. Fakat insanlara<br/>öyle bir zaman gelecek ki, fukâhası az, kurrâsı çok olacak, Kur’ân harfleri bellenecek,<br/>kanunları unutulacak. İsteyen çok, veren az olacak. Hutbeyi uzatacaklar, namazı<br/>kısaltacaklar, amellerinden önce hevâ ve heveslerini ızhâr edecekler.”<br/>
<i>“Elest bezmi”</i>nde olduğu gibi, o gün de İsrâîloğulları’ndan alınan mîsâk umûmîdir.<br/>
