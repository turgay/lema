<a name=8601></a><img src="RuhulBeyan-8601_1.jpg"/><br/>
<b>25. Onlar, inkâr eden ve sizin Mescid-i Haram’ı ziyaretinizi ve bekletilen</b><br/>
<b>kurbanların yerlerine ulaşmasını men’edenlerdir. Eğer <i>(Mekke’de)</i></b><b> kendilerini<br/>henüz tanımadığınız mümin erkeklerle mümin kadınları bilmeyerek çiğnemeniz<br/>sebebiyle üzüntüye kapılmanız ihtimali olmasaydı <i>(Allah savaşı önlemezdi)</i></b><b>.<br/>Dilediklerine rahmet etmek için Allah böyle yapmıştır. Eğer onlar birbirinden<br/>ayrılmış olsalardı elbette onlardan inkâr edenleri elemli bir azaba çarptırırdık.</b><br/>
Kâfir olanlar, sizin Mescid-i Hârâm’ı tavaf etmenize engel olanlar, kurbanlıkların<br/>
yerine ulaşmasına mâni olanlardır. <b>İmâm Ebû Hanîfe</b> (k.s.) bu âyet-i kerîmeden yola<br/>çıkarak, muhsarın kurbanını<a href="RuhulBeyans.html#8608">[139] </a>haram bölgede kesmesi gerektiğini söylemiştir. Çünkü<br/>Hudeybiye’nin bir kısmı haram bölgeye dahildir.<br/>
<i>Bahrü’l-ulûm</i> adlı eserde denir ki: Hudeybiye Mekke’den 9 mil uzaklıkta bulunan,<br/>
haram bölgenin bir kısmıdır. Rivâyet edildiğine göre, Efendimiz (s.a.)’in çadırları helâl<br/>mahalde, namazgâhı ise haram bölgedeydi. Rasûl-i Ekrem (s.a.)’in kurbanlıkları bu<br/>haram bölgede kurban edildiler. Bunlar yetmiş deve idi. Âyet-i kerîmede geçen<br/>engellemeden maksad ise, daha önceden kesilmesi düşünülmüş, kararlaştırılmış yere<br/>bırakılmamalarıdır. Bu yer ise hacılar için Mina, umre yapanlar için ise Safa’dır.<br/>
<b>İmam Şâfii</b>’ye göre ise, muhsarın kurbanlığını haram bölgede kesmesi zorunlu<br/>
değildir. Nerede engellemeyle karşılaşmışsa orada kesebilir.<br/>
Allah Teâlâ, kâfirlerin cezayı hak etmelerinin üç sebebe dayandığını açıklamaktadır.<br/>
Kâfir olmaları, mü’minlerin umrelerini tamamlamalarına müsade etmemiş olmaları ve<br/>kurbanlıklarının kesilmeleri gereken yere varmasına engel olmaları sebebiyledir. Onlar<br/>bu şenî hareketlerine karşılık savaşılmayı ve öldürülmeyi hak etmişlerdir. Fakat Allah<br/>Teâlâ tarafların savaşmasına müsaade etmedi. Tabii ki bundan maksad, Mekke’de<br/>kalmış zayıf müslümanları korumak ve onların oradan çıkmalarını sağlamaktı. Veya<br/>Mekke’ye, müslümanların, orada bulunan müslümanlara eziyet edilmeden girmelerini<br/>gerçekleştirmekti. Nitekim bir sonraki âyet bunu açıklamaktadır.<br/>
“Kafirlerle beraber oldukları için şahsen tanımadığınız mümin erkekler ve mü’min<br/>
kadınlar olmasaydı” Burada kastedilenler îmânlarını gizlemekte olan ve Mekke’de<br/>ikâmet eden yetmiş iki kişiydi.<br/>
<b>Sa’dî Müftî</b> der ki; “Hanefî mezhebine göre, bu durumdaki müslümanları bilmeden<br/>
öldüren kişiye diyet, keffaret vb. bir şey gerekmez. <b>Zemahşerî</b>’nin ifâde ettiği ise<br/>mezhebine uygun değildir”.<br/>
Bazıları der ki: Da’ru’l-harb’de bulunan bir müslümanı, bir başka müslüman,<br/>
müslüman olduğunu bilmeden öldürürse, Allah o kişi için keffâreti vâcib kılmıştır.<br/>Nitekim Allah Teâlâ şöyle buyurur: <i><b>“Eğer öldürülen kişi, sizinle düşman olan bir<br/>kavme mensub ise ve mü’min ise (bu durumda) öldüren kişiye bir mü’min köleyi<br/>azâd etmesi vâcib olur”. </b></i>(Nisâ’, 4/92)<br/>
