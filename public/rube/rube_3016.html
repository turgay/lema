<a name=3017></a>Külsûm, Benî Amr b. Avf’ın reisi idi. Onun Hz. Peygamber (s.a.)’in Kubâ’ya<br/>
varışından önce mi yoksa sonra mı müslüman olduğu konusunda ihtilaf vardır.<br/>
Peygamber Efendimiz Kubâ’da Rebîulevvel ayının on ikisi Pazartesi günü misafir<br/>
olunca Ammâr b. Yâsir (r.a.) kendi kendine: “Rasûlullah sabah uyandığında ona<br/>içerisinde gölgeleneceği ve namaz kılacağı bir yer lazım.” demiş ve bunun için de taş<br/>toplamıştı.<br/>
Rasûlullah (s.a.), mescidin temelini attı. Ammâr da binasını tamamladı.<br/>Ammâr, müslümanların geneli için mescid inşa eden ilk kişidir. Kubâ mescidi de<br/>
Rasûlullah (s.a.)’in içinde cemaat halinde güven içerisinde açıktan namaz kıldığı ilk<br/>mesciddir.<br/>
Peygamber Efendimiz, Pazartesi, Salı, Çarşamba ve Perşembe’yi Kubâ’da geçirdikten<br/>
sonra Medine’ye geçti. Ya da <i>Buhârî</i>’de nakledildiğine göre Hz. Peygamber (a.s.)<br/>Kubâ’da on küsûr gece misafir kalmıştır. <i>Müslim</i>’deki rivayete göre ise on dört gün<br/>kalmıştır. Hz. Peygamber (a.s.) Medine’ye intikal ettikten sonra da Cumartesi günleri<br/>yürüyerek veya bineği ile Kubâ’ya gider, bu mescidde namaz kılar, sonra da geri<br/>dönerdi.<br/>
<i>es-Sîretü’l-Halebiyye</i>’de zikredildiğine göre Peygamber Efendimiz bir hadislerinde<br/>
şöyle buyurmuştur: “<i>Kim uzuvlarının hakkını vererek güzel bir abdest alır sonra da<br/>Kubâ mescidine gelir orada namaz kılarsa, o kimseye bir umre sevabı verilir.</i>”<a href="RuhulBeyans.html#3031">[271]</a> Bu<br/>mescid, çoğu âlimlerin de kabul ettiği gibi Benî Amr b. Avf’ın yardımlarıyla Rasûlullah<br/>ve Ammâr’ın sırf Allah rızası için inşa ettiği mesciddir.<br/>
Peygamber Efendimiz bir hadisinde: “<i>Kim bir mescid inşa eder ve bunu gösteriş ve</i><br/>
<i>şöhret kasdı olmadan yaparsa Allah da o kimse için cennette bir ev bina eder.</i>”<a href="RuhulBeyans.html#3031">[272]<br/></a>buyurmuşlardır.<br/>
<b>Kurtubî</b> bu hadisle ilgili olarak şunları söyler: Bu mes’ele (yani mescid inşa edene<br/>
cennette ev inşa edilmesi) bütün yönleriyle zâhiri üzere değildir. Hadisin mânâsı: Allah,<br/>o kimse için bina ettiği mescidin sevabına karşılık cennette daha şerefli, daha büyük ve<br/>daha yüksek bir bina inşa eder, demektir. Çünkü, amellerin âhiretteki mükâfaatları kat<br/>kat verilir. Bir sevaba (en az) on misli mükâfaat vardır.<br/>
Bu husus Hz. Peygamber (a.s.)’ın hurma hakkında söylediği “(Allah rızası için<br/>
verilen) bir hurma, (âhirette) dağ gibi oluncaya kadar artıp çoğalır.” hadîsine<br/>benzemektedir. Fakat bu kat kat verme, yapılan fiilin ihlaslı olarak yapılmasına bağlıdır.<br/>
İnşa ettiği mescidi, ihlassız olarak veya Allah’ın râzı olmayacağı bir şekilde inşa<br/>
etmişse, bundan dolayı ona herhangi bir sevap yoktur. Şerîatın zahirinde ona mescid<br/>hükmü verilip gerekli saygı ve tazim gösterilse de Allah ona değer vermez. Han, yol,<br/>köprü ve hamam inşa etmek için de aynı şey söz konusudur. Allah rızası için yapılan<br/>bütün binalarda ihlas şarttır. <i>Şerhu’l-ilmâm</i>’da bu şekilde kaydedilmiştir. <b>Nevevî</b>,<br/>yıkılmış bir mescidi tamir eden kimsenin de bu hadîsin hükmüne girdiğini söylemiştir.<br/>
Bir mescidin onarımında cemaat bir araya gelse, onlardan her biri için cennette bir ev<br/>
hasıl olur mu? Nitekim şayet bir topluluk, aralarında müşterek olarak bir köleyi âzâd<br/>
