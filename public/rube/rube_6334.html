<a name=6335></a><i>varıncaya kadar tüm muhtevasıyla birlikte canlıdır</i>.”<br/>
Dolayısıyla hakiki hayat; üzüntü ve meşakkatlerin, hastalık ve illetlerin kirletmediği,<br/>
ölüm ve fevt’in (elden kaçırma endişesinin) ârız olmadığı bir hayattır. Bu, cennet<br/>ehlinin ve Allah’a yakın kulların hayatıdır. Şayet onun değerini, kemâlini ve hakikî<br/>eşsizliğini anlamış olsalardı; dünyada iken onu kazanmağa daha hırslı ve daha istekli<br/>olurlardı. Bu sebeple onu kaçıran, âhirette ona yetişemez. Nitekim cehennem ehlinin<br/>vasıflarından biri de – bilindiği gibi – orada ne ölürler ve ne de yaşarlar. Yâni onlar<br/>orada istirâhat edecek hakikî bir hayatla yaşamazlar; ölmek isterler, onu da bulamazlar.<br/>
<i>Keşfü’l-esrâr</i>’da der ki: Ey eline bir şey geçmeyen gafil! Ne kadar daha murâdın<br/>
şerbetini karıştıracaksın? Ne zamana dek arzuların hayalini kurup duracaksın? Bazen<br/>önüne gelen ne varsa aslan gibi kırıp parçalıyor, bazen de kurt gibi gördüğünü<br/>yırtıyorsun. Bazen keklik gibi murâd ve istek dağlarında uçuyorsun, bazen ceylan gibi<br/>arzu meralarında otluyorsun. Haberin yok mu bu nazlandığın, gururlandığın, böylelikle<br/>seni aldatıp gurur tuzağına çeken dünya oyun ve eğlencedir. Sermayesizlerin sarayı,<br/>bahtsızların sermayesi, işsiz güçsüzlerin oyuncağıdır. Dünya, fettan bir sevgili, dirlik<br/>düzensiz güzel, vefasız bir dost, şefkatsiz dadı ve zararlı bir düşmandır. Şaşılacak<br/>hileleri vardır. Kimi sabahleyin okşar, sıvazlarsa, akşamleyin yakar eritir. Kimin bir<br/>gün gönlünü neşelendirirse, ertesi gün helâk ateşinde yakar.<br/>
<i>Bir rüya veya gelip geçen bir gölge,<br/>Âkıl olan aldanmaz böyle şeylere…</i><br/>
<i>Mesnevî</i>’de der ki:<br/>
<i>Bir sûfî, sûfilere özgü keşif amacıyla<br/>Bahçede yüzünü dizlerine dayamıştı.<br/>Bir süre sonra iç dünyasına dalıp gitti.<br/>Patavatsızın biri, onun uyur hâlinden rahatsız oldu.<br/>Dedi, ne uyuyorsun? Uyan da asmaya,<br/>Ağaçlara, nesnelere ve yeşilliklere bak.<br/>“Bakınız…” diyen Hakk’ın emrini duyup<br/>Şu rahmet belirtilerine yüz çevir.<br/>Sûfî dedi: Ey heveskâr, rahmetin belirtileri gönüldedir.<br/>Dışarıdakiler ancak belirtilerin belirtileridir.<br/>Bahçelerle yeşillikler ruhun özündedir.<br/>Dışarıdakilerse ırmağa yansımış görüntüler gibidir.<br/>Şu gördüğün, bahçenin suya yansımış hayalidir ve<br/>Suyun berraklığıyla kıpır kıpırdır.<br/>Bahçeler ve meyveler gönüldedir.<br/>Onun güzelliği yeryüzüne yansımıştır.</i><br/>
