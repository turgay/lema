<a name=6590></a><img src="figure_sep_1.jpg"/><br/>
<i>Çünkü adem ana caddesinden sana toz toprak gelir.</i><br/>
Bir hadîste şöyle buyrulmuştur: <i>“Üç şey vardır ki, kim onları yaparsa cürüm/günah</i><br/>
<i>işlemiş olur: Savaşılması câiz olmayan birine ya da bir gruba karşı savaş başlatan<br/>kimse, anne-babasına karşı gelen kimse ve zâlime yardım eden kimse”</i><a href="RuhulBeyans.html#6591">[128].</a><br/>
Bilesin ki zulüm, işlerin en çirkinidir. Bu yüzden Allah Teâlâ, zulmü kendi zâtına<br/>
yasaklamıştır. Akıllı kimsenin Allâh’ın öğütlerinden ibret alması, Allâh’ın ahlâkı ile<br/>ahlâklanması, nefis ve tabîata uymak sûretiyle rûhuna eziyet etmekten ve Allâh’ın<br/>kullarına eziyet vermekten kaçınması lâzımdır.<br/>
Rivâyete göre <b>İbn Abbâs</b> (r.a.) bir gün Kâbe’nin duvarına dayandı ve şunları söyledi:<br/>
“Ey Kâbe! Allah katında senin hürmetin ne kadar büyük ve yüce! Fakat bir müslümana<br/>bir kez eziyet etmektense, seni yedi kez yıkmak bana daha sevimlidir.”<br/>
<b>Vehb b. Münebbih</b> (r.h.)’ın şöyle dediği nakledilmiştir: “İsrâiloğulları âlimlerinden<br/>
biri ilmî kitaplardan yetmiş sandık kitap topladı. Her sandığın boyu yetmiş arşındı.<br/>Allah Teâlâ o zamanın peygamberine şöyle vahyetti: “O âlime söyle ki: Şu üç haslet<br/>sende var olduğu sürece, bu kitaplarının kat kat fazlasını da toplasan, o ilimlerin hiçbiri<br/>sana fayda vermez. O üç haslet şunlardır: Dünyâ sevgisi, şeytana yoldaşlık etmek ve bir<br/>müslümana eziyet etmek.”<br/>
Bu üç haslet, insanı ilâhî intikâmın hedefi hâline getirir. Allâh’ın intikamı başkasının<br/>
intikamına benzemez. Görmez misin ki âyette Allah Teâlâ azabını <i>“en büyük azap”</i> diye<br/>vasfetmiştir.<br/>
Bir hadîste şöyle buyrulmuştur: <i>“Cehennemin en hafif ve en küçük kapısı ateşten</i><br/>
<i>yetmiş bin dağ kadardır. Bu dağların her birinde, ateşten yetmiş bin vâdî vardır. Her<br/>bir vâdîde ateşten yetmiş bin bölge vardır. Her bir bölgede ateşten yetmiş bin şehir<br/>vardır. Her şehirde ateşten yetmiş bin mesken vardır. Her meskende ateşten yetmiş<br/>bin köşk vardır. Her köşkte ateşten yetmiş bin sandık vardır. Her sandıkta azabın<br/>yetmiş bin çeşidi vardır. Bu azapların her biri de diğerine benzemez.”</i><br/>
<b>Hz. Ömer</b> (r.a.) bunu işitince şöyle dedi: “Keşke ben bir koç olsaydım da beni kesip<br/>
yeselerdi ve ben cehennemin adını duymasaydım.” <b>Hz. Ebû Bekir</b> (r.a.) da şöyle dedi:<br/>“Keşke ben de göklerde uçan bir kuş olsaydım da cehennemin adını işitmeseydim.” <b>Hz.<br/>Ali</b> (r.a.) ise şöyle dedi: “Keşke annem beni hiç dünyâya getirmeseydi de, cehennemin<br/>adını hiç duymasaydım.”<br/>
Allah Teâlâ’dan bizi, azaba sebep olacak günahlara düşmekten, mahşerde hesap<br/>
dîvânında ince ince hesâba çekilerek bekletilmekten ve hesâbın kötüsünden muhâfaza<br/>etmesini niyâz ederiz. Yaratan ve yarattıklarını rızâsının yoluna ileten O’dur. Dîninde<br/>sebat etmek yine O’nun lütfudur. Cennetine, kurbetine/yakınlığına, vuslatına ve<br/>kendisiyle buluşmaya ulaştıran da O’dur.<br/>
