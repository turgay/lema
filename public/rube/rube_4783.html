<a name=4784></a><img src="RuhulBeyan-4784_1.jpg"/><br/>
denizlerin tükenmesi söz konusu değildir. Bu, ‘deniz tükenir ama Rabbin kelimeleri<br/>tükenmez’ demektir.<br/>
Eğer “<i>kelimeler</i>”, mümkin ve mümteni varlıklar gibi hükmedilen ve takdir edilen<br/>
bilgiler (ma‘lûmât) olduğu takdirde sizin bu söylediğiniz doğrudur. Ama bu nasıl<br/>mümkün olur? Çünkü takdir edilen ve hükmedilen kelimeler de, denizler de sonludur,<br/>tükenir. O halde burada bir açmaz vardır. Çünkü eğer: “Bunlar (hükmedilen ve takdir<br/>edilen şeyler) mâlumattan değildir.” denilirse, Allah Teâlâ’ya muhal/imkansız olan bir<br/>şeyi nisbet etmiş oluruz. Bilgisizlik ve gaflet yüzünden O’ndan bir şeyin kapalı ve kayıb<br/>olacağını söylemek, Allah Teâlâ hakkında düşünülemez.” dersen, buna şöyle cevap<br/>veririz:<br/>
Deniz mürekkep olsa, kendisi de kelimelerden ve bilinen şeylerden olması îtibârıyla<br/>
her damlası bizzat kendisini yazmak üzere tâyin edilse, kendisini ve damlalarını<br/>yazarken tükenir, denizden geriye başka sözleri yazacak bir şey kalmaz. Onun bir misli<br/>daha ilâve edilse yine durum değişmez. Çünkü, sonlu olan her şeyin sonu gelir.<br/>Kelimeler ve mâlûmat ise böyle değildir. Çünkü onlar sonsuzdur, tükenmez.<br/>
Ya da şöyle deriz: Âyetteki “<i>kelimeler</i>”den maksad, Allah’ın ilminin taalluk ettiği her<br/>
şeye şâmil olan mutlak anlamdaki mâlûmâttır. Bu, Allah’ın zâtı, sıfatları, esmâ-i hüsnâsı<br/>veya mümkinâttan olan varlıklar veya varlığı imkansız olan yoklar (ma‘dûmât) olabilir.<br/>İşte bu durumda söylediğimiz, her ne kadar görünüşte mümkin ve mümteni varlıklardan<br/>sonlu ve tükenen mâlumâttan olması îtibâriyle doğru değil gibi görünse de tamam ve<br/>doğrudur.<br/>
Sonra Bârî Teâlâ’nın zâtı ve sıfatları gibi mâlûmât diye isimlendirmeye dâhil olmayan<br/>
Allah Teâlâ’nın ilminin taalluk ettiği bâzı şeylere “<i>kelimeler</i>” denilmesinde karmaşıklık<br/>ve kapalılık vardır. Halbuki Allah’ın zât ve sıfatları “mâlûmât” diye ifâde edilen<br/>“<i>kelimeler</i>”dendir. Bu durumda “<i>kelimeler</i>”in hükmedilen ve takdir edilen şeyler<br/>(mahkûmât ve makdûrat) olarak tefsiri, bilinen şeyler (mâlûmât) diye tefsirinden daha<br/>uygun gözükmektedir. Çünkü “<i>kelimeler</i>”in Rabb’e izâfesi ona işaret ve onu ihsâstır.<br/>Mümkin varlıklara “<i>kelimeler</i>” denilmesi, müsebbibe sebebin isminin verilmesi<br/>kabilindendir. Çünkü onlar “kün (ol)” kelimesi ile meydana gelmiştir. Nitekim Allah<br/>Teâlâ: “<i><b>Bir şey yaratmak istediği zaman O’nun yaptığı “Ol” demekten ibarettir.<br/>Hemen oluverir</b></i>.” (Yâsîn, 36/82) buyurur.<br/>
Sözün özü, ister gerçek; ister farazî olsun denizlerin tükenmesi zâtî bir şeydir. Mutlak<br/>
olarak bir illete bağlı değildir. İster mürekkep olsun ister olmasın. Çünkü her cisim<br/>kesinlikle sonludur ve tükenir. Rabbin kelimelerinin tükenmemesi ise ne gerçek<br/>anlamda, ne de farazî olarak mümkündür. Aslî bir husustur ve ezelî olarak bir illete<br/>bağlı değildir. Çünkü onlar ebedî olarak sona ermez ve sonsuz olarak tükenmez.” Hz.<br/>Şeyh’in (Allah onun rûhunu rahat ettirsin) sözü burada sona erdi.<br/>
