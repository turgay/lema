<a name=2455></a><img src="RuhulBeyan-2455_1.jpg"/><br/>
<img src="RuhulBeyan-2455_2.jpg"/><br/>
<img src="RuhulBeyan-2455_3.jpg"/><br/>
Ey Mûsâ, nübüvvet şerefinden ve hikmetten <i>“sana verdiğimi al ve”</i> bu nimete<br/>
<i>“şükredenlerden ol.”</i><br/>
<i>et-Te’vîlâtü’n-Necmiyye</i>’de şöyle denilmiştir: “<i>Sana verdiğimi al.</i>” Yani sana<br/>
kabiliyet olarak yerleştirdiğim şeyleri ve seni insanlar üzerine üstün kıldığım<br/>peygamberlik ve benimle konuşma gibi özellikleri al “<i>ve şükredenlerden ol.</i>” Çünkü<br/>şükür seni, Rabbini görme arzuna kavuşturacaktır. Şükür, <i><b>“Andolsun şükrederseniz<br/>elbette size nimetimi artırırım.”</b></i> (İbrâhim, 17/7) ayeti muktezasınca nimetin artmasını<br/>gerektirir. “Ziyade” ise: <i><b>“Güzel davrananlara daha güzel karşılık ve fazlası var.”<br/></b></i>(Yûnus, 10/26) ayetinin beyanına göre Allah’ı görmektir. Peygamberimiz (a.s.) bu<br/>ayetin tefsîrinde şöyle buyurmuştur: “<i>Fazlası”, Allah’ı görmek, “güzel karşılık” ise<br/>cennettir.</i>”<a href="RuhulBeyans.html#2459">[90]</a><br/>
<i> </i><br/>
<b>145. Nasihat ve her şeyin açıklamasına dair ne varsa hepsini Musa için levhalarda</b><br/>
<b>yazdık. <i>(Ve dedik ki)</i></b><b>: Bunları kuvvetle tut, kavmine de onun en güzelini almalarını<br/>emret. Yakında size, yoldan çıkmışların yurdunu göstereceğim.</b><br/>
<i>“Öğüde ve herşeyin açıklamasına dair” </i>dînî bakımdan ihtiyaç duyulacak hükümler<br/>
ve öğütlerden <i>“ne varsa hepsini Mûsâ için levhalara yazdık.” </i>Yani, kalem-i a‘lâya<br/>“Yaz” diye emrettik ya da Cebrâil’e “Kalem ile zikret ve nur nehrinin kalemiyle yaz.”<br/>dedik<br/>
Mûsâ (a.s.)’a verilen levhalar, sahih olan görüşe göre dokuz tane olup hepsi de yeşil<br/>
zümrütten idi. Bunların içinde basılmış mühür nakışı gibi Tevrat yazılıydı ve her bir<br/>levhanın uzunluğu on zira idi. el-Kamûs’ta zikredildiğine göre levh, odun veya kemikten<br/>olan geniş sahifedir. Çoğulu “elvah”tır.<br/>
Rivayete göre Mûsâ (a.s.)’ın Allah’ı görmek istemesi Arefe günü, Tevrat’ın verilmesi<br/>
ise Kurban bayramı günü olmuştur.<br/>
<b>Mukatil</b> demiştir ki: Levhalarda şunlar yazılmıştı: “Ben, Rahman ve Rahim olan<br/>
Allah’ım. Bana hiçbir şeyi ortak koşmayın, yol kesmeyin, zina etmeyin ve ana babaya<br/>âsî olmayın.”<br/>
Ve dedik ki: Ey Mûsâ, <i>“Bunları”</i> bu levhaları <i>“kuvvetle”</i> ciddiyet ve azimle <i>“tut ve</i><br/>
<i>kavmine de”</i> en güzelini seçmekle vazifelendirmek ve teşvik etmek sûretiyle<i> “emret<br/>bunların en güzelini alsınlar.”</i> bunlarda yazılı olan ahkâmın en faziletlileri ile amel<br/>etsinler. <i>“En güzel”</i> olanlar, azimetlerdir, güzel olanlar ise ruhsatlardır. Yani bilsinler<br/>ki azîmet olanın sevabı daha çoktur. Bunlar, farzlarla beraber nafileleri de işlemek,<br/>zulme karşı durmada sabırlı olmak gibi şeylerdir. <b>Kutrubî</b> demiştir ki: “Ayetteki “en<br/>
