<a name=3795></a><img src="RuhulBeyan-3795_1.jpg"/><br/>
<img src="RuhulBeyan-3795_2.jpg"/><br/>
Kardeşlerini çağırarak onlara tavsiyelerde bulundu. Yahuda’yı yerine veliyyü’l-ahd<br/>yaptı. Oğullarını ona ısmarladı. Münâcâtta bulunarak şöyle dedi:<br/>
<i>“Ey Rabbim! Sen bana mülkten” </i>nasîbimi<i> “verdin”</i> Yani büyük bir mülk bahşettin.<br/>
Buradaki mülk, Mısır hükümranlığıdır. Çünkü bütün dünyanın mülkü Yûsuf’a âid<br/>değildi.<br/>
<b>Hz. Üftâde </b>(k.s.) der ki: “Yûsuf’un vücûdunda saltanat kabiliyeti vardı.<br/>
Peygamberlerin Sultanı (a.s.) ise fiiller ve sıfatlar cihetinden vücud mülkünde ne varsa<br/>hepsini ifnâ etti ve geriye hiçbir şey kalmadı. Ancak bunun yerine tavsîfi imkansız bir<br/>şey zuhûr etti ve zat tecellîsi meydana geldi. Bu bakımdan hiçbir şey O’nun (s.a.) mülk<br/>ve saltanatına yaklaşamaz. Bu sebeple şâyet biri O’nu küçük düşürmek maksadıyla: “O<br/>fakirdi.” dese tekfîr olunur.”<br/>
<i>“Ebîtü” kandilinin ışığı, “Lev denevtü” burcunun yıldızı<br/>Denî (alçak) dîni terk eden, “denâ” mülkünün mâliki</i><br/>
<i>“Ve bana bazı rüyaların yorumunu öğrettin” </i>Yûsuf (a.s.)’a yorum melekesinin<br/>
verilmiş olması câiz olmakla birlikte tek tek bütün rüyaların yorumu öğretilmiş değildir.<br/>Bu ifadeden maksadın öğretilen şeyin cinsini ortaya koymak olduğu da söylenmiştir.<br/>
Rüyâ tâbiri demek, rüyânın dış dünyada varacağı yeri açıklamak demektir. Rüyâ tabiri<br/>
ilmi, büyük ilimlerden olmakla birlikte peygamberlik ve veliliğin şartlarından değildir.<br/>Bu sebeple Cenab-ı Hak bu ilmi bazı has kullarına tafsîlatlı bir şekilde öğretirken,<br/>bazılarına da icmâlen öğretir.<br/>
<i>“Ey gökleri ve yeri yaratan!”</i> Ey gökleri ve yeri yoktan var edip yaratan!<br/>
<b>İbn Abbas</b> (r.a.) der ki: Ben “__WORD__”ın mânâsını bilmezdim. Nihâyet bana her ikisi de<br/>
bir kuyunun kendi mülkü olduğunu iddiâ eden iki Arap geldi. Onlardan birisi “ __WORD__ (Onu ben kazmaya başladım.)’ deyince kelimenin mânâsını anlayabildim.”<br/>
<i>“Dünyâda da âhirette de sâhibim Sensin!”</i> ben ise senin kulunum. Sen benim işlerimi<br/>
üstlenensin.<br/>
<b>Kâşifî</b> der ki: “Yâni, sensin benim yârim, sensin benim işlerimin mütevellîsi.”<br/>Mâlûm ola ki bir ihtiyacı olup da duâ etmek isteyen kimsenin önce Allah Teâlâ’ya<br/>
senâ edip onu övmesi gerekir. Bu sebeple Yûsuf (a.s.) önce Allah’ı övmüş daha sonra<br/>şöyle duâ etmiştir:<br/>
<i>“Beni müslüman olarak öldür.”</i> Bu ifâde, İslâm üzere ölme talebidir. Çünkü nimet<br/>
ancak böyle tamam olur. <b>“<i>Ancak müslüman olarak can verin</i></b><b>.”</b> (Âl-i İmran, 3/102)<br/>âyeti de buna benzer. Bu ifadenin bir ölüm temennîsi olması da câizdir. O zaman mânâ<br/>şöyle olur: ‘Beni hâlisâne bir muvahhid olarak kendine al.’<br/>
Yûsuf (a.s.)’dan önce de sonra da ölümü temennî eden bir peygamber olmadığı<br/>
söylenmiştir.<br/>
<i>Mesnevî</i>’de şöyle denilir:<br/>
