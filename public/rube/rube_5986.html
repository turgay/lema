<a name=5987></a>ordusunun şöhreti sebebiyle duyduğu mutluluktu. Çünkü hiçbir peygamber dünyalık için<br/>sevinmez, ancak dînî bir husustan dolayı sevinir.<br/>
Rivâyet edilmiştir ki karınca orduların sesini hissetti. Fakat onların gökte mi, yerde mi<br/>
olduklarını bilemedi. Bu yüzden ezilmekten korktu. Onun için Süleyman (a.s.) karıncalar<br/>yuvalarına girene kadar korkmamaları için rüzgara emretti ve rüzgar durdu.<br/>
<i>el-Vasît</i>’ta der ki: “Karıncanın <i>“Onlar farkına varmadan...”</i> sözü, Süleyman (a.s.) ve<br/>
ordusunun yeryüzünde atlılardan ve yayalardan meydana geldiğine, onları rüzgarın<br/>taşıyıp götürmediğine delâlet eder. Çünkü gök ve yer arasında rüzgar onları taşısaydı,<br/>karınca onların ayakları altında çiğnenmekten korkmazdı. Belki de bu kıssa, Allah’ın<br/>rüzgarı Süleyman (a.s.)’ın emrine âmâde kılmasından önceydi.”<br/>
Yine rivâyet edilmiştir ki Süleyman (a.s.) karıncanın sözünü duyunca: “Onu bana<br/>
getirin.” dedi. Onlar da getirdiler. Süleyman (a.s.) şöyle dedi: “Ey karınca, benim<br/>askerlerimin zulmetmeyeceklerini bilmez misin?” Karınca: “Bilirim; ancak ben bu<br/>topluluğun ulusuyum. Benim onlara öğüt vermemin dışında çare yoktur.” diye cevap<br/>verdi. Süleyman (a.s.): “Benim askerlerim havada idi, senin topluluğunu nasıl<br/>çiğneyeceklerdi ki?” diye sordu. Karınca şu cevabı verdi: “Benim kasdım karıncaların<br/>yerde telef olmaları değildi. Murâdım, onların senin görkem ve debdebene kapılıp<br/>askerlerine bakarken Allah Teâlâ’yı anmaktan geri kalırlar ve gaflet meydanında<br/>çiğnenip zelil olurlar. Senin saltanatını gördüklerinde içlerinde dünyaya meyletme<br/>arzusu belirir; halbuki dünya Hakk’ın düşmanıdır.”<br/>
Süleyman (a.s.) karıncaya: “Bana öğüt ver.” dedi. Bunun üzerine karınca: “Babanın<br/>
neden “Dâvud” diye isimlendirildiğini biliyor musun?” diye sordu. Süleyman (a.s.):<br/>“Hayır” dedi. Karınca: “Çünkü o, kalbinin yarasını tedavî etti.” dedi. Karınca: “Peki<br/>sen neden “Süleyman” diye isimlendirildiğini biliyor musun?” dedi. Süleyman (a.s.)<br/>yine “Hayır” dedi. Karınca: “Çünkü sen sadrı (göğsü) ve kalbi selîm bir kimsesin.”<br/>diye cevap verdi.<br/>
<i>Keşfü’l-esrâr</i>’da nakledilir ki: “Süleyman karıncaya askerinin sayısının kaç olduğunu<br/>
sordu. Karınca şu cevabı verdi: “Dört bin komutanım var; her bir komutanın emrinde<br/>kırk bin nakîb, her nakîbin emrinde de kırk bin karınca.” Hz. Süleyman askerlerini niçin<br/>dışarı çıkarmadığını sordu. Karıncanın cevabı şöyle oldu: “Ey Allah’ın peygamberi!<br/>Bize yeryüzünü verdiler, kabul etmedik, yerin altını tercih ettik ki Allah Teâlâ’dan gayri<br/>kimse hâlimizi bilmesin.” Ardından karınca sordu: “Ey Allah’ın elçisi! Hak Teâlâ’nın<br/>sana ihsan ettiklerinden birini söyle.” Hz. Süleyman: “Sabah gidişi bir aylık mesafe,<br/>akşam dönüşü yine bir aylık mesafe olan rüzgârı (bk. Sebe’, 34/12) binitim yaptı.” dedi.<br/>Karınca: “Bunun anlamının ne olduğunu bilir misin?” diye sordu ve ekledi: “Sana dünya<br/>mülkünden ne verdiysem hepsi bir rüzgâr gibidir; gelir ama payidar kalmaz.”<br/>
Dünyaya güvenen, rüzgâra güvenmiş gibidir. Bu mânâda <b>Şeyh Sa’dî</b> şöyle der:<br/>
<i>Süleyman’ın tahtı sabah akşam yel ile yürümez miydi?<br/>Sonuçta yerinde yeller esdi. Ne mutlu marifet ve adâletle gidene</i><br/>
