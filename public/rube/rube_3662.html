<a name=3663></a>Rivâyete göre Yûsuf (a.s.) bu delikanlıya şöyle dedi: “Gördüğün o üzümler krala, bu<br/>
üzümlerin güzelliği ise senin hâlinin iyi olacağına delâlet ediyor.” Şöyle dediği de<br/>rivâyet edilir: “Ne güzel bir rüyâ! Çardağın güzelliği, hâlinin, güç ve kuvvetinin<br/>iyileşeceğini gösteriyor. Üç salkım ise zindanda geçireceğin üç gün demektir. Bu günler<br/>biter bitmez kral sana adam gönderecek ve eski işine iâde edecek. Böylece eskisi gibi,<br/>hattâ daha da iyi bir mevkiye sahip olacaksın.<br/>
<i>“Diğeri ise”</i> yâni fırıncı <i>“asılacak ve kuşlar onun başından” </i>beynini<i> “yiyecek.”<br/></i>Rivâyete göre Yûsuf (a.s.) fırıncıya da şöyle dedi: “Ne kötü bir rüyâ görmüşsün!<br/>
Mutfaktan çıkman, yapmakta olduğun bu vazifeden ayrılacağını gösteriyor. O üç sele de<br/>geçecek olan üç güne delâlet ediyor. Bu günler biter bitmez kral seni yanına çağırtacak,<br/>sonra astıracak, kuşlar da başından yiyecek.<br/>
<i>el-Kevâşî</i>’de şöyle geçer: “Kuşların başının tepesinden yemeleri fırıncının üçüncü<br/>
günde zindandan çıkarılacağını gösteriyor.”<br/>
<i>“Yorumunu sorduğunuz iş”</i> îzâhını ve yorumunu istediğiniz iş bu şekilde<br/>
<i>“kesinleşmiştir.”</i> bu şekilde bitirilip hükme bağlanmıştır.<br/>
Âyette bahsedilen ‘iş’ gençlerin gördükleri rüyâlardır. ‘Kesinleşme’ fiili ‘iş’e isnad<br/>
edilmiştir. Halbuki bu iş, onların birinin kurtulup ötekinin ölmesinden ibâret olan<br/>durumlarının varacağı sondur. Çünkü bu iş hakîkatte o sonun tâ kendisidir. Misal<br/>âleminde bu sûrette zâhir olmuştur.<br/>
Rivâyete göre Yûsuf (a.s.) onların rüyâlarını tâbir edince bunu inkâr ederek: “Biz<br/>
rüyâ falan görmedik.” dediler. Yûsuf (a.s.) da şöyle cevap verdi: “İster doğru, isterse<br/>yalan söylemiş olun bu gerçekleşecek!”<br/>
Burada sözü edilen inkâr herhalde fırıncıdan gelmiştir. Çünkü sâkînin inkâr etmesini<br/>
gerektiren bir şey yok. Ancak böyle olmasına rağmen inkâr eden delikanlının durumu<br/>dikkate alınarak her ikisinin de inkâr ettiği ifade edilmiştir.<br/>
Neticede Yûsuf’un dediği aynen çıkmıştır. Şöyle ki kral sâkîlik yapan delikanlıyı<br/>
zindandan çıkartarak eski mevkiine getirmiş; hil’at giydirerek iyi muamelede<br/>bulunmuştur. Çünkü onun emin biri olduğunu anlamıştı. Fırıncıyı ise zindandan çıkartmış<br/>üzerindeki giysileri soydurarak ölünceye kadar kamçılatmıştır. Çünkü onun da hâin biri<br/>olduğu ortaya çıkmıştır. Sonra da herkesin uğradığı bir yolda astırmıştır. Bir grup siyah<br/>kuş da gelip başından yemeye başlamıştır. Bu kral asma cezâsını ilk tatbik eden<br/>hükümdardır. Bu cezâyı daha sonra Musâ (a.s.)’ın kendisine gönderildiği Fir’avn da<br/>uygulamıştır. Nitekim Kur’an’da onun şu sözü nakledilir: <i><b>“Sizi hurma dallarına<br/>asacağım!”</b></i> (Tâhâ, 20/71)<br/>
Rivâyet edilir ki Hz. Peygamber (s.a.) Bedir savaşından Medine’ye dönerken Irku’z-<br/>
zabye’ye uğradı. Irku’z-zabye, altında gölgelenilen bir ağacın adıdır. Orada esirler<br/>arasındaki Ukbe b. Ebî Muayt’ı astırdı. İslâm tarihinde asılan ilk kâfir budur. Ukbe,<br/>Mekke’de iken Hz. Peygamber’e iftiralarda bulunurdu. Hatta bir keresinde yüzüne<br/>tükürmüştü.<br/>
Asılarak ölmek nefesin bedene iyice sıkışıp hapsolmasından ötürü ölüm yollarının en<br/>
