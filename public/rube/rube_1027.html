<a name=1028></a><img src="RuhulBeyan-1028_1.jpg"/><br/>
isteyerek ki bunlar muvahhidler (tek Allah inancına sahip olanlar)dir; ya da<br/>istemeyerek, yani imtinâ ederek ki bunlar da yaratılmışlıklarının, sonradan<br/>olmuşluklarının delillerini; Allah’ın kendilerine sağlık, hastalık, zenginlik, fakirlik,<br/>üzüntü, sevinç vs. vererek çekip çevirmesini inkâr edenlerdir. Bunların, Allah’ın kazâ<br/>ve kaderini defetmeleri imkânsızdır. <i>“O’na”</i> Allah’a “<i>teslim olmuşlardır.”</i> Semâvât ve<br/>yer sâkinleri <i>“O’na döndürüleceklerdir.”</i><br/>
Murad-i ilâhî dünyada iken kendisine karşı çıkanların, Allah’dan başka hiç kimsenin<br/>
zarar ve fayda vermeyeceği bir yere sadece Allah’a döndürüleceklerini anlatmaktır. Bu,<br/>hak dine karşı çıkanlar için, gerçekten büyük bir tehdittir. Öyle ise aklı başında<br/>olanların, Rablerine itâat etmeleri ve mîsâk günü verdikleri sözü bozarak isyan<br/>etmekten kaçınmaları son derece lüzûmludur.<br/>
Allah Teâlâ’nın; peygamberler, velîler ve mü’minlerle yaptığı antlaşma; tevhid, dîni<br/>
ayakta tutup dosdoğru yaşamak, tefrikaya düşmemek, birbirlerini tasdik etmek, tüm<br/>insanları itâata çağırmak ve kulluğu sırf Allah’a tahsîs etmek konularını ihtivâ<br/>etmektedir. Demek ki Allah Teâlâ, kullarından sadece dürüst bir kulluk ile kendisinin<br/>Rablık (rubûbiyyet) haklarına riâyeti istemiş olmaktadır.<br/>
<b>Şeyh Şâzelî </b>(k.s.) şöyle diyor: “Allah Teâlâ, sana kendisine itâat etmeyi ve<br/>
kendisinde fenâ bulmayı nasip ettiği zaman zâhirî nîmetlerini ihsan etmiş demektir.<br/>Çünkü senin zâhirini, kendisine muhâlefet etmekten korumuş olmaktadır. Bâtınî<br/>nîmetlerini de ihsân etmiş demektir. Çünkü O’nun gücüne boyun eğebilmeni nasip<br/>etmiştir. Hak Teâlâ’nın senden istediği de budur.”<br/>
<b>İbrâhîm b. Edhem </b>(k.s.) hazretlerine “mescidde bizim için otursan da senden istifade<br/>
etsek” denilince, şöyle cevap verdi: “Dört şeyden dolayı sizinle ilgilenemiyorum. Bu<br/>dört şeyle meşgul olmaktan uzaklaşabilirsem, sizinle otururum.”<br/>
“Peki bunlar nedir, Ey Ebû İshâk?” dediklerinde de şöyle dedi:<br/>1) Allah Teâlâ’nın “bunlar cennetliktir, ama ben aldırmam; bunlar da cehennemliktir<br/>
yine aldırmam” buyurarak Âdem’den mîsâk aldığı zamânı düşünüyorum ve kendimin<br/>hangi gruptan olduğumu bilmiyorum.<br/>
2) Düşünüyorum da, Allah Teâlâ, bir çocuğu daha anasının karnındayken yaratmaya<br/>
hükmedip ruh üflediği zaman, çocukla ilgilenen melek: “Ya Rab! Şakî mi olacak, yoksa<br/>said mi?” diye sorduğunda, Allah’ın o anda benim hakkımda verdiği cevabın ne<br/>olduğunu bilmiyorum.<br/>
3) Ölüm meleği gelip ruhumu kabzetmek isteyince; “Ya Rab! Bunun ruhunu müslüman<br/>
olarak mı, yoksa kâfir olarak mı kabz edeyim?” diye sorduğunda Allah’ın o anda benim<br/>hakkımda vereceği cevabın ne olduğunu bilmiyorum.<br/>
4) <i><b>“Bugün ayrılın ey mücrimler!”</b></i> (Yâsîn, 36/59) âyetini düşünüyorum, fakat<br/>
kendimin hangi gruptan olacağımı bilemiyorum. Bu konularla o kadar meşgûlüm ki bu<br/>meşgûliyet beni sizinle oturup konuşmaktan alıkoyuyor.”<br/>
