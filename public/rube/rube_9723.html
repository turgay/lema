<a name=9724></a>demektir. Bu mânâ Peygamber Efendimiz’e herhangi bir şeyin bildirilmesi mânâsında<br/>istiâre olarak kullanılmıştır. Kelime if’âl bâbındandır. Farsça ifâdesiyle, bir kimseye<br/>gizli olan bir şeyi ulaştırmak ve görür hâle getirmek mânâsına gelir.<br/>
<b>Râğıb</b>’ın açıklamasına göre, “zahara’ş-şey” ifâdesinin aslı, “herhangi bir kimse için<br/>
yeryüzü üstünde, asla gizlenemeyecek bir şey hâsıl oldu” demektir. “Batana” ise<br/>“yeryüzünün içinde gizlenebilecek birşey elde etti” demektir. Sonra bu kelime göz<br/>yoluyla ve basîret yoluyla ortaya çıkan her şey için kullanılmıştır.<br/>
“<i>Peygamber</i>” Hafsa’ya “<i>bir kısmını bildirmiş…</i>” Farsça olarak da bildirmek, târif<br/>
etmek, tâlim etmek mânâlarına gelir. Yâni Hafsa’nın arkadaşına söylemiş olduğu sözün<br/>bir kısmını bildirmişti. Peygamber Efendimiz azarlama yollu ona şöyle demişti: “Ben<br/>sana vermiş olduğum sırrı gizlemeni ve onu hiç kimseye açmamanı emretmemiş<br/>miydim?” Peygamberimiz’in Hz. Hafsa’ya vermiş olduğu sır, kendisinden sonra<br/>ümmetin yönetimine kimlerin geleceğine dâir verdiği sırdır.<br/>
Rivâyet olunur ki: Peygamber Efendimiz (s.a.) kendisini azarlayınca Hafsa şöyle dedi:<br/>
“Seni hak üzere gönderen Allah’a yemin ederim ki Allah’ın babama vermiş olduğu<br/>şereften dolayı duyduğum sevinç yüzünden kendime hâkim olamadım.”<br/>
“<i>…bir kısmından da vazgeçmişti.</i>” Bazı bilgileri vermekten de kaçınarak yüz çevirdi.<br/>
Peygamber Efendimiz’in vermediği bilgi Mâriye meselesi idi. Bazı âlimlere göre âyetin<br/>mânâsı şöyledir: Peygamber câriyeyi kendisine haram kıldığını bildirdi, ancak halîfelik<br/>makamına kimin geçeceğine dâir olan bilgiyi vermekten kaçındı. Çünkü o ümidsizlik<br/>anında bunun yayılmasını hoş görmediği için nezâketi ve hilmi sebebiyle bundan<br/>kaçındı. Bu âyet-i kerîmede müridlerin tarîkata olan rağbetlerini arttırmak için şeyhlerin<br/>ferâset ve kerâmet göstermelerinin câiz olduğuna delil vardır. Yine bu âyet-i kerîme<br/>cereyân eden edebe aykırı bir husûsu sonuna kadar araştırmamayı teşvik etmektedir. Bu<br/>durum kerîm kimselerin sıfatıdır.<br/>
<b>Hasan Basrî</b> (k.s.) der ki: Kerîm olan kimse bir meseleyi asla sonuna kadar<br/>
araştırmaz. Bazıları derler ki: Herhangi bir şeyden habersizmiş gibi davranmak kerîm<br/>olan kimselerin fiillerindendir.<br/>
“<i>Peygamber bunu ona haber verince eşi:</i>” yâni Peygamber (s.a.) Hz. Hafsa’ya ifşâ<br/>
edip yaydığı sırrı bunu ifşâ etti diye Allah’ın ortaya koyduğunu haber verince “<i>Bunu<br/>sana kim bildirdi? dedi.</i>” Hz. Hafsa (r. anha), Peygamberimiz’in vermiş olduğu sırrı<br/>yaymasını kasdederek: Bunu sana kim bildirdi? dedi. O zannetti ki bunu Peygamber’e,<br/>Hz. Âişe haber verdi.<br/>
Bu ifâdede hem teaccüp/hayret bildirme ve hem de Hz. Âişe (r.anha)’nin bunu haber<br/>
vermesinin uzak bir ihtimal olduğunu bildirme vardır. Hz. Âişe, Peygamber’e bunu<br/>bildirmemişti. Çünkü Hz. Hafsa ona ağzını sıkı tutmasını tavsiye etmişti. Âyet metninde<br/>“men nebeeke” denmeyişi âyetin bu kısmının edebî sanata uygun olarak daha öncesine<br/>uygun düşmesi içindir.<br/>
“<i>Peygamber: Bilen,</i> “kendisine hiç bir şeyin gizli kalmadığı” <i>her şeyden</i> <i>haberdâr</i><br/>
<i>olan (Allah) bana haber verdi, dedi.</i>” Bu ifâde üzerine Hz. Hafsa sustu ve teslim oldu.<br/>
