<a name=6945></a><img src="RuhulBeyan-6945_1.jpg"/><br/>
<img src="RuhulBeyan-6945_2.jpg"/><br/>
<img src="RuhulBeyan-6945_3.jpg"/><br/>
<img src="RuhulBeyan-6945_4.jpg"/><br/>
feyizlerdir.<br/>
Eşyâdan tayyib olan, duyu organlarının lezzet aldığı şeylerdir. İnsanlardan tayyib olan<br/>
cehâlet, fısk ve çirkin amellerin necâsetinden temizlenen; ilim, îman ve güzel<br/>davranışlarla bezenen kimsedir.<br/>
Büyüklerden birisi şöyle der: “<i>Güzel memleket</i>” tevhid tohumunu ve “Lâ ilâhe illlah”<br/>
kelimesini kabul eden insanlık beldesidir. “<i>çok bağışlayan bir Rab!</i>” mağfiret nuru ile<br/>dostlarının ayıplarını örter ve ma’rifetinin izzeti sebebiyle onların günahlarını<br/>bağışlar.”<br/>
Yine o dostları sebebiyle kullarının bir çoğunun günahlarını bağışlar ve iyiliklerini<br/>
kabul eder.<br/>
Rivâyet edilmiştir ki <b>Abdullah b. Mübârek</b> (r.a.) bir yıl Harem-i Şerif’te haccı<br/>
tamamlamıştı. Rüyasında iki meleğin geldiğini gördü. Biri diğerine “Bu yıl hac için kaç<br/>kişi toplandı?” diye sordu. Diğeri şöyle dedi: “Üç yüz bin.” Ben: “Kaç kişinin haccı<br/>makbul oldu?” diye sordum. “Hiç kimsenin haccı kabul olmadı.” dediler. Abdullah<br/>şöyle der: Bu sözü işitince, üzerime üzüntü çöktü. “Bütün insanlar cihanın dört bir<br/>tarafından sıkıntı ve meşakkat çekerek gelmişlerdi, hepsi zâyi oldu.” dedim. Melekler:<br/>“Dımaşk’ta Ali b. Muvaffak adında bir ayakkabıcı var; buraya gelememiş. Ancak onun<br/>haccı kabul edildi. Bunun yaptığı iş sebebiyle herkesinki kabul edildi.” dediler.<br/>
<b>Ali b. Muvaffak</b> der ki: “Hac yapmak için üç yüz elli dirhem biriktirdim. Yanıma<br/>
hamile bir kadın geldi ve “Şu evden güzel bir yemek kokusu geliyor. Git de bu yemekten<br/>bana biraz getir ki çocuğum düşmesin.” dedi. Ben de gittim ev sahibine durumu anlattım.<br/>Ev sahibi ağladı ve “Benim de çocuklarım var. Bir haftadır hiçbir şey yemediler. Ben<br/>de bugün kalkıp onlara ölmüş bir merkebin etinden bir parça getirdim. Ev halkı onu<br/>pişiriyorlar. Biz mecbur olduğumuz için bu bize helal, ancak sana haramdır. Onu sana<br/>nasıl verebilirim ki?” dedi. Ali b. Muvaffak der ki: “Onun bu sözünü duyunca, gönlüme<br/>ateş düştü. Hac için biriktirdiğim meblağı ona verdim ve “İşte benim haccım bu!”<br/>dedim.”<br/>
Allah Teâlâ onun bu iyiliğini en güzel şekilde kabul etti. Allah bütün hacıları ona<br/>
bağışladı (onun hatırına onların haccını da kabul etti).<br/>
<i>İhsan etmekle gönlü huzura erdirmek,<br/>Her konakta bin rekât namaz kılmaktan yeğdir.</i><br/>
<i> </i><br/>
<b>16. Ama onlar yüz çevirdiler. Bu yüzden üzerlerine Arim selini gönderdik.</b><br/>
