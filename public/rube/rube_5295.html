<a name=5296></a>en güzeli olduğuna delâlet etmek maksadıyladır. Nitekim <b>Kâşifî</b> şöyle der: “Bağ ve<br/>bahçenin safâ ve iç açıcılığı, içinde suyun akmasıyladır.”<br/>
“<i>Şüphesiz Allah dilediği şeyi yapar.</i>” Yâni tevhid ehli sâlih kimseyi<br/>
mükâfâtlandırmak ve müşriki de cezâlandırmak konusunda her istediğini mutlaka yapar.<br/>O’na karşı duracak ve mâni olacak kimse yoktur.<br/>
Bu âyetlerde bâzı işâretler vardır:<br/><b>1-</b> Tabîat ve hevâ üzere, karşılık bekleyerek; kerâmetlere, halkın övmesine ve<br/>
dünyalık elde etmeye tamah ederek Allah’a ibâdet eden kimse, emellerine nâil olduğu<br/>zaman ibâdette sükûn bulur. Fakat emellerine eremezse velîlerin güzel vasıfları ile<br/>süslenmeyi terk eder. Onun dünyadaki ziyanı, halkın kabûlünü ve onların yanındaki<br/>mevkiini kaybetmesi, onların yanında rezil olması, sünnet ve ibâdet yolundan dalâlet ve<br/>bid’at yoluna düşmesidir. Onun âhiretteki ziyânı ise Hakk’ı müşâhededen perdelenmesi<br/>ve uzaklık ateşiyle yanmasıdır.<br/>
Yine sıdkı ve taleb konusunda sebatı olmayan bâzı tâlibler, temennî ehlinden olur ve<br/>
Allah’ı şüphe içerisinde taleb eder. Nefsine ve hevâsına uygun düşen bir şey veya<br/>gaybdan bir takım fethler ona dokunursa sohbet ve beraberliği talebde devam eder.<br/>Mücâhedelerde, riyâzatlarda, şehvetleri terk, nefse muhâlefet, hizmete devam,<br/>sohbetin/beraberliğin hakkına riâyet, sohbetin edebleriyle edeblenmek, ihvâna<br/>tahammül konularında ona bir belâ, sıkıntı veya darlık dokunursa yüz çevirir. İkrârı<br/>inkâr ve îtirâz ile, teslîmiyeti yüz çevirme ve büyüklenme ile, irâdeyi irtidâd ile,<br/>beraberliği ayrılık ile değiştirir. Onu terk etmek sûretiyle üzerinde bulunduğu dünyasını<br/>kaybeder. Taleb ve sohbetten irtidâd ile ise âhireti kaybeder. İşte bu yüzden meşâyıh:<br/><i>“Tarîkatın mürteddi, şerîatın mürteddinden daha şerlidir.”</i> demişlerdir. “<i>İşte bu,<br/>apaçık ziyanın ta kendisidir.</i>”<br/>
Gönül ehli birisinin reddettiği kimse bütün gönül sâhipleri tarafından reddedilmiş<br/>
olur. Yine gönül ehli birisinin kabul ettiği kimse herkesin makbûlü olur.<br/>
<b>Hâfız</b> der ki:<br/>
<i>Saadet anahtarı, gönül ehline makbul olmaktan ibarettir<br/>Sakın ola ki kimse bu hususta şek ve şüpheye düşmesin<br/>Eymen Vadisinin çobanı yıllarca<br/>Canla başla Şuayb’a hizmet eder; sonra murâdına ulaşır</i><br/>
Fakir (<b>Bursevî</b>) der ki: Müslümanlar iki sınıftır. Bir sınıf, cihâd-ı asğar/küçük cihad<br/>
ile meşguldür. Bir sınıf ise cihâd-ı ekber (en büyük cihad) ile meşguldür. Birinci sınıfın<br/>zayıfları ordunun ucunda ve kenarında, ikinci sınıfın zayıfları ise dînin ucunda ve<br/>kenarında dururlar. Eğer iş kendi arzularına göre olursa öne atılırlar, aksi halde geri<br/>dönüp kaçarlar. İşte bunda onlar için dünya ve âhiret cihetinden ziyan vardır. Çünkü<br/>dünyada onlara kâfirler ve nefs-i emmâre gâlib gelir, âhirette de saîdlerin derecelerini<br/>elden kaçırırlar, hiçbir ganîmet elde edemezler. Şu halde meşakkatlere sabretmek<br/>
