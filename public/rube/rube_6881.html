<a name=6882></a>hayat (sıfatı) yarattı.” derler. Yine bize göre durum öyle değildir. Bilakis hayat sırrı,<br/>âlemin hepsinde sârîdir/mevcuttur. Bir hadîste: “<i>Müezzinin sesini duyan yaş-kuru her<br/>şey onun için şâhidlik yapar</i>.”<a href="RuhulBeyans.html#6893">[325] </a>diye vârid olmuştur. Halbuki ancak bilen, şâhidlik<br/>yapar.<br/>
Biz ve emsâlimiz (Allâh’ın velîleri) dışında Allah Teâlâ insanların ve cinlerin<br/>
gözlerinden cansız varlıkların hayatlarını idrak etme hâssasını almıştır. Ancak biz<br/>(velîler) bu konuda delîle ihtiyaç duymayız. Çünkü Hak Teâlâ bize cansız varlıkların<br/>bizzat (ayn olarak) hayatını keşfetmiş/açıp göstermiş, onların tesbihini ve konuşmalarını<br/>işittirmiştir. Allah tecellî edince Tur dağının paramparça olması da böyledir. Dağın<br/>parçalanması, ancak Allâh’ın azametini bilip tanımasındandır. Eğer dağ Allâh’ın<br/>azametini tanımasaydı paramparça olmazdı.”<br/>
Bunun bir benzeri bizim gördüğümüz şu hâdisedir: Hz. Şeyhimiz ve senedimiz<br/>
(Atpazârî Osman Fazlî Ef.) -Allah ruhunu rahat ettirsin ve berzahda da fethlerini devam<br/>ettirsin- bir keresinde yanında bulunanları iftara dâvet etti. Biz de gittik yanına oturduk.<br/>Önünde su ve ıslatılmış kek vardı. Ömrünün sonlarında sadece kek yerdi. İftar<br/>esnasında şöyle dedi: “Şu ekmeğin de hakkânî bir ruhu var. Onun zâhiri bedene, rûhu da<br/>insanın rûhuna gider. Böylece bu ekmekten hem beden hem ruh, her ikisi birden kuvvet<br/>bulur.<br/>
<i>Mesnevî</i>’de şöyle denilmiştir:<br/>
<i>Bilgi ve hikmet, helâl lokmadan doğar.<br/>Aşk ve incelik, helâl lokmadan meydana gelir.</i><br/>
Hz. Şeyh sonra şöyle dedi: Her varlığın hayvânî ya da hakkânî bir ruhu vardır. Ölen<br/>
kişinin cesedinin kendisinden ayrılan hayvânî ruhundan başka bir de hakkânî ruhu<br/>vardır. Görmez misin ki Allah Teâlâ onu konuşturacak olsa elbette konuşur. Onun<br/>konuşması ancak onun ruhuna âiddir. Taş, ağaç veya başka şeylerin Allâh’ı hamd ile<br/>tesbih ettiği (Kur’an ve sünnette) haber verilmiştir. Bu, ancak o şeyde<br/>hakikaten/gerçekten hayâtın sereyanı/içine nüfuzu sebebiyledir. Bundan dolayı dağlar<br/>Dâvud (a.s.) ile beraber tesbih ettiler (bk. Sâd, 38/18). Rüzgar Süleyman (a.s.)’ı taşıdı<br/>(bk. Sâd, 38/36) Yer Kârun’u içine çekip yuttu (bk. el-Kasas 28/81). Mescid-i<br/>Nebevî’de hannâne denilen hurma kütüğü ağlayıp inledi.<a href="RuhulBeyans.html#6893">[326]</a> Taş Rasûlullah (s.a.)’e<br/>selam verdi.<a href="RuhulBeyans.html#6893">[327] </a>Bunlara benzer daha sayılamayacak kadar örnek vardır.<br/>
<i>Mesnevî</i>’de der ki:<br/>
<i>Siz cansızlara eğilim gösterince,<br/>Cansızların canına nasıl mahrem olabilirsiniz?<br/>Cansızlığı bırakıp canlar âlemine gidin;<br/>Âlemdeki zerrelerin seslerini dinleyin.<br/>Canın kandillerinden yoksun olduğundan,</i><br/>
