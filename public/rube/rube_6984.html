<a name=6985></a><img src="flower_sep.jpg"/><br/>
<img src="RuhulBeyan-6985_2.jpg"/><br/>
sûretleri bir takım arazlardır. Cevherleri ise o amelleri yapanların maksadları, ilimleri,<br/>inançları ve himmetleri ile ilgili hususlardır. Bu hadîsin siygası/lafzı mutlaktır. Haller<br/>ve karîneler onu tahsis eder. Çünkü câmileri, mescidleri, ribatları ve ibâdet yerlerini<br/>binâ edenler ihtilafsız ecir alırlar. Bu hadîste zikredilen sâhibinin gezip tozmak, keyfî<br/>olarak, gösteriş için ve desinler diye yaptığı binâdır. Böyle olunca bu kişinin arzu ve<br/>himmeti bu âlemi geçmez. Onun için de yaptığı binânın âhirette bir semeresi ve netîcesi<br/>olmaz. Çünkü bu kişi yaptığı ile bu dünyanın ötesinde bir şey kasdetmemiştir. Öyleyse<br/>onun işleri kaybolup giden bir takım arazlardır. Bu işlerin buradan âhirete geçmesini<br/>gerektiren bir durum yoktur. Onun için böyle işlerin semeresi ve ecri yoktur.”<br/>
Bilesin ki ulemâ infak konusunda değişik görüşler beyan etmişlerdir. Zâhir olan,<br/>
infakın insanların tabakalarına göre olmasıdır. <b>Ebû Bekir Sıddîk</b> (r.a.)’ın yaptığı gibi<br/>bazıları yakîninin kuvvetinden dolayı Allah’a tam bir tevekkül ile malının tamamını<br/>infak eder. Bazıları malının bir kısmını infak eder, mallarından nimetlenip faydalanmak<br/>için değil ihtiyaç zamanında infak etmek üzere de bir kısmını elinde tutar. Kimisi de sırf<br/>farz olanı edâ etmekle yetinir.<br/>
<b>Gazzâlî</b> (r.h.) der ki: “Sâdece farz olan mâlî ibadetleri edâ etmekle yetinmek<br/>
cimrilerin sınırıdır. Az bir şey de olsa bu farz olan miktarı artırmak lâzımdır. Bu<br/>tabakalar arasında dereceleri bakımından fark vardır. İnfak konusunda Furkan sûresinin<br/>sonlarında bilgi vermiştik. Oraya bak ve onları esas al.<br/>
Allah bizi ve sizi tutup biriktirmeden Allah yolunda harcayıp ihsan eden kimselerden<br/>
kılsın. İnfak ettiklerimizin yerine daha hayırlı karşılıklar versin. Çünkü O’nun hazineleri<br/>hiç tükenmez, cömertlik denizi hep coşup taşar. Gece gündüz hep veren ve feyiz lütfeden<br/>O’dur.<br/>
<b>40. O gün Allah, onların hepsini toplayacak; sonra meleklere: “Size tapanlar</b><br/>
<b>bunlar mıydı?” diyecek.</b><br/>
Ey Muhammed (s.a.), Allah Teâlâ’nın büyüklük taslayanları, zayıf sayılanları ve<br/>
onların Allah’tan başka taptıklarını toplayacağı günü kavmine hatırlat. <i>“O gün Allah,<br/>onların hepsini toplayacak;” </i>onlardan hiçbiri geri kalmayacak <i>“sonra” </i>kendilerine<br/>ibadet eden müşrikleri azarlamak ve iddiâ ettikleri üzere meleklerin şefâatinden<br/>ümidlerini kesmek için “<i>meleklere:” </i>dünyada <i>“Size tapanlar bunlar mıydı?” </i>bu<br/>kâfirler miydi?<i> “diyecek.”</i><br/>
Bazıları bu toplanacak olanların Huzâa kabilesinden Müleyhoğulları olduğunu<br/>
söylemiştir. Onlar meleklere tapıyorlar ve meleklerin Allah’ın kızları olduğunu, onun<br/>için onları gizlediğini söylemişlerdir. Eğer “Cinler de insanlara görünmedikleri halde<br/>neden cinler hakkında böyle dememişlerdir?” dersen, şöyle cevap veririm: Çünkü<br/>
