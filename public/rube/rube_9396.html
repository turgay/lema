<a name=9397></a><i>vav</i>’dan haldir. Onların bu durumlarının anlatılmasında yüksek bir halden daha yücesine<br/>bir ilerleyiş ve yükseliş vardır. Çünkü Allah’ın rızâsı, kullarına dünyada verdiği<br/>nimetten daha büyüktür.<br/>
<i>“Allah’ın dinine ve peygamberine yardım eden”</i> cümlesi, “yabteğûne/dileyenler”<br/>
kelimesine atfedilmiştir. Dolayısıyla gizli bir haldir. Yâni dinini yüceltmekle Allah’a<br/>yardıma, ona itâat yolunda varlıklarını fedâ ederek Rasülü’ne yardıma niyet sûretiyle<br/>hicret ederler. Çünkü onların, inkârcılara rağmen aralarından çıkarak Medine’ye hicret<br/>etmeleri bir yardımdır, hem de en iyisinden yardımdır.<br/>
<i>“İşte” </i>zikredilen bu güzel sıfatlarla nitelenen muhâcirler <i>“doğru olanlar bunlardır.”</i><br/>
Bunlar, doğrulukta yüksek payeye erişenlerdir. Çünkü onların doğrulukları, yaptıklarıyla<br/>apaçık ortaya çıkmıştır. Onların doğruluklarının izleri tam olarak ortada olduğu için<br/>sanki doğruluk yalnız onlarınkinden ibârettir. Doğruluk sırrın sadakasıdır; yâni sadaka<br/>sırrın mülküdür, sadâk efendinin sarayıdır. Sadîk ise Hakk’ın padişahıdır.<br/>
<i>Doğruluğu âdet edin, zira kıyamet günü Arasat Meydanı’nda,<br/>Doğrulardan başka Hakk’ın gadabından kurtulacak yoktur.</i><br/>
Mustafa (s.a.) şöyle buyurdu: <i>“Biz bütün âlemin önde geleni, Âdem’in soyunun en</i><br/>
<i>iyisiyiz. Ancak bizim için bunda övünmek yoktur. Kerem şerbetleri bizim elimize<br/>verilmiş, en şerefli hediyeler evimize gönderilmiş, nefis elbiseler bize giydirilmiş, en<br/>izzetli kumaşlar omzumuza atılmıştır. Ancak bütün bunlardan hiçbiriyle övünmeyiz.”<br/></i>Dediler ki; “Ey yüce kimse, sizin ihtiyarınız nedir? Sizin iftiharınız ne iledir?” Şöyle<br/>buyurdu: <i>“Bizim isteğimiz ve iftiharımız bir gün bir saat fırsat bulup muhâcirlerin<br/>fakirlerinden Bilâl, Suheyb, Selmân ve Ammâr gibi kimselerle oturup onlarla bir saat<br/>sohbet etmektir.”</i><br/>
<i>Onun ikrâmından kalbime gelen bana hediyedir,<br/>Fakr elbisesini giymek ihtiyarımdır benim.<br/>Dinar ve dirhem benim ne işime yarar,<br/>Bütün işimde Hak’la olmak, işimdir benim.</i><br/>
Bil ki fakr ikidir. Birisi, Allah Rasûlü (s.a.)’in kendisinden Allah’a sığındığı ve:<br/>
<i>“Fakirlikten sana sığınırım”</i> dediği fakirliktir. Diğeri hakkında ise Allah Rasûlü (s.a.)<br/><i>“Fakirlik iftiharımdır”</i> demiştir. Birisi küfre diğeri Hakk’a yakındır. Küfre yakın olan<br/>fakr kalbin fakirliğidir. Zira ilim, hikmet, ihlâs, sabır, rızâ, teslîm ve tevekkül kalpten<br/>giderilmiş, böylece kalp bu vilâyetlerde fakir kalmıştır. Yer ve gönül harâb olduğunda<br/>şeytanın mekânı olur. Şeytan oraya yerleştiğinde; şehvet, gazab, hased, şirk, şek, şüphe<br/>ve nifaktan oluşan şeytan orduları onun yüzeyine yüklenir. Fakrın işâreti şudur ki,<br/>baktığı her şeyi eğri görür, kulağı tamamıyla mecaz işitir, dili yalan söyler ve gıybet<br/>eder, ayağını lâyık olmayan yere atar. Bu fakirlik Allah Rasûlü’nün: <i>“Fakirlik küfre</i><br/>
