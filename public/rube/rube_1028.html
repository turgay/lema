<a name=1029></a><img src="RuhulBeyan-1029_1.jpg"/><br/>
Burada ayrıca şöyle bir işaret vardır: Kul, her ne kadar Allah’ın kazâsına teslim<br/>
olmuşsa da, mükellefiyet vazifelerine de mutlaka riâyet etmek zorundadır. Çünkü,<br/>kendisi hakkında hayır da yazılmış olabilir, şer de. Fakat Hz. Peygamber (s.a.) şöyle<br/>buyuruyor: <i>“Amel ediniz. Çünkü herkes, kendisi için yaratıldığı amele uygun<br/>davranır.”</i> Böyle olduğuna göre, akıl sahibi birinin, önce nefsini tezkiye etmeye, sonra<br/>da bunu Allah’ın tüm kullarına tavsiye etmeye çalışması gerekir. Herkese gücünün<br/>yettiği kadarı yüklenir. Bütün insanların mertebeleri farklıdır. En yüce mertebeye erişen<br/>kullara ne mutlu!<br/>
<i>Kuş dâneyi kendi kursağına göre toplar<br/>Küçük kuşun büyük kuşun lokmasını yemeye gücü yetmez.</i><br/>
<b>Şeyh Safî </b>(k.s.)’ye şöyle soruldu: Derviş, bütün menzilleri katettiğinde, hâlâ<br/>
ulaşamadığı bir mertebe kalır mı? Şeyh cevâben: “Elbette kalır. O mertebe de, bu<br/>dervişin, Allah katında makbûl bir kul olup olmadığını bilmesi mertebesidir.” dedi.<br/>
<b>Kuşeyrî Risâlesi</b>’nde hulâsası şöyle olan bir mesele vardır. Hâlen velî olan birinin,<br/>
sonunda değişmesi mümkündür. Velîye kerâmet olarak Allah Teâlâ âkibetinden emîn<br/>olduğunu bildirebilir. Allah Teâlâ, cümlemize hüsn-i hâtime nasip ederek kötü âkibetten<br/>korusun!<br/>
<i>Cümle âlem her zaman derler ki:<br/>Yâ Rab son nefesimi güzel eyle!</i><br/>
<a href="RuhulBeyans.html#1019">[56].</a> <i>Buhârî</i>, Îmân, 24; <i>Müslim</i>, Îmân, 106.<br/><a href="RuhulBeyans.html#1022">[57].</a> İ.Hakkı Bursevî zamanında.<br/><a href="RuhulBeyans.html#1023">[58].</a> <i>İbn Kesîr</i>, I, 377.<br/><a href="RuhulBeyans.html#1025">[59].</a> <i>Müslim</i>, Zikr, 73.<br/>
