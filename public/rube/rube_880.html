<a name=881></a>açığa vursanız da gizleseniz de birdir. Allah bunlara göre sizi sorguya çekecek ve<br/>karşılık verecektir.<br/>
Kendisinden uzak durmak mümkün olmayan vesvese, vehim ve daha başka farklı<br/>
düşünceler hesabı sorulacaklara dahil değildir. Çünkü teklif güç nisbetindedir. Bu gibi<br/>vesveseleri defetmekse bazen kişinin gücü dâhilinde olmamaktadır.<br/>
<i>“Allah onunla sizi hesaba çeker”</i> âyeti, Mûtezile ve Râfizîlerden hesaba çekilmeyi<br/>
inkâr edenlere karşı delildir.<br/>
Allah, günahı çok bile olsa dilediği kimseye ilâhî lütfu ile afv ve mağfiret eder.<br/>
Günahı az olduğu halde dilediği kimseye adâletiyle azâb eder. Bunlar tamamen Allah’ın<br/>dilemesine bağlıdır. Allah’ın dilemesi ise hikmetler ve maslahatlara bağlıdır. Allah,<br/>kâfirlere muhakkak azâb eder. Çünkü Allah kendisine şirk koşulmasını asla afvetmez.<br/>Afvetmenin azab etmekten önce zikredilmesi, Allah’ın rahmetinin gazabını geçtiğine<br/>işaret etmek içindir.<br/>
<i>“Allah her şeye kadirdir.”</i> Her şeye kadir olan Allah’ın, insanları hesâba çekmeye,<br/>
amellerine göre onları afvetmeye veya azâb etmeye gücü ve kuvveti yeteceği âşikârdır.<br/>
<b>İmam Ebû Mansûr</b>, <i>et-Teysir </i>isimli kitabında şöyle demiştir: “Âyetteki<br/>
<i>“gizlediğiniz” </i>lâfzının zâhir mânâsı, kişinin kalbinden geçen her türlü düşünceden<br/>sorguya çekileceğini göstermektedir. Küfrü kasdetmek küfürdür. Kasıdlı olmaksızın<br/>içten geçen kötü düşünce afvedilir. Eğer kul, günah işlemeye azmeder, sonra pişman<br/>olup tevbe ederse afvedilir.<br/>
İçinden geçirdiği bir kötülüğü ihtiyârı ile değil de, herhangi bir mâni sebebiyle<br/>
terkeden kişi, o fiili yapmış gibi cezalandırılmaz. Mesela zinâ yapmak isteyen; fakat<br/>yapamayan kimse zinâ cezası yemez. Ayrıca zina yapma düşüncesi içinden geçen kişi,<br/>zinâya kasdetmiş kimse gibi cezalandırılmaz. Bu afvedilir. Rasûlullah (s.a.) bu konuda<br/>şöyle buyurmuştur:<br/>
<i>“Allah, işlemedikleri ve konuşmadıkları sürece gönle doğan düşüncelerin günahını</i><br/>
<i>bağışlamıştır.”</i><a href="RuhulBeyans.html#890">[271]</a><br/>
Çoğu âlimler hadîs-i şerîfin ifâde ettiği hususların azim; yani kasıtlı olmayan ve<br/>
ânîden gelip geçen “havâtır” mânâsında olduğu görüşündedirler. Çünkü kasıtlı<br/>olanlarından hesâp sorulacağı kesindir.”<br/>
Adam öldüren ve zinâ edeni bu fiilleri sebebiyle hoş gören ve fırsat bulsa bunları<br/>
yapmaya niyetli olan kimse işlenen günaha iştirâk etmiş gibi olur. Rasûlullah (s.a.)<br/>şöyle buyurmuştur:<br/>
<i>“Gördüğü kötülükten hoşlanmayan kimse onu görmemiş gibi olur. Fakat işlenirken</i><br/>
<i>görmediği bir kötülüğü duyunca hoşnudlukla karşılayan kimse de sanki o kötülüğün<br/>yapılmasında bulunmuş gibi olur.”</i><a href="RuhulBeyans.html#890">[272] </a>Diğer bir hadîs-i şerîf ise şöyledir:<br/>
<i>“Yaptıkları ameller sebebiyle bir kavmi seven kimse, kıyamet günü onlarla beraber</i><br/>
<i>haşrolunur. Onların yaptığını yapmamış olsa dahi onlar gibi hesaba çekilir.<a href="RuhulBeyans.html#890">”</i>[273] </a>O<br/>halde kalbimizden kötü düşünceleri silmeliyiz. Beraber haşrolunmak korkusuyla kötü<br/>kimselerle beraber olmamalıyız.<br/>
