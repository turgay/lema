<a name=2687></a><img src="RuhulBeyan-2687_1.jpg"/><br/>
misafir olan topluluk, demektir.<br/>
Bilesin ki âyetin zâhirine göre ganîmetin taksim edileceği yerlerin altı olması gerekir.<br/>
Fakat ulemânın cumhûrunun görüşüne göre sarf yerleri arasında Allah Teâlâ’nın<br/>zikredilmesi ta‘zim için ve teberrüken söze Allah ismiyle başlamak maksadıyladır.<br/>Yoksa beşte birden Allah’ın payı olduğunu bildirmek için değildir. Çünkü, dünya ve<br/>âhiretin tamâmı O’nundur. Bu yüzden -her ne kadar akla yakın görünse de- ganîmetin<br/>beşte biri altıya ayırılarak bir hissesi Kâbe’nin imarına sarf edilmek sûretiyle Allah<br/>Teâlâ için harcanmaz. Aksi halde her beldenin mescidine beşte birden pay verilmesi<br/>gerekir. Nitekim bazıları bu görüştedir. Ya da bazı âlimlerin görüşüne göre bu pay,<br/>Rasûlullah (s.a.v.)’in hissesine ilâve edilir. Rasûlullah (s.a.v.)’in hissesi ise vefatıyla<br/>sona ermiştir. Çünkü peygamberler mîras bırakmazlar.<br/>
<b>Şeyhzâde </b>der ki: Hz. Peygamber (a.s.)’e peygamberlik konusunda kimse halef<br/>
olamayacağı için ganîmetteki hissesinde de kimse halef olamaz. <b>İmam-ı A‘zam</b>’ın<br/>görüşü, bu şekildedir. <b>İmam Şafiî</b>’ye göre ise Nebî (a.s.)’ın sehmi, müslümanların<br/>ihtiyaçlarına ve İslâm’ın kuvvet bulması için gerekli yerlere sarf edilir.<br/>
Yine ganîmetin beşte birinden Hz. Peygamber (a.s.)’ın yakınlarına ayrılan pay da<br/>
O’nun vefâtıyle son bulmuştur. Artık onlara bu akrabalık sebebiyle değil, fakirlikleri<br/>sebebiyle verilebilir. Nebî (a.s.), ganîmetin beşte birinden akrabalık sebebiyle onların<br/>fakîrine de zenginine de verirdi. Hatta oldukça zengin olan amcası <b>Abbas </b>(r.a.)’a bile<br/>verirdi. Hâsılı akrabalığı bulunanlar, diğer fakirlere dâhil edilirler. Ancak böyle bir<br/>durumda diğerlerine takdim edilirler. Zenginlerine ise beşte birden bir şey verilmez.<br/>
<i>Şerhu’l-âsâr</i> adlı eserde <b>Ebû Hanife</b>’nin şu görüşü nakledilmiştir: Nafile olsun, farz<br/>
olsun sadakanın her çeşidi artık Hâşimoğulları’na verilebilir. Nebî (a.s.)’ın zamanında<br/>kendilerine ganimetin beşte biri verildiği için sadaka almak onlar için haramdı.<br/>Efendimiz’in vefatıyla bu hak onlardan düştüğü için artık onlara sadaka helaldir.<br/>
<b>Tahâvî </b>de bunun câiz olduğunu kabul eder.<br/>Ganîmetin beşte birinden iki hisse düşmüştür. Bunlardan Rasûlullah (s.a.v.)’in hissesi<br/>
ile akrabalarının hissesidir.<br/>
Bugün ganîmetin beşte biri üç gruba dağıtılır. Onlar da yetimler, miskinler ve<br/>
yolculardır. Ganimetin geri kalan beşte dördü ise mücâhidler arasında taksim edilir.<br/>Süvariye iki, yaya olana ise tek hisse verilir.<br/>
<i>Hayâtü’l-hayevân</i> adlı eserde şöyle denilmektedir: “Fil ile savaşa katılana katır ile<br/>
katılandan daha fazla ganîmet verilir.”<br/>
<i>et-Tuhfe</i> adlı kitapta ise şöyle denilmektedir: Biz (Hanefîlere) göre ganîmetin beşte<br/>
birinin bu üç sınıfa verilmesi, bir hak olması (istihkâk) sebebiyle değildir. Bu<br/>sınıflardan yalnız birine verilmesi de caizdir.<br/>
