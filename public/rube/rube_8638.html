<a name=8639></a><b>Kâşifî</b> der ki: <i>“Allah çok bağışlayandır.” </i>Allah Teâlâ edepsizliğinden dolayı tövbe<br/>
eden kimseyi “<i>çok esirgeyendir”</i> yani akıl sahiplerinin seyyidi Hz. Peygamber (s.a)’e<br/>tazîm eden edep sahibi kimseye çok merhametlidir. Çünkü edep rahmeti cezbeder;<br/>ihtirâm ise nimeti celbeder.”<br/>
<i>Edep sermayesini ele geçir,<br/>Çünkü bu kıymete sahip olanda edepsizlik meydana gelmez.”</i><br/>
Bu makamda bazı hususlar vardır:<br/>1- Bu âyette her hâl u kârda Efendimiz (s.a.)’in kadrini takdîr edip kendisine karşı<br/>
edepli davranmaya tenbih vardır. Onlar Hz. Peygamber (s.a.)’in kadrini bilecekleri bir<br/>akla sahip olmadıkları için ona bu şekilde nidâ ettiler. Eğer kadrini bilselerdi, kapısını<br/>tırnaklarıyla çalarlardı. Bu nidâda onların perde arkasından onu gördüklerine işâret<br/>vardır. Eğer huzûr ve şühûd ehli olsalardı ona o şekilde nidâ etmezlerdi. Nitekim şair<br/>şöyle der:<br/>
<i>“Kısa görüşlü câhil kişinin işi,<br/>Kişiyi kendi önünde yâd etmesidir.”<br/></i><b>Ebû Osman Mağribî</b> (k.s.) der ki: Büyüklerin ve sâdât-ı evliyânın huzûrunda edebe<br/>
riayet etmek, sahibini dünya ve ahirette yüksek derece ve hayırlara ulaştırır. Efendimiz<br/>(s.a.)’e karşı olduğu gibi onun sünnetini tatbik eden ilmiyle âmil âlimlere karşı da<br/>edepli olmak gerekir. Öyle âlimler vardır ki başka bir âlimin kapısına geldiğinde kapıyı<br/>çalmıyor ve onun herhangi bir ihtiyacı için dışarı çıkmasını bekliyordu.<br/>
<b>Ebû Ubeyde Kâsım b. Selâm</b> der ki: Hiçbir âlimin kapısını çalmadım. <i>“Eğer</i><br/>
<i>sabretselerdi kendileri için daha iyi olurdu”</i> âyet-i kerîmesinden dolayı onların benim<br/>yanıma çıkmalarını beklerdim. Hadiste <i>“Beni rabbim çok güzel bir şekilde terbiye<br/>etti”</i> buyrulmaktadır.<a href="RuhulBeyans.html#8641">[168] </a>Bâzı büyükler der ki: büyüğe saygı duymak, küçüğe merhamet<br/>göstermek ve insanlara yumuşak bir şekilde hitap etmek hikmettendir. Yine büyükler der<br/>ki: Dostun senin fevkinde ise hürmetle, seninle denk ise vefâ ile senin altında ise<br/>merhametle, âlim ise hizmet ve tazim ile,câhilse siyâsetle, zengin ise zühdle, fakîr ise<br/>cömertlikle, sûfî ise teslîmiyetle dostlukta bulun. Hakîmlerden birisi şöyle der:<br/>“İnsanlarla öyle muaşeret edin ki, öldüğünüzde size ağlasınlar; ayrıldığınızda sizi<br/>özlesinler.”<br/>
2- Bu âyette cehaleti zemmetme ve akıl ve ilmi methetme vardır. Çünkü aklın şerefi,<br/>
aklın ve ilmin zaruretini idrakle mümkündür. Nitekim cüssece en büyük ve en kuvvetli<br/>hayvan bile insanı gördüğünde korkup kaçar. Çünkü insanın hîlesi ile kendisine galip<br/>geleceğini hisseder. İnsanlardan hayvan derecesine en yakın olanları kaba-saba câhil<br/>olanlarıdır. İlim sayesindedir ki cahil insanlar, büyüklerine hürmette kusursuz hale gelir.<br/>Bir rivâyette şöyle denilir: “Kavmi içerisindeki şeyh, ümmeti içerisindeki nebî<br/>gibidir.”<a href="RuhulBeyans.html#8641">[169] </a>Bu durum ilmin ve aklın kuvvet ve kudreti ile olup kişinin kuvvet, cemâl,<br/>şevket ve serveti ile değildir.<br/>
