<a name=4570></a><i>Nurlarla dolu güneşin ışıkları gelmez de<br/>Körün gözüne, yalnız bir harâret gelir.<br/>Oğul, sen Kur’an’ın dış yüzüne/zâhirine bakma!..<br/>Şeytan da Âdem’i topraktan ibaret gördü, hakikatine eremedi!<br/>Kur’an’ın zâhiri, insana benzer…<br/>Sûreti görünür, meydandadır da canı gizli!</i><br/>
Bil ki Kur’an mahlûk değildir. Çünkü Allah’ın sıfatıdır. Allah’ın sıfatlarının tümü<br/>
ezelîdir. <b>Ebû Hanîfe</b> (r.h.), “Allah’ın sıfatlarının mahlûk olduğunu söyleyen veya bu<br/>hususta tavakkuf edip herhangi bir görüşü tercih etmeyen ya da tereddüt eden Allah’ı<br/>inkâr etmiş olur.” demiştir. Lafzının hâdis olduğuna delâlet eden görüşler ise Eş’ariyye<br/>ve Mansûriyye/Mâturîdiyye mezheplerine göre tartışma dışındadır. Nitekim bâzısı<br/>‘Allah’ın kelâmı zâtıyla kâim olan harf ve sestir, bununla birlikte kadîmdir’ demiştir.<br/>Bundan daha garibi ‘Kur’an’ın cildi ve kabı dahi kadimdir’ diyenlerin görüşüdür.<br/>
<i>el-Fütûhâtü’l-Mekkiye</i>’de (Allah müellifinin sırrını takdis etsin) şöyle der:<br/>
“Kur’an’ın harflerden müteşekkil olmasından iki husus anlaşılır: Birinci husus o, ‘söz,<br/>kelâm, ve lafız’ diye adlandırılır. İkinci husus ise o ‘yazı, rakam, hat’ diye isimlendirilir.<br/>Kur’an yazılır ve onun yazılan harfleri vardır ve onlarla okunur. Yine Kur’an’ın telaffuz<br/>edilen harfleri vardır. Onun okunan harfleri olması durumu Allah’ın sıfatı olan kelâmına<br/>mı râcidir yoksa ondan tercüme edilene mi?<br/>
Bil ki Hz. Peygamber (s.a.)’in bize bildirdiğine göre Allah Teâlâ kıyâmet günü farklı<br/>
sûretlerde tecellî eder. Bu tecellîlerden bazısı tanınır, bazısı tanınmaz. Kimin hakîkati<br/>tecellîyi kabul ederse; harflerle telaffuz edilen, ‘kelâm’ adı verilen bu sözün Allah’ın<br/>celâline lâyık bir şekilde o sûretlerden bir kısmı olduğunu imkânsız görmez. Nitekim:<br/>‘Celâline yaraşır bir şekilde tecellî etti’ dendiği gibi, ‘Celâline yaraşır şekilde harf ve<br/>sesle konuştu’ denir.”<br/>
Allah ondan razı olsun Şeyh-i Ekber uzunca bir sözden sonra şöyle der:<br/>
“Açıkladığımız husûsu kesin olarak anladınsa sâbit oldu ki, Allah’ın kelâmı bu okunan,<br/>işitilen ve telaffuz edilen, ‘Kur’an, Tevrât, Zebur ve İncil’ adı verilen şeydir.”<br/>
Bazıları şöyle der: “Allah’ın kelâmı bir mertebede konuşanın kendisi/aynısı,<br/>
diğerinde onunla kaim olan bir mânâdır. Kelâm-ı nefsî gibi. Harflerden meydana<br/>gelmiştir; misal ve his âleminde harflerle taayyün etmiştir.”<br/>
Âyetten çıkarılacak bir sonuç da şudur: İnsanların çoğu ilâhî nimetlerin kıymetini<br/>
bilmez, rabbânî uyarılara dikkat göstermez. Bin kişiden biri cennetliktir. Diğerleri ise<br/>cehenneme gönderilir. Onlar haktan ve onu öğrenmekten yüz çeviren câhillerdir.<br/>
<i>Mesnevî</i>’de şöyle der:<br/>
<i>Uykuya dalmış bilgisiz kişiye öğüt vermek,<br/>Çorak yere tohum saçmaktır.<br/>Aptallık ve bilgisizlik yırtığı yama kabul etmez...</i><br/>
