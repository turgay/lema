<a name=8936></a><img src="RuhulBeyan-8936_1.jpg"/><br/>
<img src="RuhulBeyan-8936_2.jpg"/><br/>
<img src="RuhulBeyan-8936_3.jpg"/><br/>
<img src="RuhulBeyan-8936_4.jpg"/><br/>
geleceğini haber vermişti. Ebu’l-Hasen Harakànî de haber verilen şekilde dünyaya<br/>geldi.<br/>
<i>Mesnevî</i><b> </b>sâhibi<b> </b>şöyle demiştir:<br/>
<i>Onun rehberi levh-i mahfûzdur,<br/>Neden mi mahfûzdur? Hatâdan mahfûz!<br/>Bu ne yıldıznâme, ne fal, ne de rüyadır,<br/>Allah’ın vahyidir ve en doğrusunu Allah bilir.<br/>Avâmdan gizlemek için konuşurken<br/>Sûfîler buna gönül vahyi derler.<br/>Say ki gönül vahyidir, zâten gönül onun baktığı yerdir.<br/>Gönül ona âgâh ise nasıl hatâ eder.<br/>Ey mü’min ne zaman ki, “Allah’ın nûruyla bakar” oldun?<br/>Hatâ, yanılgı ve şüpheden kurtuldun.”</i><br/>
<b>5. Çünkü onu güçlü kuvvetli biri <i>(Cebrâîl)</i></b><b> öğretti.<br/></b><i>“Çünkü onu”</i> Kur’ân’ı Rasûlullah (s.a.)’a indirip okuyarak izah eden ve <i>“öğreten”</i><br/>
Cibrîl’dir. Bu âyet, buradaki vahyin “kitap” mânâsına geldiğini göstermektedir. Şâyet<br/>ilhâm mânâsına gelseydi, Cibrîl’in tâliminden murad, Rasûlullah (s.a.)’ın kalbine ilkâ<br/>mânâsını taşıyacaktı ki bu da <i><b>“Onu, Rûhu’l-emin Cebrâil indirdi.”</b></i> (eş-Şuara, 26/193)<br/>âyetinde olduğu gibi kalp kelimesiyle beraber gelmesi gerekecekti.<br/>
<i>“Güçlü kuvvetli biri (Cebrâîl) öğretti.”</i><b> </b>Müthiş kuvvetleri olan melek Cibrîl öğretti.<br/>
Zira Cibrîl (a.s.) mû’cizelerin ızhârında bir vâsıtadır. Bu da onun kuvveti husûsunda<br/>sana delil olarak kifâyet eder. Şöyle ki Cibrîl (a.s.) Lût (a.s.)’un kavminin kasabalarını<br/>yerin altında bulunan siyah sudan sökerek çıkartıp kanadında taşıyarak göğe çıkarmış, -<br/>hatta göktekiler o kasabaların köpek havlamaları ve horoz çığlıklarını duymuş- daha<br/>sonra da ters çevirmek sûretiyle helâk etmiştir. Semûd kavmine de çığlık göndererek<br/>bulundukları mekânlarında çakılı vaziyette sabahlayarak helâkine sebep olmuştur. Yine<br/>Cibrîl (a.s.) İblis’in Kudüs şehrinin bir patika yolunda İsâ (a.s.) ile konuştuğunu görüp<br/>kanadının rüzgârıyla ona vurmuş ve<b> </b>Hindistan’ın en ücra bir dağına savurmuştur. Cibrîl<br/>(a.s.)’ın peygamberlere inmesi ve onlardan uzaklaşması göz açıp kapamadan daha<br/>hızlıdır.<br/>
