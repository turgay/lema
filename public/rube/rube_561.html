<a name=562></a>yapmaktan nehyetmek üzere indirildiğinden, zikredilenlerin dışında kalan diğer<br/>haramlar söz konusu edilmemiştir. O zaman insanlar haram kılınan bu şeyleri helâl<br/>kabûl ediyorlardı. Meselâ leş yiyorlar ve “Siz kendi öldürdüğünüzü yiyorsunuz da niçin<br/>Allah’ın öldürdüğünü yemiyorsunuz?” diyorlardı. Yine aynı şekilde akmış kanı, domuz<br/>etini ve putlar için kesilen hayvanların etlerini yiyorlardı. Allah Teâlâ, bu âyetle onların<br/>helâl saydığı bu şeylerin haram olduğunu belirtmiştir.<br/>
<i>“Meyte” </i>kavramının, Mâide sûresinin üçüncü âyetinde geçen <i>“mütereddiye”</i> yâni;<br/>
kuyuya veya suya düşerek veya yukarıdan yuvarlanıp ölene, <i>“münhanika”</i> yâni; iple<br/>veya herhangi bir şekilde boğulana, <i>“mevkûze”</i> yâni; odun, taş v.s. ile vurulup<br/>öldürülene, <i>“natîha”</i> yâni; boynuzlanıp öldürülene, canavarların yediği hayvanlara,<br/>kesimi sırasında kasdî olarak Allah adı anılmayan hayvanlara da şâmil olduğu<br/>söylenmiştir.<br/>
Kesilen hayvanın kanını, bezlerini, husyelerini, öd kesesini, sidik torbasını ve<br/>
omuriliğini yemek hoş karşılanmamıştır. Bunlardan kan, <i>“Allah size meyteyi ve kanı<br/>haram kıldı.”</i> âyetiyle haram kılınmış, diğerleri ise pis oldukları için yenmeleri hoş<br/>karşılanmamıştır.<br/>
<b>Şeyh Üftâde Efendi </b>(k.s.), şöyle buyurmuştur: Rasûlullah’ın (s.a.), yenmelerini<br/>
yasaklamamakla beraber, dalak, böbrek ve bağırsak yemediği zikredilmiştir. Bizler için<br/>de en uygunu, Peygamberimiz’in (a.s.) yoluna uyup bunları yemememizdir. Çünkü menî<br/>böbreklere değdikten sonra çıkar. Dalak ise cehennemliklerin yiyeceklerindendir. Bu<br/>îzâh <b>Azîz Mahmûd Hüdâyi Efendi</b> (k.s.)’nin <i>Vâkıât</i>’ında geçmektedir.<br/>
Aç kalan bir kimse <i>“meyte”</i>den yemediği veya oruç tutan kimse şiddetli açlığa<br/>
rağmen iftâr etmediği ve orucunu bozmadığı için ölse günahkâr olur. Fakat hastalığının<br/>tedavisi için meyteden yemesi gereken kişi, bundan yemeyip ölse günahkâr olmaz.<br/>Çünkü o bunun, hastalığına şifâ olacağını kesin olarak bilmemektedir. Ayrıca ilaçsız<br/>olarak sıhhat bulması ihtimali de vardır.<br/>
<i>el-Eşbâh ve’n-Nazâir </i>isimli eserde zikredildiğine göre hastanın necis olan şeylerle<br/>
ve bir görüşe göre şarapla tedâvi olmasına ruhsat verilmiştir. <b>Kadi Hân</b>, şarapla<br/>tedâviye ruhsat olmadığı görüşünü tercih etmiştir. Yalnız boğazda tıkanıp kalan bir<br/>lokmanın başka bir şey bulunmadığı takdirde şarapla kaydırılmasına ittifakla ruhsat<br/>verilmiştir. Aynı şekilde doktorun hastanın avret mahalline; hatta her iki edeb yerine<br/>bakmasına da cevâz vardır.<br/>
<i>el-Hâniye</i>’de, zarûret hâlinde susuzluk sebebiyle telef olacak bir kimsenin şarap<br/>
içmesinin helâl olduğu zikredilmiştir. Hanefî hükemâsından <b>es-Sadru’ş-Şehid</b>’in, şifâ<br/>bulmak için haram olan bir şeyi kullanmanın haram olduğunu söylemesi, mutlak mânâ<br/>ifâde etmez. Çünkü haram ile tedâvi, onda hastalığın şifâsının olup olmadığını<br/>bilmediğimiz zaman câiz değildir. Fakat bu kesin olarak bilindiği ve bundan başka çare<br/>de olmadığı takdirde haramla tedâvi câizdir.<br/>
<b>İbn Mes’ûd </b>(r.a.): <i>“Allah Teâlâ size haram kıldığı şeylerden şifâ yaratmamıştır.”</i><br/>
demiştir. Bu sözün, şifâsı, helâl olan şeylerde bulunan hastalıklar hakkında söylenmiş<br/>
