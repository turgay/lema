<a name=3996></a><img src="RuhulBeyan-3996_1.jpg"/><br/>
“–Bilmiyorum.” der.<br/>Melek ona bu kırbaçla vurunca o öyle bir bağırır ki cinler ve insanlar hâriç göklerle<br/>
yer arasında bulunan her şey onu işitir.<br/>
Bazı âlimlere göre ruh, kefenle cesed arasında bulunur. Bazıları ise rûhun cesedin<br/>
göğse kadar olan bölümünde bulunacağını söyler. Bunların hepsi hakkında rivâyetler<br/>mevcuttur.<a href="RuhulBeyans.html#3998">[22] </a>Bu konuda doğru olan kişinin kabir azâbını tasdik edip nasıl olduğu ile<br/>uğraşmamasıdır.”<br/>
<i>Es’iletü’l-hikem</i>’de şöyle der: “Öldükten sonra ruhlara hissî ve cismânî bir nîmet ve<br/>
azap yoktur. Ruhlara cesedleri diriltilene kadar mânevî azab ve nîmet olacaktır. Ruhlar<br/>cesedlerine iâde edilince işte o zaman hem hissen hem de mânen nîmetleri tatmaya<br/>başlarlar.<br/>
Görmez misin ki <b>Bişr Hâfî</b> (r.h.) rüyada görüldüğünde kendisine: “Allah sana nasıl<br/>
davrandı?” diye soruldu. O da şöyle cevap verdi: “Allah beni bağışladı ve cennetin<br/>yarısını bana mübah kıldı.” Bu sözüyle o, rûhunun cennet nîmetlere erdiğini, haşr edilip<br/>cennete bedeniyle birlikte girdiği zaman ise bu nîmetin diğer yarısıyla tamamlanacağını<br/>ifâde ediyor.<br/>
Peki kabir azâbı sürekli midir yoksa sona erer mi? Bu sorunun cevabı şöyledir:<br/>
“<i><b>Onlar sabah akşam o ateşe sokulurlar.</b></i><b>”</b> (el-Mü’min, 40/46) âyetinden anlaşıldığına<br/>göre kabir azâbının bir çeşidi daimidir. Bir çeşidi ise sona erer. Bu azab, suçları hafif<br/>olan âsî mü’minlerin çekeceği azabdır. Onlar suçlarına göre bu azaba çarptırılırlar,<br/>sonra da azab hafifletilir. Nitekim cehennemde bir müddet azaba çarptırılacaklar, sonra<br/>azap sona erecektir. Bu azab bazen bir akrabasından veya başkasından gelen bir duâ,<br/>sadaka, istiğfar ya da hac ve kıraat sevâbı sâyesinde kalkabilir. Nitekim <i>el-Fethu’l-<br/>karîb</i>’de böyle geçmektedir.<br/>
Bir hadiste şöyle buyrulmuştur: “<i>Allah’ım! Cimrilikten sana sığınırım, korkaklıktan</i><br/>
<i>sana sığınırım, ömrün en rezil çağına/erzel-i ömre varmaktan sana sığınırım, deccâl<br/>fitnesinden sana sığınırım, kabir azâbından sana sığınırım.</i>”<a href="RuhulBeyans.html#3998">[23]</a><br/>
Hz. Peygamber (s.a.) birini defnettiği zaman kabrin üzerinde durup: “<i>Kardeşiniz için</i><br/>
<i>mağfiret dileyin ve sebatkâr olmasını niyâz edin. Çünkü şimdi ona suâl soruluyor.</i>”<a href="RuhulBeyans.html#3998">[24]<br/></a>buyururdu.<br/>
Rivâyet edilir ki Hz. Peygamber (s.a.) oğlu İbrâhim’i defnedince kabri başında durup<br/>
şöyle dedi:<br/>
“–Oğulcuğum! Kalp üzülür, göz yaşarır. Fakat Rabbimizi kızdıracak bir söz de<br/>
söylemeyiz. Şüphesiz biz Allah’a âidiz ve şüphesiz O’na döneceğiz. Oğulcuğum!<br/>‘Rabbim Allah’tır, dînim İslâm’dır, babam da Allah’ın Peygamberidir.’ de.”<br/>
Bu durum karşısında sahâbîler ağladı. Ağlayanlardan birisi de Hz. Ömer (r.a.)’di. Hz.<br/>
Ömer’in sesi iyice yükselince Hz. Peygamber (s.a.) ona döndü:<br/>
“–<i>Seni ağlatan nedir, ey Ömer?</i>” diye sordu.<br/>
