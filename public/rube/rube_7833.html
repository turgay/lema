<a name=7834></a>düşenin sadece Hz. Muhammed (s.a.)’e inanmaktan ibâret olduğunu zannetmezler.<br/>Çünkü bir mükellefin, Kur’an’da ismi geçsin geçmesin bütün peygamberlere îman<br/>etmesi gerekir. Hangi zat adıyla açıkça peygamber olarak biliniyorsa, “tafsilî iman”<br/>açısından ona da îman edilmesi gerekir. Adı bilinmeyenlere ise icmâlen inanmak<br/>lazımdır.<br/>
<b>İbn Kuteybe</b> <i>Ma’ârif</i>’te anlatır: Peygamberlerin sayısı yüz yirmi dört bindir.<br/>
Bunlardan üç yüz on beşi rasûldür. Bunların beşi İbrânîdir: Âdem, Şîs (Şît), İdrîs, Nuh<br/>ve İbrâhim. Beşi de Araplardandır: Hûd, Sâlih, İsmâil, Şuayb ve Hz. Muhammed (s.a.)<br/>
<i>Tekmile</i>’de der ki: <b>İbn Kuteybe</b>’nin zikrettikleri doğru değildir. Çünkü rivâyet<br/>
edildiğine göre, Araplardan bir peygamber daha vardır ki onun adı da Hâlid b. Sinan b.<br/>Ays olup Abes b. Bağîz’dandır. Hz. Peygamber (s.a.)’in bu peygamberle ilgili olarak<br/>şöyle dediği rivâyet edilir: <i>“Bu zat; kavminin, kıymetini bilmediği biridir.”</i><a href="RuhulBeyans.html#7837">[211]</a> Kız<br/>torunlarından biri Hz. Peygamber (s.a.)’e gelip de ondan <i><b>“De ki: O Allah birdir”</b></i> (el-<br/>İhlâs 112/1) âyetini dinleyince “Benim atam da aynısını söylerdi” demişti.<br/>
<b>İbn Kuteybe</b> şöyle der: İsrâiloğulları’nın ilk peygamberi Hz. Mûsâ; son peygamberi<br/>
ise Hz. Îsâ’dır.<br/>
<i>Tekmile</i>’de de eserin sâhibi şöyle demektedir: Bana göre bu doğru değildir. Çünkü,<br/>
şayet ilk “rasûlü” kasdediyorsa, Allah Firavun ailesinden olan Mümin Adam’ ağzından:<br/><i><b>“Yemin ederim ki size daha evvel de Yusuf belgeler getirmişti..”</b></i> (el-Mümin 40/34)<br/>diye nakletmekte ve böylece İsrâiloğulları’na Yûsuf adlı bir zâtın gönderildiğini haber<br/>vermektedir. Bu zat, geride geçen tartışmaya göre ya Ya’kup (a.s.)’ın oğlu olan meşhur<br/>Yûsuf’tur. Ya da Ya’kup (a.s.)’ın oğlu Yûsuf’un oğlu Efrâyim’in oğlu olan Yûsuf’tur.<br/>Eğer İbn Kuteybe özellikle “nebî”liği kasdediyorsa, Yûsuf ile kardeşleri de birer nebî<br/>olup bunlar da İsrâiloğulları’ndandı. Çünkü İsrâil zaten Ya’kub (a.s.)’dır.<br/>Peygamberlerin ilki Âdem (a.s.), sonuncusu da Hz. Muhammed (s.a.)’dir.<br/>
<b>İbn Sellâm</b> ve benzeri âlimler <b>Hazreti Âişe </b>(r.anhâ)’nin şöyle söylediğini<br/>
naklederler: “Hz. Muhammed (s.a.)’den sonra peygamber yoktur, demeyin. Sadece Hz.<br/>Muhammed (s.a.) son peygamberdir, deyin. Çünkü İsa b. Meryem çok âdil bir hakem ve<br/>adaletli bir lider olarak gelecek ve Deccal’i öldürüp haçı kıracak, domuzu öldürecek,<br/>cizye koyacak ve bunların cereyan edeceği savaş bütün ağırlıklarını doğuracaktır.”<br/>
<i>Tekmile</i>’de der ki: <b>Hazreti Âişe</b> (r.anhâ)’nın “Hz. Muhammed (s.a.)’den sonra<br/>
peygamber yoktur, demeyin” sözü, Allah daha iyi bilir ama fakire göre, bir aklı evvelin<br/>kalkıp da “İsa b. Meryem’in kıyâmete doğru nüzûl edeceğine dâir rivayetlerin nesh<br/>edildiği” şeklinde bir vehme kapılmaması içindir. Yoksa gerçekte, Rasûlullah Hz.<br/>Muhammed (s.a.)’den sonra peygamber tabii ki yoktur. Gerçi, evet İsa ondan sonra<br/>tekrar gelecektir. Fakat o, Hz. Muhammed’den evvel de vardı. Nüzûl edeceği zamana<br/>kadar yani şu anda bile yine canlıdır. Nüzûl ettiği zaman da Muhammedî şeriate uyacak;<br/>bu şerîatin uğrunda savaşacaktır. Dolayısıyla Hz. Muhammed’den sonra bir peygamber<br/>yaratılmış olmayacak ve onun şeriati bir başka şerîatle yenilenip ilğa edilmeyecektir.<br/>“Hz. Muhammed’den sonra peygamber gelmeyecektir” sözü de böylece sahih olacaktır.<br/>
