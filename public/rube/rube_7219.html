<a name=7220></a><img src="RuhulBeyan-7220_1.jpg"/><br/>
<img src="RuhulBeyan-7220_2.jpg"/><br/>
(ed-Duhân, 44/49) âyetinde olduğu gibi bir cezâ ve aşağılama emridir. Mânâ şöyledir:<br/>Dünyadaki sürekli inkâr etmeniz sebebiyle bugün oraya/cehenneme girin ve onun<br/>hararetine ve çeşit çeşit azâbına katlanın.<br/>
“<i>Bugün</i>” kelimesinin zikredilmesi, onların hasret ve pişmanlıklarını şiddetlendirecek<br/>
hususlardandır. Yani sizin zevk ve safâ günleriniz geçti. Bu vakit ve bugünden itibaren<br/>artık sizin azap vaktinizdir.<br/>
<b>Ebû Hüreyre</b> (r.a.) der ki: “<i>Cehennem ateşi bin yıl yakılıp tutuşturuldu, sonunda</i><br/>
<i>bembeyaz oldu. Sonra bin yıl daha yakılıp tutuşturuldu, kıpkırmızı oldu. Sonra bin yıl<br/>daha yakılıp tutuşturuldu, simsiyah oldu. Şimdi cehennem zifiri karanlık gece gibi<br/>simsiyahtır.</i><a href="RuhulBeyans.html#7226">”[163] </a>O, Allah Teâlâ’nın mücrimlere hazırladığı bir zindandır.<br/>
Hz. Peygamber (s.a.) Cebrâil (a.s.)’a: “<i>Mîkâil’i neden hiç gülerken görmüyorum?”</i><br/>
diye sordu. Cebrâil (a.s.): <i>“Mîkâil cehennem yaratılalı beri hiç gülmedi.”</i> dedi.<a href="RuhulBeyans.html#7226">[164]</a><br/>
Bazıları der ki: “Cehennemden bahsetmek zor ve çetindir, kaldı ki ona bakmak. Ona<br/>
bakmak zordur, kaldı ki ona yaklaşıp varmak. Ona varmak zordur, kaldı ki ona girmek.<br/>Ona girmek zordur, kaldı ki orada ayrı kalmak ve rüsvay olmak. Bu sebeple ‘Dünyada<br/>rüsvay olmak âhirette rüsvay olmaktan daha hafif ve kolaydır.”<br/>
<b>Seriy Sakatî</b> (r.h.)’ın şöyle dediği nakledilmiştir: “Kabrim beni kabul etmez de<br/>
halkının nezdinde rüsvay olurum korkusuyla Bağdad’dan başka bir beldede ölmeyi arzu<br/>ederim.”<br/>
<b>Attâr</b> (r.h.) der ki: “Bir ateş yakılıp tutuşturulsa da Rahmân tarafından “Kim kendini<br/>
bu ateşe atarsa yok olacak” denilse, ebedî azabdan kurtulduğum için ateşe ulaşmadan<br/>sevinçten ölmekten korkarım.”<br/>
Hakîkî bir tevhid ile muvahhid, âbid ve ârif kimseler oldukları, inkâr, şirk ve günahlar<br/>
cehenneme girmenin sebebi olduğu halde bu büyük zatların nasıl kendilerine sû-i zanda<br/>bulunduklarına bir bak ve düşün.<br/>
<b>Şeyh Sa’dî</b> der ki:<br/>
<i>Rabbim! Yüceliğin hakkı için beni hor ve hakir etme;<br/>Günah zilletiyle utandırma<br/>Senin yüzünden utandığım bana yeter;<br/>Gayrı başkasının önünde mahcûb eyleme<br/>İster lütfunla çağır, ister kapından at.<br/>Ben senin eşiğinden başkasına baş koymam<br/>Rabbim! Varlığın hakkı için gözümü bâtıla baktırma;<br/>Nûrunun hakkı için yarın beni ateşte yakma</i><br/>
