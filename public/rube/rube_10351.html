<a name=10352></a><img src="RuhulBeyan-10352_1.jpg"/><br/>
<b>36. Bunlar Rabbinin yeterli bir bağışı, mükâfatıdır.<br/></b>Âyetteki “cezâen” kelimesi, mânâyı pekiştiren bir masdar olup, yukarda geçen<br/>
“şüphesiz takvâ sahipleri için kurtuluşa erme vardır” âyetinin mânâsı ile mansubtur.<br/>Çünkü o âyet, “Allah takvâ sahiplerine rablerinden gelen büyük bir mükâfat olarak<br/>kurtuluş ile karşılık vermiştir” ifâdesinin gücündedir. “Cezâen” kelimesinin sonundaki<br/>tenvin ta’zim ifâde etmektedir. Bundan dolayı biz onu “cezâen azîmen/büyük bir<br/>mükâfât” şeklinde tefsir ettik.<br/>
Âyetteki “atâen” kelimesi Allah Teâlâ’dan gelen bir ihsan ve bir ikram anlamındadır.<br/>
Kelimeyi böyle tefsir etmemiz; ehl-i sünnete göre- Allah Teâlâ için kullarına sevap<br/>vermenin vacip olmamasından dolayıdır. Allah Teâlâ’nın bir şeyi mükâfât ve bağış<br/>olarak vermesinin mânâsı açık değildir. Çünkü o şeyin mükâfât olması, buna lâyık<br/>olmanın sâbit olmasını gerektirir. O şeyin bir bağış olması ise buna lâyık olmamayı<br/>gerektirir. Şu halde âyette bir yandan mükâfât, bir yandan bağış kelimesinin<br/>kullanılması, birbirine zıt iki kavramın yanyana getirilmiş olması anlamını taşımaktadır.<br/>Fakat bu “hak ediş”, kulun itâatının Allah üzerine sevap vermeyi vacip hale<br/>getirmesinden değil Allah’ın va’di gereğidir. Şu halde sevap, Allah Teâlâ’nın va’di<br/>açısından itâatın karşılığı olarak bir mükâfât olmaktadır. Öte yandan Allah Teâlâ’ya hiç<br/>bir kimseye, hiç bir şeyi vermenin vacip olmaması açısından da müttakilere verilen bu<br/>şey bir bağış ve ihsan olmaktadır. İşte bu izah, yukarda 26. âyetteki “uygun bir karşılık<br/>olarak” ifâdesinin tam karşılığı olmaktadır. Müminlerin elde ettikleri mükâfât kat kat<br/>olduğu için Allah’ın ihsanı kabilindendir. Kâfirlerin karşılaştıkları cezâ ise Allah<br/>Teâlâ’nın adaleti kabilindendir.<br/>
Bağış ve ihsan anlamına gelen “atâen” kelimesi karşılık anlamına gelen “cezâen”<br/>
kelimesinden bedeldir. Çünkü a’tâ ve cezâ kelimeleri, kavram itibariyle birbirinden<br/>farklı olsalar da yapıları itibariyle birdirler. Atâ kelimesinin cezâ kelimesinden bedel<br/>yapılmasında çok hoş bir nükte vardır. O da şudur: Allah Teâlâ’nın müttakîlere verecek<br/>olduğu şeyin bir bağış, bir ihsan olmasının beyanı burada asıl hedeflenen husustur.<br/>Bunun yapılan amellerin karşılığı olduğunun beyanı ise birinci anlama bir vesile ve araç<br/>mâhiyetindedir. Çünkü kurala göre “bedel”, cümle içinde asıl vurgulanmak istenen ve<br/>kasdedilen ifâdedir.<br/>
“Hisâben” kelimesi “yeterli” anlamında olmak üzere “bağış” kelimesinin sıfatıdır.<br/>
Kelime yapı itibariyle masdar olup vasıf yerinde kullanılmıştır. Bâzı âlimlere göre ise<br/>“hisaben” kelimesine “amellerine uygun olarak” şeklinde anlamı vermiştir. Bir başka<br/>ifâdeyle âyetin mânâsı şöyledir: “Bunlar, Rablerinin her amele vaad ettiği üzere birden<br/>yediyüze kadar ve hesapsız bir biçimde amellerine uygun bir bağışı ve mükâfâtıdır.”<br/>Allah Teâlâ’nın kat kat ecir vereceği yolundaki vaadi, o mikdarın içine yâni hesaba<br/>dâhildir. Çünkü “hasb” kelimesi “mikdâr” anlamınadır. Bu son takdire göre ifâde<br/>“a’taen bi hisâbin” şeklindedir. Daha sonra hisâb kelimesinin başındaki harf-i cerr<br/>
