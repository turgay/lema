<a name=9433></a>hakkıyla ve gereği gibi riâyet etmediler. İşte bu sebeple de Allah onları kendi<br/>kendilerini unutanlar hâline getirdi. Onlar artık kendilerine faydalı şeyleri işitmez,<br/>nefislerini kurtaracak işleri yapmaz oldular. Bu durumda “unutturdu” mâzi fiili, asıl<br/>mânâsında alınmıştır. Yahut Allah Teâlâ, nefislerine unutturmuş olduğu, kıyamet günü<br/>tehlikelerinden bir kısmını gösterdi, demektir. Bu durumda da “<i>unutturdu</i>” mâzi fiili<br/>“gerçekleşecek olan” mânâsına alınmıştır.<br/>
<b>Râğıb</b> demiştir ki: <i>Nisyan</i>/unutma, insanın kendisine emanet edilmiş olan şeyin<br/>
korumasını terk etmesidir. Bu terk etme ya kalp zayıflığından veya gaflet ve aymazlıktan<br/>yahut da bilerek ve kasden terk etmektir. Öyle terk etmek ki, onun teslim aldığı emaneti<br/>hatırlamak bile kalbinden silinmiş olur. İnsandan meydana gelen her çeşit unutmayı<br/>Allah Teâlâ yermiştir. Yerilmiş olan unutma, bilerek ve kasda dayalı olan unutmadır.<br/>Hadis-i şerifte: <i>“Ümmetimden hata ve unutma gibi özürler sebebiyle işlediklerinin<br/>sorumluluğu kaldırıldı”</i> buyrulmuştur.<a href="RuhulBeyans.html#9437">[63] </a>Rasûlullah (s.a.)’in bu mübarek sözlerinde<br/>belirttiği unutma kasda dayalı olan unutma değildir. “<i><b>(O gün onlara şöyle diyeceğiz:<br/>“Bu güne kavuşmayı unutmanın cezâsını şimdi tadın bakalım!..”</b></i> (es-Secde, 32/14)<br/>âyet-i kerimesinde belirtilen unutmanın sebebi kasıddır. Emaneti terk etmeleri de ihanet<br/>ve küçümseme yoluyla olan terk etmedir. Bu fiil Cenab-ı Hakk’a nisbet edildiğinde,<br/>korunması gereken şeyi Cenab-ı Hakk’ın onlara bırakması, emanete ihanet edip onu<br/>bırakmaları sebebiyle de onlara azab etmesidir. <i>Lübâb</i><b> </b>adlı eserde de belirtildiği gibi<br/>bazan <i>unutma</i> yerine <i>terk</i> kelimesi kullanılır, <i><b>“...Onlar Allah’ı unuttular, Allah da<br/>onları unuttu.”</b></i> (et-Tevbe, 9/67) âyetinde olduğu gibi. Yâni unutan kimse gibi Allah’a<br/>itâati terk ettiler, Allah da onları terk etti, onlardan yardımını, hidâyet ve rahmetini<br/>kesti.<br/>
Bazı müfessirler, “Unutma hatırlamanın zıddıdır, dolayısıyla hatırlamaktan sonra olur.<br/>
Çünkü unutma, bilgi meydana geldikten sonra meydana gelen <i>sehiv</i>dir. Öyleyse<br/>inkârcılar, Allah’ın hakkını hatırlıyorlar ve O’nun rablığını itiraf ediyorlar mı idi ki,<br/>sonra onu unutmuş olsunlar?” şeklinde vârid olacak soruya şöyle cevap vermişlerdir:<br/>“Evet inkârcılar misak günü Allah Teâlâ’nın: Ben sizin Rabbiniz değil miyim? sualine<br/>evet cevabı vermiş ve itiraf etmişler ve yaratıldıktan sonra bu sözü unutmuşlardır.<br/>Mü’minler ise yaratıldıktan sonra bu misakı hatırlayıp itiraf etmişlerdir. Daha önce<br/>ruhlar âleminde Allah’ın hidâyetiyle bunu itiraf ettikleri gibi dünyada da bu misakın<br/>hukukuna az çok riâyet etmişlerdir.<br/>
<b>Zünnün Mısrî</b> (k.s.)’a: “Elestü bi Rabbiküm bezmi sırrından: “Onu hatırlıyor<br/>
musun?” diye sordular. “Şu anda kulağımda imiş gibi hatırlıyorum” cevabını verdi. O:<br/>“Şu anda kulağımda imiş gibi” sözüyle o gün verdiği sözün üzerinde bulunduğunu ve<br/>ona göre hareket ettiğini göstermektedir.<br/>
<i>Nefahât</i>’ta zikredildiğine göre <b>Ali Sehl Isfahânî</b>’ye dediler ki: “Belî/elest gününü<br/>
hatırlıyor musun?” O da: “Nasıl hatırlamam, dün gibiydi.” diye cevap verdi. <b>Şeyhü’l-<br/>İslâm Hâce Ensârî</b> buyurdu ki, bu sözde eksiklik vardır. Sûfî için dün ve yarın nasıl<br/>
