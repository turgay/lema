<a name=4591></a><img src="RuhulBeyan-4591_1.jpg"/><br/>
<img src="RuhulBeyan-4591_2.jpg"/><br/>
<img src="RuhulBeyan-4591_3.jpg"/><br/>
<img src="RuhulBeyan-4591_4.jpg"/><br/>
<b>Beyzâvî</b> şöyle der: “Secde eden kişinin yüzünün yere gelen ilk bölümü olması<br/>
sebebiyle âyette “ezkân (çeneler)” zikredilmiştir. Kelimenin başındaki harf-i târif<br/>secdeye kapanmanın Allah’a mahsus olduğunu ifâde içindir.”<br/>
<b>Müftî Sa‘dî</b>, <i>Hâşiye</i>sinde şöyle der: “Secde eden kişinin yüzünün yere ilk gelen<br/>
kısmı alnı ve burnu olduğu açıktır. Ancak ‘Onların secdeleri bildiğimiz secdeden<br/>farklıydı’ denirse o başka.”<br/>
Fakir (<b>Bursevî</b>) der ki: Burada Beyzâvî’nin “yere gelen ...” sözünün anlamı, secdeye<br/>
giderken çenenin yere burun ve alından daha yakın olmasıdır. Çünkü yere kapanma<br/>durumunda yere en yakın olan diz, sonra eller, sonra da baştır. Başın yere en yakın<br/>bölümü çenedir. Secdeden kalkarken yukarıya en yakın; yâni yerden ilk kaldırılan baştır.<br/>Başın da en yakın bölümü; yâni yerden ilk kaldırılan kısmı ise alındır.<br/>
<b>108. Ve derlerdi ki: Rabbimizi tesbih ederiz. Rabbimizin vaadi mutlaka yerine</b><br/>
<b>getirilir.</b><br/>
“<i>Ve</i>” secdelerinde “<i>derler ki: Rabbimizi tesbih ederiz.</i>” Kâfirlerin yalanlamalarından<br/>
veya geçmiş kitaplardaki Muhammed (s.a.)’i göndereceği ve O’na Kur’ân’ı indireceği<br/>vaadini tutmamaktan münezzehtir, pâk ve yücedir.<i> “Rabbimizin vaadi mutlaka yerine<br/>getirilir</i>” Kesinlikle gerçekleşecek, mutlaka olacaktır. Çünkü vaadini tutmamak bir<br/>eksikliktir. Bunun Allah için söz konusu olması muhaldir.<br/>
Fakir (<b>Bursevî</b>) der ki: Anlaşılan o ki bu vaad, yukarıda geçen Mûsâ ile Firavun<br/>
kıssası ve öncesindeki Kureyş’in yeniden diriltilmeyi inkâr hikâyesinin de delâlet ettiği<br/>gibi âhiret vaadidir. En doğrusunu Allah bilir.<br/>
<b>109. Ağlayarak yüz üstü yere kapanırlar. <i>(Kur’an okumak) </i></b><b>onların saygısını</b><br/>
<b>artırır.</b><br/>
Allah korkusuyla “<i>Ağlayarak yüz üstü kapanırlar</i>” Yüz üstü yere kapanmanın tekrar<br/>
edilmesi, sebepler farklı olduğu içindir. İlki Allah’ın emrini tâzim içindir. İkincisi ise<br/>Kur’an’ın öğütlerinin onlara te’sir etmesi sebebiyledir. <b>Abdullah b. Ömer<br/></b>(r.anhümâ)’dan Hz. Peygamber (s.a.)’in şöyle buyurduğu rivâyet edilmiştir: “<i>Duâ ve<br/>niyaz ile Allah’a yalvarın ve ağlayın. Çünkü gökler, yer, güneş, ay ve yıldızlar Allah<br/>korkusuyla ağlarlar</i>.”<br/>
Kur’ân’ı dinlemeleri, “<i>onların</i>” ilimlerini ve Allah’a kesin îmanlarını artırdığı gibi<br/>
“<i>saygısını artırır.</i>” Huşûunu artırır. Huşû, tevâzu ve tazarru, yalvarmak demektir. Bil ki<br/>
