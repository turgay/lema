<a name=5086></a><b>Kâşifî</b> der ki: “<b>Ebû Râfi</b>‘ (r.a.) naklettiğine göre Hz. Peygamber (a.s.)’ın huzûruna bir<br/>
misafir geldi. Evinde bir şey yoktu ki onunla misafiri ağırlasın. Beni, yahudilerden<br/>birine gönderdi ve şöyle buyurdu: “Ona de ki: ‘Allâh’ın Rasûlü Muhammed’in hanesine<br/>bir misafir geldi; onun yanında bir nesne yok ki onunla misafiri ağırlasın. Benim<br/>yanımda da bir şey yok ki onu misafir edeyim. Bize bir miktar un satsın ve borç<br/>muamelesi eylesin. Receb hilali vakti olunca parasını göndereyim.” Ben haberi<br/>yahudiye ulaştırdım. Yahudi: “Satmam ve veresiye vermem. Ancak bana bir şey rehin<br/>verirse o zaman başka.” dedi. Ben Hz. Peygamber’e geri döndüm ve durumu haber<br/>verdim.<br/>
Hz. Peygamber (s.a.): “Allâh’a yemin olsun ki, ben hem gökte hem yerde emînim.<br/>
Eğer veresiye verseydi elbette onun hakkını edâ ederdim.” buyurdu. Kendi zırhını bana<br/>verdi ve götürüp o yahudiye rehin verdim. İşte şu âyet Peygamberimiz’in mübârek<br/>gönlünü tesellî etmek için nâzil oldu: “… <i>asla gözlerini dikme!</i>”<br/>
<b>Vâsitî</b> şöyle der: “Bu âyet fakirler için bir tesellî ve rahatlatmadır. Çünkü mahlûkatın<br/>
en hayırlısı olan Hz. Peygamber (a.s.)’ı güzel bulup beğenerek gözlerini dünyaya<br/>dikmekten men’etmektedir.”<br/>
Takvâ ehli âlimler, zâlimlerin binâlarına ve fâsıkların giydikleri ve bindikleri<br/>
techizâta bakmamanın vâcib olduğu konusunda sert olmuşlardır. Hatta <b>Hasan (Basrî)<br/></b>şöyle demiştir: “Fâsıkların rahvan yürüyen atlarının ayak seslerine bakmayın. Lâkin bu<br/>çürümüş kişilerden günah zilletinin nasıl görüldüğüne bakın.” Çünkü onlar bu şeyleri,<br/>insanlar bakıp görsünler diye edinmişlerdir. Şu halde onlara (imrenerek) bakan kişi,<br/>onların gayelerine hizmet etmiş ve onların aldanışına ortak olmuş olur.<br/>
Bir hadiste şöyle buyrulmuştur; <i>“Dünya tatlı ve hoştur (yeşildir). Görünüşü güzeldir,</i><br/>
<i>bakanın hoşuna gider.”</i><a href="RuhulBeyans.html#5090">[127] </a>Burada dünya “yeşil” olarak vasfedilmiştir. Çünkü Araplar<br/>tâze olan şeye ‘yeşil’ derler. Ya da dünya çabucak bozulup elden gitmesinden dolayı<br/>dünya sebzelere/hadravâta benzediği için böyle söylenmiştir. Bunda insanların<br/>güzelliğine ve tadına tutularak dünyaya aldandıkları beyân edilmektedir.<br/>
<b>Hucendî</b> der ki:<br/>
<i>Dünya ve cümle lezzetleri bal arısı gibidir<br/>Tatlısı/balı çoktur, ama kötülüğü ve ızdırabı ondan da çoktur</i><br/>
<i>Mesnevî’de </i>şöyle der:<br/>
<i>Sevgiliye kavuşma devletine eren kişinin gözünde<br/>Bu dünya murdar bir şeyden ibarettir.</i><br/>
<b>Hâfız</b> der ki:<br/>
<i>Bu aşağılık dünyanın işvesine kapılıp yoldan çıkma</i><br/>
