<a name=7066></a><img src="RuhulBeyan-7066_1.jpg"/><br/>
<img src="RuhulBeyan-7066_2.jpg"/><br/>
<img src="RuhulBeyan-7066_3.jpg"/><br/>
saygı duyar. Bu mânâyı ifâde eden okuyuş, her ne kadar şaz bir okuyuş ise de çok<br/>mânidar ve anlamlıdır. <b>Abdullah b. Ömer</b> burada haşyeti “ihtiyar ve tercih etmek”<br/>mânâsında değerlendirmiş ve Allah kulları arasından ancak âlimleri tercih eder ve<br/>seçer demiştir.<br/>
<i>“Şüphesiz Allah, dâimâ üstündür,” </i>yâni kendisinin azâbından, cezâlandırmasından<br/>
korkmayan kimseden intikam almaya kâdirdir ve haşyet sahibi kulları<i> “çok<br/>bağışlayandır.”</i><br/>
Bu ifâde azgınlıkta ısrarcı olanı cezâlandırma isyan ve günahtan tövbe edeni de<br/>
bağışlama mânâsına delâlet ettiği için haşyet, korku ve saygının da gerekçesi<br/>durumundadır. Böyle sıfat ve niteliklere sâhip olana saygı duyulmalı ve ondan<br/>korkulmalıdır.<br/>
Denilir ki “haşyet”, hoş olmayan bir şeyin ileride başa geleceği endişesiyle kalbin<br/>
ıstırab duymasıdır. Bu bazen kulun suç ve günahlarının çokluğu sebebiyle, bazen de<br/>Allah Teâlâ’nın heybet ve celâlini mârifetle (bilmekle) olur. Peygamberlerin haşyeti bu<br/>kabildendir. Mümin, insanların Allah’tan en çok korkanı ve Allah’a en saygılı olanı<br/>olmak için Allah’ı bilme, yâni mârifetullah’ı elde etme konusunda çok gayretli<br/>olmalıdır. Korku ve saygı mertebeleri ilim mertebelerine göredir.<br/>
<b>Ebü’l-Leys</b> tefsirinde der ki: Rivayete göre Peygamberimiz (s.a.)’e: “Ey Allah’ın<br/>
Rasûlü! Bizden hangimiz Allah’ı en iyi bilendir?” diye sordular. Peygamberimiz (s.a.):<br/><i>“Allah’tan en çok korkan ve Allah’a en saygılı olanınızdır.</i> Zira Allah Teâlâ “<b>Kulları<br/>içinden ancak âlimler, Allah’tan (gereğince) korkar.” </b>buyurmaktadır. Bu sefer, “Ey<br/>Allah’ın Rasûlü! Arkadaşların en üstün olanı hangisidir?” diye soruldu. Peygamberimiz<br/>(s.a.): <i>“Allah’ı zikrettiğinde sana yardım eden; unuttuğunda ise Allah’ı sana<br/>hatırlatandır”</i> buyurdu. Yine arkadaşların en kötüsü hangisidir?” diye sordular.<br/>Peygamberimiz (s.a.) <i>“Allah’ı zikrettiğinde sana yardım etmeyen; unuttuğunda ise<br/>sana hatırlatmayandır.” </i>buyurdular<i>.</i> Sonra “İnsanların kötüsü hangisidir?” diye<br/>soruldu. Peygamberimiz (s.a.) <i>“Allahım! Âlimleri bağışla, zira âlim bozulursa<br/>insanlar da bozulur”</i> buyurdular.<a href="RuhulBeyans.html#7070">[78]</a><br/>
<i>Ne kadar ilim sahibi olursan ol!<br/>Sende amel olmadıkça câhilsin.</i><br/>
Allah Teâlâ’dan bizleri âlim ve muhakkık yapmasını, havf ve haşyette, korku ve<br/>
saygıda sâdık ve gerçekçi kılmasını diliyoruz.<br/>
