<a name=1025></a><img src="RuhulBeyan-1025_1.jpg"/><br/>
câhil sofu.” Çünkü birincisi hayasız davranışları ile insanları ilimden soğuturken, câhil<br/>sofu, zâhidâne yaşayışı ile insanları bilgisizliğe teşvik etmiş olur.”<br/>
Hz. Peygamber (s.a.) şöyle buyurur: <i>“Faydasız ilimden ve ürpermeyen kalpten</i><br/>
<i>Allah’a sığınırım.<a href="RuhulBeyans.html#1029">”</i>[59]</a><br/>
Bu duruma göre, hem hocanın hem de öğrencinin ilimle Allah rızâsını; amelle de<br/>
“rabbânî” olmayı talep etmeleri gerekmektedir.<br/>
Tâbi ve müridlerini terbiye etmek, ehl-i hakikatin âdetidir. Tâ ki, okudukları<br/>
ilimlerden ve kitaptan elde ettikleri ilimlerle amel eden rabbânîlerin ahlâkıyla<br/>ahlâklansınlar da rabbânîler olsunlar. Sadece okumakla yetinmesinler. Bazı kişilerin<br/>ağzından, beşeriyyet sıfatları ve hevâları kendilerine galip gelen, ehl-i hakikat<br/>olduklarını iddiâ edenlerin ağzından dinledikleri bazı sözlerle yetinip huzûr<br/>bulmasınlar. Böyleleri, ahmaklıklarından dolayı daha vakti gelmeden şeyhlik iddiâ<br/>ederler, türlü hilelerle insanları kandırırlar, bazı câhilleri kendilerine tâbi kılarlar,<br/>birtakım kişilerin ağzından duydukları sözlerle bunları avlarlar, müridlerden bazı<br/>doğruluk sevdalısı kişileri aldatırlar. Bunları ehl-i hak ve tarîkat meşâyihinin<br/>sohbetinden alıkoyarak hak yolunu kapatırlar. Onların, bütün davranışlarına teslimiyet<br/>ve rızâ göstermelerini, başkalarına bakmamalarını emrederler. Böylece bu müridlerin<br/>Allah’ı bırakıp, kendilerine kul olmalarını isterler. Nitekim günümüz şeyhlerinden<br/>birçoğunun davranışı böyledir. Ancak bu davranış kendisine kitap, hüküm ve nübüvvet<br/>verilenlerin davranışı değildir.<br/>
Böylesi meşâyıhı zemmederken <b>Sâdî</b> şöyle diyor:<br/>
<i>Kedi gibi devamlı elleriyle yüzlerini yıkarlar<br/>Lâkin amaçları köyün farelerini avlamaktır.<br/>Nice müddet şöhret ve gurûr için riyâzat yapar<br/>Çünkü boş olan davulun sesi uzağa gider.</i><br/>
Yani davulun sesi uzaktan hoş gelir. Çünkü içi boştur. Böyleleri de aynıdır, insanlar<br/>
arasında şöhret kazanırlar. Çünkü hakikatten yoksundurlar. Zira Rabbine ulaşmak<br/>isteyen ve talebinde sâdık olan bir kişi, insanlardan uzaklaşıp adının sanının<br/>unutulmasını ister. Onun hâli, insanların sırtından mal elde etmek ve adını duyurmak<br/>değil, Allah’dan başka her şeyden uzak durmaktır. Zâten kim dünyâdan uzaklaşırsa<br/>dünyâ ona yâr olur.<br/>
<i>Hakkında kötü düşündüğün kişinin<br/>Velâyet sahibi birisi olmadığını ne bilirsin?<br/>Mârifet kapısı herkese açıktır.<br/>Doğrusu o kapının kime açık olduğu bilinmez.</i><br/>
