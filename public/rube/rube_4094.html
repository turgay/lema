<a name=4095></a>“Âdem’i en âdî unsur olan topraktan, beni de en şerefli unsur olan ateşten yarattın.<br/>Şimdi lâtif rûhânî bir varlık, kesîf cismânî bir varlığın emrini niçin tutsun ve ona secde<br/>etsin?” İblis, Âdem’in zâhirine baktı ve onun bâtınından gâfil oldu. Onun sûretini vîrâne<br/>olarak gördü. Sırlar hazînesinin o harâbede gizlenmiş olduğunu bilmedi.<br/>
<i>Âleme sığmayan hazîne bu hânededir<br/>Bu harâbe o gizli hazîne içindir<br/>Her kim ki bu hazîneye azıcık yol buldu<br/>Zeminin sultanı, zamanın Süleyman’ıdır</i><br/>
<i>et-Te’vîlâtü’n-Necmiyye</i>’de şöyle denilir: <i>“Meleklerin hepsi de hemen secde</i><br/>
<i>ettiler.”</i> Çünkü onlarda nurdan ileri gelen bir boyun eğme husûsiyeti ve nasîhatı kabûle<br/>dâir husûsî bir ilim vardı. <i>“Fakat İblis hâriç!” </i>Azgınlığın, ateşten ileri gelen haddi<br/>aşmanın kendisine has kılınması, mayasına yerleştirilmiş olan cehâlet ve kendisini âlim<br/>zannetmesi sebebiyle<i> “O, secde edenlerle berâber olmaktan kaçındı.”</i> Rabbi<br/>kendisine:<br/>
“<i>Ey İblis! Secde edenlerle berâber olmayışının sebebi nedir? dedi.”</i> Yâni secdeden<br/>
imtinâ etmeni gerektirecek ne gibi bir mâzeretin var?” diye sordu. İblis şöyle dedi:<br/>
<i>“Beni kuru bir çamurdan, şekillenmiş kara balçıktan yarattığın bir insana secde</i><br/>
<i>edecek değilim.” dedi.” </i>Yâni mâzeretim şudur:<br/>
Sen beni ulvî ve nurânî lâtif bir cevher olan ateşten, Âdem’i ise süflî ve zulmânî kesîf<br/>
bir topraktan yarattın. Bu delîle göre ben ondan daha üstünüm.’ Böylece İblis, yaptığı bu<br/>istidlâl ile kendisi Âdem’den üstün olduğu için onun secde edilecek bir varlık<br/>olmadığına işâret ediyor. İblis’in son derece bilgisiz, sığ bir akla sâhip olduğunu<br/>gösteren bir husus da kötü kokular yayan sözlerinden anlaşılıyor. Ona göre Allah<br/>kendisine ve meleklere verdiği Âdem’e secde etme buyruğunda hatâ etmiştir. Şeytan,<br/>Âdem’in meleklerin kendisine secdesini hak etmesini, onun kuru bir çamur olmasında<br/>ve yaratılışında zannetmiştir.<br/>
İblis, Allah’ın Âdem’i secde edilmeye, sırf kendisindeki hilâfet sırrından dolayı<br/>
müstehak kıldığını anlamaktan oldukça uzak bir kavrayıştaydı. Bu hilâfet sırrı, Âdem’in<br/>rûhuna tevdi edilmişti. Bu ruh Allah’a izâfe edilmek şerefiyle müşerref olmuş, O’nun<br/>nefhası kendisine tahsis edilmekle özel kılınmış, bütün isimler kendisine öğretilmiş,<br/>Allah’ın cemâl ve celâl sıfatlarının tecellîsine istîdadlı kılınmıştır. İşte bundan dolayı<br/>İblis’e şaşı (kör şeytan) denilmiştir. Çünkü o gözlerinden sâdece biriyle Âdem’in beşerî<br/>yapısını ve bu yapıdaki bozgunculuk ve kan dökmenin kendilerinden doğduğu kötü,<br/>yırtıcı, hayvânî sıfatları görmüştür. Âdem’in ruhânî yapısında mevcûd bulunan hilâfet<br/>sırrını, sâyesinde çok büyük değer kazandığı ‘isimler ilmi’ni, özel olarak nâil olduğu<br/>ilâhî nefhayı, Allah’ın bizzat kendisine izâfe edilme şerefini ve diğer seçilmişlik,<br/>beğenilmişlik hâllerini görecek bir gözden yoksun olduğundan bir gözü kör bulunuyordu.<br/>
Hz. Şeyhim ve Senedim (<b>Osman Fazlî Ef.</b>) bir eserinde şöyle der: “Arz ve arzın<br/>
