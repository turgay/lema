<a name=2442></a><img src="flower_sep.jpg"/><br/>
şefaatiyle rızıklandırsın.<br/>
Tarikatımız Celvetiyye’nin mercii Bursalı <b>Hz. Şeyh Üftade </b>şöyle demiştir: ‘İnsanın<br/>
zâhirde iki gözü olduğu gibi kalbinde de iki gözü vardır. Kalpteki bu iki göz açılınca<br/>kişi bunlarla sıfatların tecellîlerini müşâhede eder. Bu iki gözün, iki de göz bebeği<br/>vardır. Fakat bunlar çok latifdirler. ‘İnsan bu iki gözle sıfatların tecellîlerini müşâhede<br/>eder.” dedik. Çünkü, zat tecellîsi ancak kalp gözünün arkasında bulunan ve göz bebeği<br/>olmayan manevî bir gözle müşahede edilir. Fakat bu müşâhede, mülhidlerin iddia<br/>ettikleri gibi değildir. Böyle bir düşünceden Allah’a sığınırız. Çünkü mümkin-i hakîkî,<br/>Vâcib-i hakîkî’den başkadır. Nasıl böyle olmasın ki; Hakk’a vâsıl olan sâlik, varlığını<br/>yok edince ma’dûm (yok) olur. Yok olan bir şey hakkında ise hulûl ve ittihad bir yana<br/>hiçbir hüküm verilemez. Bilakis “ittihad” ifadesi kullanıldığında bununla Allah’ın<br/>rızasına uygun olarak tam bir yaklaşma (takarrub) kastedilir. Nitekim “Falan falan kimse<br/>ile müttahiddir (birdir, beraberdir)” denildiği zaman bu iki kimsenin, birbirinden ayrı<br/>iki şahıs olduğunda şüphe yoktur.<br/>
Sâlikin ma‘dûm (yok) olmasının mânâsı ise istiğrak denizinde ve tecellî nurları<br/>
arasında kaybolup gitmesidir. Artık onun nazarında Allah’tan başka bir şey kalmaz.<br/>Allah’a tam bir teveccühle yöneldiği ve mâsivâdan tam anlamıyle yüz çevirdiği için<br/>bakar ama kendisini dahi göremez. Tıpkı gözlerini semaya diken kimseye yeryüzü,<br/>doğuya çevirene de batı gözükmediği gibi. Yoksa onun hâricî (görünen) varlığı yok<br/>olmaz ve ortadan kalkmaz.<br/>
Bütün peygamberlere (aleyhimü’s-selâm) zât tecellî etmiş olsa da bizim<br/>
Peygamberimiz’e hepsinin üstünde taayyün etmiş, görünmüştür. Hatta Mûsâ (a.s.),<br/>Rabb’inden bizim Peygamberimiz’in nâil olduğu taayyünden tecellî isteyince Hak Teâlâ<br/>ona “<i>Sen beni asla göremezsin</i>.” buyurmuştur. Bazıları ayeti bu şekilde te’vil<br/>etmişlerdir. Fakat böyle bir yorum doğru gözükmemektedir. Çünkü Mûsâ (a.s.) Hz.<br/>Mustafa (s.a.v.)’in mertebesini çok iyi biliyordu. Nasıl olur da o mertebeyi isteyebilir?<br/>Cenab-ı Hakk’ın Mûsâ (a.s.)’a: “<i>Sen beni asla göremezsin</i>.” buyurmasının sebebi,<br/>kavminin <i><b>“Allah’ı bize açıkça göster.”</b></i> (en-Nisâ, 4/153) şeklindeki arzularına son<br/>vermek içindir. Mûsâ (a.s.)’a böyle hitap olununca, kavmi bu hitaba daha layıktır. Yoksa<br/>bu hitap, hakîkatte Mûsâ (a.s.)’a nisbetle değildir. Çünkü o, defalarca tecellî saadetine<br/>nail olmuştur ve Allah onu, risaleti ve kelâmı ile seçmiştir. (<i>el-Vakıâtü’l-<br/>Mahmûdiyye</i>’de geçtiğine göre Üftâde Efendi’nin sözü buraya kadardır)<br/>
<b>Şeyh Ali Dede</b>, <i>Es’iletü’l-hikem</i> adlı eserinde şöyle demektedir: Eğer “Dünyaya ait<br/>
bir mekanda Allah’ın kendisinin görülmesini engellemesindeki rabbânî hikmet nedir?”<br/>diye sorarsan buna şöyle cevap verilir: Hak Teâlâ’yı görmek, dünyadaki ikramların en<br/>büyüğüdür. Dünyadaki en büyük ikram, yaratılmışların en üstünü ve Makam-ı<br/>Mahmûd’un sahibi olan Efendimiz Hz. Muhammed (s.a.v.)’e aittir. O, Mirac gecesi<br/>Rabb’ini baş gözleriyle görmüştür. Meseleyi bu açıdan düşünmek gerekir.<br/>
