<a name=10069></a><b>9. Hâlbuki <i>(daha önce)</i></b><b> biz onun bâzı kısımlarında <i>(haber)</i></b><b> dinlemek için oturacak</b><br/>
<b>yerler <i>(bulup)</i></b><b> oturuyorduk; fakat şimdi kim dinlemek isterse, kendisini gözetleyen<br/>bir alev huzmesi buluyor.</b><br/>
<i>“Halbuki, (daha önce) biz onun” </i>göğün <i>“bâzı kısımlarında (haber) dinlemek için”</i><br/>
bekçisiz ve alevsiz <i>“oturacak yerler (bulup) oturuyorduk”</i> ve o noktalardan kâhinlere<br/>vermek üzere haber dinleme emelimize nâil oluyorduk.<br/>
Bu âyeti: “Biz göğün bâzı kısımlarında gözetleme ve dinlemeye uygun yerler bulup<br/>
oturuyorduk” şeklinde anlamak mümkündür. “Dinlemek için” anlamına gelen “li’s-<br/>sem’i” ifâdesi, oturuyorduk anlamına gelen “nek’udu” fiiline bağlıdır. Birinci açıklama<br/>tarzını göz önüne alarak âyete mânâ vermek gerekirse, biz onun bâzı kısımlarında<br/>dinlemek için oturuyorduk demek olur. Ya da oturmanın sıfatı olan gizli bir kelimeyi<br/>esas alarak bir başka anlam daha vermek mümkündür. Buna göre; biz onun bâzı<br/>kısımlarında kulak vermek için oturacak yerler bulup oturuyorduk.<br/>
Bu âyet-i kerîme <i>Keşfu’l-esrar’</i>da şöyle tefsir olunmuştur: Biz göğün bâzı<br/>
kısımlarında gökten haberler dinlemek için oturacak yerler bulup oturuyorduk ve<br/>cinlerden her bir cinnin gökte kendine özel bir kapısı vardı ve ilgili cin o kapıdan göğü<br/>dinliyordu.<br/>
<i>Buhari’</i>de yer alan hadislerden birinde <b>Hz. Âişe</b> Peygamber (s.a.) Efendimiz’in şöyle<br/>
buyurduğunu rivâyet ediyor: <i>“Melekler bulutlara inerler ve gökte takdir buyurulan<br/>şeyleri söylerler, şeytanlar ise kulak hırsızlığı yapıp onlardan bâzı şeyleri duyarlar<br/>ve bunları kâhinlere bildirirler. Kâhinler de kendi kafalarından onların yanına yüz<br/>tane yalan katarlar” </i><a href="RuhulBeyans.html#10078">[139]</a><br/>
Fakîr (<b>Bursevî</b>) derim ki; göğe kulak verip kulak hırsızlığı yapma ile bulutlardan<br/>
kulak hırsızlığı yapma şeklindeki haberleri uzlaştırmak mümkündür. Şöyle ki: Melekler<br/>bazen bulutlara inerler ve orada konuşurlar. Başka zaman da gökte konuşurlar.<br/>Şeytanların cisimleri latif olduğu için kısa bir süre içerisinde göğe çıkmalarına engel<br/>herhangi bir durum yoktur. Çünkü onların yapıları ya nârî veya hevai veya duhanidir. Bu<br/>sebeple onlar ateş ve hava kürelerini geçerken onlardan etkilenmezler.<br/>Etkilenebilecekleri kabul edilse bile onların göğe çıkışları bu takdirde istidrâc<br/>kabilinden olur. Her şeyde Allah’ın bir hikmeti ve sırrı gizlidir.<br/>
<i>“Fakat şimdi”</i> bu zamanda ve Peygamber (s.a.)’in gönderilmesinden sonra o<br/>
oturaklardan herhangi birinde oturup da <i>“kim dinlemek isterse kendisini gözetleyen bir<br/>alev huzmesi buluyor.” </i>“Rasad” kelimesi herhangi bir şeyi gözetlemek için hazırlanmak<br/>demektir. Buna göre cinler demiş oluyor ki; fakat şimdi kim dinlemek isterse kendini<br/>gözetleyen bir alev huzmesi buluyor ve bu sebeple o alev huzmesi onu taşlayarak<br/>dinlemekten uzaklaştırıyor.<br/>
“Şihâb/alev huzmesi” kelimesinin başına bir muzaf koymak ve âyeti bu şekilde<br/>
anlamak da mümkündür. Buna göre âyetin mânâsı; fakat şimdi kim dinlemek isterse<br/>kendisini gözetleyen bir alev huzmesi sâhibi buluyor ve o kendilerini ellerinde bulunan<br/>alev huzmeleriyle taşlamak üzere gözetleyip bekliyor. Bu takdirde “şihab” kelimesi ile<br/>
