<a name=9240></a>âlemin tamamına karşı, her ne kadar birbirinden üstün yönleri olsa da sevgi vardır. Bu<br/>sebeple onlar Allah Teâlâ tarafından îcâd edildiği için âlemdeki her şeyi başka bir<br/>şeyden dolayı değil, sadece Allah sevgisiyle severler. İşte bundan dolayı ârif olan<br/>kimsenin dış âlem ile ilişkiyi seven bir yönü bulunmalıdır. Şâyet ârifte bu yön<br/>olmasaydı, ne sevgi ve ne de sevilen olurdu, sevginin ârifteki varlığı da tasavvur<br/>edilemezdi.<br/>
<b>Hz. Îsâ</b>’nın<b> </b>(a.s.) sözlerinden biri şudur: Her insanın kalbi malı olduğu yerdedir.<br/>
Öyleyse mallarınızı göklerde tutun ki kalbleriniz de göklerde olsun. “<i><b>Gökte olanının<br/>sizi yere batırıvermeyeceğinden emin misiniz?</b></i>” (el-Mülk, 67/16) buyuran Rahmân<br/>Allah’ın nezdinde sadakanın büyük değeri olduğunu bildiği için <b>Hz. Îsâ</b> (a.s.)<br/>arkadaşlarını sadaka vermeğe teşvik etmiştir. Bakınız, peygamberlikten kaynaklanan söz<br/>ne kadar ince, tatlı ve ne kadar hayret vericidir!<br/>
Sâmirî, malın kalplere yapışıkmış gibi sevildiğini bildiğinden onların gözleri önünde<br/>
altınlarını eriterek onlar için meşhur buzağıyı yaptı. Çünkü onların kalplerinin mallarına<br/>bağlı olduğunu biliyordu. Bu sebeple buzağıya ibâdet etmeye koşmaları için onları<br/>dâvet etti.<br/>
Bu sebeple bilinir ki, ârif olan zat Rabbânî sır yönünden elindeki mal üzerinde<br/>
tasarrufta bulunma husûsunda kendisine vekâlet verilmiş kişi hükmündedir. O, tıpkı,<br/>malını kullanmaktan mahrum olan kimsenin vâsîsi gibidir. Vâsî, o maldan kendisine âid<br/>hiç bir şey olmadığı halde vâsîsi olduğu kişinin malının zekâtını verir. Lakin mü’min<br/>kimse, ârifin farkında olduğu hakîkatten perdeli olduğu için, malının sâhibi olduğu<br/>hükmüyle zekâtını malından ayırır. Şu halde ona zekât, malını sevdiği halde, zekât<br/>sebebiyle kaybettiğini düşündüğü malın sevabının bereketine ermesi için farz<br/>kılınmıştır. Ârif ise sıradan bir mü’min gibi malın sâhibi ve malını seven kişi sıfatıyle<br/>zekât vermez, yalnız Allah’ın emrini yerine getirmek maksadıyla verir. Malına duyduğu<br/>sevgi Allah’a olan sevgisini etkilemez. Çünkü o malını yalnız Allah’ın sevdirmesiyle<br/>sever. Bu sebepledir ki, “<i><b>Süleyman: Rabbim! Beni bağışla; bana, benden sonra<br/>kimsenin ulaşamayacağı bir hükümranlık ver. Şüphesiz sen, daima bağışta<br/>bulunansın, dedi.</b></i>” (Sad, 38/35) demiştir. Onun Allah’tan böyle bir talepte bulunması,<br/>ancak bir yoksulun ihtiyacı nedeniyle bir zenginden yardım istemesi nisbetindedir.<br/>
Bil ki, malın bu adı almasının sebebi nefislerin ona meyletmesinden dolayıdır.<br/>
Şüphesiz ki Allah, insanın yaradılışı gereği malın ihtiyacını karşıladığı kısmına nefisleri<br/>şâhid kılmıştır. Çünkü insan kendi başına muhtaç olduğu için kendisinden ayrılması<br/>mümkün olmayan tabîatı gereği gönlüyle mala meyletmiştir. Şâyet hakîkatte mala olan<br/>meyl olmasaydı, âhiret hakkındaki zühd makamı dünya hakkındaki zühd makamından<br/>daha mükemmel olurdu. Oysa iş hiç de öyle değildir. Bu sebeple Allah iyiliklerin<br/>mükâfâtını on mislinden yedi yüz misline kadar katlayacağını vaad etmiştir. Öyle olunca<br/>eğer dünyadan az bir şey insana perde olursa, onun çoğu daha büyük bir perde olur. Bu<br/>sebeple dünya ârif kimse için Hz. Süleyman’a (a.s.) âid olan bir kemâl sıfatıdır. Allah<br/>Teâlâ’nın “<i><b>Lütfu en bol olan sensin.</b></i>” (Âl-i İmrân, 2/8) hitabına ne kadar lâyıktır! Hz.<br/>
