<a name=10895></a><img src="RuhulBeyan-10895_1.jpg"/><br/>
<img src="RuhulBeyan-10895_2.jpg"/><br/>
<img src="RuhulBeyan-10895_3.jpg"/><br/>
<img src="RuhulBeyan-10895_4.jpg"/><br/>
<b>BİZ SANA </b><br/>
<b>KEVSER’İ VERDİK</b><br/>
<b>Bismillâhirrahmânirrahîm<br/>1. <i>(Rasûlüm!)</i></b><b> Şüphesiz biz sana Kevser’i verdik.<br/>2. Şimdi sen Rabbin için namaz kıl ve kurban kes!<br/>3. Asıl sonu kesik olan, şüphesiz sana hınç besleyendir.</b><br/>
Âyetin başındaki “inne” harfi, yemîn yerindedir, kendinden sonraki cümleyi te’kîd,<br/>
yâni pekiştirmek için gelmiştir.<br/>
<i>“Biz sana verdik”</i> anlamındaki cümlenin fiilinin, uhrevî ihsanlar henüz<br/>
verilmemişken, dünyada verilecek olanların çoğu henüz ele geçmemişken mâzî kipi ile<br/>getirilmesi, bunların vukû bulacağının kesin olduğunu göstermek içindir.<br/>
<i>“Kevser”</i> kelimesi, çok hayır demektir ve ilimde, amelde, dünya ve âhiret şerefinde<br/>
çokluğu ifâde eder. Kesret (çokluk) kelimesi “fev‘al” kalıbında gelmiştir, tıpkı<br/>nevfel/cömert, çokça veren ve cevher/çok açık gibi… Oğlu seferden dönen bir bedevî<br/>kadına:<br/>
“–Oğlun ne ile döndü?” diye sormuşlar, o da:<br/>“–Kevserle döndü” diye cevap vermiş. Yâni çok sayıda hayır ve malla döndü<br/>
demektir.<br/>
<i>Kâmûs</i>’ta ifâde edildiğine göre Kevser, her şeyin çoğu demektir.<br/><i>Müfredât’</i>ta deniyor ki; çok cömert olan kimseye “kevser” denebilir. Yine,<br/>
“tekevsera’ş-şey’ü” denir ki, mânâsı, bir şeyin sayısız ve sınırsız biçimde çok olması<br/>demektir.<br/>
Rivâyet edildiğine göre Nebiyy-i Ekrem Efendimiz (s.a.) bu âyeti okumuş ve <i>“Kevser</i><br/>
<i>nedir biliyor musunuz?”</i> diye sormuş. Sonra da: <i>“O, Cennette bir nehirdir. Rabbim<br/>onu bana vereceğini va‘detti. Onda çok hayırlar vardır. Baldan daha tatlı, sütten<br/>daha beyaz, kardan daha soğuk ve tere yağından daha yumuşaktır. Kenarları<br/>zeberceddir, gümüşten bardakları semânın yıldızları adedincedir. Ondan içen bir<br/>daha ebediyen susamaz.</i><br/>
<i>Bu nehre ilk gelecek olanlar, elbiseleri tozlu, saçı başı dağınık fakîr muhâcirlerdir.</i><br/>
<i>Öyle ki onlar nîmetler içinde yaşayan hanımlarla evlenemezler, evlerin kapıları</i><br/>
