<a name=8974></a>gelişmesi yoktur. Bunlar ancak yaslanılmaya yarayan bir ağaçtan ibarettir.<br/>
Allah bu putlar için nefsâniyyet, hevâiyyet kılmadığı gibi onlara eşyâda var etme-yok<br/>
etme, kahr-lütuf, fayda verme-zarar verme gibi tasarruf hakkını da vermemiştir. Eşya<br/>ulvîsi-süflîsiyle, cemâd ve nebâtıyla, hayvan ve insanıyla hepsi ilâhî isimlerin<br/>görüntüleri, cemâl ve celâle; yâni lütuf ve kahra âid Rabbânî sıfatların alanlarıdır. Hakk<br/>bunların hepsinde kendi zâtı hasebiyle değil onların küllîsi hasebiyle tecellî etmektedir.<br/>Ancak insân-ı kâmil ise küll içinde küll hasebiyle değil külliyye-i mecmûa bir<br/>karekterle ortaya çıkıp Allah’ın yeryüzündeki halifesi olur.<br/>
Siz ey câhil ve zâlimler! Bu ilâhî sıfatlara tâbi olmuyor ve eşyadaki rûhânî<br/>
hakikatlerle o eşyanın içerisindeki her taşa ve çamura konulmuş bulunan Rabbânî sırları<br/>müşâhede edemiyor, bilakis hayvânî şehvetlere ittibâ ve zulmânî cismâniyyete<br/>müdâvemet ile bu rûhânî letâifi idrakten ve rahmânî şefkatlerden yüz çeviriyorsunuz.<br/>Fâsid zannınızın îcâbına ve kâsid vehminizin isteğine tâbi oluyorsunuz. Şâibeli hevâ ve<br/>nefsi rızâ-i ilâhîye tercih ediyorsunuz. İşte bu açık bir hüsrandır. Muhakkak ki zan hiç<br/>bir şekilde hak adına fayda sağlamaz.<br/>
<b>Cüneyd</b>: “Zan sebebiyle helâk olan yetmiş ârifi bilirim” demiştir. Yâni bu kişiler<br/>
Allah’ın mârifetine ulaştıklarını zannederler. Ama hepsi Hakk’ın hakikatini idrakten<br/>uzak olup onu kavrayamamışlardır. Zira Allah onların idrak güçlerinin üstünde bir<br/>kudrete sâhiptir ve Celîl’dir. Bu nedenle, <i><b>“Allah’ı şânına yaraşır biçimde<br/>tanıyamadılar”</b></i> (el-En’am, 6 / 91) buyurmuştur. Bu nedenle <b>Vâsitî</b>, Sultanu’l-ârifin Ebû<br/>Yezîd Bistâmî (k.s.) hakkında bile “Ebû Yezîd dahil bütün ârifler zan sebebiyle helâk<br/>olmuşlardır” demeye cür’et göstermiştir.<br/>
<b>Baklî </b>de şöyle demiştir; “Ey akıllı insan! Allah Teâlâ’yı beyinlerindeki perdelerin<br/>
üzerinde ortaya çıkan şekil ve hayaller olarak kabul eden gaflet ehlinin hayasızlığından<br/>sakın! Onlar bu şekil ve hayalleri gaybların keşfi ve kalplere nâdiren gelen şeyler<br/>olarak zannedip melekût ve ceberût nurları olduğunu iddiâ ederler. Onlar ancak<br/>nefislerinin hevâlarına ve yanlarında timsal tasviri oluşturan şeytanlarının tahyilât-ı<br/>hayâlî olarak kıldığı sûretlere tâbi olur. Hakk çizilen şekil ve timsal (görüntü)lerden<br/>münezzeh olduğu halde şeytanlar bu şekil ve timsalleri onlar için süslerler. Ey Arkadaş!<br/>Allah’ı görmek ancak evliyânın hakkıdır. Hakk düşmanları bundan mahrum kaldığı<br/>halde zamanımızda bu müşâhedeye erişmiş olduğunu öne süren Hakk câhilleriyle<br/>arkadaşlık yapmaktan muhakkak sakınasın!”<br/>
<i>“Halbuki kendilerine Rableri tarafından yol gösterici gelmiştir.” </i>Burada tekîd<br/>
vardır. Bu tekîd de, zan ve nefsin hevâsına tâbi olmanın bâtıl oluşunu ve onların<br/>ahvâlinin aşırı şekilde çirkin olduğunu göstermek içindir. Zira zan ve nefsin hevâsına<br/>tâbi oluş kimin tarafından yapılırsa yapılsın çirkindir. Allah Teâlâ’nın rasul gönderip<br/>kitap indirerek hidâyet ettiği bir kimsenin zan ve hevâya uyması daha da çirkindir.<br/>
Âyet-i kerîme’deki “hidâyet”ten maksad Rasûl (a.s.) veya Kur’an’dır. Bu müşrikler<br/>
her ikisinin de hidâyet yoluna uymamışlardır. Bu âyette müşriklerin cismânî olan<br/>hayvânî sıfatlarını takınıp tabîî karanlığın içine dalmaları sebebiyle fıtrî kabiliyetlerinin<br/>
