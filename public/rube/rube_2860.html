<a name=2861></a>karnından değil, derisinin dışından çıkar.<br/>
Allah Teâlâ iki yabânî güvercine emretti, mağaranın ağzında durdular ve<br/>
yumurtladılar. Hz. Peygamber (a.s.) bu iki güvercin için duâ etti. Onlar daha sonra<br/>mağaradan Harem-i Şerif’e indiler. Harem’deki güvercinlerin bu iki güvercinin<br/>neslinden olup olmadığı konusunda ihtilaf vardır. Hâkim olan görüşe göre onların<br/>neslinden değildir. Çünkü Nûh (a.s.)’ın Tûfan kıssası hakkında şöyle bir rivayet vardır:<br/>
Hz. Nuh, gemiden bir güvercini karadan haber getirmesi için göndermişti. Bu güvercin<br/>
gidip Harem vâdisine kondu. Kâbe’nin bulunduğu yerde tufan sebebiyle biriken su<br/>çekilmişti. Çamuru kırmızı bir halde idi. Buraya konan güvercinin ayağı kızıla boyandı.<br/>Sonra güvercin Nuh (a.s.)’ın yanına geldi. Nuh (a.s.) eliyle onun boynunu sıvazladı. Bu<br/>yüzden güvercinin boynunda kızıl bir halka oluştu. Nuh (a.s.), güvercinin ayaklarındaki<br/>kırmızılığı ise olduğu gibi bıraktı. Daha sonra onu Harem’e yerleştirdi ve neslinin<br/>çoğalması için de duâ etti.<br/>
Anlatıldığına göre, Mekke’nin güvercinleri Hz. Peygamber (a.s.)’a Mekke’yi fethettiği<br/>
gün gölge olmuşlardı. Peygamber Efendimiz de onların nesillerinin çoğalması için duâ<br/>etmişti.<br/>
Şunlar güvercinlerin özelliklerindendir: Bin fersah mesafeden de gönderilse yuvasını<br/>
bulmaya çalışır. Mektupları taşır ve onları uzak mesafeden kısa sürede getirir. Nitekim<br/><i>el-Muğrib</i>’de şöyle denir: Irak ve Şam’daki güvercinler yüksek fiyatlara satılır, uzak<br/>yerlerden mektuplarla gönderilir, onları götürür verir ve cevapları ile geri döner. <b>Câhız<br/></b>demiştir ki: Güvercinler olmasaydı Kûfe’de gün boyunca olan hadiseler Basra’da<br/>bilinemezdi. Belagat ehlinin şiirlerinde buna işaret vardır. <b>Mevlana Celâleddîn </b>(k.s.)<br/><i>Mesnevî</i>’sinde der ki:<br/>
<i>Kuşun kanadına bir kâğıt parçası bağlayıp uçursan<br/>Kâğıttaki ateşli sözlerden, kuşun kanadı yanardı</i><br/>
Mısır Fâtihi <b>Sultân I. Selîm </b>de şöyle der:<br/>
<i>Uçuşu sadece senin tarafına olan bakış kuşumun kanadına<br/>Arzumun mektubunu gözyaşıyla yüz yerinden bağlamışım</i><br/>
<i>Hayâtü’l-hayevân</i> adlı eserde der ki: Güvercinleri, yumurtalarından ve yavrularından<br/>
istifade etmek, onlarla ünsiyet kurmak ve mektup taşıtmak maksadıyla edinmek kerahiyet<br/>olmaksızın câizdir. Onları, oyun oynamak, uğur ya da uğursuzluk saymak veya<br/>yarıştırmak amacıyla bulundurmak konusuna gelince, onlara savaş esnasında haber<br/>iletişiminde ihtiyaç duyulduğu için bunun câiz olduğunu söyleyenler olmuştur. Daha<br/>doğru olan mekruh olmasıdır. Güvercinler üzerinde kumar oynayanların şâhitliği<br/>reddedilir.<br/>
Müşrikler, Rasûlullah (s.a.)’i bulamayınca telaşa kapıldılar, bu kendilerine ağır geldi.<br/>
