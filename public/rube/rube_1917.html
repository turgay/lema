<a name=1918></a><img src="flower_sep.jpg"/><br/>
<img src="RuhulBeyan-1918_2.jpg"/><br/>
şâhit olur, küfür ve îmanla ilgili hallerini görürdüm.<br/>
<i>“Fakat sen beni vefât ettirince” </i>yani<i> </i>sen beni onların arasından çekip alınca ve beni<br/>
göğe kaldırınca <i>“onları gözetleyen yalnız sen oldun.”</i> Yani başkası değil; yanlız sen<br/>oldun. Amellerini kontrol eden ve gözetleyen sensin. Onlardan emirlerine karşı<br/>gelmekten korumayı arzu ettiklerini, peygamber göndermek ve kitap indirmek sûretiyle<br/>doğru yola irşad ve tenbih ederek korudun. Onlardan dalalete düşenlerden dilediğini de<br/>hor ve zelîl kıldın. Onlar da ileri-geri söyleyeceklerini söylediler.<br/>
<i>“Sen her şeyi hakkıyla görensin.”</i> Her şeye vâkıfsın, her şeyi murakâbe ve kontrol<br/>
edersin.<br/>
<b>118. Eğer kendilerine azap edersen, şüphesiz onlar senin kullarındır<i>. </i></b><b>Eğer onları</b><br/>
<b>bağışlarsan şüphesiz sen izzet ve hikmet sahibisin” dedi.</b><br/>
<i>“Eğer kendilerine azap edersen, şüphesiz onlar senin kullarındır.”</i> Sen kullarına<br/>
azap edebilirsin; Mâlik-i mutlakın kendi mülkünde dilediği gibi tasarrufta bulunmasına<br/>kimse itiraz edemez. Bu ifade ile, Allah’tan başkasına kulluk ettikleri için onların azâbı<br/>hak ettikleri tenbih edilmektedir.<br/>
<i>“Eğer onları bağışlarsan, şüphesiz sen izzet ve hikmet sahibisin dedi.”</i> Bunda<br/>
herhangi bir acziyet ve kınanacak durum söz konusu olamaz. Çünkü senin<br/>mükâfâtlandırmaya da, cezâlandırmaya da gücün ve kudretin yeter. Sen ancak bir hikmet<br/>gereği ve en doğrusu olduğu için mükâfâtlandırır ya da cezâlandırırsın. Her günahkarı<br/>bağışlamak güzeldir. Eğer azâb edersen bu senin adaletindendir, eğer bağışlıyacak<br/>olursan bu da fazl u kereminden, ihsan ve cömertliğindendir.<br/>
“Bir müşrikin, bağışlanması kesinlikle gerçekleşmeyecek, azâba uğraması ise mutlaka<br/>
gerçekleşecek bir husus iken âyette azâb ve mağfiret kavramlarının olup olmama<br/>açısından sanki eşdeğermiş, ikisinin de vuku bulması aynı oranda câiz bir ihtimalmiş<br/>gibi ifade edilmesinin mânâsı nedir?” dersen, cevap olarak derim ki:<br/>
Müşrikin bağışlanmasının kesinlikle imkansız oluşu, aklen câiz (mümkün) oluşuna ters<br/>
düşmez.<br/>
Denilmiştir ki bu iki farklı ihtimal, farklı iki grup için zikredilmiştir. Bu durumda<br/>
mânâ <i>“eğer onlara azap edersen”</i> yani onlardan kâfir olanlara azab edersen; <i>“eğer<br/>onları bağışlarsan”</i> yani onlardan îman edenleri bağışlarsan demek olur.<br/>
Rivayet edildiğine göre bu âyet nâzil olunca Rasûlullah (s.a.) gecesini bu âyetle ihya<br/>
etti. Kıyamda, kuûdda ve secdede onu okudu. Sonra “Ümmetim, ümmetim, yâ Rabb!”<br/>diye yalvardı ve ağladı. Bunun üzerine Cebrail (a.s.) gelerek dedi ki: “Allah sana selam<br/>söylüyor ve sana “Biz mutlaka seni ümmetin hususunda râzı edeceğiz ve seni<br/>üzmeyeceğiz buyuruyor.”<a href="RuhulBeyans.html#1922">[76]</a><br/>
