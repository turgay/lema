<a name=8722></a><img src="RuhulBeyan-8722_1.jpg"/><br/>
yine şeytanın tahriki ile olmuştur.<br/>
Büyüklerden biri şöyle der: Şeytan için peygamberlerin bâtınına ve havatırına<br/>
ulaşmaya bir yol söz konusu değildir. Şeytanın bunlarda bir nasibi yoktur. O<br/>peygamberlere sadece zâhirî duyular yönünden gelebilir. Peygamberler ise onun<br/>söylediğini asla yapmazlar. Allah’ın ilmi dâhilinde şeytandan korunmuş velîler de<br/>vardır. Böyle bir durumda olan velî şeytanın ilkâ ettiği vesveseyi yapmaktan<br/>korunmuştur. Yoksa bu husus, velinin, vesvesenin kalbine ulaşmaktan korunması<br/>anlamında değildir. Çünkü velîler peygamberlerin aksine şeriat getirmezler.<br/>Peygamberler ise şeriat getirdikleri için bâtınları da korunmuştur.<br/>
Yine büyüklerden biri şöyle der: Âdemoğlundan hiç kimse yok ki her gün ona yetmiş<br/>
bin havâtır gelmesin. Bu her gün beyt-i mamura giren meleklerin sayısından az ya da<br/>fazla değildir. Her bir kimsenin havâtırından her gün yetmiş bin melek yaratılır. Bunlar<br/>beyt-i mamur tarafına yükselirler. Her gün beyt-i mamurdan çıkan yetmiş bin melek<br/>havâtırdan yaratılan meleklerle buluşurlar. Onların zikirleri havâtırından yaratılmış<br/>oldukları kimseler için istiğfardır. Ancak kalbi devamlı Allah’ın zikriyle mamur hâlde<br/>olan kimsenin havâtırından yaratılan meleklerle bu makamda olmayan bir kimsenin<br/>havâtırından yaratılan meleklerin durumu aynı değildir. Gerekli gereksiz faydalı<br/>faydasız bütün havâtır bu bakımdan müsâvîdir. Kalplerin hepsi bu beyt-i mamurdan<br/>yaratılmıştır. Bunlar aynı şekilde mamur bir hâlde devam etmektedir. Havâtırdan<br/>meydana gelen her bir melek Allah’ın ilminde nazar edilmesi gereken güzel bir sûret<br/>hâlindedir. O, hadd-i zâtında tesbih eden bir melek olsa ve kendisinin yaratıldığı<br/>havâtırı bilmese de..<br/>
<i>“Biz, ona şah damarından daha yakınız.”</i> İnsana şah damarından daha yakın olandan<br/>
onun hâlini biz daha iyi bilmekteyiz. İlim olarak ona olan yakınlığını mecazen zât olarak<br/>ona yakınlıkla ifade buyurmaktadır. Çünkü zâtî yakınlık ilmî yakınlığı gerektirmektedir.<br/>Burada melzûm, lâzım üzerine ıtlak buyrulmuştur. Yani zâtî yakınlık zikredilmiş, ilmî<br/>yakınlık kasdedilmiştir.<br/>
Âyetteki şah damarı ifadesi yakınlığın çok ileri seviyede olduğuna bir misaldir.<br/>
Mesela Araplar şöyle der: “O bana elbisemin bağı kadar yakın.”<br/>
“Habl” damar demektir. Damar şekil itibariyle ipe benzetilmiştir. Hablü’l-verîd<br/>
ifadesi izafet-i beyâniyyedir. Yani bu damarın şah damarı olduğunu beyan etmektedir.<br/><b>Zemahşerî </b>buradaki izafetin “için” mânâsında olduğunun câiz olduğunu ifade etmiştir.<br/>Ayrıca burada “habl” kelimesinin hakiki anlamı olan “ip” mânâsında kabul edildiği<br/>takdirde “gümüş gibi su” örneğinde olduğu gibi “ip gibi damar” anlamına da gelebilir.<br/>
“<br/>
” boynun ön tarafında, boynu iki tarafından saran, kalp damarına (aort) bitişik<br/>
iki damardır. Kalp damarı, kesilmesi durumunda insanın hayatının sona ereceği bir<br/>damardır. Bu iki damar insanın başından gelmektedir.<br/>
Verîd kelimesi “vârid/gelen” anlamındadır. Verîd’in hayvânî ruhun o kanaldan gelmesi<br/>
sebebiyle bu şekilde isimlendirildiği de söylenmiştir. Bu durumda verîd kelimesi<br/>“mevrûd/kendisine gelinen” anlamına gelir.<br/>
