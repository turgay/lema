<a name=4224></a><img src="flower_sep.jpg"/><br/>
<img src="flower_sep.jpg"/><br/>
<b>yoktur.</b><br/>
Ey Muhammed! “<i>Sen, onların hidâyete ermelerine çok düşkünlük göstersen de”</i><br/>
bütün gayretinle Kureyş’i hidâyete erdirmek istesen de, çok çalışsan ve hırs göstersen<br/>de <i>“bil ki Allah, saptırdığı kimseyi </i>(dilemezse)<i> hidâyete erdirmez.” </i>Bil ki Allah o<br/>kişinin kendi kötü ihtiyârı sebebiyle sapıklığı yarattığı kimsede hidâyeti cebir<br/>kullanarak ve zorla yaratmaz.<i> “Onların yardımcıları da yoktur.</i>” Azâbı onlardan<br/>kaldırarak onlara yardım edecek hiç kimse de yoktur.<br/>
Bilesin ki peygamberlerin insanlara gönderilmesinin sırrı, onlara Allah’a ibâdeti<br/>
emretmek, hevâ putuna ve Allah’tan başka ibâdet ettikleri şeylere tapmaktan<br/>sakındırmak ve onlara şâibelerden uzak hâlis ibâdet şekillerini öğretmek ve Allah<br/>dışındaki şeylerden uzak kalma yollarını göstermektir. Böylece bu iki yolla Allah’a<br/>vasıl olmalarını sağlamaktır. Nitekim bazıları: “İki adım insanı maksûduna ulaştırır.”<br/>demiştir.<br/>
Birinci adım, tevhîd inancıyla Allah’a ibâdettir. Bu isteyerek, şevk ve muhabbetle tam<br/>
olarak Allah’a yönelmektir.<br/>
İkinci adım, “Benim tamamım senin tamamınla meşguldür” dediğinde, O’nun: “Benim<br/>
tamamım da senin tamamına bezl edilmiştir” buyurduğu kişinin nâil olduğu mertebeye<br/>ermek için sıdk ile ve çok gayret ederek Allah dışındaki şeylerden (mâsivallah)<br/>tamâmen uzak durmaktır. Nitekim <i>et-Te’vîlâtü’n-Necmiyye’</i>de böyle geçmektedir.<br/>
Şu halde akıllı kimseye gereken, kulluk yolunda gayret sarf etmektir. Kulluk<br/>
(ubûdiyyet) ise kendi irâdesini terk etmektir. Çünkü kulun kendine âid irâdesi olmaz. O,<br/>fayda ve zarar vermeye mâlik değildir.<br/>
Hikâye edilir ki <b>İbrâhim b. Edhem</b> (r.h.), bir köle satın aldı. Ona:<br/>“–Ne yersin?” dedi. O da:<br/>“–Bana ne yedirirsen (onu yerim)” dedi. Tekrar ona:<br/>“–Ne iş yaparsın?” dedi. O da:<br/>“–Beni ne işte kullanırsan (onu yaparım)” cevabını verdi. Yine:<br/>“–Hangi şeyi yapmak istersin?” diye sorunca, kölenin cevabı şu oldu:<br/>“–Efendisinin isteği yanında kölenin isteği nerede kalır!” Sonra İbrâhim b. Edhem<br/>
kendi nefsine dedi ki:<br/>
“–Ey miskin! Şu kölenin sana şöylece teslîm olduğu gibi, sen ömründe bir saat bile<br/>
Allah’a teslîm olmadın.”<br/>
Şâyet: “Tâat mi yoksa muhâlefetleri terk etmek mi tercîhe şayandır?” diye sorarsan,<br/>
şöyle cevab veririm: Hindliler’in yaptığı gibi perhiz çoğu kez ilaçlarla tedâvîden daha<br/>tesirlidir. Çünkü onlar hastalarına günlerce yemeyi terk ettirmek sûretiyle tedâvi<br/>yöntemine başvururlar.<br/>
