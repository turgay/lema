<a name=10238></a>diretmez, bilakis kuvvetle ve akar durur” demektir. Çünkü cennette nehirler, ağaç ve<br/>diğer nimetler gibi cennet halkına boyun eğerler.<br/>
Âyette yer alan “tefcîran” ifâdesi “kolaylıkla akmak” anlamını içeren fiili pekiştiren<br/>
bir masdardır.<br/>
<i>et-Tevilâtü’n-necmiyye</i>’de şu açıklamalar yer almaktadır: Allah “ebrâr” kelimesiyle<br/>
ihlâsa ermiş ve erdirilmiş olan ve bütün isimleri içine alan İsm-i A’zam feyzine erişmiş<br/>bulunan kullarına işâret etmektedir. <i>“el-Bâsıt”</i> ismi ile kendilerine tecellî eden Rab’leri<br/>onlara, muhabbet kadehi ile içine yakîn serinliğinin kâfuru karıştırılmış temiz aşk<br/>şarabından içirmiştir. İçtikleri bu şarab, Allah’ın taşkın rahmeti ve şümûllü nimetinin<br/>bir tecellîsi olarak onların ruh, sır ve kalp nehirlerinde kaynamakta, coşup akmaktadır.<br/>
<b>Kâşânî</b> şöyle demektedir: “Ebrâr” olanlar, âsar ve ef’âl hicâbından çıkıp kurtulmuş<br/>
ama sıfatların hicâbıyla perdelenmiş iyi kullardır. Ancak onlar, burada durmaz; bilakis<br/>sıfatlar âleminde kalmakla birlikte zât’ın aynına yönelirler. Bunlar, sülûk yolunda orta<br/>yolu tutanlardır. Bunlar, sıfatların güzel muhabbet kadehinden içerler. Ancak bu içecek<br/>katıksız değildir; bilakis onların bu içeceklerine zâtî muhabbetin lezzetinden<br/>karıştırılmıştır. İşte karıştırılan bu şey, kâfuriyetin aynısı olup yakîn serinliğinin tadını<br/>veren, nûrânîliğin beyazlığını sağlayan, şevk harâretiyle yanıp tutuşmuş kalpleri<br/>ferahlandıran ve takviye edip kuvvetlendirendir. Çünkü kâfurda serinletme ve<br/>ferahlandırma özelliği olduğu gibi, o aynı zamanda beyazdır. Kâfur, Allah’ın tertemiz<br/>kullarının içtiği bir pınardır. Bu kulların özelliği şudur ki; bunlar, zât-i vahdet ehlidirler<br/>ve bunların sevgileri sıfatlara değil Zât’ın kendinedir. Bunlar kahır ile lutfu, rıfk ile<br/>şiddeti, nimet ile belâyı, şiddet ile rahatlığı birbirinden ayırmazlar. Bilakis bunların<br/>sevgileri –yukarıda bahsedildiği üzere- birbirine zıt olan müsbet ve menfi hâllerle<br/>birlikte istikrarlıdır. Hem nimette hem yoklukta, hem rahatlıkta hem sıkıntıda, hem<br/>rahmette hem de zahmette aldıkları lezzetleri devam eder. Nitekim şâirin biri bu mânâyı<br/>şu şekilde dizelere döker:<br/>
<i>Gönlüm kâm alır yardan; ister sevsin ister etsin cefâ<br/>Tatlıdır içtiğim şarap; ister olsun bulanık ister saf,<br/>Tevekkül ettim herşeyde Yâr’a; haykırırım bunu dünyaya<br/>Dilerse yaşatır beni, dilerse alır öbür dünyaya.</i><br/>
Zât-ı vahdet ehli olan kulların durumu yukardaki gibidir. Buna karşılık “ebrâr”<br/>
makamındaki kulların durumuna gelince onlar, Allah Teâlâ’yı <i>el-Mun’im</i>/nimet veren,<br/><i>el-Latîf</i>/lutufta bulunan, <i>er-Rahîm</i>/rahmet sâhibi sıfatlarıyla sevdikleri için Allah<br/>kendilerine el-Kahhar/kahreden, <i>el-Mübteli</i>/imtihan eden, <i>el-Muntakım</i>/intikam alan<br/>sıfatlarıyla tecellî ettiğinde muhabbet ve lezzetleri kalmaz. Tam tersine onlar bu tür<br/>şeylerden hiç hoşlanmazlar. “O pınarı fışkırtıp akıtırlar.” Çünkü onlar bu pınarın<br/>kaynağıdırlar. Orada ne ikilik ve ne de gayrılık vardır. Böyle olmasaydı o, enaniyyet ve<br/>ikilik hicabı ve karanlığı için kâfur olmazdı.<br/>
