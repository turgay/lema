<a name=4929></a><img src="RuhulBeyan-4929_1.jpg"/><br/>
Sonra bilesin ki kelâm mertebelere ayrılır. Kelâm vardır, konuşanın ta kendisidir.<br/>
Kelâm vardır, konuşanla kâim bir mânâdır ki kelâm-ı nefsî böyledir. Kelâm vardır,<br/>harflerden meydana gelir ve onlarla taayyün eder/ortaya çıkar. Derecelerine göre misal<br/>ve his âleminde durum böyledir. Mûsâ (a.s.)’a kelâm, emir mertebesinde ruh<br/>mertebesine, sonra da his mertebesine indirilmiştir. Mertebeler üzere yürüyen<br/>tökezlemez. Görmez misin ki Hz. Peygamber (a.s.)’a vahiy bazen çan sesi şeklinde<br/>gelirdi. Bâtınî tecellî böyle şeylere mâni değildir.<br/>
“Allah niçin Mûsâ (a.s.) ile konuştu ve diğer peygamberler değil de o kelîmullah<br/>
oldu?” denilirse şöyle cevap veririm: Karşılık, ancak yapılan amel cinsinden olur.<br/>Çünkü Fir’avn onu imtihan ederken dili yanmıştı. Allah Teâlâ, duâsına karşılık ona<br/>kelâmını işittirerek mükafatlandırdı.<br/>
<i>Her mihnet bir rahatlığın mukaddimesidir<br/>Kelîm’in dili yandığı için Hak ile konuştu</i><br/>
Büyüklerden birisi rüyada görüldü. Ona “Allah sana nasıl muâmele etti” diye<br/>
sorulunca: “Allah benden râzı oldu ve bana merhamet etti. Bana: “Ey dünyada yemeyen,<br/>ye. Ey dünyada içmeyen, iç” buyurdu” diye cevap vermiştir. İşte o, ameline göre<br/>mükâfatlandırıldı. Çünkü ona: “Ey gecelerini Kur’an okuyarak geçiren, ye. Ey cihâd<br/>günü sebat eden, ye” denilmemiştir.<br/>
Havada yürüyen bir zâta “Bu kerameti nasıl elde ettin?” diye sorulunca şöyle cevap<br/>
vermiştir: “Allâh’ın istedikleri için hevâmı/nefsânî isteklerimi terk ettim. O da havasını<br/>benim emrime verdi. İlim ve hikmet, aklî ve ilâhî hükümlerdeki münâsebetleri<br/>bilmektedir. Kim Allah bunun aksini yapar, derse onun hikmet konusunda bilgisi yoktur.<br/>
<a href="RuhulBeyans.html#4928">[65].</a> Buhârî, Tevhid 55; Müslim, Tevbe 14-16<br/>
