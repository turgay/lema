<a name=7576></a><img src="RuhulBeyan-7576_1.jpg"/><br/>
<i>Keşfü’l-esrâr</i>’da der ki: “Tâğût’un “tâ”sı aslî bir harf değildir. Tıpkı melekût, ceberût,<br/>lâhût, nâsût, rahamût ve rahebût kelimelerinin tâ’ları aslî harf olmadığı gibi.” <i>el-<br/>Kevâşî</i>’de belirtildiği üzere tâğût kelimesi hem müzekker hem de müennes için<br/>kullanılır. <i>el-Müfredât</i> ve <i>el-Kâmûs</i>’ta geçtiği üzere de hem tek hem de çoğul için<br/>kullanılır.<br/>
<b>Râğıb</b> der ki: “Haddini aşan her şeye ve Allah’la birlikte kulluk edilen her varlığa<br/>
tâğût denir.”<br/>
<i>el-Kâmûs</i>’ta ise şöyle der: “Tâğût; Lât, Uzzâ, kâhin, şeytan, hâsılı, sapıklığın başı<br/>
olan her şey, putlar, Allah’la birlikte tapınılan tüm varlıklar ve ehl-i kitabın taşkınlıkta<br/>ileri gidenleridir.”<br/>
<i>Keşfü’l-esrâr</i>’da da şöyle der: “Allah dışındaki bir şeye kulluk eden tâğî (taşkın),<br/>
kulluk ettiği şey ise tâğuttur.”<br/>
<i>et-Te’vîlâtü’n-Necmiyye</i>’de der ki: “Herkesin tâğutu kendi nefsidir. Tâğuttan ancak<br/>
nefsinin arzularına (hevâ) muhâlefet eden, Mevlâsının rızâsına sarılan, O’nun dışındaki<br/>varlıklardan (mâsivâ) tamamen geçmek sûretiyle O’na dönen kimse ancak tâğuttan<br/>kaçınıp yüz çevirmiş olur.”<br/>
<b>Sehl</b> der ki: “Tâğut, dünyadır. Dünyanın kökü bilgisizlik, dalları yiyecek ve içecekler,<br/>
ziyneti övünme yarışına girmek, meyvesi ma’siyetler, geride bıraktığı mîras ise kasvet<br/>ve cezâdır.”<br/>
Mânâ şöyledir: “Şeytan veya putlar veyahut eskimiş olanlardan ayrılıp gidenler. Yâni<br/>
Allah’tan gayrisine tapan her şeyden uzaklaşanlar…”<br/>
Allah’tan başkasına kulluk etmek şeytana kulluk etmektir. Çünkü, bunu emreden ve<br/>
süslü gösteren odur. <i>Bahru’l-ulûm</i>’da der ki: “Burada tâğut ile kasdedilenin<br/>yukarıdakilerin hepsi olduğuna işâret vardır.”<br/>
O’ndan başka her şeyden (mâsivâ) yüz çevirip bütünüyle “<i>Allah’a yönelenlere müjde</i><br/>
<i>vardır.</i>” Onlara dünyada iken peygamberlerin ağzından vahiy ile verilmiş; ölüm, haşr ve<br/>daha sonraki merhalelerde ise meleklerin vereceği sevâb ve en büyük hoşnudluk<br/>(rıdvân-ı ekber) müjdesi vardır. Büyüklerden birisi ise şöyle demiştir: Onlara hidayet<br/>ve Allah’ı akletme ehlinden olduklarının müjdesi vardır. En büyük keramet de budur.<br/>
<i>Bahru’l-ulûm</i>’da der ki: “Tâğuttan kaçınmaktan maksad, onu inkâr etmektir. Allah’a<br/>
yönelmek ise O’na îman etmektir. Nitekim Allah Teâlâ şöyle buyurur: <i><b>“Her kim tâğutu<br/>inkâr edip Allah’a îman edecek olursa, en sağlam kulpa yapışmış olur.”</b></i> (el-Bakara,<br/>2/256). Bu âyette tâğutu inkâr etmeyi Allah’a îman etmekten önce zikrettiği gibi tâğuttan<br/>kaçınmayı da Allah’a yönelmekten önce zikretmiştir. Bu kelime-i tevhîddeki (Lâ ilâhe<br/>illallah) duruma da uygundur. Çünkü kelime-i tevhîdde diğer ilâhların varlığını inkâr,<br/>Allah Teâlâ için ülûhiyeti isbâtın önüne alınmıştır.”<br/>
“<i>(Ey Muhammed!) kullarımı müjdele.</i>”<br/>
