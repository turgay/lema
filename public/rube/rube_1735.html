<a name=1736></a><img src="flower_sep.jpg"/><br/>
<img src="RuhulBeyan-1736_2.jpg"/><br/>
<img src="RuhulBeyan-1736_3.jpg"/><br/>
olduğu için meselâ malı gasbetmeksizin öldürme, malı gasbederek öldürme,<br/>öldürmeksizin malını alma veya öldürme amacı gütmeksizin sırf korkutma ve malını<br/>alma gibi şekillerde olabilir. İşte bu farklı şekiller için çeşitli cezâlar konulmuştur.<br/>
<i>“Ya öldürülmeleri”,</i> yani eğer sâdece öldürme suçunu gerçekleştirmişlerse had gereği<br/>
olarak asmaksızın öldürülmeleridir. Yok eğer vârisleri affederse bu affa îtibar edilmez.<br/>Çünkü bu cezâ şerîatın hakkıdır. Öldürme işinin yaralayıcı bir âletle olup olmaması<br/>arasında bir fark yoktur.<br/>
<i>“ya asılmaları”,</i> yani eğer yol kesenler, hem adam öldürmüşler hem de mal<br/>
almışlarsa, bu sefer cezâları ölümle birlikte asılmalarıdır. Şöyle ki, suçlular diri olarak<br/>asılırlar. Çünkü birini diri olarak asmak, başkasının da aynı suçu işlememesi yönünde<br/>çok daha tesirli bir caydırıcı unsurdur.<br/>
<i>“yâhut el ve ayaklarının çaprazlama kesilmesi”,</i> yani sağ elinin bilekten, sol<br/>
ayağının aşık kemiğinden kesilmesidir ki bunun icrâ edilmesi için soyguncuların bir<br/>müslümanın veya zimmînin öldürmeksizin sâdece malını yol kesme sûretiyle almaları<br/>gerekir. Ayrıca bu maldan, her birine on dirhem veya buna eşit kıymette bir miktar<br/>düşmelidir. Onların ellerinin kesilmesinin sebebi malı almaları, ayaklarının kesilmesi<br/>de yolun geçiş güvenliğinde tedirginlik meydana getirmeleridir.<br/>
<i>“yâhut da” </i>korkutma ve bozgunculuk yapmaya çalışmak dışında birşey<br/>
yapmamışlarsa <i>“bulundukları yerden sürülmeleridir.”</i> Bize göre buradaki sürgünden<br/>maksat, hapistir. Çünkü hapis, bir suç işleyenin şerrini halktan uzaklaştırmak olduğu için<br/>bir çeşit sürgündür. Uzaklaştırmak için dışarıda dolaşmasını mendir. Yine yol kesenler<br/>insanları korkuttukları ve emniyeti ortadan kaldırdıkları için de ta’zir olunurlar.<br/>
<i>“Bu, onların dünyâdaki rüsvaylığıdır.”</i> Kepâzelik ve aşağılanmalarıdır. Bundan<br/>
başka <i>“onlar için âhirette de büyük azap vardır.”</i> Onların yaptıkları oranında keyfiyeti<br/>bilinemeyecek bir azap vardır.<br/>
<b>34- Ancak, siz kendilerini yenip ele geçirmeden önce tevbe edenler müstesna;</b><br/>
<b>biliniz ki Allah çok bağışlayıcı ve esirgeyicidir.</b><br/>
Buradaki istisna, âyetin son tarafından da anlaşıldığı gibi hukûkullah ile ilgili bir<br/>
istisnadır. Kul hakları ise tevbe ile sâkıt olmaz. Eğer yol kesiciler bir insanı öldürüp de<br/>ele geçmeden önce tevbe ederlerse bu tevbeleri sebebiyle had gereği olarak<br/>katledilmeleri cezâsı düşer. Ölenin yakını, ister kısas yoluyla hakkını alır, isterse<br/>affeder. Eğer yol kesiciler oradakilerin mallarını alır ve yakalanmadan evvel tevbe<br/>ederlerse bu tevbeleri sebebiyle elleri ve ayaklarının çapraz olarak kesilmesinin<br/>vâcibliği düşer. Mal sâhibinin hakkı bâkî kalır ve hırsızların malları iade etmeleri<br/>
