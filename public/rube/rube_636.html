<a name=637></a><img src="RuhulBeyan-637_1.jpg"/><br/>
<img src="RuhulBeyan-637_2.jpg"/><br/>
<img src="RuhulBeyan-637_3.jpg"/><br/>
<img src="RuhulBeyan-637_4.jpg"/><br/>
<i><b>“Ancak Rabbinin, </b>(onları îmâna mecbûr edecek) <b>bazı âyetleri </b>(işâretleri) <b>geldiği<br/>gün, önceden inanmamış, ya da îmânında bir hayır kazanmamış olan kimseye </b>(o<br/>günkü) <b>îmânı bir fayda sağlamaz.”</b></i> (el-En’âm, 6/158) Ve nasıl hac ihrâmına girmek<br/>için belirli vakitler varsa, Allah’a yönelmenin de belirli vakitleri vardır. Bu da bülûğ<br/>çağından kırk yaşına gelinceye kadarki gençlik günleridir.<br/>
Kırk yaş, olgunluk sınırıdır. Nitekim Allah Teâlâ bu konuda şöyle buyuruyor:<br/>
<i><b>“Nihâyet insan güçlü çağına erip kırk yaşına varınca...” </b></i>(el-Ahkâf, 46/15) Bu<br/>sebeple meşâyıh demiştir ki: “Kırkından sonra sûfî olan nâdirdir.”<br/>
Yâni bir müridin irâde ve isteği kırk yaşından sonra ortaya çıkarsa, onun bütün<br/>
şartlarıyla gerçek maksada ulaşması nâdirdir. Fakat isteği, irâdesindeki samimiyeti ve<br/>vuslatı sağlayan şeyler, kırk yaşından önce ortaya çıkarsa, kırkından sonra tüm gayretini<br/>sarfederek bütün şartları ve sınırlarıyla gerçek maksada ulaşma ihtimali daha fazladır.<br/>Gençliğinin baharında mürîd olma zamanını kaçıran kimsenin yaşlılıkta vuslata ermesi<br/>çok zordur. Fakat sonucu cennet olan ibâdetleri yapabilir. Çünkü böyleleri yazın bol<br/>sütünü kaçırdığına hayıflanan kimselere benzer.<br/>
Meşâyihten biri, bir cami kapısında durdu. Halk camiden kalabalık bir şekilde<br/>
çıkıyordu. Onlara bakıyor ve “Bunlar cennet’in kalabalığıdır. oturup sohbet edilecek<br/>olanlar bunlar değil, hâs kullardır” diyordu. <i>et-Te’vîlâtü’n-Necmiyye</i>’de böyle<br/>geçmektedir.<br/>
<b>Kâşânî </b>der ki: Kırk yaşına kadar Haccın her biri bir dönem mesâbesinde olan üç çağı<br/>
vardır: 1. Gelişme çağı. 2. Vukûf çağı. 3. Olgunluk (kühûlet) çağı. Allah Teâlâ’nın<br/>Bakara sûresinde kurbanlık ineği nitelerken<i> <b>“Ne yaşlı ne de körpe. İkisi arası bir<br/>inek.” </b></i>(el-Bakara, 2/68) buyurduğu gibi orta yaş esastır.<br/>
<b>Hâfız </b>der ki:<br/><i>Aşk, gençlik ve kalenderliği bir arada toplamak,<br/>Ne güzeldir, sonra ince mânâlardan dem vurmak.</i><br/>
<i> </i><br/>
<b>198. “<i>(Hac mevsiminde ticâret yaparak) </i></b><b>Rabbinizden gelecek bir lütfu <i>(kazancı)</i></b><br/>
<b>aramanızda size herhangi bir günah yoktur. Arafat’tan ayrılıp akın ettiğinizde<br/>Meş’ar-i Haram’da Allah’ı zikredin ve O’nu size gösterdiği şekilde anın. Şüphesiz<br/>siz daha önce yanlış gidenlerden idiniz.”</b><br/>
Bu âyet tüccârın ve deve kervancılarının haccı yoktur, diyenlere cevap vermek için<br/>
nâzil olmuştur. Fakat hac sırasında ticâret yapmak mübah ise de, yapmamak daha<br/>
