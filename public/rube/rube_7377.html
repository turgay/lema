<a name=7378></a><img src="figure_sep_1.jpg"/><br/>
kılıyorlardı. Zira farz kâmil mânâda eda edilmeden nâfile olmaz. Gerçekten ne güzel<br/>anlamışlar. Ancak ortada çok yüce bir durum daha var ki o da Allah Teâlâ’nın muhabbet<br/>ve sevgisine mazhar olmak için nâfileleri çoğaltmaktır. Sonra bunu farzlarda vâkî olan<br/>bazı noksanları kapatmaya vesile saymalıdır.<br/>
Hadis-i şerifte şöyle vârid olmuştur: <i>“Nâfilelerinizi güzelleştiriniz. Zira farzlarınız</i><br/>
<i>onlarla tekmil edilir.<a href="RuhulBeyans.html#7378">”</i>[222] </a>Merfu hadiste şöyle vârid olmuştur: <i>“Nâfile ibadet<br/>mü’minin rabbine sunduğu bir hediyedir. Sizden her biriniz hediyesini hoş ve güzel<br/>takdim etmelidir.</i>”<a href="RuhulBeyans.html#7378">[223] </a>İşte hediye muhabbet vesilesi olduğu için Hz. Peygamber (s.a.)<br/><i>“Hediyeleşin; birbirinizi seversiniz<a href="RuhulBeyans.html#7378">”</i>[224] </a>buyurmuştur.<br/>
Bilinmelidir ki Kur’an-ı Kerim insanlara uyarı, öğüt ve mesaj için olduğu gibi aynı<br/>
zamanda pusuya yatmış sinsi şeytanı kovmak için de indirilmiş bir zikr-i celîldir. Zira<br/>insan zikrettiği zaman sinsi şeytan geri çekilir ve pusuya yatar. Her ne kadar Kur’an’ın<br/>tamamı zikir ise de bütün Kur’an hep zikri ihtiva ediyor değildir. Zira Kur’an’da şeriat<br/>hükümleri beyan edilmektedir. Yine firavunların kıssaları, onların sözlerinin küfür ve<br/>inkarlarının hikayeleri vardır.<br/>
Kişinin Kur’an okumasında yahut başkası okuduğu zaman dinlemesinde büyük ecir ve<br/>
sevaplar varsa da Kur’an âyetlerinde doğrudan Allah’ın zikrini ihtiva eden âyetleri<br/>okumak ve dinlemek kafirlerin Allah hakkındaki uygunsuz sözlerinin hikaye ve beyan<br/>edildiği âyetleri okuyup dinlemekten sevap olarak daha tam ve kâmildir. Doğrudan<br/>Allah’ın zikrini ihtiva eden bu birinci bölüm âyetleri okuyup dinlemek sözün en<br/>güzeline kulak vermek; ikinci bölüm ise sözün güzeline kulak vermek kabilindendir.<br/>Allah Teâlâ şöyle buyuruyor: <i><b>“(Ey Muhammed!) Dinleyip de sözün en güzeline uyan<br/>kullarımı müjdele. İşte Allah’ın doğru yola ilettiği kimseler onlardır. Gerçek akıl<br/>sahipleri de onlardır” </b></i>(ez-Zümer 39/18). Bu böyle bilinmelidir.<br/>
Mushafa bakarak yüzüne Kur’an okuyanın âşikâre sesli okuması, parmağını okuduğu<br/>
âyetin üstüne koyması müstehaptır. Böylece bu okuyuştan el, dil ve göz nasibini almış<br/>olur. Selef-i salihinin büyükleri esrar ve hakikatlarına vâkıf olmak için Kur’an’ı gayet<br/>yavaş, tertil üzere ve mânâsını düşünerek okurlardı. Anlatıldığına göre <b>Şeyh Attâr<br/></b>(k.s.) ilk dönemlerde her gün bir hatim yapardı. Sonra müşâhede makamına ulaşıp<br/>cömert olan Allah Teâlâ’dan feyiz alınca Kur’an’ın ilk yedi âyetinde (Fatiha suresi)<br/>yirmi yıldan fazla kaldı. Yani hep bu âyetleri okuyup düşündü. İnâyet ve hidâyet<br/>Allah’tandır.<br/>
<a href="RuhulBeyans.html#7378">[222].</a> Aclûnî, I, 428.<br/><a href="RuhulBeyans.html#7378">[223].</a> Deylemî, Hadis no: 6898.<br/><a href="RuhulBeyans.html#7378">[224].</a> Münâvî, III, 281<br/>
