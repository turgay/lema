<a name=7478></a>Hak Teâlâ’nın şu sözlerini tebliğ etti: “Bu kadın belâ günlerinde sana güzel hizmette<br/>bulundu. Sen de eline yüz adedlik ot ve reyhan demeti al ya da başaklı buğday sapını<br/>eline al (vur), böylece hem onun cezâsını hafiflet, hem de yeminini yerine getirmiş ol.<br/>
<i>et-Tekmile</i>’de der ki: Rivâyete göre, Eyyûb (a.s.) avucuna yüz tane başak almış ve<br/>
bunları karısına vurmuştur.<br/>
<i>Fethu’r-Rahmân</i>’da da şöyle der: Rivâyete göre Hz. Eyyûb’un karısı, hastalığı<br/>
boyunca yanına gidip gelirdi. Yine Eyyub’un yanına geldiği bir sırada şeytan gâh bir<br/>doktor kılığında, gâh bir nasihatçı görünümünde karşısına çıkıp “Hastan, falanca puta<br/>secde ettiği, falanca puta kurban kestiği takdirde iyileşecek” demeğe başlamış. Allah’ı<br/>inkâr anlamına gelen bir sürü teklifler getiriyormuş. O da bunları kendisine (a.s.)<br/>iletince Eyyûb (a.s.): “Senin karşına çıkıp duran o adam, Allah’ın düşmanı İblis’tir”,<br/>demiş. Fakat karısı ısrar edip Eyyûb’u öfkelendirince o da: “Bir iyileşirsem, sana yüz<br/>sopa vuracağım!” diye yemin etmiş.<br/>
Fakîr (<b>Bursevî</b>) der ki: Eyyûb’un yemin etmesini açıklama sadedinde yapılan bütün<br/>
bu açıklamalar başka tefsirlerde geçmekte ise de zayıf açıklamalardır. Zira Eyyûb’un<br/>(a.s.) karısı, şayân-ı tercih olan görüşe göre dâimâ doğruyu söylemiş olan Yûsûf’un<br/>(a.s.) torunudur. Böylesine dindar bir kadının hem kendi dininde hem de diğer dinlerde<br/>Allah’ı inkâr etme anlamına gelen böyle bir şeye sürüklemesi düşünülemez. Kaldı ki<br/>sırf İblis’in sözünü nakletti diye kocası Eyyûb’un bu kadar öfkelenmesini ve böyle bir<br/>yemin yapmasını da gerektirmez. Bu bakımdan ilk görüş bu makama daha uygundur.<br/>
<i>“Onunla”</i> yâni o demetle<i> </i>karına<i> “vur”</i> da yeminini bozma, yemininde hânis olma,<br/>
çünkü<i> “yeminini”</i> ancak <i>“böyle yerine getir”</i>miş olabilirsin. Bunun üzerine Eyyûb bir<br/>demet sap alıp bununla karısına bir kez vurmuş.<br/>
Bir kimse yeminini yerine getirmediği zaman, (<img src="RuhulBeyan-7478_1.jpg"/>) yâni “yemininde hânis<br/>
oldu” denir. Bazı âlimlere göre ise (<img src="RuhulBeyan-7478_2.jpg"/>) “günah” demek olup ‘yapmayacağım!’ diye<br/>
yemin ettiği bir şeyi yapmak; ‘yapacağım!’ diye yemin ettiği bir şeyi de yapmamak<br/>durumunda kullanılır. Bu iki durumdan herbiri (<img src="RuhulBeyan-7478_3.jpg"/>)’e sebep olduğu için bu durumları<br/>
ifâde etmek üzere bu fiil kullanılmıştır.<br/>
<i>Tâcü’l-mesâdir</i>’de şöyle der: (<img src="RuhulBeyan-7478_4.jpg"/>): “Yeminin yalana çıkması” demektir. Kelime (<img src="RuhulBeyan-7478_5.jpg"/>)<br/>
harfiyle müteaddî olur ve “âsî, günahkâr olmak” anlamına gelir.<br/>
Şayet, niçin Cenab-ı Hak Peygamber Efendimiz’e <i><b>“Allah </b>(gerektiğinde)</i><br/>
<i><b>yeminlerinizi bozmayı </b>(ve kefaret ödemeyi)<b> size meşru kılmıştır”</b></i> (et-Tahrîm 66/2)<br/>buyururken Eyyûb’a (a.s.) <i>‘şöyle yap da yeminini bozmuş olma”</i> buyuruyor? diye<br/>sorulacak olursa şöyle cevap veririz: Çünkü bizden önceki hiçbir dinde yemin keffâreti<br/>diye bir şey yoktu. Bu, “size” (et-Tahrîm 66/2) ifâdesinden de anlaşıldığı üzere,<br/>Allah’ın biz ümmet-i Muhammed’e ikrâm etmiş olduğu sadece bize özgü bir durumdur.<br/><i>Es’iletü’l-Hikem</i>’de de böyle kaydedilmiştir.<br/>
Birtakım müfessirler bu hükmü biraz yumuşatarak şöyle derler: Yeminler için keffâret<br/>
ödemek herhalde onların şerîatinde câiz değildi ya da yeminini yerine getirmek daha<br/>faziletliydi.<br/>
