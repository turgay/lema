<a name=6236></a><img src="RuhulBeyan-6236_1.jpg"/><br/>
<img src="RuhulBeyan-6236_2.jpg"/><br/>
<img src="RuhulBeyan-6236_3.jpg"/><br/>
<img src="RuhulBeyan-6236_4.jpg"/><br/>
<img src="RuhulBeyan-6236_5.jpg"/><br/>
<i>et-Te’vîlâtü’n-Necmiyye’</i>de der ki: “İnsanlar sandılar mı?” ifâdesi, gaflet ve<br/>
tembellikten dolayı unutan insanlar sandılar mı? demektir. Taklîd ve cehâletle sâdece<br/>“îmân ettik” deyip imtihâna tâbi tutulmaksızın, yâni saf altın değerindeki velâyetin<br/>ortaya çıkması için çeşitli belâlarla denenmeden kendi hallerine terkedileceklerini mi<br/>sandılar? Çünkü altın için alev ne anlam ifâde ediyorsa, velâyet için de belâ o anlama<br/>gelir. Muhabbet ve mihnet ikiz kardeştirler; aralarını sadece “  (bâ)” harfinin noktası<br/>ayırır. Nokta üstte olunca mihnet, altta olunca muhabbet olur.<br/>
Bununla şuna işâret edilir: Muhabbet ehli, başlarına bir musîbet geldiği zaman “<br/>
(bâ)” harfinin noktası gibi Allah için tevâzû gösterirler; Allah da “  (nûn)” harfinin<br/>noktası gibi onları yukarı çıkarır, yükseltir. Kim de, “  (nûn)” harfinin noktası gibi<br/>dünyada tekebbür eder, yükseklik ve azgınlık peşinde koşarsa; Allah da onu “  (bâ)”<br/>harfinin noktası gibi alçaltır, zillete düşürür.<br/>
Denilmiştir ki: İmtihân anında kişi ya ikram görür ya da horlanır. Manevî hâlinde artış<br/>
olanın belâ miktarı da artar. Nitekim Rasûlullah (s.a.) de şöyle buyurmuştur: “<i>Kişi, dini<br/>ölçüsünde mübtelâ olur</i>”.<a href="RuhulBeyans.html#6242">[156] </a>Yine buyurmuştur ki: <i>“Belâ, peygamberlere havâle<br/>edilmiştir. Sonra evliyâullaha, sonra (derecelerine göre) benzerlerine ve<br/>benzerlerine...”</i><a href="RuhulBeyans.html#6242">[157]</a> Âfiyet, değerini bilmeyene hastalık gibidir. Belâ, değerini bilene<br/>ilâç gibidir. Nefislere belâ, tembellikten onu kurtarmak ve en iyi amele sevketmek<br/>içindir. Kalblere belâ, gayb nakışlarını kabul edebilmesi için kir ve pastan kalbi tasfiye<br/>içindir. Ruhlara belâ, gönüldeki sıdk ve muhabbeti, boş şeylerden tecrid etmek ve<br/>arındırmak içindir. Sırların belâsı ise tecelli eserlerine sabretmek suretiyle O’nda fânî<br/>olup O’nunla bakâ sırrına erinceye kadar mükâşefe hâlinde bulunmasındadır.<br/>
Fitnelerin en şiddetlisi; hakka şâhidlik galip geldiği anlarda hile karışmaması için<br/>
tevhîdî vecd ve vücûd hâlini muhâfaza etmektedir. Yoksa Hakk’tan gelip gelmediğini<br/>bilmediği bir keşfi hak zannedebilir. Buna yol bulabilen (hakikata erebilen) kimse ise<br/>pek azdır.”<br/>
<b>İbn Atâ</b> der ki: Halk; muhabbetin hakîkatları talep olunmadan, sadece muhabbet<br/>
dâvâsında bulunmakla terkolunacaklarını sanırlar. Muhabbetin hakîkatları; belânın<br/>sevenin (muhibbin) üzerine dökülmesi, onun da bundan lezzet duymasıdır. Belâ vardır,<br/>cesedine isâbet eder; belâ vardır, kalbine tesir eder; belâ vardır, sırrına dokunur; belâ<br/>vardır, ruhuna işler. Zâhirde nefsin belâsı, hastalıklar ve meşakkâtlerdir. Hakîkikatta<br/>ise, “<i><b>Ben insanları ve cinleri ancak bana ibâdet etsinler diye yarattım</b></i>” (Zâriyât<br/>51/56) ilâhî hitabıyla muhâtab olduktan sonra, bu hastalık ve meşakkâtlerin, onu Azîz ve<br/>Kavî olan Allah’a kulluk etmesine engel olmasıdır. Kalbin belâsı; aşk ve şevkin<br/>birikmesi, zaman zaman Rabb’inden gelen vârîdâta ihtimam gösterip hürmet ve heybetle<br/>ahvâlini muhâfaza etmesidir. Sırrın belâsı; halk (yaradılanlar) için kendisi ile beraber<br/>makamı olmayan (Allah) ile kâim olmak; halk için kendisine ulaşılamayana (Allah’a)<br/>rucû etmek, dönmektir. Ruhûn belâsı; Allah’ın kabzasında olmak, müşâhede ile mübtelâ<br/>olmaktır. Bu hiç kimsenin güç ve tâkat getiremeyeceği bir şeydir. <i>Bostan</i>’da âşıkların<br/>hakkında der ki:<br/>
