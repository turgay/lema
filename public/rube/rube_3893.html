<a name=3894></a><i><b>inanmayanların içlerini sıkıntı basar. Allah’tan başkası anıldığı zaman ise hemen<br/>yüzleri güler.” </b></i>(ez-Zümer, 39/45)<br/>
<i>“İyi bilin ki kalbler”</i> mü’minlerin gönülleri <i>“ancak Allah’ı anmakla huzur bulur”</i><br/>
ve gönüllerinde yakîn hasıl olur. Hâsılı, avâmın gönlü tesbîh ve senâ ile, havâssın gönlü<br/>Esmü’l-hüsnâ’nın hakîkatleri ile ahassın/seçilmişlerin gönülleri ise Allah Teâlâ’yı<br/>müşahede etmekle huzur bulur.<br/>
<i>et-Te’vîlâtü’n-Necmiyye</i>’de şöyle denilmektedir: <i>“İnkâr edenler”</i> yani hakkı bâtılla<br/>
örtenler, insanları hakka dâvet eden kimseye, iddiâsında doğru olduğuna delil getirmesi<br/>için <i>“diyorlar ki: “Rabbinden ona”</i> bâzılarına inen apaçık bir mûcize veya kerâmet<br/>gibi <i>“bir âyet indirilmeli değil miydi?” diyorlar. De ki: “Şüphesiz Allah”</i> ezelde<br/>bizzat görmek istedikleri bir âyetle saptırmayı <i>“dilediğini saptırır”</i> da o âyeti bir sihir<br/>olarak görürler ve boş bir şey zannederler. “<i>Kendisine yöneleni de hidâyete erdirir.”<br/></i>Allah, kendi cemâlini büyük bir şevkle isteyerek kendisine yönelenleri celâl hazretine<br/>(makamına) iletir.”<br/>
Burada talebinde sâdık olan tâlibin Allah’ın ezelde saptırmayı dilediği kimselerden<br/>
değil, hidâyet konusunda hidâyet ehlinden olduğuna işâret vardır. Onlar îman eden ve<br/>gönülleri başkasını değil, Allah’ı anmakla huzur bulan kimseler olduğuna işaret vardır.<br/>Yani buraya göre, ehl-i hidâyet inananlardan ibârettir.<br/>
Bilesin ki, dört çeşit kalb vardır:<br/>1- <i>Katılaşmış kalb. </i>Kâfirlerle münafıkların kalbidir. Dünya ve şehvetleriyle huzur<br/>
bulur. Nitekim <i><b>“Onlar dünya hayatından hoşnut kalıp onunla huzur buldular.”<br/></b></i>(Yunus, 10/7) buyrulmuştur.<br/>
2- <i>Unutkan kalb. </i>Günahkâr müslümanların kalbidir: Tevbeyle ve cennet nîmetleriyle<br/>
huzur bulur. “<i><b>Ne var ki o unuttu, fakat onda bir kasıt bulmadık.”</b></i> (Tâhâ, 20/115)<br/>buyrulmuştur. Nitekim şu âyet de bunu göstermektedir: <i>“(Sonra Rabbi...) <b>tevbesini<br/>kabul buyurup doğru yola iletti.”</b></i> (Tâhâ, 20/122)<br/>
3- <i>Şevk dolu kalb. </i>İtâatkâr mü’minin kalbidir. Böyle kalpler de Allah’ı anmakla huzur<br/>
bulur Nitekim Allah Teâlâ şöyle buyurmuştur: <i><b>“Onlar, îman eden ve Allah’ı anmakla<br/>kalbleri huzur bulan kimselerdir.” </b></i>(Ra’d, 13/28)<br/>
4- <i>Vahdânî kalb. </i>Peygamberlerle seçkin velîlerin kalbleridir. Bu kalb de Allah’la ve<br/>
sıfatlarıyla huzur bulur. Nitekim <i><b>“İbrahim bir zaman Rabbine: “Rabbim! Ölüleri<br/>nasıl dirilttiğini bana göster.” demişti. Rabbi ona: “Yoksa inanmadın mı?” dedi.<br/>İbrahim: İnandım, fakat” </b></i>ölülerin nasıl diriltildiğini bana göstermen sâyesinde<br/><i><b>“kalbimin mutmain olması için (görmek istedim).” dedi.”</b></i> (el-Bakara, 2/260) O<br/>zaman sen kalbime muhyî (diriltici) sıfatınla tecellî edersin, ben de senin sâyende<br/>ölüleri dirilten biri olurum.’ dedi.<br/>
İşte bu yüzden Allah kulun kalbine tecellî edince mutmain olur, itmi’nânın nûru<br/>
kalbinin aynasından nefsine akseder. Onunla nefis de mutmain olur. İnâyet cezbelerine<br/>müstehak olur. Bu ise <i><b>“Rabbine dön!”</b></i> (el-Fecr, 89/28) hitabından ibarettir; iyi anla!<br/>
