<a name=6245></a><b>8. Biz, insana, ana-babasına iyi davranmasını tavsiye etmişizdir. Eğer onlar, seni,</b><br/>
<b>hakkında bilgin olmayan bir şeyi <i>(körü körüne)</i></b><b> bana ortak koşman için zorlarlarsa,<br/>onlara itâat etme. Dönüşünüz ancak banadır. O zaman size yapmış olduklarınızı<br/>haber vereceğim.</b><br/>
<i>“Biz, insana, ana-babasına iyi davranmasını tavsiye etmişizdir.” </i>Onlara karşı<br/>
yumuşak davranmayı ve güzel muâmelede bulunmayı emrettik.<br/>
Çünkü “<img src="RuhulBeyan-6245_1.jpg"/> fiili, mânâ ve tasarruf olarak “emretti” fiili yerinde kullanılır. Ancak<br/>
emrolunan şeyin faydası hem kendisine emredilene (<i>memura</i>) ve hem de başkasına<br/>döner. Arapça’da “Amr’ı, Zeyd’e vasiyet ettim” demek, Amr’ı gözetip kollamasını ona<br/>emrettim, demektir. Tavsiye, vasiyet anlamına da kullanılır.<br/>
<b>Râğıb Isfahânî<i> </i></b>der ki: “vasiyet”; yapacağı şeyi başkasına tavsiye etmek, nasihat<br/>
ederek ondan yapmasını talep etmek, demektir.<br/>
Biz ona dedik ki: <i>“Eğer onlar seni..”<br/></i>Burada “Biz ona dedik ki...” cümlesi takdir edilmiştir. Şayet “vasiyet ettik”<br/>
cümlesinin mânâsı, “Ona dedik ki: Onlara iyilik yap” şeklinde olsaydı, burada “kavl”<br/>maddesi takdir edilmezdi.<br/>
<i>“Hakkında bilgin olmayan bir şeyi (körü körüne) bana ortak koşman için</i><br/>
<i>zorlarlarsa”</i> yâni Bana şirk ve ortak koşarsan ya da seninle savaşıp mücadele<br/>ederlerse...<br/>
“<img src="RuhulBeyan-6245_2.jpg"/>” nin takdiri, “<img src="RuhulBeyan-6245_3.jpg"/> (Allah’ın ulûhiyyeti konusunda...)” şeklindedir. Yâni muzaf<br/>
olan “ulûhiyet” kelimesi hazfedilmiş ve yerine muzâfun ileyh olan “hüve” zamiri<br/>getirilmiştir.<br/>
Âyet-i kerimede “ilmin nefyi” (bilmediğin şey) ile “ilahlığın nefyi”nin (ilâhlığı<br/>
bilinmeyen şeyin) kasdedilmiş olması, doğruluğu bilinmeyen şeylere tâbi olmanın câiz<br/>olmadığını haber vermek içindir. Bâtıl olduğu bilinmeyen durumlarda bu böyle iken,<br/>bâtıl oluşu kesin olarak bilinenlere ittibâ etmek nasıldır?<br/>
<i>“Onlara itâat etme.” </i>Çünkü yaratana mâsiyet işlenen yerde mahlûka itâat edilmez.<br/>
Nitekim hadîs-i şerifte de böyle vârid olmuştur. Hoca ve kumandan da bu hükme<br/>dâhildir. Cenâb-ı Hakk’ın reddettiği mâruf olmayan bir şeyin yapılmasını emrederlerse<br/>onlara da bu konuda itâat edilmez.<br/>
Rivâyet edildiğine göre; Sa‘d b. Mâlik, – ki bu <b>Sa‘d b. Ebî Vakkas</b> (r.a.)’dır – ilk<br/>
müslüman olanlardandı (<i>sâbikûn-i evvelûn</i>). Müslüman olduğunda – ya da <i>Tekmile</i>’deki<br/>rivâyete göre hicret edeceği sırada – annesi <b>Hamne binti Ebî Süfyan b. Ümeyye</b> ona:<br/>“Ey Sa’d! Bu, yeni çıkardığın şey nedir? Dinini terk mi ettin?”; ya da “Güneşin<br/>ışığından gölgeye geçmeyeceğim; ölünceye kadar yemeyeceğim ve içmeyeceğim. Sen de<br/>benim yüzümden ayıplanacak ve: “Ey annesini öldüren adam!” diye çağrılacaksın”<br/>dedi. Annesi dediği gibi üç gün bekledi; açlıktan dolayı yorgun ve halsiz düşmüştü.<br/>Sa‘d: “Vallahi yüz canın olsa, hepsi teker teker çıksa, ben yine de küfre dönmem. Sen<br/>ister ye, ister yeme” dedi.<br/>
