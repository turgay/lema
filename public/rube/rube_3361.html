<a name=3362></a>ettiği zaman merhametinin az olduğu içindir. Allah onun bu duâsından hoşnud<br/>kalmamıştır.<br/>
2- Bir köpeğin yanından geçerken “Ne çirkin bir yaratık!” demiş olmasıdır. Bu<br/>
davranışı üzerine Allah Teâlâ Nûh’u: “Beni mi ayıplıyorsun, yoksa köpeği mi!?”<br/>diyerek azarlamıştır. O da bunun üzerine kendisi için ah vâh ederek çöllerde ve<br/>dağlarda dolaşmaya başlamıştır.<br/>
3- Nûh’un, oğluna karşı aşırı meyli, bağlılığı vardı. Âyette <i><b>“Şüphe yok ki oğlum</b></i><br/>
<i><b>benim ehlimdendir</b></i><b>.<i>”</i></b> (Hûd, 11/45) diyerek Rabb’ine başvurması, Allah’ın da:<br/><i><b>“Şüphesiz ki o senin ehlinden değildir</b></i><b>.<i>”</i></b> (Hûd, 11/46) buyurmasıdır. Bunun üzerine<br/>Nûh ya kendisi için ya da oğluna karşı şefkatinden ve kendisi için endişelendiği için âh<br/>vah etmeye başlamıştır. <i>et-Tibyân</i>’da böyle geçmektedir.<br/>
Fakir <b>(Bursevî)</b> şöyle der: Davud (a.s.)’da ve diğer bazılarında vâki olduğu gibi bâzı<br/>
zelleler, her ne kadar ah vâh etmeye sebep olursa da peygamberlerin ve velilerin ah<br/>vâhları sadece Allah’ın celâlinden ve kalplerini çekip alan O’nun heybetinden<br/>kaynaklanır.<br/>
Ah vâh etmek, âşıkların sıfatlarından ve âriflerin özelliklerindendir. Görmez misin ki<br/>
Yahya (a.s.) asla bir günahı içinden bile geçirmediği halde zamanında kendisinden daha<br/>çok ağlayıp ah vâh eden görülmemiştir. Yâkub (a.s.)’ın ağlaması da sırf Yusuf (a.s.)’tan<br/>ayrılmasından kaynaklanmamıştır. Aksine O’ndan ayrılması, bu ağlayışın zâhirî olarak<br/>görünüşteki sebebi olmuştur.<br/>
Allah Teâlâ, bir kulunun ağlamasını ve ah vâh edip kendisine yalvarmasını dilediği<br/>
zaman o kulunu ayrılık, hastalık ve diğer sebeplerle imtihan eder. Nitekim bu, kalp ehli<br/>kişilere gizli değildir. Bu ağlayıp sızlamada o kul için şaşılacak mânevî yükselişler,<br/>hayret verici tecelliler vardır. Ben böyle bir hâli kemâl ehli birinde müşâhede ettim.<br/>
Burada şöyle bir soru sorulabilir: Ortada ne Nûh ne de kavmi varken Nûh’un<br/>
gönderilmesinden ezelde geçmiş zaman lâfzıyla bahsedilmesi nasıl doğru olabilir? Bu<br/>sorunun cevabı şöyledir: Verilen bu haber, ezele göre herhangi bir zaman diliminde<br/>olmakla vasfedilemez. Çünkü Allah’a nisbetle geçmiş, şimdiki zaman ve gelecek zaman<br/>yoktur. Burada geçmiş zaman ifâdesi kullanılması sadece hitâbın dinleyiciye<br/>yöneltilmesi açısındandır. Şayet kelâmın mânâsı, hitâbın dinleyiciye yöneltilmesinden<br/>önce ise ifâde geçmiş zaman/mâzi olur. Hitapla birlikte veya hitaptan sonra ise o zaman<br/>da şimdiki zaman/hâl veya gelecek zaman/istikbâl olur.<br/>
Kavmine dedi ki: <i>“Ben sizin için apaçık”</i> açıklayıcı <i>“bir uyarıcıyım”</i> korkutucuyum.<br/>
Bu uyarma en mükemmel bir tarzdadır. Yâni size azabı gerektirecek şeyleri ve bu<br/>azaptan kurtulmanın yolunu çok açık bir şekilde, hiçbir şüpheye mahal bırakmaksızın<br/>açıklıyorum.<br/>
Nuh (a.s.): “müjdeciyim” dememiştir. Çünkü müjde sadece îmân edenlere olur. Ancak<br/>
o sırada îmân eden bir kişi bile yoktu. Nitekim <i><b>“Kalk da uyar!”</b></i> (el-Müddessir, 74/2)<br/>âyetinde de küfür ve kötülüklerden arınma ( <img src="RuhulBeyan-3362_1.jpg"/> ), iyiliklerle süsleyip bezemeden ( <img src="RuhulBeyan-3362_2.jpg"/> ) önceye alınarak korkutmayla yetinilmiştir.<br/>
