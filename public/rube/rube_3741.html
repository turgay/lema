<a name=3742></a><img src="RuhulBeyan-3742_1.jpg"/><br/>
<img src="RuhulBeyan-3742_2.jpg"/><br/>
<img src="RuhulBeyan-3742_3.jpg"/><br/>
Hakk’ın Eyyûb (a.s.)’a yeminini bozmadan karısını dövebileceği bir yolu göstermek<br/>için: <i><b>“eline bir demet al!”</b></i> (Sâd, 38/44) buyurması bu kabildendir. Yine Hz. İbrahim<br/>(a.s.)’ın karısını kâfirin elinden kurtarmak için: “O benim kız kardeşimdir!” demesi de<br/>böyledir.<br/>
Bütün şerîatlar, insanları fesâda düşmekten kurtarmak için vazedilmiş maslahat ve<br/>
yollardır. Allah Teâlâ şüphesiz, Yûsuf (a.s.)’a telkin ettiği bu hîlede büyük maslahatlar<br/>olduğunu biliyordu. Bu sebeple mezkûr hîleyi bu maslahatları elde etmek için vesîle<br/>kıldı. Böylece bu hîle çok güzel bir hasene haline geldi ve üzerinde çirkinlikten eser<br/>kalmamış oldu.<br/>
<i>“Biz kimi dilersek”</i> yani hikmetimizin gerektirdiği ve maslahatın icâb ettiği şekliyle<br/>
yüceltmeyi dilediğimiz kişileri, Yûsuf’u yücelttiğimiz gibi <i>“derecelerle yükseltiriz.”<br/></i>İlmin birçok yüce rütbelerine erdiririz.<br/>
Mahlûkattan <i>“Her ilim sahibinin üstünde daha iyi bilen”</i> yani ilimde ondan daha<br/>
yüksek olan <i>“birisi vardır.”</i> Yâni ilim Allah Teâlâ’ya ulaşana kadar hiçbir âlim yoktur<br/>ki ondan daha çok bilen birisi olmasın.<br/>
<i>Mesnevî</i>’de şöyle denilir:<br/>
<i>El elden üstündür… Nereye kadar?<br/>Allah’a kadar! Çünkü, en son varılacak O’dur!<br/>Çünkü Cenâb-ı Hak, dibi ve kıyısı olmayan bir derya gibidir<br/>Bütün denizler, O’nun huzûrunda bir selden ibârettir.</i><br/>
<b>Muhammed b. Kâ‘b</b>’dan rivâyet edildiğine göre bir adam <b>Ali </b>(r.a.)’a bir mesele<br/>
sordu. O da bir cevap verdi. Fakat adam: “Bunun cevabı böyle değil, şöyle olacak!”<br/>deyince Hz. Ali:<br/>
“Haklısın ben hatâ ettim. <i>“Her ilim sahibinin üstünde daha iyi bilen birisi vardır.</i>”<br/>
dedi.<br/>
<i>et-Te’vîlâtü’n-Necemiyye</i>’de şöyle denilir: “<i>Biz” </i>kullarımızdan<i> “kimi dilersek”</i><br/>
kendilerine rubûbiyet tevfîki sayesinde beşeriyyet derekesinden ubûdiyyet zirvesine<br/>yükselmenin ilmini vermek sûretiyle <i>“derecelerle yükseltiriz.” </i>Kendisine verdiğimiz<br/>bu yükselme ilmine sahip olan <i>“her ilim sahibinin üstünde daha iyi bilen birisi<br/>vardır.”</i> O, bu bilgi sahibini yaratılmış bir ilimle yükseldiği o mertebeden, ancak kadîm<br/>bir ilimle yükselebileceği bir dereceye yükseltip çeker. İşte bu, Allah’da Allah ile ve<br/>Allah’a seyrdir (seyr fillah billah ilallah). Bu öyle bir kaptır ki insanlık kabı onu içine<br/>alamaz.”<br/>
<i> </i><br/>
