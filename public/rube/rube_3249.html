<a name=3250></a><img src="RuhulBeyan-3250_1.jpg"/><br/>
<img src="RuhulBeyan-3250_2.jpg"/><br/>
<i>“O, kavmine şöyle demişti: “Ey kavmim, eğer benim” </i>aranızda<i> “durmam”</i> yâni<br/>
benim nefsim veya uzun sure aranızda kalmam –ki bu süre bin yıldan elli yıl eksiktir- ya<br/>da ayağa kalkmam <i>“ve Allah’ın” </i>vahdâniyetine apaçık delâlet eden <i>“âyetlerini<br/>hatırlatmam”</i> öğüt vermem<i> “size ağır geldiyse”</i><br/>
Çünkü hatipler topluluklara vaaz ettikleri zaman daha iyi duymalarını sağlamak için<br/>
ayağa kalkarlardı. Nitekim Hz. İsa (a.s.)’ın havarilerine kendisi ayakta onlar ise<br/>oturmuş bir vaziyette vaaz ettiği anlatılır. Nuh (a.s.)’ın kavminin bunu ağır bulmuş<br/>olmaları muhtemeldir. Beliğ bir Arap olan Sahban da ayağa kalkar ve asâsına dayanarak<br/>konuşurdu. Günümüzde de vâiz kürsüleri bu işi görmektedir. Hz. Peygamber (s.a.) ağaç<br/>minber edinmezden evvel çamurdan yapılmış bir minber üzerinde hutbe îrad ederdi. Bu<br/>ağaç minberin üç basamağı vardı. Muaviye’nin halifeliği sırasında Mervan bunlara alt<br/>kısmından altı basamak daha ekleyene kadar böyle kaldı.<br/>
<i>“bilin ki ben sadece Allah’a dayanıp güvenirim.”</i> Yâni, sadece O’na dayanmaya ve<br/>
işleri O’na havale etmeye devam edeceğim. Çünkü bana yapmak istediğiniz öldürme ve<br/>eziyet fiillerine karşı yardım edecek O’dur. Nuh’ (a.s.)’ın varlığı onlara ağır gelse de<br/>gelmese de daima Allah’a tevekkül ettiği hususunda akla herhangi bir şey gelmesin diye<br/>Allah’a devamlı ve sürekli olarak tevekkül ettiği belirtilmiştir.<br/>
<b>Şeyhzâde </b>şöyle der: Daha âşikar olan onlara zımnen “Siz dilediğinizi yapın”<br/>
denilmesidir. Yukarıdaki ifade ise Nuh (a.s.)’ın onlara aldırış etmeyişinin illetini<br/>göstermektedir.<br/>
<i>“Siz de ortaklarınızla beraber” </i>yani kendilerine yaklaşmanız sayesinde halinizin<br/>
güçleneceğini sandığınız tanrılarınızla beraber mümkün olan herhangi bir şekilde<br/><i>“toplanıp yapacağınız işi kararlaştırın.”</i> Yâni, benim için istediğiniz beni helak etmek<br/>için çabalamaktan ibaret bulunan işinize kesin olarak azmedin.<br/>
<b>Kaşifî </b>der ki: Âyetin özeti şudur: “Hepiniz bana kastetmek konusunda ittifak edin.”<br/><i>“Sonra işiniz size gizli”</i> örtülü<i> “kalmasın.” </i>Planladığınız bu işi açıktan, âşikar<br/>
olarak ve bana da göstererek yapın. Çünkü böyle bir şeyin gizlenmesi, ancak o şeyden<br/>kaçıp kurtulma ve benzerlerinin yolunu kesmek için başvurulur. Halbuki benim için buna<br/>imkan olmadığına göre planınızı gizlemenize hiç gerek yok.<br/>
<i>“Sonra hükmünüzü bana uygulayın”</i> Yani hakkımda yapmayı planladığınız o işi bana<br/>
uygulayıp zararını ulaştırın. İçinizdekileri icra edin. Yahut bir kimsenin kendisine borcu<br/>olan birine hakkındaki hükmü uygulatması gibi size göre üzerinizde bir hak olan beni<br/>helak etme işini yapın <i>“ve bana mühlet de vermeyin.”</i> Bilakis yapabileceğiniz en kötü<br/>şeyi hiç beklemeden yapmakta acele edin. Nuh (a.s.), kavmine hiç aldırmadığını,<br/>kendisine hiçbir şey yapamayacaklarını göstermek için Allah’a ve Allah’ın kendisini<br/>koruyacağına dair vaadine güvendiği için böyle hitap etmiştir.<br/>
