<a name=3208></a><img src="RuhulBeyan-3208_1.jpg"/><br/>
<img src="RuhulBeyan-3208_2.jpg"/><br/>
zikretmiştir.<br/>
Bir tabib bir hastanın iyileşmeyeceğini anlayınca onunla uğraşmaz, iyileşemiyor diye<br/>
kendini üzmez. İşte akıl kriterine göre müşrikler artık felâha eremeyecek bir duruma<br/>geldikleri zaman onlardan uzaklaşmak ve yalanlamaktaki ısrarlarına tepki göstermemek,<br/>etkilenmemek gerekir.<br/>
<b>Kisrâ</b>’nın veziri <b>Yûnân </b>der ki: “Beş şey zâyi olmuştur: Çorak arâziye yağan yağmur,<br/>
güneş ışığında yakılan kandil, kör bir adamın yanındaki güzel bir kadın, hastanın<br/>yanındaki güzel yemek, kıymetini bilmeyenler nezdinde akıllı adam.”<br/>
<b>44. Şüphesiz Allah insanlara hiç zulmetmez, fakat insanlar kendi kendilerine</b><br/>
<b>zulmediyorlar.</b><br/>
<i>“Şüphesiz Allah insanlara hiç zulmetmez.” </i>Cenâb-ı Hak kullarına hiçbir konuda<br/>
zulmetmez, yâni onların akıllarını ve hislerini almaz. <i>“fakat insanlar kendi kendilerine<br/>zulmediyorlar.”</i><br/>
His ve akıl Cenâb-ı Hakk’ın kudretinin âyet ve alâmetlerini idrâk etme vâsıtalarıdır.<br/>
Onları oyun ve eğlencede kullanma. Onlardan elde edilecek menfaat ve faydalar elden<br/>gider, zarardan başka faydaları olmaz.<br/>
<i>Göz O’nun kudretinin âyetlerini görmek içindir<br/>Kulak Hazret’in haberlerini, emirlerini dinlemek içindir<br/>Hakkı görmeyen ve hak sözü işitmeyen kimse<br/>Kördür, sağırdır, belki onlardan daha beterdir</i><br/>
<i>et-Te’vîlâtü’n-Necmiyye’</i>de şöyle denilir: <i>“Şüphesiz Allah insanlara”</i> doğru yolu<br/>
bulma, ve îmân feyzini kabul etme istîdâdlarından mahrum kılmak, sonra da onları<br/>hidâyete ve îmâna mecbûr bırakmak sûretiyle <i>“hiç zulmetmez,”</i> bilâkis Allah’ın<br/>insanları kendisi üzerine yarattığı fıtrat ile îmânı kabul etme ve hidâyet istîdâdını onlara<br/>verir. <i>“fakat insanlar”</i> şer’î emir ve yasaklara karşı gelerek fıtrî istîdâdlarını bozarak<br/><i>“kendi kendilerine zulmediyorlar.”</i><br/>
Bu âyet göstermektedir ki kulun kesbi vardır. Cebriyye’nin iddia ettiği gibi seçme<br/>
hürriyeti/ihtiyâr tamamen elinden çekilip alınmamıştır. Başına gelen her şey kendi<br/>tarafından gelir.<br/>
<i>Mesnevî</i>’de şöyle denilmektedir:<br/>
<i>Eski zamanlarda bir âşık vardı.<br/>Ahdinde duran, verdiği sözü tutan bir âşıktı.<br/>Yıllarca ay yüzlü sevgilisine gönül vermiş,</i><br/>
