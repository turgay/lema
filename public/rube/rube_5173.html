<a name=5174></a><img src="RuhulBeyan-5174_1.jpg"/><br/>
hesâb sorulmasına bağlıdır. Bu yüzden hesapsız olarak cennete girenlere mîzan yoktur.<br/>Mîzan, ancak (sâlih ve kötü amelleri) birbirine karıştıran mü’minleredir.<br/>
Büyükleden birisi şöyle demiştir: “Dünyadaki adâlet terâzisi üçtür: 1.Nefis ve rûh<br/>
terâzisi, 2. Kalb ve akıl terazisi, 3. Ma‘rifet ve sır terazisi.<br/>
Nefis ve rûhun terazisi, emirler ve yasaklardır. Onların kefeleri ise vaad ve vaîddir.<br/>Kalb ve aklın terazisi, îman ve tevhiddir. Onların kefeleri ise sevab ve<br/>
cezâlandırmadır.<br/>
Ma‘rifet ve sırrın terazisi, rızâ ve öfkedir. Onların kefeleri ise taleb ve<br/>
herab/kaçmaktır.<br/>
Birisi şöyle demiştir: “Kim burada riyâzat ve mücâhedelerin terazisi ile nefsini,<br/>
murâkabelerin terazisi ile kalbini, ibretlerin terazisi ile aklını, makâmâtın terazisi ile<br/>rûhunu, muhâdaraların ve gayba âit hususların mütâlaa terazisi ile sırrını; kefeleri<br/>hakîkat ve tarikat, dili şeriat, iskeleti adâlet ve insaf olan muâmelât terazisi ile sûretini<br/>tartarsa; kıyâmet gününde onun nefsi şeref, kalbi lütuf, aklı nur, ruhu sürûr/sevinç, sırrı<br/>vuslat ve sûreti kabûl terazisinde tartılır. Yukarıda zikredilen terazilerde sevabı ağır<br/>bastığı takdirde nefsinin mükafatı ayrılıktan emin olmak, kalbinin mükâfâtı ilâhî sırları<br/>müşâhede şerefi, aklının mükâfâtı ilâhî sıfatları mütâlaa etmek, rûhunun mükâfâtı zât<br/>nûrlarını keşfetmek, sırrının mükâfâtı kudsî sırları idrak etmek, sûretin mükâfâtı ise<br/>ebedî vuslat meclislerinde oturmaktır. Aynı şekilde ameller, ihlâs terâzisi ile tartılır.<br/>
<i>İhlâs-ı niyyet ile ibadet güzeldir<br/>Yoksa beyinsiz posttan ne çıkar?<br/>Haller ise sıdk/doğruluk terazisinde tartılır.<br/>Sıdk ve ihlâs ile çalış ki senin nefesinden güneş doğsun<br/>Çünkü yalandan siyah yüzlü oldu birinci sabah (subh-i kâzib)<br/>Kimin amelleri riyâ ile yapılmış olursa kabul olunmaz.<br/>Ey benim canım, mangırın üzerine altın suyu koyma<br/>Çünkü ehil olan sarraf onu bir şey karşılığı almaz<br/>Kimin de halleri ucüb ile karışık olursa halleri yükseltilmez.<br/>Hâlini gönül kibrinden kurtar, kendini beğenme<br/>Her yaptığın amelden Allâh’ın tevfikîni iste<br/>Eğer mânâda ağır olmak istersen, temkin sahibi ol<br/>Dosdoğru olan şer’-i şerîf mîzanıyla hâl ve fiillerini tart<br/>Senin terazin eğri ve hileli olursa<br/>Ceza terazisinin doğru olmasını nasıl beklersin?</i><br/>
<a href="RuhulBeyans.html#5167">[172].</a> Münâvî, IV, 439<br/><a href="RuhulBeyans.html#5169">[173].</a> Aclûnî, I, 269<br/>
