<a name=5393></a><img src="flower_sep.jpg"/><br/>
<img src="figure_sep_1.jpg"/><br/>
olmuşsa mutlaka onların iç âleminde karar kılan şeyin hükmüydü.<br/>
Fakir (<b>Bursevî</b>) der ki:<br/>
<i>Kimin yüzü beyaz olursa, içinin hâlini gösterir<br/>Siyah ve gök renkli ise, gönül rengi oraya yansımıştır</i><br/>
“<i>Onlar, kendilerine âyetlerimizi okuyanların neredeyse üzerlerine saldırırlar.</i>”<i> </i>Yâni<br/>
taklid yoluyla aldıkları bâtıl ve saçma şeyler için kin ve öfkelerinin fazlalığından<br/>onların üzerine atlayıp onları yakalarlar.<br/>
Onları reddetmek ve kasdettikleri müslümanlara zarar vermekten onların ümidini<br/>
kesmek üzere “<i>De ki: </i>“<i>Size bundan</i>”<i> </i>içinizdeki âyetlerimizi okuyanlara duyduğunuz<br/>öfkeden ve onlara saldırmanızdan<i> </i>“<i>daha kötüsünü bildireyim mi?</i>” size hitâb edip<br/>haber vereyim mi?<i> </i>“<i>Cehennem!</i>” yâni o cehennemdir/ateştir. Bu ifâde mukadder bir<br/>sorunun cevabıdır. Sanki “O nedir?” diye sorulmuştur.<br/>
“<i>Allah, onu kâfirlere (cezâ olarak) bildirdi. O,</i>” cehennem<i> </i>“<i>ne kötü sondur!</i>” dönüp<br/>
varacak yerdir!<br/>
Burada ayrılık, kovulma ve uzaklaştırılma ateşinin inkâr edenlerin kalblerinde<br/>
taşıdıkları inkârdan daha kötü olduğuna işâret vardır. Öyleyse akıllıya gereken,<br/>kendisini şirke ve inkâra götüren her şeyden sakınmak, tevhid ve ikrar ehli ile beraber<br/>olmak, ilâhî hakîkat ve sırları kabul etmek, velâyet ehlini sevmek ve dalâlet sahiplerine<br/>buğzetmektir.<br/>
Bir haberde şöyle rivâyet edilmiştir: “<i>Allah yarın (âhirette) şöyle buyurur: </i>“<i>Ey</i><br/>
<i>Âdemoğlu! Sen dünyaya zühdünle sadece nefsinin rahatını diledin. Benim için her<br/>şeyden kesilmene gelince, bununla da nefsin için izzet taleb ettin. Fakat sen benim<br/>bir düşmanıma düşmanlık ettin ve benim bir dostuma da dost ve yardımcı oldun<br/>mu?</i>”<a href="RuhulBeyans.html#5394">[50]</a><br/>
Bilesin ki küfür ve inkâr insanı ateşe götürür. Tıpkı tevhid ve ikrarın sâhibini cennete<br/>
ulaştırdığı gibi. Bu iki şey nîmetlerin en üstünüdür. Şüphesiz kul, tevhid sebebiyle ebedî<br/>saâdete erişir. Bunun için Allah’tan başka ilâh olmadığına şehâdet hâriç her amel<br/>tartılır. Tevhid mü’minin kalbinde kökleşince, bulduğu her uygun ortamda onu ikrar<br/>etmekten ve anmaktan geri durmaz.<br/>
Cehennem ve azâb ehline gelince onların en az azab görenine ateşten ayakkabılar<br/>
giydirilir. Onun sıcaklığından ta dimağı kaynar. Bunun için Allah “<i>O ne kötü bir<br/>sondur/dönüş yeridir</i>.” buyurmuştur. Yani orada hiç kimse için rahat yoktur. Allah bizi<br/>de sizi de uzaklık ateşinden ve alevli ateşin azâbından korusun. Çünkü O en iyi koruyan<br/>ve himâye edendir.<br/>
