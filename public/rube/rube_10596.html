<a name=10597></a><img src="RuhulBeyan-10597_1.jpg"/><br/>
<img src="RuhulBeyan-10597_2.jpg"/><br/>
<img src="RuhulBeyan-10597_3.jpg"/><br/>
<img src="RuhulBeyan-10597_4.jpg"/><br/>
<img src="RuhulBeyan-10597_5.jpg"/><br/>
<img src="RuhulBeyan-10597_6.jpg"/><br/>
yemin ediyor. Sonra ikinci olarak bu onbirinci âyette “vessemâi zâtirrac’i” buyurarak bu<br/>sefer yağmurlu gökyüzü şeklinde gökyüzünü niteliyerek yemin ediyor. Yeryüzü de<br/>bitkilerle donatılmış yeryüzü şeklinde niteleniyor. Böylece birçok faydaya temas<br/>edilerek insanlara verilen nimetlere işâret olunuyor. Ayrıca Allah Teâlâ’nın gökte ve<br/>yerde mükemmel kudretine ve tam ilmine işâret olunmuş oluyor. Ayrıca bu âyette ikinci<br/>neş’ette rac’ sâhibi ruh semasına ve sad’ sâhibi beden arzına ve bu arzın ölü iken ruh ile<br/>inşikak’ına (yarılmasına) ya da ittisalden sonra (bitiştikten sonra) şakkına yâni<br/>yarmasına işâret edilmektedir.<br/>
 <br/>
<b>13. Kur’an <i>(hak ile bâtılı)</i></b><b> ayıran bir sözdür.<br/></b><i>“Şüphesiz”</i> insanın ilk başlangıcını ve âkıbetini dile getiren âyetler dâhil olmak üzere<br/>
bütün gerçekler içinde yazılı olan <i>“ o Kur’an”</i> hak ile bâtılı <i>“ayırıcı bir sözdür.”</i> Bu<br/>ayırma işi o kadar ileri derecededir ki, âdetâ Kur’an, ayırmanın bizâtihî kendisidir. Bu<br/>ifâde tıpkı fârık, yâni ayıran anlamının “el-furkan” şeklinde ifâde edilmesine benzer.<br/>Okuduğumuz âyette yer alan “kavl”, kelam ve söylenen söz anlamına kullanılır.<br/>
 <br/>
<b>14. O, asla bir şaka değildir.<br/></b>Burada yer alan ve şaka şeklinde tercüme ettiğimiz kelime “el-hezl” kelimesidir.<br/>
Anlamı şaka, oyun demektir.<br/>
<i>Fethu’r-Rahman</i>’da ifâde edildiğine göre hezl demek herhangi bir sözün hiç ilgisi<br/>
yokken konulmuş olduğu anlamın dışında başka bir anlamda kullanılması demektir. Cidd<br/>ise bunun tam zıttıdır. Cidd; söz konuşan kimsenin bununla sözünün gerçek anlamını<br/>kasdetmesi demektir.<br/>
Buna göre şöyle mânâ verebiliriz: Bu Kur’an’da şaka bulaşmış, şaka şaibesi taşıyan<br/>
ciddiyetsiz hiçbir söz yoktur, tam tersine Kur’an’ın tamamı olduğu gibi ciddiyetten<br/>ibarettir, içinde en küçük bir şaka bile yoktur. Onun için Kur’an’ın kendisiyle sapıkların<br/>hidâyete ermesi, azgınların ona boyun eğmesi kendisinin şanındandır.<br/>
O oyun ve eğlence; bâtıl, efsane, maskaralık ve istihzâ değildir.<br/>Âyetten ortaya çıkıyor ki herhangi bir kimse Kur’an’a şaka yollu yaklaşıp onunla<br/>
eğlenirse kâfir olur.<br/>
<i>Hediyyetu’l-Mehdiyyin</i> isimli eserde şöyle deniyor: Herhangi bir kimse Kur’an’dan<br/>
herhangi bir âyeti inkâr ederse veya alaya alırsa ya da onu kusurlu görürse kâfir olur.<br/>
