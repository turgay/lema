<a name=10633></a><img src="RuhulBeyan-10633_1.jpg"/><br/>
<img src="RuhulBeyan-10633_2.jpg"/><br/>
<img src="RuhulBeyan-10633_3.jpg"/><br/>
<img src="RuhulBeyan-10633_4.jpg"/><br/>
<img src="RuhulBeyan-10633_5.jpg"/><br/>
<b>9. <i>(Dünyadaki)</i></b><b> çabalarından hoşnut olmuşlardır,<br/></b>Yani bu yüzler dünyada işlemiş olduğu amelden şimdi yaptıklarının semeresini, güzel<br/>
âkıbetini gördükleri için hoşnutturlar. Âyetin başındaki lam hoşnud anlamına gelen<br/>“radıye” kelimesine bağlıdır. Âyeti takdir edecek olursak: Yüzler vardır o gün<br/>amelinden hoşnuttur demek olur. Burada ma’mülün zayıf, amilden önce getirilmesi<br/>dolayısıyla ma’mülün başına amilin âmelini güçlendirmek için “lam” harfi cerri<br/>getirilmiştir. Bu lam harf-i cerrinin sebeb bildiren lam olması da mümkündür. Bu<br/>takdirde âyetin mânâsı şöyle olur: Yüzler vardır o gün Allah’a itâat uğrunda çalışıp,<br/>çabaladığı için şimdi onun karşılığından ve sevabından hoşnuttur. Burada ifâde<br/>buyurulan çalışıp, çabalama kavramına tasavvuftaki riyazatlar nefis mücahedeleri ve<br/>halvetler dâhildir.<br/>
<b>10. bir Cennettedirler.<br/></b>O yüzler yüksek bir Cennettedirler veya bulunduğu mahal yüksek olan bir Cennette<br/>
kalmaktadırlar. Çünkü cennetler göklerin en üst tabakasının üstündedirler. Nitekim<br/>cehennemler de yedi kat yerin altındadırlar. Öte yandan Cennetin dereceleri birbirinden<br/>farklıdır kimi kiminden daha yüksektir. Cennetin bir derecesiyle diğeri arasındaki fark<br/>gökle yeryüzü arasındaki mesâfe gibidir. Şu halde yukarda okuduğumuz âyetteki<br/>“yükseklik” mekan açısından yükseklik olmuş olur. Bir hadis-i şerifte bunun izlerini<br/>görebiliyoruz. Peygamber (s.a.) Efendimiz şöyle buyuruyor: <i>“Allah için birbirlerini<br/>sevenler Cennette öylesine yüksek odalara konulacaklardır ki diğer cennetlikler<br/>onlara yeryüzündeki insanların aşağıdan yukarıya doğru gökteki yıldızlara baktıkları<br/>gibi bakacaklardır”</i><a href="RuhulBeyans.html#10636"> [84]</a><br/>
Âyette geçen “yüksek” kelimesini mekanca değil de değerce yüksek şeklinde anlamak<br/>
da mümkündür. Bu takdirde yükseklik kadir ve şerefte yükseklik olmuş olur. Böylece o<br/>Cennetin içindeki nimet daha mükemmel olmuş olur.<br/>
Bu son âyette yüksek manevi makamlara işâret vardır çünkü o makamlar vicahet<br/>
ehlinin makamlarıdırlar. Manevi şerefe ancak temennî eden ve bunun dâvâsı peşinde<br/>koşanlar erebilirler.<br/>
