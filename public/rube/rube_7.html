<a name=8></a><b>İSMÂİL HAKKI BURSEVÎ HAZRETLERİNİN </b><br/>
<b>HAYATI VE ESERLERİ</b><br/>
<i><b>Dr. Ali Namlı</b></i><br/>
<b>HAYATI</b><br/>
Elinizde bulunan Rûhu’l-Beyân adlı tefsirin müellifi İsmâîl Hakkı Bursevî Hazretleri,<br/>
Tamâmü’l-Feyz ve Kitâbü’s-Silsileti’l-Celvetiyye isimli eserleri başta olmak üzere<br/>diğer bâzı eserlerinde kendisi ile ilgili ayrıntılı bilgiler verir. Vâridât türü eserleri de,<br/>hayatı ile ilgili detaylı bilgiler edinmemize yardımcı olmaktadır. Bu bakımdan İsmâîl<br/>Hakkı Bursevî Hazretleri’nin hayatı ile ilgili en önemli ve sahîh kaynağın yine kendi<br/>eserleri olduğu söylenebilir. Onun hayatı hakkında yapılan çalışmalar da esas îtibârıyla<br/>bu bilgilere dayanır. Ancak oldukça hareketli bir hayat geçirdiğinden kendisi ile ilgili<br/>yapılan bâzı çalışmalarda ihtiyatla karşılanması gereken bâzı bilgilere de rastlamak<br/>mümkündür.<br/>
İsmâîl Hakkı Bursevî Hazretleri, 1063’te Zülkâde ayı başlarında (Eylül 1653) bir<br/>
Pazar günü şimdi Bulgaristan sınırları içerisinde bulunan Aydos’ta doğdu<a href="RuhulBeyans.html#16">.[1] </a>Mahlası<br/>olan <i>“Hakkî”</i>, zamanla ismiyle bütünleşmiştir. Uzun süre Bursa’da yaşadığı için<br/><i>“Burûsevî”</i>, bir müddet Üsküdar’da ikâmet ettiği için <i>“Üsküdârî”</i>, Celvetiyye<br/>tarîkatına mensûb olduğu için <i>“Celvetî” </i>nisbelerini kullanmış, özellikle <i>“Burûsevî”<br/></i>nisbesiyle meşhûr olmuştur. Zamanla “Burûse”den “û” sesinin düşmesiyle Bursevî<br/>şeklinde kullanılır olmuştur.<br/>
O, baba tarafından şeceresini “Şâh Hüdabende oğlu Bayram Çavuş oğlu Mustafa oğlu<br/>
Şeyh İsmâîl Hakkı” şeklinde, anne tarafından şeceresini ise “Şeyh Dâvud Efendi oğlu<br/>Mehmed Efendi oğlu Abdurrahman Efendi oğlu Kadı Ahmed Efendi kızı Kerîme oğlu<br/>Şeyh İsmâîl Hakkı” olarak verir<a href="RuhulBeyans.html#16">.[2] </a>Babası Mustafa Efendi, İstanbul’un Aksaray<br/>mahallesinde doğup büyümüştür. İsmâîl Hakkı’nın doğumundan bir yıl önce, bu<br/>mahallede meydana gelen büyük yangında evi ve bütün eşyâsı yandığı için Aydos’a<br/>göçmüştür (1062/1652).<a href="RuhulBeyans.html#16">[3] </a>Mustafa Efendi, seyyidlerden olduğu halde adı geçen<br/>yangında şecereleri de yandığından daha sonra kendisi ve çocukları yeşil sarık yerine<br/>beyaz sarık sarmışlardır.<a href="RuhulBeyans.html#16">[4] </a>Daha önce İstanbul’da tasavvufî çevrelerle irtibâtı olduğu<br/>anlaşılan Mustafa Efendi orada da bu ilgisini sürdürerek Zâkirzâde Abdullah Efendi<br/>(ö.1068/1657)’nin halîfesi sıfatıyla o zaman Aydos’ta bulunan Celvetî şeyhi Osman<br/>Fazlî Efendi (ö.1102/1691) ile sıkı bir yakınlık ve ülfet kurmuştu. İsmâîl Hakkı daha üç<br/>yaşındayken babası onu Osman Fazlî Efendi’nin huzûruna götürür, şeyh de onunla<br/>latîfeleşirdi. Bu sebebledir ki ileride kendisinin şeyhi de olacak olan bu zât zaman<br/>zaman kendisine:<i> “Sen bizim üç yaşından beri mürîdimizsin”</i> diye iltifatlarda<br/>bulunacaktır<a href="RuhulBeyans.html#16">.[5]</a><br/>
