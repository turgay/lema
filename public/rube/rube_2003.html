<a name=2004></a>Üstün kılınan kimsenin aşağıda olana göre fitne ve imtihanı, kendisini ondan üstün<br/>
görmesi, onu küçük düşürmesi, üstünlüğünü kullanarak ona hakkını vermemesidir.<br/>Aşağıda olan kimsenin üstün olanla fitnesi ve imtihanı, üstünlüğü sebebiyle ona hased<br/>etmesi, hakkını vermediği için ona kızmasıdır. Çünkü o sadece yaradılana bağlanıp<br/>kalmış yahut alanın da verenin de mahluk olduğunu zannetmiştir. Halbuki alan da veren<br/>de başkası değil, sadece Allah’tır. Aklı olana gereken, Allah’ın seçtiğini seçmek ve<br/>O’nun istediğinden başkasını istememektir.<br/>
<b>Kâşifî</b>’nin Farsça tefsirinde <i>Keşfü’l-esrâr</i>’dan şu ifadeler nakledilir: İrâde üç çeşittir:<br/>1- Sadece dünyâyı istemektir. Nitekim Allah Teâlâ: <i><b>“Siz geçici dünyâ malını</b></i><br/>
<i><b>istiyorsunuz.”</b></i> (el-Enfâl, 8/67) buyurmuştur. Bunun belirtisi ikidir: Dünyâlığın artması<br/>için dînin eksilmesine râzı olmak, fakirlerden ve müslümanlardan yüz çevirmek.<br/>
2- Sadece âhireti istemektir. Nitekim Allah Teâlâ: <i><b>“Kim de âhireti ister ve inanarak</b></i><br/>
<i><b>ona yaraşır biçimde çalışırsa...”</b></i> (el-İsrâ, 17/19) buyurmuştur. Bunun da iki alâmeti<br/>vardır: Dînin selameti için dünyâlığın noksanlığına râzı olmak, fakirlerle dost ve<br/>arkadaş olmak.<br/>
3- Sadece Hakk’ı istemektir. Nitekim Allah Teâlâ: <i>“<b>Rab’lerinin rızasını isterler”</b></i><br/>
(el-En‘âm, 6/52) buyurmuştur. Onların nişânı da ayağı iki dünyâ üzerine koymak,<br/>kendinden ve yaratılanlardan âzâd olmaktır.<br/>
<i>Bizi istersen dünyaya bir çizgi çek<br/>Fenâ denizine dal ve sus</i><br/>
Onlar, Allah Teâlâ’dan zatını/rızâsını isterler. Herkes O’ndan ister. Onlar ise O’nu<br/>
isterler, O’ndan istemezler. Nitekim şöyle denilmiştir:<br/>
<i>Herkesin bir isteği, bir dîni ve bir mezhebi var<br/>Benim isteğim sizin vuslatınız, dînim ise sizin rızânız.</i><br/>
İnsanlar irade hakkında farklı yorumlarda bulundular ve sözü uzattılar. Meselenin<br/>
doğrusu şudur: İrade, kalbde meydana gelen bir heyecandır ki Allah’a ulaşana kadar<br/>kulu bî-karar eder. İrade sahibi, gece gündüz sükûnete ermez. Allah’a vasıl omadan ne<br/>sükûnu ne kararı olmaz. (<i>et-Te’vilatü’n-necmiyye</i>’de böyle geçmektedir.)<br/>
Âyet-i kerime, fakirlerin faziletini beyan etmektedir. <b>Ebû Said el-Hudri</b> (r.a.)’dan<br/>
şöyle dediği rivayet edilmiştir:<br/>
Fakir muhacirlerden bir grupla oturuyordum. Birbirlerinin arkasına saklanarak avret<br/>
yerlerini gizlemeye çalışıyorlardı. Bir kimse de bize Kur’an okuyordu. O sırada<br/>Rasûlullah (s.a.) çıkageldi, yanımızda durdu. O gelip durunca Kur’an okuyan sustu.<br/>Rasûlullah (s.a.), selam verdi ve <i>“Ne yapıyordunuz?”</i> buyurdu. Biz de: “Ya<br/>Rasûlallah! Birimiz Kur’an okuyor, biz de Allah’ın kitabını dinliyorduk.” dedik. Bunun<br/>üzerine Rasûlullah (s.a.) şöyle buyurdu:<br/>
