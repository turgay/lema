<a name=668></a><img src="RuhulBeyan-668_1.jpg"/><br/>
<img src="RuhulBeyan-668_2.jpg"/><br/>
<img src="RuhulBeyan-668_3.jpg"/><br/>
<img src="RuhulBeyan-668_4.jpg"/><br/>
<img src="RuhulBeyan-668_5.jpg"/><br/>
<b>215. Sana <i>(Allah yolunda) </i></b><b>ne harcayacaklarını soruyorlar. De ki: Maldan</b><br/>
<b>harcadığınız şey, ebeveyn, yakınlar, yetimler, fakirler ve yolcular için olmalıdır.<br/>Şüphesiz Allah yapacağınız her hayrı bilir.</b><br/>
Nebiyy-i Ekrem (s.a.) Efendimiz, ashâbını Allah yolunda tasaddukta bulunmaya teşvik<br/>
edince onlardan oldukça yaşlı birisi olan <b>Amr b. Cemuh</b> (r.a.) ki -ashâbın ileri gelen<br/>zenginlerden biri idi- Efendimiz (s.a.)’e: “Ey Allah’ın Rasûlü! Hangi malımızı nereye<br/>sarfedeceğiz” diye sorunca bu âyet-i kerîme nâzil oldu.<br/>
Malın hayır olarak isimlendirilmesinin sebebi, malın hakkının hayır yoluna<br/>
sarfedilmek olması dolayısıyla, sanki o, hayrın tâ kendisi olmuş olmasındandır.<br/>
Şayet denirse ki; “cevap soruya uygun düşmüyor. Zira onlar neyi infâk edeceklerini<br/>
soruyorlardı. Halbuki cevap nerelere infâk edileceğini beyân ediyor.” Buna şöyle cevap<br/>veririz: <i>“Hayır olarak ne harcarsanız” </i>ifâdesi sorunun cevâbını içermektedir. Zira bu<br/>ifâdeden her türlü hayrın infâk edilebileceğini anlamaktayız. Hem kelâm, en mühim olan<br/>şey üzerine kurulmuştur, o da: Malın harcanma yerleridir. Zira infâkın olması, ancak<br/>yerini bulduğu zamandır.<br/>
Âyet-i kerîme’de infâk mahalli olarak “isteyenlere ve mükâteb kölelere”<br/>
değinilmemesi, ya başka âyetlerde zikredilmesi sebebiyle onlarla iktifa edilmesinden,<br/>ya da, <i>“hayır olarak yaptığınız her şeyi Allah bilir”</i> ifâdesinin içinde mütâlaa<br/>edileceğindendir. Zira bu ifâde, her nereye yapılırsa yapılsın, her hayrı içine alan bir<br/>ifâdedir. Yâni hayır adına ne yaparsanız Allah Teâlâ onun künhünü bilip sevâbını<br/>tastamam verir, demektir.<br/>
Bu âyet-i kerîme ile hedeflenen nokta, ana-babaya iyilik etmeye, yakın akrabayı görüp<br/>
gözetmeye ve ihtiyaç sahiblerinin ihtiyacını ibâdet zevkiyle görüvermeye teşviktir.<br/>Zekâtın farziyyeti ve sarf yerlerinin sekiz sınıf ile sınırlandırılması bu şekilde hayır<br/>yapmaya münâfî değildir.<br/>
Zekâtın sarf yerlerini beyân eden Tevbe sûresinin 60. âyetinin meâli şöyledir:<br/>
<i><b>“Sadakalar</b></i><b> </b>(zekâtlar) <i><b>Allah’dan bir farz olarak ancak fakirlere, düşkünlere, onlar<br/>üzerinde çalışan </b></i>(zekât toplayan) <i><b>memûrlara, kalbleri </b></i>(İslâm’a)<b> <i>ısındırılacak<br/>olanlara, kölelik altında bulunanlara, borçlulara, Allah yoluna ve yolcuya<br/>mahsûstur </i></b>(toplanan zekât, ancak bu sayılan yerlere verilir.)<i><b> Allah bilendir, hüküm ve<br/>hikmet sahibidir.”</b></i><br/>
<i> </i><br/>
