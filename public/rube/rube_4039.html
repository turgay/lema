<a name=4040></a><img src="RuhulBeyan-4040_1.jpg"/><br/>
<img src="flower_sep.jpg"/><br/>
<img src="RuhulBeyan-4040_3.jpg"/><br/>
<b>49. O gün, günahkârları birbirlerine yaklaştırılarak zincirlere vurulmuş görürsün.<br/></b>Allah’ın huzûruna çıktıkları <i>“o gün, günahkârları birbirlerine yaklaştırılarak</i><br/>
<i>zincirlere vurulmuş görürsün.” </i>Yâni günahkârlar bozuk inançlarda müşterek oldukları<br/>gibi birbirlerine yaklaştırılarak zincirlerle bağlanırlar. Yahut kendilerini aldatan<br/>şeytanlara yaklaştırılırlar. Ya da elleri ve ayakları zincirlerle boyunlarına<br/>yaklaştırılarak bağlanırlar.<br/>
<b>50. Onların gömlekleri katrandandır, yüzlerini de ateş bürümektedir.<br/></b>Tefsirlerde şöyle denir: Katran, ardıç ağacından çıkartılıp pişirilen ve uyuz develerin<br/>
iyileştirildiği bir maddedir. Sertliği sâyesinde uyuzu yakıp yok eder. Bazen sıcaklığı tâ<br/>karna kadar ulaşır. Pis kokulu simsiyah bir madde olup ateşin tutuşmasını hızlandırır.<br/>Cehennemliklerin derisi onunla boyanır.<br/>
Katranın cehennemliklerin derisini kaplaması, gömlek vazifesi görmesi gibi<br/>
anlatılıyor. Çünkü bu durumda azâbın dört çeşidi de aynı anda meydana gelmiş oluyor.<br/>
Bu azaplar; katranın yakıp kavurması, ateşin derilerini yakmasını çabuklaştırması,<br/>
insanı dehşete sürükleyen bir renge sebebiyet vermesi ve leş gibi bir kokudur. Ayrıca<br/>iki katran arasındaki farklılık iki ateş arasındaki farklılık gibidir. Çünkü bir hadiste<br/>şöyle buyrulmuştur: “<i>Sizin şu ateşiniz cehennem ateşinin yetmişte biri kadardır.</i>”<a href="RuhulBeyans.html#4043">[41]<br/></a>Siz katranı da buna kıyaslayın. Dünyâda, âhirette ve ikisi arasında Allah’ın bütün<br/>azâbından yine kendisine sığınırız!<br/>
<i>et-Tibyân</i>’da der ki: Âhirette ki katran, cehennemliklerin bedenlerinden akan sıvıdır.<br/>Kırâat imâmı <b>Yakûb</b>’un bu kelimeyi (<i><b>min katri ân</b></i>) şeklinde okuduğu rivâyet edilir.<br/>
Buna göre (katr) eritilmiş bakır ya da sarı mânâsında (<i><b>ân</b></i>) ise son derece sıcak<br/>mânâsında olur.<br/>
<i>“Yüzlerini de ateş kaplar”</i> yâni katrana bulanmış derilerini yakmakta olan ateş<br/>
yüzlerini de sarıp daha yukarılara çıkar. Çünkü onlar yüzleri ile Hakk’a yönelmemiş ve<br/>yüzlerinin arkasında bulunan ve düşünüp ibret almaları için yaratılmış olan şuûr ve<br/>hislerini ibret yönünde kullanmamışlardır. Bu ateş ayrıca kalplerinin de tâ içlerine işler.<br/>Çünkü kalpleri ma‘rifet bakımından boş olup tamâmen cehâletle doludur.<br/>
<i>Bahru’l-ulûm</i>’da şöyle denilir: <i>“Yüz”</i> kelimesi ile mecâzen bütün vücûd ve zât<br/>
anlatılır. Bu, hakîkî mânâsından daha beliğdir. Yâni, ateş onların bedenlerini sarıp<br/>sarmalar. Çünkü hatâları da vücûdlarının her tarafından sâdır olmuştu. Dolayısıyla<br/>hatâları nisbetinde, hattâ hatâda ısrâr ve devamları nisbetinde hatâlarının karşılığını<br/>görürler.<br/>
