<a name=3431></a>tıpkı birinin arkasından giderek durmadan onu iteleyen biri gibi lânet peşlerine takıldı.<br/>Lânetin onlardan hiç ayrılmaması, mes’eleyi daha güzel anlatabilmek için “bunların<br/>peşine takılmak” şeklinde ifade edilmiştir. Bunlar nereye giderlerse gitsinler lânet<br/>bunların peşini bırakmayacaktır; ne yaparlarsa yapsınlar onlarla birlikte olacaktır,<br/>demek isteniyor. Ayrıca tâbi olanların önderlerinin peşine takılmalarına uygun düşen de<br/>budur. Yani tâbi olanlar önderlerinin peşinden ayrılmadıkları için yaptıklarına tam bir<br/>karşılık olmak üzere lânet de bunların peşinden ayrılmamış oluyor.<br/>
Kıyamet gününde de onların peşini bırakmayacak olan lânet ise sürekli ateş azabıdır.<br/><i>“İyi bilin ki Âd”</i> kavmi <i>“Rablerini inkar ettiler.”</i> Sanki Dehriyye/Ateistler gibi O’nu<br/>
inkar ettiler. Dehrîler, sadece duyu organlarıyla hissedilenlerin varlığını kabul eden,<br/>akıl ile idrâk edilenleri ise reddeden ve bütün olanları zamana/dehre nisbet eden<br/>kimselerdir.<br/>
Şunu da<i> “iyi bilin ki Hûd’un kavmi Âd Allah’ın rahmetinden uzak olsun.”</i> <i>et-</i><br/>
<i>Tibyân</i>’da belirtildiği gibi Allah onları uzaklaştırdı, onlar da iyice uzak oldular.<br/>
Burada ‘Hûd’un kavmi’ ifadesi Âd’ı açıklamaktadır. Çünkü biri Hûd’un kavmi eski<br/>
Âd, diğeri İrem’in kavmi yeni Âd olmak üzere iki tane Âd vardır.<br/>
Âyette hem “<img src="RuhulBeyan-3431_1.jpg"/> (iyi bilin ki)” ifadesi hem de onlar hakkındaki bedduâ iki kere<br/>
tekrarlanmıştır. Bunun sebebi durumlarının ne derece korkunç ve ne derece berbat<br/>olduğunu göstermek, onlardan ibret almaya ve onların durumuna düşmemeye çalışmaya<br/>teşvik etmektir.<br/>
<i>Mesnevî</i>’de şöyle denilir:<br/>
<i>Şu halde Allah’a şükürler olsun ki, bizi cihana<br/>Bizden önce gelip helâk olanlardan sonra getirdi.<br/>Böylece Hakk’ın nasıl helâk ettiğini duyduk<br/>Geçmiş zamanlarda gelip geçenleri<br/>O kurtların kemiklerini, tüylerini apaçık<br/>Görün de ibret alın, ey ulular.<br/>Akıllı insan şu varlıktan da geçer, hırs ve gururu da bırakır;<br/>Firavunların, Âd kavminin başına gelenleri hatıra getirir.<br/>Varlıktan, kendini büyük görmekten, hırstan vazgeçmezse,<br/>Onun hâlinden, onun sapıklığından başkaları ibret alır.</i><br/>
<i>“İyi bilin ki Hûd’un kavmi Âd Allah’ın rahmetinden uzak olsun.”</i> ifadesi onların<br/>
helâk olması için yapılmış bir bedduâdır. “Uzak olsunlar, yok olup gitsinler.” demektir.<br/>Bunun maksadı ise onlar hakkında anlatılanlar sebebiyle başlarına gelen azaba<br/>kendilerinin sebep olduğunu göstermektir. Çünkü onlar zâten helâk olmuş iken onlar<br/>hakkında “helâk olsunlar” diye bedduâ edilmiştir. Bunun faydası yukarıda zikredildiği<br/>gibidir. Ayrıca “<img src="RuhulBeyan-3431_2.jpg"/>” başındaki lâm, bir şeyi hak etme ve açıklama mânâlarına delâlet<br/>
eder. Sanki: “Kim helâk olsun?” diye bir soru soruluyor ve buna “Âd helâk olsun!” diye<br/>
