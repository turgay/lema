<a name=723></a><img src="RuhulBeyan-723_1.jpg"/><br/>
<img src="RuhulBeyan-723_2.jpg"/><br/>
<img src="RuhulBeyan-723_3.jpg"/><br/>
<img src="RuhulBeyan-723_4.jpg"/><br/>
istemeleri, din kardeşliğinin tesis ettiği yakınlığı koparmaları ve yüce himmetlerini<br/>onlara bağışladıktan sonra kalblerini onlardan çekip almaları muvafık düşmez. Çünkü<br/>hîbe ettiği şeyi geri alan kimse, kustuğunu tekrar yiyen gibidir. Yalnız dostluk ve<br/>arkadaşlık hukûkuna riâyet husûsunda Allah’ın sınırlarını koruyamamaktan korkmaları<br/>hali müstesnâ. Eğer bazı dînî vecîbeleri yerine getirmede ihmalkârlığa, yağcılık ve<br/>münâfıklığa sebeb olması bakımından, bu husûstaki Allah’ın hudûdunu korumaktan<br/>korkarsanız, hukuka riâyet için bazı hazları fedâ etmekte bir beis yoktur. İşte bunlar,<br/>Allah’ın hak ve vazîfelerden müteşekkil sınırlarıdır. Hak elde etmek düşüncesiyle<br/>vazifelere riâyeti terkederek sınırları aşmaya kalkışmayın. Bu işârî izahlar, <i>et-<br/>Te’vîlâtü’n-Necmiyye </i>adlı eserden alınmıştır.<br/>
<i> </i><br/>
<b>230. Eğer erkek kadını <i>(üçüncü defa) </i></b><b>boşarsa, ondan sonra kadın bir başka</b><br/>
<b>erkekle evlenmedikçe onu alması kendisine helâl olmaz. Eğer bu kişi de onu<br/>boşarsa, <i>(her iki taraf da) </i></b><b>Allah’ın sınırlarını muhâfaza edeceklerine inandıkları<br/>takdirde, yeniden evlenmelerinde beis yoktur. Bunlar Allah’ın sınırlarıdır. Allah<br/>bunları bilmek, öğrenmek isteyenler için açıklar.</b><br/>
Erkek, hanımını iki talâkla boşadıktan sonra, üçüncü bir kez daha boşarsa, artık bu<br/>
üçüncü talâktan sonra ne ric’at yoluyla, ne de yeni bir akid vâsıtasıyla ona dönemez.<br/>Fakat bu kadın, kendisini boşayan erkeğin dışında başka bir erkekle evlenir, vardığı<br/>ikinci koca da onu boşarsa ancak bu takdirde eski karı-kocanın tekrar evlenme hakları<br/>doğar. Fakat evlenebilmeleri için Allah Teâlâ’nın koyduğu evlilikle ilgili hükümle<br/>hareket etme niyet ve düşüncesinde olmaları gerekir. Âyette <i>“şâyed zannederlerse”<br/></i>denilip “şayet bilirlerse” denmemiştir. Bunun sebebi şudur: Çünkü insan yarın ne<br/>olacağını bilmez, ancak zanneder. İşte bunlar, Allah’ın değişme ve tenâkuzdan uzak belli<br/>başlı hükümleri olup bunları anlayıp bilen kimselere açıklamaktadır. Dâvet ve tebliğ<br/>herkese şâmil olduğu halde, bu hükümlerin sadece bilen kimselere açıklanmış olması<br/>dikkat çekicidir. Zira ancak bilen kimseler, bunlardan tam anlamıyla istifade ederler.<br/>Câhiller ise ne bu hükümlere kulak asarlar, ne de inceliklerine dikkat ederler.<br/>
Âyette, boşanmış kadının evleneceği; fakat henüz evlenmemiş olduğu ikinci şahsa;<br/>
zevc (koca) denmiştir. Çünkü hemencecik yapılacak bir akidle zevc olması mümkündür.<br/>Daha sonra alacağı vasıfla önceden isimlendirilmiştir.<br/>
Âyette zikredilen “nikah”dan maksad cimâ değil, sadece akiddir. <b>Saîd b. Müseyyeb</b><br/>
de bu mânâyı tercih etmiştir. Âyette kullanılan ifâde de bu mânâya şâhidlik etmektedir.<br/>
