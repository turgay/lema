<a name=1365></a><img src="RuhulBeyan-1365_1.jpg"/><br/>
<b>41- Her bir ümmetten bir şahit getirdiğimiz ve seni de onlara şahit olarak</b><br/>
<b>gösterdiğimiz zaman halleri nice olacak!</b><br/>
<b>42- Küfür yoluna sapıp peygamberi dinlemeyenler o gün yerin dibine batırılmayı</b><br/>
<b>temenni ederler ve Allah’tan hiçbir haberi gizleyemezler.</b><br/>
<i>“Allah’a ibâdet edin.”</i> İbâdet, sırf Allah emrettiği için bir şeyi yapmak, yâhut<br/>
terketmektir. Dolayısıyla kalbin ve organların bütün amelleri ibâdete dâhildir. <i>“O’na”<br/></i>put veya put dışında <i>“hiçbir şeyi”</i> açık olsun, gizli olsun -ki birincisi küfür, ikincisi<br/>riyâdır- şirkin hiçbir çeşidiyle <i>“ortak koşmayın.”</i><br/>
<i>“Ana babaya iyilik edin.”</i> İyilik edilecekler sayılırken ana baba ile başlanmıştır.<br/>
Çünkü onların hakkı, insan haklarının en büyüğüdür. Onlara iyilik etmek, hizmetlerini<br/>üstlenmek, onlara karşı sesini yükseltmemek, sert konuşmamak, isteklerini yerine<br/>getirmek için koşuşturmak ve gücü yettiği kadar onlar için harcamada bulunmak<br/>demektir. <i>“Akrabâya,”</i> kardeş, amca, dayı vb. yakınlara zenginlerse sıla-i rahimde<br/>bulunarak ve merhamet ederek, fakirlerse mîrastan vasiyyet ederek ve onlara güzellikle<br/>infakta bulunarak iyilik edin. <i>“Yetimlere” </i>onlar için en yararlı olan şeyleri harcayarak,<br/>yâhut vasîsi ise mallarının idâresini üstlenerek iyilik edin. <i>“Yoksullara,” </i>hibelerle,<br/>sadakalarla, yemek yedirerek yâhut güzellikle geri çevirerek iyilik edin.<br/>
<i>“Yakın komşuya,” </i>yâni komşulardan yakın olanlara yâhut yakın olmanın yanında<br/>
nesep veya din bağı bulunanlara iyilik edin. Hz. Peygamber (s.a.v.) şöyle buyurmuştu:<br/><i>“Canım kudret elinde bulunan Allah’a yemin ederim ki komşu hakkını, sâdece<br/>Allah’ın kendisine merhamet eylediği kişiler yerine getirebilir. Bunlar da pek azdır.<br/>Komşunun hakkı nedir, biliyor musunuz? Muhtaç olduğunda ihtiyacını giderirsin,<br/>borç istediğinde verirsin, başına hayırlı bir iş gelirse tebrik edersin, başına bir<br/>kötülük geldiğinde ta’ziyede bulunursun, hastalandığında ziyaretine gidersin,<br/>öldüğünde de cenazesini kaldırırsın.<a href="RuhulBeyans.html#1376">”</i>[31]</a><br/>
<i>“Uzak komşuya” </i>yâni komşulardan uzak olana yâhut akrabâlığı bulunmayana iyilik<br/>
edin. Hz. Peygamber (s.a.v.)’in şöyle buyurduğu rivâyet edilmiştir: <i>“Üç çeşit komşu<br/>vardır: Birincisi komşuluk hakkı, akrabalık hakkı ve müslümanlık hakkıdır. İkincisi<br/>komşuluk hakkı ile müslüman olma hakkıdır. Üçüncüsü ise sâdece komşuluk hakkı<br/>olan komşulardır ki bu ehl-i kitaptan olan komşudur.”</i><a href="RuhulBeyans.html#1376">[32]</a><br/>
<i>“Yakın arkadaşa”,</i> öğrencilik, iş, meslek ve yolculuk gibi güzel işlerdeki dostunuza<br/>
iyilik edin. Çünkü o size arkadaşlık etmiş ve yanınızda bulunmuştur. Bir mescidde, bir<br/>mecliste, daha az bir süre berâber olduğun kimsenin bile bu hakkına riâyet edip<br/>unutmaman ve bunu iyilikte bulunmak için vesîle kılman gerekir.<br/>
<i>“Yolcuya”</i> iyilik edin ki o, memleketini ve malını bırakarak sefere çıkan kişidir. Ona<br/>
iyilik etmek ise, onu barındırıp azığını temin etmekle olur. Yâhut da yolcu size misafir<br/>olarak gelen konuktur. Onun hakkı üç gündür. Üç günden sonrası sadaka sayılır.<br/>Misafirin bir yerde ev sâhibi kendisini çıkarmak zorunda kalacak kadar kalması helal<br/>
