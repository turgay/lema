<a name=8614></a><img src="flower_sep.jpg"/><br/>
<img src="RuhulBeyan-8614_2.jpg"/><br/>
Havâs o gence: “Ey delikanlı, niçin namaz kılmıyorsun? Senin üzerine namaz da hac<br/>gibi hatta ondan daha kuvvetli bir farzdır.” dedi.<br/>
O genç cevaben: “İhtiyar, namaz bana farz değildir” dedi. İbrâhim Havâs “Niçin? Sen<br/>
müslüman değil misin?” diye sorunca: “Hayır, değilim” diye cevap verdi. Bunun<br/>üzerine ben: “Hangi dine mensupsun?” diye sordum. O genç şöyle cevap verdi:<br/>“Hristiyanım, ancak dinimdeki samimiyetim tevekkülümle ortaya çıkacaktır. Çünkü<br/>nefsim, tam bir tevekkül hâli içerisinde bulunduğunu iddiâ etti. Ben nefsimi bu konuda<br/>hemen tasdik etmedim. Ta ki onu, Allah’tan başka kimsenin olmadığı bu boş araziye<br/>getirdim. Burada nefsimi kışkırtıp hakikaten iddiâ ettiği gibi tevekkül ehli olup<br/>olmadığını görmek için imtihan ediyordum.”<br/>
Gencin sözleri bitince İbrâhim Havâs ayağa kalktı ve yürüdü. Bana: “Onu kendi<br/>
hâline bırak, seninle birlikte yürüsün” dedi. Genç, Merv’in merkezine gelinceye kadar<br/>bizimle birlikte yürüdü. İbrâhim Havâs yine ayağa kalktı, eskimiş olan elbisesini<br/>çıkardı ve suyla yıkayıp temizledi. Gence adını sordu. O da, isminin Abdülmesih<br/>olduğunu söyledi. İbrâhim Havâs, Abdülmesih’e “Burası Mekke’nin girişi, yani Harem-<br/>i Şerif’tir. Allah Teâlâ, müslüman olmayanların buraya girmelerini yasakladı.<br/>Kur’ân’da şöyle buyrulur: “<i><b>Müşrikler ancak bir pislikten ibarettir. Artık bu<br/>yıllarından sonra Mescid-i Haram’a yaklaşmasınlar” </b></i>(Tevbe, 9/28) Nefsin hakkında<br/>öğrenmek istediğin şeyi öğrendin. Artık Mekke’ye sakın girme. Seni Mekke’de<br/>görürsek, sana zararımız dokunur.”<br/>
Hâmid anlatmaya şöyle devam etti: O genci orada bıraktık ve Mekke’ye girdik. Vakfe<br/>
yapmak için Arafat’a gittik. Otururken bir anda, üzerinde iki parça kumaş, ihrama girmiş<br/>bir hâlde Abdülmesih’i gördük. İnsanlara selam vererek geldi ve yanımızda durdu.<br/>İbrâhim Havâs’a doğru eğildi ve başından öptü. İbrâhim Havâs ona: “Ey Abdülmesih!<br/>Hayırdır, ne bu hâl?” diye sordu. O da “Heyhât! Ben bugünden sonra Îsâ’nın değil, onun<br/>da kul olduğu Allah’ın kuluyum” diye cevap verdi.<br/>
İbrâhim Havâs, başından geçenleri anlatmasını istedi. O da şöyle anlattı: Beni<br/>
bıraktığınız yerde oturuyordum. Bir hac kafilesi geldi. Müslümanların elbiselerini, dış<br/>görünüşlerini beğenmedim, onları içimden kötüledim. Sonra birden ihramlı olduğumu<br/>hissettim, gözüm Kâbe’ye ilişti. İşte o an gönlümde, İslâm hâricindeki diğer tüm dinler<br/>sönüp gitti. Hemen müslüman oldum, guslettim ve ihrama girdim. İşte şimdi de<br/>yanınızdayım.<br/>
Hâmid: İbrâhim Havâs bana döndü ve: “Bak, bu gencin Hristiyanlıktaki sıdk ve<br/>
samimiyeti nasıl da İslâm’la şereflenmesine vesile oldu.” dedi. Sonra, o genç bize<br/>katıldı ve dervişler arasında ölüp de Rabbi’ne kavuşuncaya kadar bizden hiç ayrılmadı.<br/>Hidayet ve tevfik Allah’tandır.<br/>
