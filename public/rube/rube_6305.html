<a name=6306></a><img src="RuhulBeyan-6306_1.jpg"/><br/>
<img src="RuhulBeyan-6306_2.jpg"/><br/>
<img src="RuhulBeyan-6306_3.jpg"/><br/>
<i>“İçlerinden zulmedenleri” </i>yani, inâd ve düşmanlıkta aşırı olanların dışındakiler <i>“bir</i><br/>
<i>yana...”</i><br/>
Zulmedenlerden maksad, kâfirlerdir. Çünkü kâfir bir kimse, zulüm ve fasıklıkla<br/>
vasıflanırsa; bu onun hâlinin aşırılığına delâlet eder. Veya ehl-i kitabın Allah’a oğul<br/>nisbet edenleridir. Buna göre âyette de kasdedilen Necranlılardır. Yahud da ahd ve<br/>antlaşmaları bozup cizye vermeyenlerdir; zira bu durumda onların bu hâline uygun<br/>olarak dil, kılıç ve mızrak ile onlara şiddet göstermek gerekir.<br/>
“Mücâdele” ve “cidâl”; birbirleriyle mücâdele, münâzara ve münâkaşa etmek,<br/>
tartışmak demektir. Nitekim <i>et-Tâc </i>adlı eserde bu şekilde kaydedilmiştir.<br/>
<b>Râğıb Isfahânî</b><i> </i>der ki: “Cidâl”, karşılıklı çekişme, üstün ve galip olmaya çalışma<br/>
tarzındaki münâkaşa ve tartışmaya denir. Bu kelimenin aslı; “<br/>
 <br/>
 (İpi sağlamca<br/>
büktüm)” sözünden alınmıştır. Sanki iki münâkaşacıdan biri diğerini görüşünden<br/>döndürüyor, onu büküyor ve çürütüyor, demektir.<br/>
Yâni, yahudi ve hristiyanlarla hasımlaşmayın, onlarla çekişmeyin, üstün gelmeye<br/>
çalışacak tarzda münâkaşa ve mücâdeleye girişmeyin, demektir.<br/>
<i>“Ehl-i kitapla ancak en güzel yoldan mücâdele edin”</i> yâni en iyi şekilde<i> </i>tartışın;<br/>
sertliği yumuşaklıkla, gazab ve öfkeyi hilimle, şer ve kötülüğü nasihat ve hayra teşvikle,<br/>aceleyi teennî ve ihtiyatla karşılayın; ancak bu tavrınız bir zaaftan dolayı olmasın,<br/>değersiz dünya metâını büyük görmenizden kaynaklanmasın.<br/>
<i>“Ve” </i>sıdk ve ihlasla<i>“deyin ki: Bize indirilen” </i>Kur’ân-ı Kerim<i>“e de, size indirilen”</i><br/>
Tevrat ve İncil<i>“</i>e <i>de îman ettik.”</i><br/>
Rasûlullah (s.a), ehl-i kitab’ın Tevrât’ı okuyup müslümanlara arapça olarak<br/>
açıkladıklarını duydu. Bunun üzerine buyurdu ki: “<i>Ehl-i kitabı ne tasdik edin, ne de<br/>onları yalanlayın. ‘Allah’a, kitaplarına ve peygamberlerine inandık’ deyin. Bu<br/>durumda, şayet onlar bâtıl bir şey söylemişlerse, onları tasdik etmemiş; doğru<br/>söylemişlerse de onları yalanlamamış olursunuz.</i>”<a href="RuhulBeyans.html#6317">[185]</a><br/>
<b>İbn Melek</b> der ki: Onların tasdik ve tekzîbden nehyolunmalarının sebebi, ehl-i kitabın<br/>
Tevrat ve İncil’i tahrif etmeleridir. Söyledikleri, değiştirdiklerinden ise onları tasdik<br/>etmek bâtılı tasdik etmek mânâsına gelir. Böyle değilse, onları tekzîb etmek, hak olan<br/>şeyi tekzîb etmek anlamına gelir. İşte bu, şüphe ve tereddüd olan işlerde ve ilimlerde<br/>tevakkuf edilmesinin gerekliliğini gösteren bir asıl ve esastır. Bu sebeple böyle<br/>durumlarda tasdik (<i>cevâz</i>) ya da tekzible<i> </i>(<i>butlân</i>) hükmedilmez. Selef (r.h.)’ın âdeti<br/>böyleydi.<br/>
<i>“Bizim Tanrımız da sizin Tanrınız da birdir”</i> yâni ülûhiyyette O’nun eşi, benzeri ve<br/>
ortağı yoktur “<i>ve biz O’na teslim olmuşuzdur,”</i> sadece O’na itâat edenleriz.<br/>
Burada, iki fırkanın, yâni yahûdi ve hristiyanların, din önderleri olan ahbâr ve<br/>
ruhbanlarını Allah’ın dışında rabbler edinmelerine bir târiz vardır.<br/>
