<a name=5583></a>gözlerini, ellerini ve diğer âzâlarını başkasının avretinden; kendi avretini de<br/>başkalarından koruması gerekir. Avretini açanları îkaz etmek lâzımdır.<br/>
“<i>Gizlemekte oldukları</i>” gözlerden sakladıkları “<i>ziynetleri anlaşılsın diye ayaklarını</i><br/>
<i>yere vurmasınlar</i>.” Ayak bilezikleri (halhalları) ses çıkarsın böylece ayaklarında<br/>bilezik olduğu anlaşılsın diye ayaklarını sertçe yere vurarak yürümesinler. Çünkü bu,<br/>erkeklerin onlara meyletmesine sebep olduğu gibi onların da içlerinde erkeklere karşı<br/>bir meyil taşıdıkları zannını doğurur. Kadınların halhallarının şakırtısını dinlemek<br/>yabancı erkeklere haram olunca, kadının yabancı erkekler duyacak kadar sesini<br/>yükseltmesi evleviyetle haram olur. Çünkü kadının kendi sesi, halhalının sesinden fitne<br/>olmaya daha yakındır. Bu sebeple kadınların ezan okuması mekruh sayılmıştır. Çünkü<br/>ezan okuyabilmek için sesi yükseltmek gerekir.<br/>
Fakir (<b>Bursevî</b>) der ki: Bu gizli kıyas ile bazı bölgelerde toplanıp cehrî zikir yapan<br/>
kadınların durumu âşikâr olur. Onların toplanıp cehrî zikir yapmaları muhakkak<br/>engellenmelidir. Çünkü onlar bu şekilde büyük günah işlemiş oluyorlar. Şâyet onların<br/>toplanıp cehrî zikir yapmaları uygun görülseydi buna namaz, ezan ve telbiye gibi daha<br/>mühim hususlarda cevâz verilirdi. <i>Nisâbü’l-ihtisâb</i>’da der ki: Ayaklarına zil takan<br/>kadınlar îkaz edilip cezâlandırılırlar. Küçük kız çocuklarının ayağına zil takmak<br/>mekruhtur. Büluğ çağına gelmiş kadınlar için ise bu, şiddetle mekruhtur. Çünkü kadınlar<br/>hakkında esas olan tesettürdür.<br/>
<i>“Ey mü’minler! Hep birden Allah’a tevbe edin”</i> Çünkü içinizde Allah’ın emirlerini<br/>
tutup nehiylerinden kaçınmak özellikle de şehvetten gereği üzere sakınmak bakımından<br/>ölçüyü kaçırmayan neredeyse yoktur. Az veya çok hepinizin kusuru vardır. O halde toplu<br/>halde Allah’a tevbe edin. Allah Teâlâ’nın<i>“Ey mü’minler!” </i>diye hitâb etmesi, tevbe<br/>etmenin zorunluluğunu tekid etmek ve îman vasfının mutlaka emirleri yerine getirmeyi<br/>vâcib kılacağını bildirmek içindir.<br/>
Âyette günah işlemenin kulu îmandan çıkarmayacağına delil vardır. Çünkü Allah<br/>
Teâlâ günahla ilgili olan tevbeyi emrettikten sonra <i>“Ey mü’minler” </i>buyurmuştur.<br/>
“<i>Ki kurtuluşa eresiniz</i>” Dünya ve âhiret saâdetini kazanırsınız. Allah Teâlâ bütün<br/>
mü’minlere tevbe ve istiğfârı emretmiştir. Çünkü zayıf kul, Allah’ın emirlerini yerine<br/>getirmeye ne kadar gayret gösterse de hatâ ve kusurdan hâlî kalamaz.<br/>
<b>İmam Kuşeyrî</b> der ki: “Tevbeye en muhtaç olan kimse, tevbeye muhtaç olduğunu<br/>
bilmeyen kimsedir.”<br/>
<i>Keşfü’l-esrâr</i>’da şöyle nakledilmiştir: “Hak Teâlâ itâatkâr ve âsî herkese tevbeyi<br/>
emir buyurdu ki âsî olanlar hitâbın sadece kendilerine olmasından utanmasınlar. Eğer<br/>“Ey günahkârlar, siz tevbe ediniz.” buyrulmuş olsaydı, onların rezil olmalarına sebep<br/>olurdu. Çünkü Allah Teâlâ onları dünyada rüsva etmek istemedi; ümid edilir ki ukbâda<br/>da rüsvâ etmez.”<br/>
<i>Bunca hatâ ve kusura rağmen rüsvâ etmedin<br/>Bu dünyada şâhın ve dilencinin huzûrunda</i><br/>
