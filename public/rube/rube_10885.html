<a name=10886></a><img src="figure_sep_1.jpg"/><br/>
onun zâlim ve günahkâr kuvvetlerine işâret etmektedir. Bu müşrik nefis, varlık Mekkesi<br/>olan insan beldesinde oturmaktadır. Ayrıca burada “şitâ/kış” kelimesi ile kahra ve<br/>celâle, “sayf/yaz” kelimesi ile, lütuf ve cemâle işâret edilmektedir. Burada geçen kahır<br/>ve celâl ile, âcizlik ve zaafı kasdediyorum. Çünkü “makhûr/kahra uğrayan kimse”<br/>âcizdir, zayıftır. Lütuf ve cemâl kelimesi ile de kudret ve kuvveti kasdediyorum. Çünkü<br/>lütuf gören kimse, temkîn sâhibidir. Nefsin aczi ve zayıflığı hevâ ve hevesinin yardımcı<br/>olmaması hâlinde söz konusu olur. Kuvveti ve kudreti ise, yardımın varlığında<br/>düşünülür.<br/>
Nefis ve sıfatları, âcizlik ve zaaf hâlinde ma‘kûlât Yemeni’ne gider. Çünkü o kalbin<br/>
sağ yanındadır. Kuvvet ve kudret esnâsında ise nefis, mahsûsât Şâmı’na gider. Çünkü<br/>orası kalbin göğüsten îtibâren sol tarafına düşer. Ma‘kûlât nîmetleri ile, mahsûsât<br/>nîmetleri arasında gider gelir. Ve nefis, Vahdet-i vücûd’da ve kalbin elçisinin<br/>risâletinde kalıp da, o nîmetlere şükretmez. Tıpkı Ma‘kûlâta dalan filozaflar ve<br/>mahsûsâta dalan Firavunlar gibi. İşte Allah Teâlâ bu yüzden, <i>“Bu evin Rabbine kulluk<br/>etsinler”</i> buyuruyor. Yâni gerçek Kâbe olan Kalb hânesinin Rabbine kulluk etsinler.<br/>Çünkü Kalb evi, vâridâtın ve ilhâmâtın tavaf yeridir. O’na kulluğun zorunlu netîcesi,<br/>hidâyet rasûlünün risâletini ikrârdır. Hidâyet rasûlü ise kalptir. “Beyt” mutlak olarak<br/>muazzamdır, şereflidir. Çünkü “Rab” kelimesi bu “Beyt” kelimesine izâfe edilmiştir.<br/>
Rab kelimesinin muzâf olduğu Beyt bu izâfetten dolayı büyüklük elde edince, Rabbın<br/>
azametini, celâlini, heybetini var sen düşün! “Rabbu’l-Kalb” bütün isimleri ve sıfatları<br/>kuşatan kuşatıcı isimdir. Bu; bütün aklî, rûhânî, ilmî ve ğaybî te’sirlerin kendisine<br/>bağlandığı İsm-i A‘zam’dır. İşte onlara cüz’î isimlerin altında değil bu ismin altında<br/>yerlerini almaları emrolunmuştur. Tâ ki şirkten kurtulsunlar ve Vahdet-i vücûd sırrını<br/>yakalayabilsinler. Çünkü cüz’î isimler kayıtlıdır. İsm-i küllî ise, mutlaklık verir. İşte<br/>Peygamber Efendimiz (s.a.), Mekke’nin küllîlik ve cem‘îliğine işâret olmak üzere ümm-<br/>i Bilâd’a, şehirlerin anasına yâni Mekke’ye gönderilmiştir.<br/>
Bu, bol bol veren celîl olan Rab, onlardan ilimlerin açlığını gidermiş, onları ilimlerle<br/>
doyurmuş, açlıktan helâk olma korkusundan onları emîn kılmıştır. Çünkü câhilin nefsi<br/>tıpkı ölü gibidir. Şüphesiz diriler ölümden korkarlar. Allah Teâlâ’dan bize ilhâm<br/>yoluyla gelenler işte bunlardır.<br/>
<a href="RuhulBeyans.html#10885">[228].</a> Hâkim, <i>Müstedrek</i>, IV, 60. İbnü’l-Cevzî, sahih olmadığını söyler (<i>el-İlelü’l-</i><br/>
<i>mütenâhiye</i>, I, 297).<br/>
