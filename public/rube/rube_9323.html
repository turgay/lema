<a name=9324></a><img src="RuhulBeyan-9324_1.jpg"/><br/>
sayıya riâyet eden kimse çoğunlukla ömrünün tamamını teşkil eden altmış yıl boyunca<br/>Allah Teâlâ’ya ibâdet etmiş gibi olur. Bu sebeple de cehennemden kurtulmuş olur.<br/>Ancak bunda vaktin fazilet ve önemine de işâret vardır. Bir ibâdet vaktinde ve yerinde<br/>yapılamadığı takdirde onun ilk fazilet derecesinde kazâ etmek mümkün değildir. İlk<br/>olgunluk derecesinden altmış derece düşük olur. İşte bu sebeple keffâret olarak altmış<br/>gün oruç tutmak veya altmış fakiri doyurmak vâcib olmuştur.<br/>
<b>Mevlânâ Câmî</b> şöyle demiştir:<br/>
<i>Değerli ömürde her an eşsiz bir hazine vardır<br/>Böyle bir hazine her an boşa gidiyor, âh âh!</i><br/>
<b>Şeyh Sa‘dî </b>şöyle demiştir:<br/>
<i>Ömrünü hayıf ve hasretle zâyi etme,<br/>Zira fırsat azizdir, vakit de kılıç gibidir.</i><br/>
Âyet-i kerîme’de şuna da işâret vardır: Nefis ruhun bineği ve eşidir. Faydalanmayı<br/>
keserek ruh, eşi olan nefse zıhar yapınca, bu da rûhâniyetin nefse üstün gelmesiyle olur.<br/>Sonra ilâhî hikmetin gereği olarak aralarındaki ilişki dolayısıyla ruh erkeği, karısı<br/>durumundaki nefisten faydalanmak istediğinde ruh erkeğine keffâret yolu ile bu<br/>faydalanmadan bir köle âzâd etmek gerekir. Bu da nefisten faydalanmamak ve onda<br/>tasarrufta bulunmamak sûretiyle olur. Ancak Cenab-ı Hakk’ın emri ve hikmetinin gereği<br/>nispetinde faydalanıp onda tasarruf eder; tab’ının gereği ve hevasının arzusu ile değil.<br/>Bunu yapmak ona câiz değildir. Ruh erkeğinin nefis eşiyle sıkı bir içiçeliğinden ve<br/>binekle ona binen yolcu ve gemi ile dümeni arasındaki bağlılık ve ilişkiye benzer<br/>aralarındaki zati bağlılık ve şiddetli ilişki sebebiyle bir köle âzâd edemezse nefis<br/>eşinden faydalanmadan önce ruh erkeğine ardarda iki ay oruç tutması gerekir. Yâni<br/>nefsini devamlı olarak her iki aleme iltifat etmekten ve onlara yönelmekten tutması<br/>gerekir. Kendisinde enâniyet ve benlik kalıntısı sebebiyle her iki aleme yönelmekten<br/>nefsini alıkoymaya gücü yetmezse nefis ve sıfatlarının baskısı altında yok olma<br/>tehlikesiyle karşı karşıya bulunan rûhânî kuvvet yoksullarından altmış miskini<br/>doyurması gerekir. Böylece bu rûhânî kuvvetlerin ilâhî ahlâk ile ahlâklanmalarını ve<br/>rûhânî sıfatların gerçekleşmesini sağlaması icab eder.<br/>
<a href="RuhulBeyans.html#9311">[1].</a> İbn Kesir, IV, 319-320.<br/><a href="RuhulBeyans.html#9323">[2].</a> Bk. İbn Kesir, IV, 319.<br/><a href="RuhulBeyans.html#9323">[3].</a> Buhari, Keffaru’l-eyman 6; Müslim, Itk 23.<br/>
