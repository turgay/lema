<a name=8047></a>3. Duâ edenin üzerinde ödenmemiş kul hakları bulunması<br/>Bu ve benzeri durumlar duânın kabulune başlıca engellerdir.<br/>Peygamberimiz (s.a.)’in <b>Sa’d b. Ebi Vakkas’a</b> olan sözü buna delâlet eder. İbn Ebî<br/>
Vakkas Peygamberimiz’e: “Duâmın kabûlü için Allah’a duâ buyurun” deyince<br/>Peygamberimiz: <i>“Ey Sa’d! Haramdan sakın. Zîrâ karnına bir lokma haram giren<br/>kimsenin kırk gün duâsı kabul olmaz”</i> buyurmuştur.<a href="RuhulBeyans.html#8056">[103]</a><br/>
Peygamberimiz (s.a.) şöyle buyurur: <i>“Bir kimse Allah yolunda uzun seferler yapar.</i><br/>
<i>Saçı başı dağınık, toza toprağa bulanmış vaziyette ellerini gökyüzüne açarak: «Ya<br/>rabbi, ya rabbi…» diye duâ eder. Hâlbuki onun yediği haram, içtiği haram, giydiği<br/>haram, gıdâsı haramdır. Böyle birinin duâsı nasıl kabul edilir.<a href="RuhulBeyans.html#8057">”</i>[104]</a><br/>
Rivâyete göre Efendimiz (s.a.)’in amcası Ebu Talip: “Ey Muhammed! Rabbin sana ne<br/>
kadar da mutî oluyor” deyince Peygamberimiz (s.a.): <i>“Amcacığım! Sen de Allah’a itâat<br/>etsen, Allah bana mutî olduğu gibi sana da mutî olur.” </i>Yani sen de Allah’a inanıp<br/>kabûlüne inanarak duâ edersen Allah senin de duânı kabul eder<i> </i>demektir.<br/>
Bu mânâda daha başka rivâyetler hep bu husûsu teyid etmektedir. Sonra âyette<br/>
bahsedilen “ziyâdelik” kendisine cehennem vâcip olan kimselere “şefaat”la tefsir<br/>edilmiştir. Ayrıca bu ziyâdeliği “ru’yet” yani Mevlâ’nın cemâlinin görülüp seyredilmesi<br/>olarak da tefsir edenler olmuştur. Zîrâ cennet ve nimetleri kendileri gibi yaratılmış olan<br/>şeylerin mukabildir. Bunlar da kulun amelleridir. Ru’yet ise kadîm olan Allah’a taalluk<br/>eden bir durumdur. Dolayısıyla bunun yine kadîm olan bir şeye mukabil olmalıdır. O da<br/>fazl-ı rabbânîdir.<br/>
<i>Keşfu’l-esrâr</i>’da şöyle denilir: Allah’ın dîdârına/cemâline ulaşan kul, kendi<br/>
ibâdetiyle değil O’nun fazlı ve keremiyle ulaşır.<br/>
Sahih haberde bildirildiğine göre; cennet ehli cennete girdiği zaman onlara şöyle<br/>
çağrılır: “Ey cennet ehli Allah’ın size vaadi var. O vaadini yerine getirmek ister. İşte o<br/>anda perde açılır ve cennet ehli Mevlâ’nın cemâline bakar, onu seyrederler.”<br/>
<b>Ebûbekir Şiblî</b> (k.s) bir defasında vecdin ve coşkunun galebesine kapılmışken şöyle<br/>
dedi: “Ey yüce Allahım! Âhirette (yarın) herkesi kör eyle ki benden başka kimse seni<br/>görmesin.” Diğer bir vakit ise şöyle dedi: “Ey yüce Allahım! Şiblî’yi kör eyle ki o da<br/>seni görmeye lâyık değil.” Birinci söz Allah’ın cemâlini ağyardan kıskanmak, ikinci söz<br/>ise Allah’ın cemâlini kendinden kıskanmaktır. Civanmertlerin yolunda bu<br/>kadem/yürüyüş diğerinden daha yüksek ve daha azizdir.<br/>
Şâir der ki:<br/>
<i>Seni kıskanarak kendi gönlümü ve gözümü kör ederim.<br/>Tâ ki ne gözüm ne de gönlüm seni görmesin diye.</i><br/>
Allah Teâlâ kendi dîdârını dostlarına ikram ettiğinde bunu kendi lutuf ve cemâlinin<br/>
gereği olarak yapar, kulun isteği ile değil. Beşerde böyle bir isteği meydana getirecek<br/>cesâret asla mümkün değildir.<br/>
