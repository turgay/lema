<a name=773></a><img src="RuhulBeyan-773_1.jpg"/><br/>
<img src="RuhulBeyan-773_2.jpg"/><br/>
<img src="RuhulBeyan-773_3.jpg"/><br/>
<img src="RuhulBeyan-773_4.jpg"/><br/>
<img src="RuhulBeyan-773_5.jpg"/><br/>
bâtıl ehlinden daha azdır. Nitekim Allah Teâla şöyle buyurmuştur: <i><b>“Ben cinleri de<br/>insanları da (başka bir hikmete mebnî değil) ancak bana kulluk etsinler diye<br/>yarattım.”</b></i> (ez-Zâriyât, 51/56) Zira kullukta en büyük gaye, insan-ı kâmildir. Ya da<br/>sayıca az olsalar bile, fazîlet ve şeref bakımından yüksek olan hidayet rehberleridir.<br/>İnsân-ı kâmil Hz. Peygamberle gerçekleşmiştir. Nitekim bu hususla ilgili olarak şöyle<br/>denilmiştir: Hidayet rehberleri sayıca az, güç kuvvet bakımından ise çokturlar. Yâni<br/>onlar kemmiyet bakımından az olsalar da, keyfiyet itibârı ile çokturlar.<br/>
<b>İbn Mes’ûd </b>(r.a.)’dan rivâyet olunmuştur ki: Hak ve hikmet üzere olan tek kişi yerine<br/>
göre büyük bir topluluk gibidir. Çünkü herkesin ihlâs ve Allah’a tam yöneliş üzere<br/>ittifak halinde bulunması zordur. Zira bu hâl, umûmî dünya nizâmını alt üst eder. Bu<br/>yüzden şöyle denilmiştir: Allah’ın ahmak kulları olmasaydı, dünyâ harâp olurdu.<br/>Bilakis hikmet şunu gerektirir: Hakk’ın her iki elinin durumlarına uygun izâfe edilecek<br/>şeyler vardır. Birincisine izâfe edilecek şey, rahmet, cennet ve her türlü seadettir.<br/>Diğerine ise izâfe edilecek şey kahır ile gadab ve gerekleridir. Gadab, şimal adı verilen<br/>ele ait makamın kemal noktasıdır. İki elden yemin adıyla anılan diğeri ise cemâle<br/>mazhar ve mübarektir. Bu iki elden herbirinin hükümleri birbirinin zıddıdır. O halde<br/>akıllı insan gadap sebeplerinden sakınmalı ve Rabbın keremine nâil olmak için<br/>çalışmalıdır.<br/>
<b>Hz. Ali</b> şöyle buyurmuştur: <i>“Kim, cehd etmeden Allah’a kavuşacağını zannederse o,</i><br/>
<i>boşuna temennilerde bulunmuştur. Kim de cehdini tam sarfettiğini zannederse o da<br/>kendini meşakkate sokmuş demektir.”</i><br/>
Allah’ım! Fazl ü kereminden üzerimize bol bol saç ve bizi, senin vâsıtanla sana<br/>
kavuştur ya Erhamerrâhimîn!<br/>
<i> </i><br/>
<i> </i><br/>
<i> </i><br/>
<b>247. Peygamberleri onlara: Bilin ki Allah, Tâlût’u size hükümdar olarak</b><br/>
<b>gönderdi, dedi. Bunun üzerine: Biz, hükümdarlığa daha lâyık olduğumuz halde,<br/>kendisine servet ve zenginlik yönünde geniş imkânlar verilmemişken o bize nasıl<br/>hükümdar olur? dediler. “Allah sizin üzerinize onu seçti, ilimde ve bedende ona<br/>üstünlük verdi. Allah mülkünü dilediğine verir. Allah her şeyi ihâta eden ve her<br/>şeyi bilendir” dedi.</b><br/>
İşmûîl, İsrâîloğulları’na: “Bilin ki Allah, Tâlût’u size hükümdar gönderdi. Ona itâat<br/>
ediniz ve onunla beraber düşmanlarınıza karşı savaşınız.” dedi. Onlar: “O bizim<br/>üzerimize nasıl hükümdar olabilir?” dediler, taaccub edip kabullenmek istemediler.<br/>
