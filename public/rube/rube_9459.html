<a name=9460></a>edersin. Ben de bir şey murad ederim. Ama benim irâde buyurduğumdan başka bir şey<br/>olamaz. Benim dilediğime râzı olursan seni, arzu ettiğin şeylere de yetiştiririm. Şâyet<br/>benim olmasını murâd ettiğime râzı olmazsan, seni isteğinle başbaşa bırakırım, sonra<br/>yine benim olmasını dilediğimden başka bir şey olmaz.”<br/>
Cebbar olan Allah’ın kulu mânâsında<b> Abdü’l-Cebbar</b> denildiğinde; her şeyin kırığını<br/>
ve eksiğini giderip düzelten, kasdedilir. Çünkü gerçek olan, bu isimle durumunu<br/>düzeltmek ve bu ismin tecellîsiyle onu üstün kılarak her şeyin durumunu düzeltici<br/>kılmaktır. Cebbar isminin tecellisine mazhar olduğunu bilen kimseye gelince, her zorba<br/>onun gözünde un ufak olur. Ona muhtaç olmak vasfiyle her işte ona dönük olur. Kırılanı<br/>düzeltmek ve iyileştirmek onun işi olmakla birlikte, noksan olanı bırakmak da<br/>emellerinden biri olur. Bu sebeple O’na itâat ve inkıyâdı, teslim olup bağlanması<br/>tamamlanmış olur. Olaylara değerinden fazla önem vermekten kurtulur. Böylece kendi<br/>nefsine karşı cebbâr olan o kişi, Allah’ın kullarının kırığını iyileştirici olur.<br/>
Bazı âlimler şöyle demişlerdir: Bu yüce isimden ârif olanın nasîbi şudur: O, kendi<br/>
nefsine yönelerek faziletlerini tamamlamak sûretiyle noksanlarını giderir. Takvâ üzere<br/>olur; devamlı olarak Allah’a itâat üzere bulunması için kendini zorlar. Oruç ve cihad<br/>gibi çeşitli riyâzatlarla şehvet ve heveslerini kırarak Hak’tan başka her şeyden<br/>uzaklaşıp yücelere doğru yol alır. Bu sebeple bazı fuzûlî şeylerin peşpeşe gelmesi<br/>kendisini etkilemeyecek ve olayların değişmesi kendisini sarsmayacak tarzda huzur ve<br/>vakarla tecellî eder, süslenir. Daha ötesi, insanları irşad edip hallerini düzelterek enfüs<br/>ve âfakta daha tesirli olur.<br/>
<b>İmam Gazzalî</b> (r.h.) şöyle demiştir: Kullardan cebbar olan kimse, başkalarına tâbi<br/>
olmak durumundan kurtulup tâbi olunan; uyulan kimse derecesine ulaşır. Kendi hayat<br/>tarzına ve davranışlarına uymaları konusunda halkı zorlamakla derecesi yükselen<br/>kimsedir. O, böylece halka faydalı olduğu halde kendisi onlardan faydalanmaz. Onları<br/>iyi yönde etkiler de onlardan etkilenmez. Kendisine tâbi olmalarını ister de onlara tâbi<br/>olmaz. Kendini düşünmekten uzaklaşır, önem vermez. Kimse onun derecesine ulaşamaz,<br/>onun kendisine uymasını da beklemez.<br/>
Öncekilerin ve sonrakilerin Efendisi Rasûlullah (a.s.) bu vasıflarla nasiplenmiştir.<br/>
Çünkü şöyle buyurmuştu: <i>“Şâyet İmran oğlu Mûsâ hayatta olsaydı, bana tâbi<br/>olmakdan kendisini alamaz, bundan başka çaresi olmazdı. Ben Ademoğlunun<br/>efendisiyim ama iftihar etmem.”</i><a href="RuhulBeyans.html#9474">[73]</a><br/>
Bu yüce ismin hassası; zâlimlerin ve zorbaların zulmünden, yolculukta ve ikamette<br/>
mütecavizlerin tecavüzünden korumaktır. Müsebbihat denilen sûrelerin okunmasından<br/>sonra bu isim on gün akşamlı sabahlı yirmi birer defa okunur. <b>Zerrukî</b> <i>“el-Esmaü’l-<br/>Hüsnâ”</i> şerhinde böyle zikretmiştir.<br/>
<i>“O, Mütekebbirdir; büyüklükte eşi olmayandır.”</i> O, öyle Mütekebbir ki, muhtaç ve<br/>
eksik olmayı gerektiren her şeyden yücedir. Yahut O’nun büyüklük ve azameti sonsuz<br/>olduğu apaçıktır. Tefe’ül vezni, hiç olmayan bir şeyle tekellüf/zorlamak anlamı vermek<br/>içindir. Buna göre, <i>tekebbera</i> denildiğinde “kibri izhar ediyor” ve <i>tesehhâ</i> dendiğinde<br/>
