<a name=2904></a><i>İkincisi:</i> Maruf olanı/iyiliği yerine getirmek ve iki kişi arasını ıslah için borçlanan<br/>
kimse. Böyle kimseye zengin de olsa zekat malından, borcunu karşılayacak kadarı<br/>verilir. Günah olan bir konuda ya da fesad yolunda borçlanan kimseye ise zekat<br/>malından hiçbir şey verilmez.<br/>
<b>Mücâhid</b>’den rivayet edildiğine göre, <i>“ğârim”</i>den maksat, evi yanan veya malını sel<br/>
götüren ya da ailesi adına borçlanan kimsedir.<br/>
<i>“Allah yolunda cihâd edenlere</i> (fî sebîlillâh)” bu ifade ile, Ebû Yûsuf’a göre fakir<br/>
gâziler kastedilmektedir. Onlar, fakirliklerinden dolayı, yani nafakalarının veya<br/>hayvanlarının ya da bunların dışındaki mallarının helak olması sebebiyle İslâm<br/>ordusuna katılamayan kimselerdir. Hali hazırda çalışıp mal kazanıyor olsalar da onlara<br/>zekat vermek helal olur. Çünkü mal kazanmak için çalışmaları onları Allah yolunda<br/>cihaddan alıkor.<br/>
<i>“Sebîl”</i> kelimesi, her itaati içine alsa da mutlak olarak kullanıldığında “savaş”<br/>
anlaşılır. <b>(İmam) Muhammed</b>’e göre ise, “Allah yolunda” ifadesinden, hac yolculuğuna<br/>çıkma imkanı bulamayan hacılar anlaşılmaktadır.<br/>
<i>“ve yolcuya mahsustur.”</i> Burada yolcu anlamında kullanılan İbnü’s Sebîl, aslında çok<br/>
yolculuk yapan, bu yüzden de malından ayrı kalan misafir mânâsına gelir. Devamlı yola<br/>gittiği için ona: “İbnü’s-sebîl (yolun çocuğu)” adı verilmiştir. Mübah bir sefere çıkmak<br/>isteyen ve gideceği mesafeyi kat’edecek kadar malı olmayan herkese, o mesafeyi<br/>katedebileceği kadar zekât verilir. Gideceği beldede malı olsun veya olmasın farketmez.<br/>
“Yolcu” ifâdesi, vatanı dışındaki bir yerde malı olan mukîmi de içine alır. Dolayısıyla<br/>
böyle kimsenin de yolcu hükmünde olması gerekir. Ayrıca bu ifade, borçlusu borcunu<br/>kabul eden ve fakat ödemede zorlanan alacaklıya da şâmil olur. O alacaklı da yolcu gibi<br/>kabul edilir. <i>el-Muhît</i> adlı eserde bu şekilde zikredilmiştir.<br/>
<i>“Allah” </i>insanların hallerini ve hak ettikleri derecelerini <i>“pek iyi bilendir,</i> <i>hüküm ve</i><br/>
<i>hikmet sahibidir.”</i> Ancak hikmetinin gerektirdiği güzel şeyleri yapar. Hakları hak<br/>edenlere sevk etmek de bunlara dâhildir.<br/>
<i>Hak Teâlâ kısmet kapısını açınca<br/>Herkese ne gerekiyorsa onu verdi<br/>O paylaşmada hata söz konusu değildir<br/>Kul ister râzı olsun, ister öfkelensin, kızsın</i><br/>
Bilesin ki: Müellefe-i kulûb’un (kalpleri İslâm’a ısındırılacak olanların) zekat payı,<br/>
sahabenin icmâı ile kaldırılmıştır. Çünkü bu sınıfa zekattan pay verilmesi,<br/>müslümanların sayıca çoğalmalarını sağlamaya yönelikti. Allah, İslâm’ı aziz ve<br/>kelimesini üstün kılınca bu uygulamadan müstağnî kalındı. Nitekim <b>Hz. Ömer</b> (r.a.),<br/>Hz. Ebû Bekir’in (r.a.) hilâfeti zamanında bu sınıfa hitaben şöyle demiştir: “İslâm, size<br/>imkân vererek ayakta durmaktan artık üstün ve galip bir durumdadır. İslâm üzere devam<br/>ederseniz ne âlâ, aksi takdirde bizimle sizin aranızda kılıç konuşur.”<br/>
