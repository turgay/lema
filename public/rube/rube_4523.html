<a name=4524></a><img src="RuhulBeyan-4524_1.jpg"/><br/>
<img src="RuhulBeyan-4524_2.jpg"/><br/>
<img src="RuhulBeyan-4524_3.jpg"/><br/>
<img src="RuhulBeyan-4524_4.jpg"/><br/>
ettiler. Meleklerin Allah’ın emirlerine uyup yasaklarından kaçınmaları onların ezelî<br/>saâdetlerine delâlet eder. Ancak İblis secde etmedi. Çünkü o kibirlenip secde etmekten<br/>sakındı. Bu gösteriyor ki muhalefet, büyüklenmek ve kaçınmak, ezelî şakâvete delâlet<br/>eder. Çünkü ebed, ezelin aynasıdır. Orada kişinin hâli, saîd ve şakî olarak gözükür.<br/>
<i>Bahru’l-ulûm</i>’da der ki: İblis cinlerden olduğu halde meleklerden istisna edilmiştir.<br/>
Çünkü ona da meleklerle birlikte secde edilmesi emredilmiştir. Dolayısıyla meleklerin<br/>çoğunluğu dikkate alınmıştır.<br/>
Allah İblis’i: “Ey İblis! Sana ne oluyor da secde edenlerle birlikte secde etmiyorsun”<br/>
(el-Hıcr, 15/32) diyerek azarladığında kendini beğenerek, kibir ve inkârından dolayı<br/>îtiraz ederek “<i>İblis: “Ben çamurdan yarattığın bir kimseye secde eder miyim?” dedi</i>.”<br/>Çünkü ben yüce bir unsurdan, ateşten yaratılmışım, dedi. Benim secde etmem doğru<br/>değildir ve imkânsızdır. Çünkü inkâr için olan soru (istifhâm-ı inkârî) olumsuzluk<br/>mânâsı ifâde eder. İşte bu îtirazından dolayı İblis lânete, kovulmaya ve uzaklaştırılmaya<br/>müstehak oldu.<br/>
<b>62. “Şu benden üstün kıldığına da bir bak! Yemin ederim ki, eğer beni kıyâmete</b><br/>
<b>kadar yaşatırsan, pek azı dışında, onun neslini kendime bağlayacağım!” dedi.</b><br/>
İblis lânetlenip kovulduktan ve uzaklaştırıldıktan sonra düşmanlığını ortaya koyarak<br/>
ve hased ederek şöyle dedi: “<i>Şu benden üstün kıldığına da bir bak!</i>” <i>el-İrşâd</i>’da<br/>belirtildiğine göre İblis bu sözleri önceki âyetteki sözlerinden hemen sonra söylememiş,<br/>mele-i a‘lâdan ebediyyen lânetlenerek kovulduktan sonra kıyâmete kadar kendisine süre<br/>verilmesini istemesinden ve müddet verilmesinden sonra söylemiştir. Başka bir âyette<br/>bu husus açıkça zikredildiği için o açıklamayla yetinilerek burada açıkça<br/>zikredilmemiştir. Çünkü lânetli İblis’in iki sözünün arasına “dedi” diyerek girilmesi,<br/>ikinci cümlenin birinci cümlenin devamı olmadığını, onun üzerine bina edilmediğini,<br/>aksine başka bir cümle üzerine atıfta bulunulduğunu bildirmek içindir.<br/>
“ <br/>
” bana haber ver, demektir. Burada haber vermenin sebebi olan ilim haber<br/>
vermekten mecaz yapılarak “bana bildir” mânâsı verilmiştir. Her ikisinin de talebe<br/>delâletinden dolayı buradaki soru edâtı da emirden mecaz yapılmıştır. Buna göre mânâ<br/>şöyledir: “Kendisine secde etmemi emretmek sûretiyle bana üstün kıldığın şu kimseden<br/>haber ver. Onu niçin bana üstün kıldın, hilafet ve secdeyle fazîletli eyledin? Halbuki<br/>ben ondan daha hayırlıyım. Çünkü o çamurdan yaratıldı. Ben ise ateşten yaratıldım.”<br/>
<i>Mesnevî</i> de der ki:<br/>
<i>Âdem’i bedenden ibaret gören, ona secde etmemiştir.</i><br/>
