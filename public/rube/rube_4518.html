<a name=4519></a>olarak inkâr ettiler. O mûcizeyi inkâr etmekle yetinmediler ve o deveyi boğazlamak gibi<br/>zulümler yaptılar. Kendilerine zulmettiler ve deveyi boğazlamak sûretiyle kendilerini<br/>helâke attılar.<br/>
Allah Teâlâ’nın bu âyette özellikle Semûd kavmini zikretmesi belki de Kureyş gibi<br/>
Arap olmaları ve Kureyş’in Semûd’un durumu hakkında fazlasıyla bilgi sâhibi<br/>olmasındandır. Çünkü Kureyş onların yok edilişlerinin izlerini ticaret için gidip<br/>gelirken görürlerdi.<br/>
“<i>Oysa biz âyetleri ancak korkutmak için göndeririz.</i>” Onların istedikleri mûcizeleri<br/>
göndermemiz, köklerini kurutan azâbın öncüsü gibi onun gelmesinden onları korkutmak<br/>içindir. Eğer bununla korkmazlarsa o zaman azâb iner. Biz onları hem istedikleri<br/>mûcizelerle hem de Kur’ân’ın eserleri gibi istemedikleri mûcizelerle ve âhiret azâbıyla<br/>korkuturuz. Çünkü sana olan ikramdan dolayı kendilerine peygamber olarak<br/>gönderildiğin topluluğun işi kıyâmet gününe ertelenmiştir.<br/>
Denilir ki Rasûlullah (s.a.) yaşadığı ve O’nun sünneti devam ettiği sürece o toplum<br/>
için en büyük güvencedir. Ancak O’nun sünnetini öldürürlerse o zaman Allah da onları<br/>öldürür ve yok eder. Çünkü bu ümmetin de durumlarına göre dünya azâbından bir nasibi<br/>vardır. Bu ise daha önce geçtiği üzere son zamanlarda olacaktır. Depremler, korkular ve<br/>vebâ bu tür azabdandır. Çünkü bunlar fısk ehlini ve zâlimleri tasalluttan men etmek<br/>içindir. Bu bir azabdır, hem de ne azâb!<br/>
Şu halde mü’minin takvâ yoluna ve yaratılmışların en hayırlısı Rasûlullah (s.a.)’in<br/>
sünnetini ihyâ etmeye koşması, çabalaması gerekir. Bir hadîste şöyle buyrulmuştur:<br/>“<i>Kim sünnetimi ihyâ ederse, beni ihyâ etmiş olur. Kim beni ihyâ ederse, beni sevmiş<br/>olur. Kim beni severse cennette benimle beraber olur.</i>”<a href="RuhulBeyans.html#4522">[110] </a>Başka bir hadiste de şöyle<br/>buyrulmuştur: “<i>Kim sünnetimi muhâfaza ederse Allah ona dört haslet ikram eder:<br/>İyilerin kalplerinde muhabbet, fâcirlerin kalplerinde korku, rızıkta bolluk, dinde<br/>güven.</i>” Nasıl ki Rasûlullah yaşadığı müddetçe o toplum için bir güvence ise, aynı<br/>şekilde onun en kâmil vârisi de güvencedir. Çünkü ona inanmak ve onun yoluna uymak<br/>Rasûl’e îmân ve şerîatına ittibâ gibidir. Çünkü o O’nun nâibi ve halîfesidir. Şu halde<br/>salâh ve takvâ ehline yakın olmak Allah’ın azâbı kaldırmasına sebep olan<br/>hususlardandır. Bir hadiste: “<i>İşlerinizde şaşkınlığa düştüğünüzde kabir ehlinden<br/>yardım isteyin.</i>”<a href="RuhulBeyans.html#4522">[111] </a>buyrulmuştur. <b>Kâşifî</b> bu sözü <i>er-Risâletü’l-Aliyye</i>’de, <b>İbn Kemâl<br/></b><i>el-Erbâûne hadîsen</i>/Kırk Hadisi’nde zikretmiştir. Burada ‘kabir ehli’nden maksad<br/>zorunlu ölümden önce kendi ihtiyârıyla ölenlerdir.<br/>
<b>Hâfız</b> der ki:<br/>
<i>Ey gönül, rindlerin gönlünden yardım iste<br/>Yoksa iş zordur, olmaya ki bir hata ederiz</i><br/>
Bilesin ki îmanında samimi olan mü’mine Allah âhirette azâb etmez. Çünkü kıyâmet<br/>
günü O’nun peygamberi onların içinde olacaktır. Rasûlullah ümmetinin arasında olduğu<br/>
