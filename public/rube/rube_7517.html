<a name=7518></a>şeytanlar ateşten ve havadan yaratılmışlardır. Yalnız şunu da ifâde edelim ki Allah<br/>onları, ateşe bir başka unsur karıştırmadan sadece ateşten de yaratabilirdi. Bunu ancak<br/>bir felsefeci ya da felsefeci müsveddesi imkânsız görebilir.<br/>
<i>“Onu” </i>kesâfet ve karanlık olan <i>“çamurdan yarattın, dedi.”<br/></i>Âdem’in mayasındaki galip unsurun toprak olmasını esas alarak Âdem’in de topraktan<br/>
yaratıldığını söylüyor. Galip unsur, diyoruz, çünkü o dört unsurdan yaratılmıştır.<br/>
İblis demek istiyor ki: Âdem ateşten bile yaratılmış olsaydı, bana denk olacağından<br/>
yine de secde etmezdim. Öyleyse, nasıl olup da benden daha aşağıdaki bir varlığa secde<br/>edebilirim! Çünkü o topraktan yaratılmış; hâlbuki ateş topraktan daha üstün olup onu<br/>yiyip bitirir. Bu bakımdan üstün birinin üstün olduğu birine secde etmesi nasıl uygun<br/>değilse böyle bir şeyin kendisine emredilmesi de yakışık almaz!<br/>
İblis esas şerefin Allah’a boyun eğmekle kazanılacağını anlayamayarak ateşten<br/>
yaratılmış olmanın kendisi için bir şeref vesilesi olduğunu sandı. Üstünlüğü madde ve<br/>unsur cihetinde görüp üstünlüğün <i>“Kendi ellerimle yarattığım varlığa…”</i> ifâdesinin<br/>delalet ettiği üzere, Fâilden (cc) kaynaklandığını ve <i><b>“</b>ona ruhumdan üflediğim<br/>zaman...”</i> âyetinden anlaşıldığı üzere sûret yönünden değil, bâtın yönünden olduğunu<br/>bilememekle büyük hatâ etti! Gaye yönüne gelince -ki bu işin zirve noktasıdır- buna da<br/>şu âyette dikkat çekilmiştir: <i><b>“ve Allah Âdem’e bütün isimleri öğretti”</b></i> (el-Bakara<br/>2/31). Meleklere Âdem’e secde etme emrinin verilmesi de bu gaye cihetine dayanır.<br/>Böylece yeryüzünde Allah’ın halifesi olma liyâkatine esas teşkil eden şeyleri Âdem’in<br/>kendilerinden daha fazla bildiğini ve onun başkalarında olmayan birtakım özelliklere<br/>sâhip olduğunu melekler açıkça anlamıştır.<br/>
Sâd sûresindeki bu ifâdeler, ateşin en şerefli feleğe daha yakın olduğunu anlatmak<br/>
istiyor. Ki bu felek, Güneş ve Ay’ın ısı ve ışığında halifesi olup daha aydınlık ve<br/>yeryüzünden daha latif olup ruha benzer. En şerefli organlar “kalb” ve “ruh” olup bunlar<br/>ateş tabiatında yaratılmışlardır. Altın, yakut gibi ateşe benzeyen tüm cisimler de daha<br/>şereflidir. Güneş en şerefli cisim olup tabiat ve sûret bakımından ateşe benzer. Ayrıca,<br/>mizaçlar ancak harâretle kıvam bulur. Bütün bunların gelip dayandığı nokta, İblis’in<br/>aslının daha üstün olması hasebiyle İblis’in de üstün olduğudur. Oysa onun için öyle bir<br/>durum söz konusu değildir. Aşağıdaki ifâdeler de bu anlamda söylenmiştir:<br/>
<i>Nesebin Ali’ye ulaşıyor diye mi bunca kurum?<br/>Sidiğin aslı da temiz sudur, mâlum.<br/>Hiçbir faydası olmaz kesinlikle bilesin<br/>Kötülüklerinle kirlettiğin temiz bir nesebin.</i><br/>
Demek ki, iki şeyden birinin aslının daha üstün olması, fakat bununla birlikte tıpkı<br/>
İblis’te olduğu gibi, o şeye daha sonra tercih edilmemesini gerektiren bir vasfın<br/>eklenmesi mümkündür. İblis’in aslına da “kibir”, “hased”, “kendini beğenme” ve<br/>“isyan” gibi birtakım alçak ârızalar eklenmiş ve bu ârızalar onun lânetlik olmasına<br/>
