<a name=7775></a><img src="RuhulBeyan-7775_1.jpg"/><br/>
<img src="RuhulBeyan-7775_2.jpg"/><br/>
saymaman ve korkmandır. Eğer iyilikte görürsen, onu da saâdet saymaman ve ümid<br/>sâhibi olman; herkesin zâhirine göre hareket etmen ve sıdk ile onları talep etmemendir.<br/>
<b>Ebu Hüreyre </b>(r.a.)’in Hz. Peygamber (s.a.)’den naklettiği şu hadis de buna yakın<br/>
anlamdadır: Hz. Peygamber’in şöyle söylediğini duydum: <i>“İsrâiloğulları’ndan<br/>birbirlerini seven iki adam vardı. Biri habire ibâdet ederdi, öbürü ise günahkârdı.<br/>ibâdet eden zat, «bırak bu işleri, artık bırak,» dediği halde o: «Rabbimle benim<br/>arama girme. Ben bu günahın aleyhimdeki büyük bir günah olduğunun farkındayım»<br/>derdi. Öteki buna karşılık «bırak» dedikçe, o «Rabbimle benim arama girme. Sen<br/>benim başıma bekçi mi tayin edildin?!» derdi. Arkadaşı da cevaben: «Vallahi! Allah<br/>seni asla affetmeyecek! Seni cennetine asla sokmayacak!» derdi. Sonunda Allah Teâlâ<br/>her ikisine de bir melek gönderip ruhlarını aldı. Huzuruna geldiklerinde Cenâb-ı Hak<br/>günahkâr olana: «Haydi sen cennete gir» dedi. Ötekine ise: «Sen benim, kuluma olan<br/>merhametimi engelleyebilir misin!» dedi. «Hayır ya Rabbi» deyince «cehenneme<br/>götürün şunu!»</i> <i>buyurdu.”</i> Ebu Hüreyre şöyle diyor: Bu zat, öyle bir ifâde kullandı ki<br/>bu yüzden hem dünyasını kararttı hem de ahiretini...<a href="RuhulBeyans.html#7777">[188]</a><br/>
Âyet-i kerîme, Cenab-ı Hakk’ın kullarının her türlü halinden haberdar bulunduğunu<br/>
göstermektedir. Dolayısıyla hallerin kesinlikle kontrol altına alınıp düzeltilmesi gerekir.<br/>
Rivayet edilir ki <b>İbn Mes’ûd</b> (r.a), ashâb-ı kirâmdan (r.anhüm) bazılarıyla birlikte<br/>
sahrâya çıkmış; yemek pişirmişlerdi. Tam yemeye hazırlanırlarken ileride sürüsünü<br/>otlatan bir çoban bulunduğunu farkettiler. Onu da yemeğe dâvet ettiler. Çoban: “Siz<br/>yeyin, ben oruçluyum” dedi. Çobanı denemek için: “- Böylesine sıcak günde nasıl oruç<br/>tutabiliyorsun?” diye sorunca: “- Cehennem ateşi çok daha sıcak,” dedi. Bu söz<br/>hoşlarına gidip:<br/>
“- Şu koyunlardan birini bize sat da etinin bir parçasıyla birlikte bedelini de sana<br/>
verelim” dediler.<br/>
“- Bu koyunlar benim değil ki, efendim ve sahibimin! Başkasının olan bir malı size<br/>
nasıl satabilirim?!” dedi. Efendine: “Kurt yedi, ya da kayboldu, dersin” dediler. Bunun<br/>üzerine çoban:<br/>
“Peki Allah nerede? O beni görmüyor mu?” dedi.<br/>Bu söz o kadar hoşlarına gitti ki İbn Mes’ûd, Medine’ye dönünce çobanı sâhibinden<br/>
satın alıp âzad etmekle kalmadı, koyun sürüsünü de kendisine hibe etti. Ara sıra<br/>karşılaştıklarında çobana latîfe yollu: “Allah nerede?” diye takılırdı.<br/>
Yine rivâyete göre, peygamberlerden biri, yakınında şırıl şırıl akan bir pınarın<br/>
bulunduğu bir dağ başında ibâdet etmekte iken bir atlı gelmişti. Su içtikten sonra gitmiş,<br/>ama içinde bin altın bulunan kesesini orada unutmuştu. Başka biri gelip bu keseyi<br/>farkederek alıp gitti. Daha sonra sırtında bir yük odun bulunan fakir biri gelip suyunu<br/>
