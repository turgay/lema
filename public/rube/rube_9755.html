<a name=9756></a>Allah’ın kendisine bildirmesiyle bilebilir. Bundan dolayı Allah Peygamber Efendimiz’e<br/>münâfık olduklarını bildirdiği kimselerle diliyle cihâd etmesini emretmiştir. Kılıçla<br/>cihâdın emredilmeyişinin sebebi münâfığın kelime-i şehâdeti diliyle telaffuz etmesi<br/>dolayısıyla kanını kurtarmış olmasından ve ölünceye kadar bu sıfat üzere bulunduğu<br/>sürece müslümanların tâbî olduğu hükümlere tâbî olmasından dolayıdır.<br/>
“<i>Onlara karşı sert davran.</i>” Bu iki zümreye karşı yaptığın savaşta ve ileri sürdüğün<br/>
delillerde sertliği takın. Bu âyet-i kerîme Allah düşmanlarına karşı sert davranmanın<br/>güzel ahlâktan sayılacağına işâret etmektedir. Merhametlilerin en merhametlisi Hz.<br/>Peygamber Efendimiz’e onlara karşı sert davranması emredildiğine göre onun<br/>dışındakilerin ne tavır alması gerektiği hakkında ne dersin? Bu emir sevilen kimselere<br/>merhamet etme ile çelişmez. Nitekim Allah şöyle buyurur: <i><b>“Muhammed Allah’ın<br/>elçisidir, beraberinde bulunanlar da kâfirlere karşı çetin, kendi aralarında<br/>merhametlidirler”</b></i> (el-Fetih, 48/29)<br/>
“<i>Onların varacağı yer</i> <i>cehennemdir.</i>” Onlar cehennemde şiddetli bir azâb<br/>
göreceklerdir. Yâni kâfirler ve münâfıklar eğer îmân edip ihlâslı olmazlarsa onların<br/>dönecekleri yer cehennemdir.<br/>
<b>Kàşânî </b>der ki: Onlar bu sıfatları üzere bulundukları sürece varacakları yer<br/>
cehennemdir. Yâni istîdâdları kalmadığı veya hiç olmadığı için daima ve ebedî olarak<br/>varacakları yer cehennemdir.<br/>
“<i>O gidilecek yer</i>” cehennem veya onların âkibetleri “<i>ne de kötüdür.</i>” Bu ifâde<br/>
cehennemliklerin kötülenmesi hususunda mübalağalı bir ifâde elde etmek için zorunlu<br/>olarak bilinen şeyleri açıkça ifâde etmektedir. Yine bu ifâdede Allah yolunda cihâd<br/>eden kalp peygamberine işâret vardır. Çünkü o peygambere kâfirlerle; yâni kötülüğü<br/>emreden nefs-i emmâre ile onun hayvânî ve şehvânî sıfatlarıyla cihâd etmesi de<br/>emrolunmaktadır. Münâfıklarla yâni arkasından gidilen hevâ ve hevesle onun hayvânî ve<br/>yırtıcı canavar nitelikleriyle cihâd edilmesi emredilmekte, onlara riyâzet kılıcı ve<br/>mücâhede okuyla katı davranılması istenmektedir. Onların cehennemdeki makamları<br/>bu’d yâni uzaklık, hicâb yâni mahrûmiyettir. O ne kötü bir âkıbettir. Çünkü<br/>perdenin/hicâbın zilleti ve perdelenmenin uzaklığı azâbın şiddetinden daha şiddetlidir.<br/>
Bu fakîre göre zâhirî düşmanlar ile mücadele edilirken insanlar katılığa ve sertliğe<br/>
muhtaç olduklarına göre düşmanların en beteri olan nefs-i emmâre ile mücâdelede nasıl<br/>davranılmalıdır, varın siz hesâb edin. Nefse katı davranmakta kurtuluş vardır. Ona<br/>yumuşak davranmaksa helâke sebep olur. Bu yüzden şâirlerden biri şöyle demiştir:<br/>
<i>Yumuşaklığı canına mâl olur samurun<br/>Kirpiyse sertlik ve çetinliğiyle kalır hayatta</i><br/>
Bir Arap atasözünde şöyle denilir: İsyan edene sopa vardır. <b>Şeyh Sâdî</b>’nin sözü de<br/>
şöyledir:<br/>
