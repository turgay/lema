<a name=4787></a>Bu âyet, ilim ve amelin özünü kendinde toplamaktadır. Bunlar da, tevhîd ve amelde<br/>
ihlâstır.<br/>
<b>Şeyh Sa‘dî</b> (k.s.) der ki:<br/>
<i>Riyâsız, ihlâsla amel ne güzeldir.<br/>Sâdece içi boş post, hayvan değildir.<br/>Belindeki zünnar ne, sırtındaki hırka ne?<br/>Hırkayla zünnârı örtüp halkı kandırırsın kendine<br/>Riyâ için hırka dikip giyinmek kolay<br/>Hırkayı halka değil, Hakk’a satmaktır olay.</i><br/>
<i>Bahru’l-ulûm</i>’da şöyle der: “Riyâ’nın mânâsı nedir?” diye sorarsan şöyle cevap<br/>
veririm: Allah’tan başkası için amel işlemektir. Rasûlullah (s.a.)’in şu hadîsi buna<br/>delildir. “<i>Ümmetim için en çok korktuğum şey Allah’a şirk koşmalarıdır. Yalnız ben<br/>onların güneşe, aya, ağaca ve puta tapacaklarını söylemiyorum. Şu kadar var ki<br/>onlar, Allah’tan başkası için ameller işlerler</i>.”<a href="RuhulBeyans.html#4790">[234]</a><br/>
<i>el-Eşbâh</i>’ta: “Oruca riyâ karışmaz.” denir. Açıktır ki bu durum, kişinin oruçlu<br/>
olduğunun etkisini yüzünde göstermek için nefsini aç bırakmadığı yahut oruçlu olduğunu<br/>söylemediği ve târizde bulunmadığı zamandır.<br/>
<b>Ubâde b. Sâmit</b> (r.a.)’ın şöyle dediği rivâyet edilmiştir: “Ben, Rasûlullah (s.a.)’i<br/>
şöyle söylerken işittim: “<i>Kim gösteriş yaparak namaz kılarsa şirk koşmuştur. Kim<br/>gösteriş yaparak oruç tutarsa şirk koşmuştur</i>.” Sonra şu âyeti okudu: “<i>Kim Rabbine<br/>kavuşmayı umuyorsa...</i>”<a href="RuhulBeyans.html#4790">[235] </a>Nitekim <i>Haddâdî Tefsîri</i>’nde böyle geçmektedir.<br/>Tasadduk, hac ve diğer hayır işlerini de buna kıyas et.<br/>
<i>Riyâkâr herkesi mâbud edinir<br/>Riyâkâra o yüzden ‘müşrik’ denir</i><br/>
Bir hadiste şöyle buyrulmuştur: “<i>Allah, her riyâkâra cenneti haram kılmıştır</i>.”<a href="RuhulBeyans.html#4790">[236]</a><br/>
İyilik/birr, elbise ve ziynet güzelliğinde değil, yokluk/miskinlik ve vakardadır.<br/>
<i>Elbisesi temiz, sîreti kötü olan için<br/>Cehennemin kapısına kilit gerekmez<br/>Benim yanımda gece gidip yol kesenler<br/>Daha iyidir âbid gömleği giyen fâsıktan</i><br/>
Yine bir hadîste şöyle buyrulmuştur: “Allah Teâlâ, asla şüphe edilmeyen o kıyâmet<br/>
gününde evvelkileri ve sonrakileri topladığı zaman bir münâdî şöyle seslenir: “<i>Kim,<br/>Allah için yaptığı amelde başkasını O’na ortak kılmışsa, amelinin sevabını Allah’tan<br/>başkasından taleb etsin. Çünkü Allah, ortak koşulanların ortaklıktan en müstağnî</i><br/>
