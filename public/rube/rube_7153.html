<a name=7154></a><img src="RuhulBeyan-7154_1.jpg"/><br/>
<img src="RuhulBeyan-7154_2.jpg"/><br/>
bu ne haldir?” diye sordu. Ahmed b. Hanbel şu cevabı verdi: “Ey Abdullah, şimdi pek<br/>tehlikeli bir zamandayım. Dua ederek bana yardımcı ol. İşte iblis karşımda dikilmiş<br/>hezimet toprağını başımıza serpiyor ve: “Canını bizim darbemizden kurtardın.” diyor.<br/>Ben de: “Henüz değil, henüz değil. Çünkü daha bir nefes kalmış, henüz tehlike<br/>mahallidir, emniyet yeri değildir. İş Hakk’ın inayetine bağlıdır.” diyorum.<br/>
Mü’minlerin emîri <b>Ali </b>(r.a.) şöyle der: “Birisini toprağa/kabre koydum. Üç defa<br/>
yüzünü kıbleye doğru çevirdim. Her defasında yüzünü kıbleden döndürdü. Sonra şöyle<br/>bir nida işittim. “Ey Ali, elini kaldır/bırak. Çünkü bizim zelil ettiğimiz kimseyi sen aziz<br/>edemezsin.” Bunun aksi de böyledir.<br/>
Hadiste şöyle geçer: “Mü’min bir kul fânî olan dünyadan bakâ menziline yöneldiği<br/>
zaman gassâl onu yıkamak için teneşirin üzerine yatırınca Kadîm olan Hak tarafından<br/>kerem sıfatıyla şöyle hitap gelir: “Ey Hak dergahına yakın kılınanlar, bakınız o gassal<br/>onun zahirini su ile yıkamakta, biz ise onun bâtınını rahmet suyu ile yıkıyoruz. Ceberût<br/>katının sakinleri: “Ey padişah, onun ağzından parıldayan nûrun nasıl bir nur olduğunu<br/>bize bildir.” derler. Hak Teâlâ şöyle seslenir: “O bizim celalimizin nurudur ki onun<br/>bâtınından zâhirine tecellî eder.” Habîbü’n-neccâr o yüce makama erişince kendisine<br/>“<i>Cennete gir.</i>” denir. Yâni bu dostların naz mekânına, sevenlerin buluşma yerine ve<br/>müştakların huzur bulduğu menzile gir. Orada hem tûbâyı, hem zülfâyı (yakınlığı), hem<br/>de hüsnâ (güzel karşılık) görürsün. Tûbâ, başka kakma olmayan bir yaşayış, zülfâ,<br/>hesapsız sevap/mükâfât, hüsnâ ise perde olmayan dîdar/cemaldir.<br/>
Habib o iltifat ve ikramı görünce “<i>Keşke kavmim bilseydi…</i>” dedi. Keşke kavmim de<br/>
bizim nereye eriştiğimizi, neyi gördüğümüzü, Hakk’ın iltifâtını gördüğümüzü ve<br/>Allah’ın mağfiretine eriştiğimizi bilmiş olsalardı diye arzu etti.<br/>
<i>Ebrârın/iyilerin oturdukları yerde oturduk<br/>İkbal elinden yüz türlü şarabı tattık<br/>Bizim maksudumuz hep Hakk’ın ikramıydı<br/>el-Minnetü lillah ki maksûdumuza eriştik</i><br/>
<b>28. Biz ondan sonra, onun milletini helâk etmek için üzerlerine gökten herhangi</b><br/>
<b>bir ordu indirmedik ve indirecek de değildik.</b><br/>
<i>“Biz ondan” </i>Habîbü’n-neccâr’ın öldürülmesinden <i>“sonra onun milletini” </i>Antakya<br/>
halkını Bedir ve Hendek’te yaptığımız gibi <i>“helâk etmek”</i> onlardan intikam almak <i>“için<br/>üzerlerine gökten herhangi bir ordu indirmedik.” </i>Bilakis meleğin korkunç sesiyle<br/>işlerini bitirdik.<i> “Ve indirecek de değildik.” </i>Onun kavmini helâk etmek için gökten ordu<br/>indirmemiz hikmetimize uygun düşmez. Çünkü biz her şey için bir sebep takdir ettik. Bu<br/>
