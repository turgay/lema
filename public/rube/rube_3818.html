<a name=3819></a><img src="flower_sep.jpg"/><br/>
<img src="RuhulBeyan-3819_2.jpg"/><br/>
<img src="RuhulBeyan-3819_3.jpg"/><br/>
<img src="RuhulBeyan-3819_4.jpg"/><br/>
<b>“<i>cennetten çıkın</i></b><b>”</b> âyeti (el-Bakara, 2/38) gereğince cennetten çıkarak indiği o en aşağı<br/>tabakadan kurtarır.<br/>
Bilesin ki “Allah tarafından indirilen” tâbiri, Kur’ân-ı Kerîm’in sarih nassı ile sâbit<br/>
olan hükümlerde olduğu gibi hem açıkça indirilmiş bulunan hükümleri hem de sünnet,<br/>icmâ ve kıyas ile sâbit olan hükümlerde olduğu gibi zımnen indirilmiş olan hükümleri<br/>içine alır. Bu bakımdan bu hükümlerin hepsi haktır.<br/>
<i>“Fakat insanların çoğu”</i> aşırı derecede inatçı oldukları, doğru yoldan çıktıkları,<br/>
mânâları üzerinde iyice düşünmedikleri, muhtevâsını tam olarak kavrayamadıkları için<br/>Kur’ân’a <i>“inanmazlar”</i> Onun hak olduğunu ve kendisine sarılanları Allah’a ulaştıracak<br/>bir ilâhî ip olduğunu inkâr ederler. Ancak onların inkâr edip onu görmemesi, Allah<br/>katından indirilmiş bir hak olmasına ters düşmez. Çünkü körler görmese de güneş yine<br/>güneştir. Tat alma duygusunu kaybedenler tadına varamasa da bal yine baldır. Zâten<br/>terbiye, inkâr edene ve bâtıl peşinde koşana değil, istîdadlı ve kabiliyetli olana fayda<br/>sağlar.<br/>
<b>Molla Câmî</b> der ki:<br/>
<i>Kabiliyetsiz olana terbiyenin hiç faydası olmaz,<br/>Onu bütün mahlûkattan daha kıymetli ve nazlı tutsan da.<br/>Yağmurun neminden asla yeşillik ve hoşluk olmaz,<br/>Duvarın başına diktiğin kuru dikenden.</i><br/>
Cenab-ı Hak daha sonra rubûbiyyet ve ahadiyyetin delillerini açıklamaya başlayarak<br/>
şöyle buyurur:<br/>
<i> </i><br/>
<b>2. Gökleri görebileceğiniz bir direk olmadan yükselten, sonra Arş’a istivâ eden,</b><br/>
<b>güneşi ve ayı emrine boyun eğdiren Allah’tır. <i>(Bunların) </i></b><b>her biri muayyen bir vakte<br/>kadar akıp gitmektedir. O, Rabbinize kavuşacağınıza kesin olarak inanmanız için<br/>her işi düzenleyip âyetleri açıklamaktadır.</b><br/>
<i>“Gökleri görebileceğiniz bir direk” </i>ve sütun<i> “olmadan.”</i> “Görülen direk<br/>
olmaması”nın birkaç ihtimali vardır:<br/>
1- Direklerin de görme fiilinin de olmaması muhtemeldir. Yâni, direk yoktur ki<br/>
görülebilsin.<br/>
2- Göklerin görülemeyen direkleri -ki bu ilâhî kudrettir- olması, fakat sâdece görme<br/>
