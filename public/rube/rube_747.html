<a name=748></a>ibret, susması fikir ve konuşması zikir olan kimse benim gibidir.”<br/>
<i>İkincisi</i>; Kulun, Allah Teâlâ’nın yardım ve inâyetiyle görüp işittiğini bilip, Allah’ın<br/>
her an kendisine nazar kıldığından ve hâline muttali olduğundan gâfil olmamasıdır.<br/>
Allah’dan gizleyemeyeceği bir şeyi başka birinden gizlemeye çalışmak, Allah’ın<br/>
devamlı görmekte olduğunu hafife almak demektir. Allah’ın devamlı gördüğünü bilip<br/>buna göre murâkabe hâlinde olmak îmânın meyvelerinden biridir. Allah’ın, kendisini<br/>görmekte olduğunu bildiği halde mâsiyetlere dalan kimse ne kadar da cesâretlidir, ne<br/>kadar da hüsrana uğramıştır. Allah’ın görmediğini zanneden kimse ise, -maazallah- ne<br/>kadar büyük bir inkâr içerisindedir. <b>İmâm Gazzâlî</b>’nin <i>Şerhu’l-esmâi’l-hüsnâ</i> isimli<br/>eserinde bu açıklama vardır.<br/>
Tefsîri yapılan âyetlerde şu işâretler vardır: “Dünyevî bir maksadla ehl ü iyal ve<br/>
dostlardan ayrılmakta bir günah” olmadığı halde, onları dînî bir maslahatla<br/>terketmenizde nasıl bir günah ve sorumluluk olabilir? Siz Beytullah’ı ziyâret için,<br/>onlardan ayrılmakla emrolunmuşsunuz. O halde Allah’ı ziyâret için, nasıl olur da<br/>onlardan ayrılmazsınız? Beytullah’ı ziyâret için ehl ü iyal ve vatandan ayrılmak gerekir.<br/>Allah’ı ziyâret için ise rûhlardan ve bedenlerden ayrılmak lazımdır: <i><b>“Nefsini bırak, gel<br/>ve “Allah” de, sonra bırak onları daldıkları bataklıkta oynaya dursunlar.”</b></i> (el-<br/>En’am, 6/91)<br/>
<i>“Onları faydalandırın”</i> ifâdesinde şu işâret vardır: Hakk’a ulaşmak isteyen müridler,<br/>
dost ve akrabalarından ayrılırken malını onlara dağıtsın. Böylece malın tadı onlara,<br/>ayrılığın acısına tahammül etme imkânı sağlasın. Çünkü alışılmış olan şeyden ayrılmak<br/>gerçekten zor bir iştir. Malı dostlarına ve akrabalarına yakınlık ve uzaklıklarına göre<br/>infâk etmeyip, mîrâs gibi Allah’ın hakkı olarak taksim etsin. Çünkü o, onlardan, hakîkî<br/>mânâda ölüp ayrılmaktadır.<br/>
<i>“Affetmeniz takvâya daha yakındır”</i> âyetinde işâret edilmiştir ki: Hakîkî mânâda<br/>
Allah’dan takvâ üzere olmak, ancak Allah’dan başka her şeyi terketmekle mümkündür.<br/>Çünkü Hâlik olan Allah’a ulaşmak, mahlûktan ayrılma nisbetindedir. Allah’a yakın<br/>olmak ise, mâsivâdan uzak olma mikdârıncadır.<br/>
Burada yâni dünyâda iken <i>“aranızda birbirinize iyilik etmeyi unutmayın.”</i> Çünkü<br/>
âhırette, cenneti hakedip oraya girmek ancak Allah’ın fazlı ve iyiliği ile mümkündür.<br/>Nitekim âyet-i celîlede: <i><b>“O Rabb ki lütfuyla bizi, durulacak yurda (cennete)<br/>kondurdu.”</b></i> (el-Fâtır, 35/35) buyurularak, cennete girmenin ancak Allah’ın lütfu ve<br/>keremi ile olacağı bildirilmiştir. <i>“Şüphesiz Allah”</i> aranızda iyilik yapıp<br/><i>“yapmadığınızı görmektedir.”</i> Bu açıklama <i>et-Te’vîlâtü’n-Necmiyye</i>’den alınmıştır.<br/>
Mahlûkata iltifat, kuldaki, eşyanın hakikatini idrâk nûrunu yok eder. Eğer âhıretin<br/>
dünyâdan daha hayırlı olduğu, Allah katında bulunanın her şeyden daha hayırlı ve bâkî<br/>bulunduğu anlayışını sağlayan yakîn nûru gönle doğsaydı, âhıretin hemen varılacak bir<br/>yer olduğunu, dünyâ güzelliklerinin ise, fenâ kisvesine bürünmüş bulunduğunu muhakkak<br/>görürdün. Çünkü gelmesi kesin olan şey, hâli hazırda var gibidir. Âhıretin geleceğini<br/>gösteren alâmetler ise açıktır. Baksana durumlar değişmekte, dünyâdaki insanlar teker<br/>
