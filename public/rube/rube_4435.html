<a name=4436></a>Nitekim cennetten beyaz olarak çıkan Hacer-i esved’in üzerinde peygamberlerin ve<br/>velîlerin bey‘atlarının eseri siyah olarak zâhir oldu. Allah Teâlâ bizim aylarımızı şemsî<br/>değil, kamerî kılmıştır. Bu, Allah Teâlâ’dan âriflere bir tenbihtir. Yâni, onların âyetleri<br/>zâhirlerinden silinerek bâtınlarına çevrilmiştir. Böylece bütün geçmiş ümmetler<br/>arasında özel tecellîler onlara tahsis edilmiştir.<br/>
Denilmiştir ki: “<i><b>Kendisine âyetlerimizi verdik de onlardan sıyrıldı, çıktı,.</b></i>” (el-<br/>
A‘râf, 7/175) âyetinde yerilen kimselere mukâbil bu ârifler hakkında “<i><b>İşte Allah,<br/>onların kalblerine îmânı yazdı</b></i>” (el-Mücâdele, 58/22) buyrulmuştur.<br/>
Allah Teâlâ şöyle buyuruyor: “<i><b>Ne güneş aya yetişebilir</b></i>…” (Yâsîn, 35/46) Yâni<br/>
güneş, mertebesinin yüksekliği ve şeref bakımından aya ulaşamaz.<br/>
Hz. Şeyhim ve senedim <b>Bursevî</b> (k.s.) <i>Kitâbu’l-Berkıyyât</i> adlı eserinde güzel bir<br/>
açıklamadan sonra şöyle der: “Sonra gecenin âyeti ikinci derece ve tâbi olma<br/>mertebesindedir. Gündüzün âyeti ise aslî ve müstakil olma mertebesindedir. Çünkü ay<br/>ışığını güneşten alır.<br/>
Sonra gecenin âyetinin silinip gündüzün âyetinin aydınlatıcı kılınmasının sırrı, onlar<br/>
arasında eşitlik olmadığını ve farklılık bulunduğunu bildirmektir. Ta ki istifâde edenin<br/>haddi ve derecesi, zaaf ve noksanlık yönünden daha aşağıda; istifâde ettirenin (verenin)<br/>haddi ve derecesi de, kuvvet ve kemâl bakımından daha üst mertebede olmuş olsun.<br/>Yine onlardan her biri kendi haddini ve derecesini aşmaksızın diğeri ile irtibatlı olsun.<br/>Her biri kendi kadrini ve makamının lüzûmunu bilsin. Böylece nizam ve intizam<br/>meydana gelir, ârıza ve bozulma olmadan onların varlığı ve devamı sürer gider.<br/>
Sonra bu sır bir başka sırra işârettir. O da celâl mazharları için tebeiyyet ve fer‘iyyet<br/>
mertebesi, cemâl mazharları için ise müstakillik ve asıl olma mertebesi vardır. Çünkü,<br/>celâl mazharlarının varlığı, devamı ve bakâsı için gelen yardım, cemâl mazharlarından<br/>ulaşır. Bundan dolayı “Sâlihler olmasaydı, kötüler helâk olurdu.” denilmiştir. Celâl<br/>mazharlarının fikirlerinin isâbet etmekten etmemeye çevrilmesi, cemâl mazharlarının<br/>fikirlerinin isâbetli ve aydınlatıcı kılınmasındaki hikmet, aralarında eşitlik olmadığını,<br/>farklılık bulunduğunu belirtmek içindir. Ta ki böylece aslın derecesinin kuvvet, üstünlük<br/>ve şerefle olduğu, fer’in derecesinin ise zaaf, âcizlik ve zilletle olduğu ortaya çıksın.<br/>Mukâbele ve mukavemet esnâsında tebeiyyet mertebesi tarafından müstakillik<br/>mertebesine doğru bir tecâvüz ve aşırılık olmaksızın nizâmın varlığı ve intizâmın<br/>sürekliliği gerçekleşsin. Böylece asıl olan taraftaki üstünlük, yücelik ve hâkimiyet en<br/>doğru ve en uygun biçimde sürsün. Bu durum, kâinatın yaratıcısı olan Allah’ın dilediği<br/>zamana kadar kendiliğinden devâm etsin.<br/>
Sonra kamer (ay) mertebesi, ilâhî mertebelerdeki rubûbiyyet mertebesine; şems<br/>
(güneş) mertebesi ulûhiyyet mertebesine işârettir. Âfâkî varlık mertebelerinde kamer<br/>mertebesi kürsî ve levh mertebesine, şems mertebesi de arş ve kalem mertebesine<br/>işârettir. Enfüsî varlık mertebelerinde kamer mertebesi ruh mertebesine, şems mertebesi<br/>ise sır mertebesine işârettir.<br/>
Bunlara benzer daha başka Kur’an’ın işâretlerini böyle yaptık ki “<i>hem Rabbinizin</i><br/>
