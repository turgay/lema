<a name=10250></a><i>musîbetlere karşı sabır.” </i><a href="RuhulBeyans.html#10266">[218]</a><br/>
Âyette yer alan “cennet” kelimesiyle kasdedilen; bütün ihsanları, tüm nimet ve<br/>
ikramları içerisinde bulunduran her yönüyle saâdet yurdu olan cennet değildir. Eğer<br/>böyle olsaydı âyette “cennet”in zikredilmesinden sonra “ipek”ten bahsedilmesine<br/>ihtiyaç kalmazdı. Şu hâlde buradaki “cennet” lafzından maksad, -yukarıda da<br/>zikrettiğimiz üzere- “bahçe” olup bunun zikredilmesi, âyetin devamında “giyilecek”<br/>şeylerden bahsedilmesini gereksiz kılmaz. Sonra “bahçe”; yukarıda geçtiği üzere fakiri,<br/>yetimi ve esiri doyurup açlığa sabretme karşılığında getirilmiştir. Giyim eşyası olan<br/>“ipek” ise, çıplak kalmaya sabretme karşılığında mükâfât olarak verilmektedir. Çünkü<br/>insanın elindeki mallarını fakire, muhtaçlara vermeyi tercih etmesi, kendisinin aç ve<br/>çıplak kalmasına yol açar.<br/>
<b>İbn Abbas</b> (r.anhümâ)’dan rivâyete göre Peygamberimiz (s.a.)’in iki torunu Hz. Hasan<br/>
ve Hüseyin (r.anhümâ) bir gün hastalanırlar. Peygamber Efendimiz beraberinde bir grup<br/>insanla bu iki torununu ziyârete gider. Orada bulunanlar Hz. Ali (r.a.)’a, <i>“çocukların<br/>için bir adakta bulunsan belkide şifâya kavuşurlar”</i> derler. Bu tavsiye üzerine Hz.<br/>Ali, Hz. Fatıma ve câriyeleri Fıtta, çocuklar hastalıklarından şifâya kavuşurlarsa Allah<br/>Teâlâ’ya yaklaşmak, O’nun rızasını kazanmak ve kendisine şükretmek için üç gün oruç<br/>tutacaklarına dâir adakta bulunurlar. Bu adaktan sonra çocuklar gerçekten sağlıklarına<br/>kavuşur. Hz. Ali, hanımı ve câriyesi oruca başlarlar; ancak evlerinde iftar edecek hiç<br/>bir şey yoktur. Bunun üzerine Hz. Ali, Hayberli bir yahudi olan Şimon’dan üç sâ’<br/>mikdarı arpa borç alır. Bir sâ’ yaklaşık olarak normal bir erkeğin avucu ile dört avucu<br/>geçmez. Borç alınan bu arpadan bir sâ’ mikdarını Hz. Fatıma öğütüp un yapar. Bu undan<br/>ev halkının sayısı kadar yâni beş adet ekmek pişirir. Pişen bu ekmekleri iftar etmek<br/>üzere önlerine sofraya koyduklarında kapıda bir dilenci belirir. “Esselâmu aleykum ey<br/>Muhammed âilesinin ferdleri! Karşınızda müslümanların fakirlerinden bir yoksul<br/>duruyor. Beni yediriniz, doyurunuz ki Allah da sizi cennet sofrasından yedirip doyursun”<br/>der. Bu söz üzerine Hz. Ali, o fakiri kendilerine tercih eder. Sonra Hz. Ali’nin ağzından<br/>şu mısrâlar dökülür:<br/>
<i>Ey Fatıma! Ey şeref timsali, îman abidesi!<br/>Ey babası tüm insanlığın efendisi!<br/>Görmez misin gelmiş kapıya yoksul,<br/>Görmez misin kapımızda inler durur.<br/>Allah’a yakarır, der ki: “Ben miskin”<br/>Bize şikâyet eder derki: “Açım ben ve hazin.”</i><br/>
Bu beyitlere peygamber kızı Hz. Fatıma şu mısrâlarla cevap verir:<br/>
<i>Emret amcaoğlu! Hem duyarım hem ederim itâat<br/>Kınamam seni, demem “nerede rahat”</i><br/>
