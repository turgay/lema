<a name=5151></a>zâhiri ve bâtını olmak üzere bedenden tamâmen ayrılmışsa işte bu da “ölüm”dür.”<br/>
Fakir (<b>Bursevî</b>) der ki: Buradan anlaşılıyor ki ölüm, hayvânî rûhun zıyâsının bedenin<br/>
zâhirinden ve bâtınından ayrılmasıdır. Bu ruh, nefs-i nâtıka denilen insânî rûhtan başka<br/>birşeydir. Çünkü insânî ruh, zâtında maddeden mücerred, cesede fiilinde mukarin/bitişik<br/>olan bir cevherdir. Nitekim <i>İnsânü’l-uyûn</i>’daki şu sözler bunu te’yid eder: Ehl-i<br/>sünnetin çoğunluğuna göre rûh, mâhiyeti ve hey’eti cisimlerden farklı, bedende tasarruf<br/>sahibi olan latîf bir cisimdir. Yağın zeytine nüfûz ettiği gibi, bedene hulûl<br/>etmiş/girmiştir. Ona “ben ve sen” denir. Bedenden ayrıldığında ölüm vukû bulur.<br/>
Rûhânîlerden bâzıları şöyle demiştir: “Allah Teâlâ insanın tıynetinde melekî, nûrânî,<br/>
ulvî ve bâkî ruh ile süflî ve fânî olan hayvânî ruhu bir araya getirmiştir ki melek gibi<br/>hem kendisini tesbih ve takdîs etsin, cesedden ayrıldıktan sonra bâkî olsun; hem de<br/>ölüm denen yok oluşu kabul etsin.”<br/>
Bazılarının sözleri de şöyledir: “Âyette (ölümü tadacak olan olarak) kalpler ve rûhlar<br/>
değil nefisler zikredilmiştir. Çünkü onlar Hakk’ın hayâtının kendilerine tecellîsi ile<br/>bâkîdirler. Ruhlar bedenlerden ayrıldığında heykelleri yıkılır ve ruhlar gayb<br/>madenlerine ve Rabb’i müşâhedeye döner.”<br/>
Şeyhim (<b>Osman Fazlî</b>)<b> </b>(k.s.) bir yazısında şöyle der: “Bil ki bir cevher olması,<br/>
mücerredliği ve mücerred ruhlar âleminden olması bakımından ruh bedenden farklı, ona<br/>zıttır. Bedene, sâdece idâre etmek ve tasarruf bağıyla bağlıdır. Kendi zâtıyla kâimdir,<br/>bakâsı ve devamı için bedene muhtâç değildir. Beden rûhun sûreti ve şehâdet aleminde<br/>kemâlâtının ve kuvvelerinin mazharı olması bakımından ise ona muhtaçtır. Ondan<br/>ayrılmaz. Ona sirâyet etmiştir. Fakat bu sirâyet, nazar ehline göre meşhûr olan hulûl<br/>etme şeklindeki sirâyet gibi değildir. Bilakis mutlak hak vücûdun/varlığın bütün<br/>mevcûdâtta sirâyeti gibidir. Bu îtibarla ruh ile beden arasında her yönden farklılık<br/>yoktur.<br/>
Kim Hakk’ın eşyâda zuhûrunun keyfiyetini ve eşyânın hangi yönden O’nun aynı ve<br/>
hangi yönden O’nun gayrı olduğununu bilirse; rûhun bedende zuhûrunun keyfiyetini, onun<br/>hangi yönden aynı ve hangi yönden gayrı olduğunu da bilir. Çünkü ruh, bedeninin<br/>rabbi/sâhibidir. Kim Rabb’in merbûbu/kulu ile olan hâlini kesin olarak kavrarsa,<br/>zikrettiklerimizi de kesin olarak anlar. İlme ve anlayışa erdiren de O’dur.” Şeyhimin<br/>(k.s.) sözü burada sona erdi. Bu konuda esas olan budur.<br/>
Buradan anlaşılan odur ki insânî rûha ‘nefis’ denilmesi, onun hayvânî ruhun taayyünü<br/>
ile taayyün etmesi sebebiyledir. İşte aslında bu, onun ayırıcı vasfıdır. İyi anla.<br/>
<b>Cüneyd</b> (k.s.) şöyle demiştir: “Kim fenânın iki ucu arasında ise, o fânîdir. Kimin<br/>
hayatı nefsi ile ise ölümü, rûhunun gitmesi ile olur. Kimin hayatı Rabb’i ile ise tabîî<br/>hayattan asıl hayata intikal eder ki hakikatte hayat odur.”<br/>
Büyüklerden birisi şöyle der: “Allah dostlarından kerâmet zuhûr etmesi onların<br/>
ihtiyârî ölümlerinden, yâni gerçek mânâda ölümlerinden değil, varlıklarından<br/>geçmelerinden sonradır. Ölüm, kerâmetin zuhûruna mânî değildir. Allah dostları<br/>kerâmeti sûrî vefatlarından sonra da ızhâr ederler.” <i>Keşfü’n-nûr</i>’da böyle denilmiştir.<br/>
