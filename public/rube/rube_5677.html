<a name=5678></a><img src="RuhulBeyan-5678_1.jpg"/><br/>
<img src="RuhulBeyan-5678_2.jpg"/><br/>
<img src="RuhulBeyan-5678_3.jpg"/><br/>
<img src="RuhulBeyan-5678_4.jpg"/><br/>
farklılığı cismânî şeylerle değil, nefsânî haller sebebiyledir. Beşeriyyet şeklin (sûret),<br/>şekil kalbin, kalb aklın, akıl ruhun, ruh da ma‘rifetin bineğidir. Ma‘rifet ise Hakk’ın<br/>aynını keşften kaynaklanan kudsî bir kuvvettir.<br/>
<b>Kâşifî </b>şöyle demiştir: “Nübüvvetin beşeriyete zıt bir durum olmadığını anlamadılar.<br/>
Halbuki anlatma ve istifâde için uyum ve aynı cinsten olma gerekir.”<br/>
<i>et-Te’vîlâtü’n-Necmiyye</i>’de der ki: “Allah kâfirlerin sağır, dilsiz, kör ve düşünmeyen<br/>
kimseler olduklarına işâret ediyor. Çünkü onlar Hz. Peygamber (s.a.)’e ruhânî ve<br/>rabbânî hislerden uzak bir halde yalnızca hayvânî hislerle baktılar. Dolayısıyla Hz.<br/>Peygamber (s.a.)’de herhangi bir canlıda görülen şeyleri gördüler. Hz. Peygamber<br/>(s.a.)’i nübüvveti ve risâleti görecek bir bakışla görmediler ki onu “<i><b>Muhammed, sizin<br/>erkeklerinizden hiçbirinin babası değildir. Fakat o, Allah’ın Rasûlü ve<br/>peygamberlerin sonuncusudur.</b></i>” (el-Ahzâb, 33/40) olarak tanısınlar. Bu yüzden Allah<br/>Teâlâ: <i><b>“Onları sana bakar görürsün, oysa onlar görmezler.”</b></i> (el-A‘râf, 7/198)<br/>buyurmuştur. Kâfirlerin durumu budur. Çünkü onların kalbleri vardır, fakat onlarla<br/>nübüvvet ve risâleti anlayamazlar. Gözleri vardır fakat onlarla peygamber ve rasûlü<br/>göremezler. Kulakları vardır fakat onlarla Kur’ân’ın Hz. Peygamber (s.a.)’in mûcizesi<br/>olduğunu bilmek ve ona îman etmek için onu dinlemezler.<br/>
<i>“Ona” </i>insan ve cin sûretinden farklı kendi sûretinde ve şeklinde <i>“bir melek</i><br/>
<i>indirilmeli, kendisiyle”</i> Hz. Peygamber (s.a.) ile<i> “birlikte o da uyarıcı olmalıydı!”<br/></i>uyarma husûsunda ona yardımcı olmalı, meleğin doğrulaması sayesinde onun doğruluğu<br/>bilinseydi, dediler.<br/>
<b>8. Yahut kendisine bir hazine verilmeli veya içinden yiyip <i>(meşakkatsizce geçimini</i></b><br/>
<i><b>sağlayacağı)</b></i><b> bir bahçesi olmalıydı. <i>(Ayrıca)</i></b><b> o zâlimler <i>(mü’minlere)</i></b><b>: Siz, ancak<br/>büyüye tutulmuş bir adama uymaktasınız! dediler.</b><br/>
<i>“Yahut kendisine”</i> sırtını dayayacağı ve geçim temininden kurtulacağı<i> “bir hazine</i><br/>
<i>verilmeli veya” </i>kendisine gökyüzünden bir hazine verilmediyse en azından zenginlerin<br/>ve misâfirperver kimselerin sâhip olduğu gibi<i> “içinden yiyip”</i> meşakkatsizce geçimini<br/>sağlayacağı<i> “bir bahçesi”</i> bostanı<i> “olmalıydı.”</i><br/>
“<br/>
” toplanıp korunan mal demektir.<br/>
<i>“(Ayrıca) o zâlimler”</i> mü’minlere: <i>“Siz, ancak büyüye tutulmuş” </i>kendisine sihir<br/>
yapıldıktan sonra aklını kaybetmiş <i>“bir adama uymaktasınız!” dediler.”</i><br/>
Bu sözü söyleyenler de öncekilerdir. Fakat onlar aleyhine zulümleri ve söyledikleri<br/>
sözlerle haddi aştıkları tescil edilmek üzere zamir yerine açıkça onların zâlimler olduğu<br/>ifâde edilmiştir. Çünkü bu sözleriyle sapıklık (dalâl) sınırını geçerek saptırma (ıdlâl)<br/>
