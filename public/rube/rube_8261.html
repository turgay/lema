<a name=8262></a>kul öldüğünde rızkın indirilip amelin yükseldiği iki kapıdan mahrûm kalır ve buna<br/>ağlarlar.<br/>
Bir başka hadis-i şerifte şöyle buyrulmuştur: “<i>Elbette mü’mine onun namazgâhı, yani</i><br/>
<i>onun ibâdet yeri ve gökte amelinin yükseldiği yer ağlar.</i>”<a href="RuhulBeyans.html#8264">[208] </a>Rivâyet edildiğine göre<br/>bir kâfir öldüğü zaman da gök, yer, beldeler, ülkeler ve diğer kullar rahatlık duyarlar.<br/>Ve ona ne yer ağlar, ne de gök. Hadîs-i şerifte şöyle buyurulmaktadır: “<i>Allah’a yalvarıp<br/>ağlayınız, zîra gökler, yer, güneş, ay ve yıldızlar Allah korkusundan hep ağlarlar.</i>”<a href="RuhulBeyans.html#8264">[209]</a><br/>
<i>Me‘âlim</i>’de şöyle geçer: Mü’min öldüğünde bütün gökler ve yeryüzü ona ağlar.<br/>
Denmiştir ki: Yerin ve göğün gözyaşları insanların gözyaşları gibidir. Yani gök ve yerin<br/>ağlaması aynen insan ve hayvanın ağlaması gibidir. Bunlar hep Allah’ın kudreti<br/>dâhilindedir. <i>Kevâşî</i>’de böyle geçer.<br/>
Muhakkik sûfîler nazarında her şeyin Allah’ı tesbîh ettiği hakîkî mânâsıyla sâbittir.<br/>
Her şeyin kendi âlemine uygun tarzda ağlayıp gülmesi câiz ve mümkündür. <b>Vehb b.<br/>Münebbih</b> (r.a.) şöyle demiştir: “Allah Teâlâ Hz. Âdem’i (a.s.) yaratmayı murâd edince<br/>yere kendi toprağından bir halîfe yaratacağını ilhâm etti, yani onun bu durumu bir<br/>şekilde anlamasını sağladı ve şöyle buyurdu: Onlardan bana itâat edeni cennete, isyân<br/>edeni cehenneme koyacağım. Yer, “benden meydana gelen bir yaratık isyân edip<br/>cehennemlik mi olacak?” dedi. Allah Teâlâ, evet, buyurdu. Bu sefer yer üzülüp ağladı.<br/>İşte ağlayıştan yeryüzünde kıyâmete kadar ağlar vaziyette akıp duran pınarlar meydana<br/>geldi.<br/>
<b>Enes b. Malik</b>’ten (r.a.) rivâyet edilen merfû bir hadiste şöyle buyrulmaktadır: “<i>İsrâ</i><br/>
<i>ve Mîrâc gecesinde Allah Teâlâ beni göğe yükseltince ardımdan yer üzülüp ağladı. Bu<br/>ağlamadan yerde tavşankulağı denen bir bitki bitiverdi. Mîrâc’dan dönünce terim<br/>yere damladı. Ondan da kırmızı gül bitiverdi. Dikkat edin kim benim kokumu<br/>koklamak isterse kırmızı gül koklasın.</i>”<a href="RuhulBeyans.html#8264">[210] </a><i>el-Makàsıdü’l-hasene’</i>de böyle geçer.<br/>Bazıları demişlerdir ki: Onlarda tıpkı gözyaşı gibi hüzün ve teessüfe dâir bir alâmet<br/>zuhûr eder, çünkü gözyaşı genellikle gam ve üzüntüye delâlet eder.<br/>
<b>Atâ</b> ve <b>Süddî</b> şöyle demişlerdir: “Göğün ağlaması çevresindeki kızıllıktır.” <b>Zeyd b.</b><br/>
<b>Ebû Ziyâd</b>’dan rivâyet edildiğine göre, Hz. Hüseyin şehîd edilince göğün âfâkı aylarca<br/>kızıllığa büründü. Göğün kızıllığa bürünmesi ağlamasıdır.<br/>
<b>İbn Sîrîn</b>’in (r.h.) şöyle dediği rivâyet edilmiştir: Bize gelen habere göre Hz.<br/>
Hüseyin’in şehâdetinden önce gökte şafakla beraber oluşan kızıllık yoktu. Yani Hz.<br/>Hüseyin’in şehâdetiyle gökteki bu kızıllık belirgin bir artış göstermiştir. Yoksa şafak<br/>kızıllığı Hz. Hüseyin’in şehâdetinden önce de vardır.<br/>
<i>Şu vefâsız felekte şafağın kızıllığı<br/>Kerbelâ şehidlerinin kanından bir akistir her akşam<br/>Yakışır felek bu kederle kan yağdırsa göklerden<br/>Revâdır bu mâcerâ yüzünden eğer toprak kan tutsa</i><br/>
