<a name=10319></a><img src="RuhulBeyan-10319_1.jpg"/><br/>
<img src="RuhulBeyan-10319_2.jpg"/><br/>
<img src="RuhulBeyan-10319_3.jpg"/><br/>
<img src="RuhulBeyan-10319_4.jpg"/><br/>
<b>11. Gündüzü de çalışıp kazanma zamanı kıldık.<br/></b>Yâni gündüzü de hayat vakti kıldık. Siz o vakit geldiği zaman ölümün bir benzeri olan<br/>
uykunuzdan dirilmektesiniz. Nitekim Allah bu gerçeği bir başka âyet-i kerîmede şöyle<br/>dile getiriyor: <i><b>“Sizin için geceyi örtü, uykuyu istirahat kılan, gündüzü de dağılıp<br/>çalışma (zamanı) yapan, O’dur.”</b></i> (el-Furkan 25/47)<br/>
Tefsirini yapmakta olduğumuz âyette, bir önceki âyette geçen “uykunuzu ölüm kıldık”<br/>
ifâdesiyle tam bir mutabakat olsun diye “uyanıklığınızı hayat kıldık” denmiyor. Tam<br/>tersine “uyanıklık”, “nehâr/gün” kelimesiyle karşılanıyor. Çünkü gün, çoğunlukla<br/>“uyanık” olmayı gerektirir. Öte yandan burada gözetilen mutabakat “ce’alne’l-leyle/biz<br/>geceyi kıldık” ifâdesiyle kuruluyor ve bu mutabakat için “ve ce’alne’n-nehâra/biz<br/>gündüzü kıldık” buyruluyor. Buradan da anlaşılıyor ki; “biz geceyi bir örtü yaptık” âyet-<br/>i kerîmesi, bir önceki “uykunuzu ölüm kıldık” âyetiyle bir sonraki “gündüzü de çalışıp<br/>kazanma zamanı kıldık” âyeti arasında başlı başına söylenmiş ve araya girmiş bir âyet<br/>değildir. Zira önceki âyette uykudan söz edilmekte ve onu izleyen bu âyette ise uykunun<br/>zamanı gösterilmektedir.<br/>
Âyetteki “ma’âşen” kelimesi, “âşe-ye’îşu” fiilinden masdar olup bunun başına bir<br/>
muzaf takdir etmek şarttır. Nitekim âlimler, bu kelimenin baş tarafında “vakt” kelimesi<br/>takdir etmişler ve âyetin mânâsını “gündüzü de çalışıp kazanma zamanı kıldık” şeklinde<br/>vermişlerdir. Buna karşılık “maâşen” kelimesinin, ism-i zaman olması da muhtemeldir.<br/>Bu takdirde kelimenin başına muzâf takdir etmeye ihtiyaç yoktur. Bu kelimenin<br/>“geçinme, çalışıp-kazanma vakti” olarak tefsir edilmesi zâten ism-i zaman mânâsını<br/>ortaya çıkarmakta ve onun mânâsını açıklamaktadır.<br/>
<i>et-Te’vilâtü’n-Necmiyye</i>’de buraya kadar zikredilen âyetlere şöyle mânâ<br/>
verilmektedir: “Biz yeryüzünü bir döşek yapmadık mı?” Biz beşeriyet arzını, rahatınız<br/>ve çeşit çeşit beşerî faydalar elde etmek üzere dağılmanız için döşek yapmadık mı?<br/>“Dağları birer kazık yapmadık mı?” Sizin kaskatı nefis dağlarınızı beşeriyet arzının<br/>kazıkları yapmadık mı? “Sizi çifter çifter yarattık” Sizde ruh ile nefsi, kalp ile nefsi eş<br/>yarattık. “Uykunuzu ölüm kıldık” Gaflet uykunuzu lezzetleri elde edebilmeniz, şehvetleri<br/>sonuna kadar tadabilmeniz için rahat ve istirahat kıldık. “Geceyi bir örtü yaptık” Tabîat<br/>gecenizi rûhâniyet gündüzünüzün örtüsü yaptık. “Gündüzü de çalışıp kazanma zamanı<br/>kıldık” Ruhaniyet gündüzünüzü de itâat ve ibâdetlerle geçirdiğiniz yaşama zamanı<br/>kıldık ki işte bu yeniden dirilme sûretidir.<br/>
