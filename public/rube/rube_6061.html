<a name=6062></a><img src="RuhulBeyan-6062_1.jpg"/><br/>
<img src="RuhulBeyan-6062_2.jpg"/><br/>
<img src="RuhulBeyan-6062_3.jpg"/><br/>
<img src="RuhulBeyan-6062_4.jpg"/><br/>
<img src="RuhulBeyan-6062_5.jpg"/><br/>
<img src="RuhulBeyan-6062_6.jpg"/><br/>
dolayıdır.<br/>
<b>78. Rabbin şüphesiz, onlar arasında hükmünü verecektir. O, mutlak galiptir, her</b><br/>
<b>şeyi bilendir.</b><br/>
“<i>Rabbin şüphesiz, onlar” </i>ihtilâfa düşen İsrâiloğulları<i> “arasında</i>” hak ve adâlet üzere<br/>
“<i>hükmünü verecektir.</i>” Bu ise kıyâmet günü olacaktır.<br/>
Hükmedilen şeye “hüküm” denilmesi mecâz yoluyladır.<br/>“<i>O, mutlak galiptir,</i>” Azîz’dir; hükmü ve kazası reddolunmaz, geri çevrilemez “<i>her</i><br/>
<i>şeyi bilendir.</i>” Alîm’dir; her şeyi bilir. Bu konuda vereceği hüküm de buna dâhildir.<br/>
<b>79. O halde sen Allah’a güvenip dayan. Çünkü sen apaçık hakikat üzeresin.<br/></b>İşte Allah, yukarıda sayılan yüce işlerle/sıfatlarla mevsûf olunca “<i>O halde sen</i><br/>
<i>Allah’a güvenip dayan.</i>” tevekkül et ve onların düşmanlıklarına aldırma.<br/>
Tevekkül, bütün varlığı ile Allah’a yönelip güvenmek (tebettül), işini ona<br/>
ısmarlamak/havâle etmek ve O’nun dışındakileri (mâsivâyı) sebep görmekten yüz<br/>çevirmektir. Yine tevekkül, ürkütücü/korkutucu bir şey zuhûr ettiğinde kalbin Allah ile<br/>sükûna/huzûra ermesi ve âzâların mutmain olmasıdır.<br/>
Allah, tevekkülü ilk olarak şuna bağladı: “<i>Çünkü sen apaçık hakikat üzeresin.</i>” Yâni<br/>
senin yolun doğru, işin düzgündür. Hak sâhibi, Allah’ın korumasına ve yardımına<br/>güvenmeyi hak eder, buna lâyıktır.<br/>
<b>80. Bil ki sen ölülere işittiremezsin, arkalarını dönüp giderlerken sağırlara da</b><br/>
<b>dâveti duyuramazsın.</b><br/>
Allah, tevekkülü ikinci olarak şuna bağladı: <i>“Bil ki sen ölülere işittiremezsin,”</i><br/>
Çünkü onların ölüler gibi olmaları, onların taraftar ve destek/yardımcı olmalarından<br/>tamamen ümit kesmeyi gerektirir ve yardım talebini Allah Teâlâ’ya tahsis etmeye<br/>çağırır. İşte Allah’a tevekkül ile kasdedilen budur.<br/>
Âyette ‘işittirme’nin mutlak olarak ifâde edilmesi, onların işitilen şeylerden hiçbirini<br/>
işitmediklerini açıklamak içindir. Ölülere benzetilmeleri, ancak kendilerine okunan<br/>
