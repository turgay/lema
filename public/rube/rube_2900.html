<a name=2901></a><img src="RuhulBeyan-2901_1.jpg"/><br/>
<img src="RuhulBeyan-2901_2.jpg"/><br/>
Bu mânâda şöyle denilmiştir:<br/>
<i>Dinle şu nükteyi, kendini gamdan kurtarırsın<br/>Sana takdir edilmemiş olan rızkı istersen, üzüntü çekersin</i><br/>
Denilir ki: “Taksim edilen miktar hak olunca, buna kızmak ahmaklık olur.”<br/><b>Sa‘d b. Ebî Vakkâs </b>(r.a.), gözü görmez olduktan sonra Mekke’ye geldiğinde<br/>
kendisine “Sen duâsı makbul bir kişisin, niçin gözünün tekrar görmesi için duâ<br/>etmiyorsun?” denilince: “Allah Teâlâ’nın (benim hakkımdaki) hükmü, gözümden daha<br/>sevimlidir” diye cevap vermiştir.<br/>
Hikmet ehli bir zâta: “Kişinin doğum anında avucunu sıkıca kapamasının, ölümünde<br/>
ise onu açmasının sebebi nedir?” diye sorulunca, buna şu dörtlükle cevap vermiştir:<br/>
<i>Doğduğunda insanın avucunun kapalı olması,<br/>Hayata olan aşırı hırsını gösterir.<br/>Öldüğünde insanın avucunun açık olması ise,<br/>“Bakın! Ben, avucumda hiçbir şey olmadan çıktım” demektir.</i><br/>
Hikaye edildiğine göre bir kefen hırsızı, <b>Bâyezîd Bistâmî</b>’nin (k.s.) elinde tevbe etti.<br/>
Bâyezîd, ona önceki hâlini sordu. O şöyle cevap verdi:<br/>
“Bin kişinin kefenini çaldım. İki kişi hariç hiçbirinin yüzünü kıbleye dönük görmedim.<br/>
Bunun üzerine Bâyezîd: “Zavallılar! Onlar, rızık düşkünleridir. Yüzleri kıbleden<br/>çevirilmiştir.”<br/>
Öyleyse akıllı insana, Allah’a tevekkül etmek ve O’nun vaadine güvenmek düşer.<br/>
Çünkü Allah kuluna kâfîdir. Allah’ı bulan kişi, O’ndan başkasını kaybeder. Allah’ı<br/>kaybetmek, O’ndan başkasını bulmaya; Allah’ı bulmak ise O’ndan başkasını<br/>kaybetmeye bağlıdır. Allah’ı bulan kişi O’na râzı olur ve şöyle der: “Yakında Allah<br/>bize, âhiretimizi kemale erdirme, dünyamızı düzene koyma konusunda ihtiyaç<br/>duyduğumuz şeyleri lütfundan olarak bol bol verecek. Biz Mevlâ’dan başka ne dünyaya<br/>ne âhirete ne ikisi arasında olan şeylere rağbet ederiz. Biz sadece Allah’a rağbet<br/>ederiz.”<br/>
Rivayet edildiğine göre İsâ (a.s.) Allah Teâlâ’yı zikreden bir topluluğa rastladı.<br/>
Onlara: “Sizi buna sevkeden şey nedir?” diye sordu. Onlar:<br/>
“–Allah’ın sevabına nâil olma arzusu.” diye cevap verdiler. Hz. İsâ:<br/>“–İsabet ettiniz.” buyurdu.<br/>Daha sonra Allah’ı zikreden bir başka topluluğun yanına vardı. Onlara: “Sizi buna<br/>
sevkeden şey nedir?” diye sordu. Onlar:<br/>
“–Allah’ın azâbının korkusu.” cevabını verdiler. Hz. İsa onlara da:<br/>
