<a name=6006></a><img src="RuhulBeyan-6006_1.jpg"/><br/>
<img src="RuhulBeyan-6006_2.jpg"/><br/>
<img src="RuhulBeyan-6006_3.jpg"/><br/>
“fetvâ” denilmesi, müftînin, yâni doğru cevabı veren hâkimin hâdisenin cevabı<br/>konusunda soru soranı takviye etmesi/güçlendirmesi sebebiyledir.”<br/>
“<i>(Bilirsiniz) siz yanımda olmadan (size danışmadan) hiçbir işi kestirip atmam.</i>”<br/>
İşlerden hiçbiri hakkında karar vermem ve uygulamam. Yâni siz hazır bulunmadan ve<br/>sizin görüşlerinizin gereğini yapmadan hiçbir konuda kesin karar vermem. Siz de<br/>yanımda hazır bulununuz. Yâni siz olmadan ve sizinle meşveret etmeden bir iş yapmam.<br/>
Bu söz, görüş ve tedbir konusunda kendisine muhâlefet etmemeleri için onların<br/>
kalblerini kazanmak için söylenmiştir.<br/>
Burada işâret vardır ki kişi, görüşünde başına buyruk olmamalı, karşısına çıkan bütün<br/>
işlerde istişâre etmelidir. Özellikle hükümdarların görüş ve basîret sâhiplerinden bir<br/>heyeti olması ve onlara danışmadan bir iş hakkında karar vermemeleri gerekir.<br/>
<i>Meşveret, doğru bir rehberdir, her işte meşveret gerektir<br/>Meşveretsiz iş yapanın işinin sonu çoğunlukla yanlıştır</i><br/>
<b>33. Onlar, şu cevabı verdiler: “Biz güçlü kuvvetli kimseleriz, zorlu savaş</b><br/>
<b>erbabıyız; buyruk ise senindir; artık ne buyuracağını sen düşün.”</b><br/>
Sanki “Onlar, cevap olarak Belkıs’a ne dediler?” diye sorulmuş, bunun üzerine şöyle<br/>
denilmiştir: “<i>Onlar, şu cevabı verdiler: Biz güçlü kuvvetli kimseleriz,</i>” biz âletler,<br/>insan sayısı ve techizât bakımından güçlüyüz “<i>zorlu savaş erbabıyız;</i>” savaşta bahadır<br/>ve cesur kimseleriz.<br/>
Onların bu cevabı, Belkıs kendilerine savaşmayı emredecek olursa savaşa hazır<br/>
olduklarını îmâdır.<br/>
“<i>Buyruk ise senindir;</i>” sana bırakılmıştır. O hâlde “<i>artık ne buyuracağını</i>” bize ne<br/>
emredeceğini, <b>Kâşifî</b>’nin dediği gibi savaş ve barış hususunda ne diyeceğini “<i>sen<br/>düşün</i>” bak ve gör.<br/>
<i>Savaş istiyorsan, savaşalım<br/>Düşmanların gönlüne derdler açalım<br/>Sulh istersen, sana kul olalım<br/>Senin hükmüne başımızı teslim edelim</i><br/>
Burada işâret vardır ki kendileriyle istişâre edilen kimselerin istişâre eden başkana<br/>
herhangi bir görüşe zorlamamaları, bilakis onu isâbetli gördüğü görüşte muhayyer<br/>bırakmaları şarttır. Belki o işin durumunun nasıl daha iyi olacağını kendilerinden daha<br/>
