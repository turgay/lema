<a name=3167></a><i>Rahman’a güven ve sıkıntılara göğüs ger<br/>Düşmanların sana yapacakları hileden korkma!</i><br/>
<i>“Elçilerimiz”</i> amellerinizi kayda geçiren kirâmen kâtibîn melekleri <i>“kurduğunuz</i><br/>
<i>tuzakları” </i>hilelerinizi veya kurduğunuz o tuzaklarınızı<i> “hiç şüphesiz yazmaktadırlar.”<br/></i>Bu, aynı zamanda intikamın gerçekleştirilmesi ve tedbir olarak gizledikleri şeylerin,<br/>hafaza meleklerine gizli kalmadığına göre Allah’a hiç gizli kalmayacağına dair bir<br/>tenbihdir. Bu ifade, kâfirlerde de hafaza meleklerinin bulunduğuna delâlet eder. Eğer,<br/>“Kafirin sağında yazan melek, onların iyilikleri olmadığı halde neyi yazacak?” diye<br/>sorulursa cevap olarak şöyle cevap verilir: “<i>Bostan</i>’da denildiğine göre kâfirin solunda<br/>yazan melek, sağındaki arkadaşının izniyle yazar. Sağındaki de kendisi yazmasa da ona<br/>şahid olur.<br/>
Yazıcı meleklerin sayısı konusunda ihtilaf edilmiştir. <b>Abdullah b. Mübarek</b>: “Beştir,<br/>
ikisi gündüz, ikisi gece ve birisi de hem gece hem gündüz onunla bulunur, ondan<br/>ayrılmaz.” der. Böylece mü’min olsun, kâfir olsun insanların sözlerinin ve işlerinin<br/>kıyamet gününde onları susturmak için zaptedilmekte ve yazılmakta olduğu sabit<br/>olmuştur. Onların istenmeyen çirkin âkıbetten kurtuluşunda hiçbir hile ve tuzağın bir<br/>dahli olamaz. “İş ters gidince bulunan çare de helâke sebep olur.” denilmiştir. Kim de<br/>kurtuluşun hilede olduğunu zannederse, kurtuluşunu, kuyruğunu sallamakta zanneden tilki<br/>gibi olur. Halbuki onu kurtaracak olan ayaklarıdır. Burada ise gerçek kurtarıcı, kâmil<br/>îmândan sonra salih ameldir. Akıllı kimse, iş işten geçmeden önce kendine çeki düzen<br/>verir. Olanın ilacı/tedavisi olmadan önce olmak gerektir.<br/>
<b>Ziyad </b>şöyle der: İş başa gelince çare arayan akıllı değildir. Akıllı kimse içine<br/>
düşmekten sakınarak başına gelmeden çare arayandır.<br/>
<b>Sa‘dî</b> (k.s) şöyle der:<br/>
<i>Sen cezadan evvel ilâhî af kapısını çal<br/>Çünkü ceza çekerken âh u efgan etmek fayda etmez<br/>İşini şimdi burada hesap etmek gerektir<br/>Herkesin kitabının dağıldığı günde değil</i><br/>
Bu âyetteki işâret; yani tasavvufi mânâ şudur: <i>“İnsanlara dokunan bir sıkıntıdan”</i><br/>
fısk u fücûr, kötü ahlâk, beşeri vasıfların ve rûhânî sıfatların hicablarından<i> “sonra bir<br/>rahmet” </i>yani tevbenin, inâbenin, talebde sıdkın veya bazı makamlara ulaşmanın<br/>zevkini; yahut keşf ve şühûdun zevkini onlara<i> “tattırdığımız zaman” </i>insanlar arasında<br/>şeref kazanmak, makam taleb etmek, halk nazarında kabul görmek ve onlardan<br/>kendilerine tâbi olmalarını istemek, onlara baş olmak ve onlardan menfaatler elde<br/>etmek için, onları ehli olmayanlara göstermek suretiyle <i>“hemen âyetlerimize hile<br/>kurarlar.”</i><br/>
<i>“Onlara de ki: “Allah’ın tuzağı daha çabuktur.”</i> Yani onları bilmedikleri bir taraftan<br/>
