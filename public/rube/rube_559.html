<a name=560></a><img src="RuhulBeyan-560_1.jpg"/><br/>
<img src="RuhulBeyan-560_2.jpg"/><br/>
<img src="RuhulBeyan-560_3.jpg"/><br/>
altına girmemesi için bu gibi tayyibâttan istifadeyi kesmek daha fazîletlidir.<br/>
<i>“Tayyibât”</i>; yâni temiz ve güzel olan şeylerden yemenin emir buyurulmasında iki<br/>
fayda vardır: Birincisi, mü’minler bunları kendi istekleriyle değil, Allah’ın emri ile<br/>yemiş olmak sûretiyle diğer canlı varlıklardan ayrılıp şerîat nûru ile tabîat zulmetinden<br/>kurtulma imkânı elde etmektedirler. İkincisi ise Allah Teâlâ yeme husûsunda emrini<br/>tutanlara sevap vermektedir.<br/>
Sizi bu kadar nimetlerle rızıklandıran ve onları size helâl kılan Allah’ınıza şükredin.<br/>
Şükür, kulun zâhirî ve bâtınî bütün âzâlarını yaratıldıkları gâye uğruna kullanması<br/>demektir. Allah Teâlâ’nın <i>“şükredin” </i>emri mübahlık değil, vücûb ifâde etmektedir. Bu<br/>sebeple akl-ı selîm sahibi mükellef bir kimsenin, kendisini yaratan ve bunca sayısız<br/>nimetlerle donatan Allah Teâlâ’nın en büyük tazime lâyık olduğuna kalbi ile inanması;<br/>bunu dili ve diğer âzâlarıyla ızhâr etmesi vâcibtir.<br/>
Eğer Allah’a inanıyor ve sadece O’na kulluk ediyorsanız o halde sadece O’na<br/>
şükredin. Çünkü îmân bunu gerektirir. Arapların sözlerinde de bu meşhûrdur. Meselâ<br/>adam, kendisini sevdiğini bildiği birisine: “Eğer beni seviyorsan şunu yap.” der ve<br/>bunun muhabbetin şartlarından biri olduğunu belirtmek ve onu istenilen işi yapmaya<br/>teşvik etmek için sözünü şartlı söyler. Fakat burada, şartın ortadan kalkması şart koşulan<br/>şeyin ortadan kalkmasını gerektirmez. Çünkü şükür sadece ibâdet yapana değil, ibâdet<br/>yapmayana da vâcibtir. Rasûlullah (s.a.) şöyle buyurmuştur: Allah Teâlâ şöyle buyurur:<br/><i>“Benim ins ve cin ile büyük ve ilginç bir durumum var. Onları ben yaratıyorum onlar,<br/>başkasına kulluk ediyorlar. Ben rızık veriyorum, onlar başkalarına şükrediyorlar.”<br/></i>Nitekim <b>Sa’dî </b>der ki:<br/>
<i>Boynunu Allah’a şükürden asla çevirme.<br/>Kıyâmet gününde mahcûb olmayasın.</i><br/>
<i> </i><br/>
<b>173. Allah size ancak ölüyü <i>(leşi) </i></b><b>kanı, domuz etini ve Allah’dan başkası adına</b><br/>
<b>kesileni haram kıldı. Her kim bunlardan yemeye mecbûr kalırsa, başkasının<br/>hakkına saldırmadan ve haddi aşmadan bir miktar yemesinde günah yoktur. Şüphe<br/>yok ki Allah çokça bağışlayan çokça esirgeyendir.</b><br/>
<i>“Meyte”</i>, boğazlanarak kesilen hayvanlardan kesilmeksizin ölenleri ifâde eder. Örfe<br/>
dayalı olarak balık ve çekirge bundan istisnâ edilmiştir. Çünkü “falan meyte (leş) yedi”<br/>denilince balık ve çekirge akla gelmez. Denilmiştir ki: “Et yemeyeceğine yemin eden<br/>bir kimse, balık yerse Allah Teâlâ’nın <i><b>“Allah içinden taze et (balık) yemeniz için<br/>denizi emrinize verdi.” </b></i>(en-Nahl, 16/14) buyurarak belirttiği gibi hakikatte et yemiş<br/>
