<a name=7977></a>taraftan ihâta edip kuşatmıştır. Artık bundan kurtuluşları yoktur. Bunlar hep böyle şüphe<br/>içinde debelenip dururlar.<br/>
<i>“İyi bil ki o her şeyi kuşatmıştır.”</i> Bir şeyi ihâta etmek, onu tam ve etraflıca anlayıp<br/>
kavramak, demektir. Yani Allah Teâlâ her şeyin, özet ve detaylı olarak hem zâhirini hem<br/>bâtınını bilir. Öyleyse o inkârcıların hiçbir şeyi Allah’a gizli kalmaz. Elbette Allah<br/>onları bu inkâr ve şüphelerinden dolayı cezâlandıracaktır. İşte âyette ifâde edilen her<br/>şeyi bilip kuşatmak, böyle bir tehdid içermektedir.<br/>
<i>“İçinde cehâlet olmayan ilim ve âcizlik bulunmayan kudret<br/>Sadece Hazret-i Allah’a mahsustur.<br/>Âfâk ve enfüste olması gereken her şey,<br/>O padişâhın hükmüyle gerçekleşmektedir.”</i><br/>
Ârifler nezdinde Allah’ın bütün mevcûdâtı kuşatması, Allah’ın, varlıkların sûretlerine<br/>
tecellî etmesinden ibârettir. Allah Teâlâ, bütün isimlerinin birliği ile zât, hayat, ilim,<br/>kudret ve daha nice sıfatlarıyla bütün varlıklara sirâyet edicidir. İşte Allah’ın her şeyi<br/>kuşatmasından murad, bu sirâyettir. Göklerde ve yerde zerre kadar hiçbir şey onun<br/>bilgisinden kaçmaz. Onun bilgisinden kaçan her şey yokluğa mahkûmdur. Bazıları şöyle<br/>demiştir: Bu kuşatma zarfın mazrûfu yahut bir bütünün parçaları yahut küllînin<br/>cüziyyâtını kuşatması gibi bir şey olmayıp bilâkis melzûmun lâzımını kuşatması gibidir.<br/>Zîrâ Mevlâ’nın mutlak zâtına lâhik olan taayyünler, vâsıtalı vâsıtasız, şartlı yahut<br/>şartsız, Allah’ın zâtının lâzımlarıdır. Melzûmun bir olduğu yerde lâzımların çokluğunun<br/>her hangi bir zararı ve zıtlığı da yoktur. İş ve eşyanın hakîkatini Allah bilir.<br/>
Ey insan bil ki her şey, yaratıcısının bir olduğuna şehâdette ittifak etmektedir. İşte o<br/>
yaratıcı, o şeyi yokluk gizliliğinden, varlık âlemine çıkarmıştır. Muzhir olan Allah<br/>basîret ehlinin mârifetini ortaya çıkardığı eşyadan ayrı değildir. Her şeyin yanında her<br/>şeyle beraber ve her şeyden önce olan zâtın şânı ne yücedir.<br/>
Bundan hareketle bazıları şöyle demiştir: “Ne gördüysem hep Allah’ta, O’nunla<br/>
beraber gördüm.” Bazıları da; “Ne gördüysem ardında hep Allah’ı gördüm” demiştir.<br/>Diğer bazıları ise; “Ne gördüysem, ondan önce hep Allah’ı gördüm” demiştir. İşte<br/>bazıları eşyayı Allah ile, bazıları da Allah’ı eşya ile görür.<br/>
<i>“Rabbinin her şeye şâhid olması yetmez mi?” </i>ifâdesiyle birinci görüşe yani eşyayı<br/>
Allah ile görme durumuna işaret edilmiş, <i>“ufuklarda ve canlarında onlara âyetlerimizi<br/>göstereceğiz”</i> ifâdesiyle de ikinci görüşe yani Allah’ı eşya ile görme durumuna işaret<br/>edilmiştir.<br/>
Bunlardan birincisi müşâhede sâhibi olup bu derece sıddîkların derecesidir. İkincisi<br/>
ise istidlâl yani delilden medlûle geçme sâhibi olup bu derece derin âlimlerin<br/>derecesidir. Bundan sonrası da göz ve gönülleri perdelenmiş olan gâfillerin derecesidir.<br/>Bu âyetlerde birtakım işârî mânâlar olup bazıları şunlardır: İnsanlar âyetleri ancak<br/>Allah’ın onlara göstermesiyle görebilirler. Allah Teâlâ ufukları ve insanın nefsini<br/>
