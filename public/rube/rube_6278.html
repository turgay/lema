<a name=6279></a><img src="RuhulBeyan-6279_1.jpg"/><br/>
<img src="RuhulBeyan-6279_2.jpg"/><br/>
<img src="flower_sep.jpg"/><br/>
<img src="RuhulBeyan-6279_4.jpg"/><br/>
<img src="RuhulBeyan-6279_5.jpg"/><br/>
<img src="RuhulBeyan-6279_6.jpg"/><br/>
devam ettirmekle de ona iyilikte bulunmuştur.<br/>
Âyet-i kerime, kişinin neslinde velâyet ehli bir kimsenin bulunmasının dünya ve âhiret<br/>
saâdetlerinden olduğuna da işâret eder; çünkü onlar peygamberlerin vârisleridir. Zira<br/>dünya ve din onlarla ayakta durur; müslümanlar için zâhirî ve mânevî terakkîler, onlar<br/>sebebiyle ortaya çıkar; nurlar, mukarrabîn ruhlarının yanına ve a’lâ-yı illîyyine yayılır.<br/>Böylece tam bir fahr ve şeref ile umumi bir menfaat hâsıl olur. Onların nesepleri, kan<br/>bağıyla meydana gelmişse, bu böyledir. Şayet nesepleri dînî ise, Allah’ın büyük bir<br/>nimeti ve lütfu olarak mutlaka temiz evlâd ve torunlar olurlar.<br/>
<b>Beyit:</b><br/>
<i>Allah’ın, kullarına nimetleri çoktur.<br/>En üstünü, hayırlı ve sâlih evlâdlardır.</i><br/>
<b>28. Lût’u da <i>(gönderdik)</i></b><b>. O, kavmine demişti ki: Gerçekten siz, daha önce hiçbir</b><br/>
<b>milletin yapmadığı bir hayâsızlığı yapıyorsunuz!</b><br/>
Ey Muhammed, kavmine hatırlat ki, biz senden önce <i>“Lût’u da (gönderdik). O,”</i><br/>
kötülükler işleyen “<i>kavmine demişti ki: Gerçekten siz, daha önce hiçbir milletin<br/>yapmadığı bir hayâsızlığı yapıyorsunuz!”</i> Yani, siz, çirkinlikte haddi aşıyor; son sınıra<br/>varan fuhşu işliyor; “fahişe”ye geliyor ve son derece çirkin olan işleri yapıyorsunuz.<br/>
Burada, Lût (a.s.)’a sanki şöyle denilmiştir: “Bu şey, ne için aşırı çirkin ve fuhuş<br/>
olsun?” O da dedi ki: Sizden önce bu çirkinliği hiç kimse işlememiştir. Yani, kötülük ve<br/>çirkinlikteki ifrat ve aşırılığından dolayı hiç kimse bunu yapmağa cür’et edememiştir.<br/>Ayrıca bu, insan nefsi ve tabiatının da nefret duyduğu şeylerdendir.<br/>
Derler ki: Lût kavminden önce, nice asırlar ve nesiller geçmiş olmasına rağmen bir<br/>
erkek diğer bir erkekle asla cinsî münâsebette (<i>livâta</i>) bulunmamıştır.<br/>
<i> </i><br/>
<b>29. <i>(Bu ilâhî ikazdan sonra hâla)</i></b><b> siz, ille de erkeklere yaklaşacak, yol kesecek</b><br/>
<b>ve toplantılarınızda edepsizlikler yapacak mısınız! Kavminin cevabı ise, şöyle<br/>demelerinden ibaret oldu: <i>(Yaptıklarımızın kötülüğü ve azâba uğrayacağımız<br/>konusunda)</i></b><b> doğru söyleyenlerden isen, Allah’ın azâbını getir bize!</b><br/>
<i>“(Bu ilâhî ikazdan sonra hâla) siz, ille de erkeklere yaklaşacak, yol kesecek...”</i><br/>
