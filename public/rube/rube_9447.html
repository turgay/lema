<a name=9448></a><img src="RuhulBeyan-9448_1.jpg"/><br/>
<img src="RuhulBeyan-9448_2.jpg"/><br/>
ziyâdelik vardır. Ferdlere ve nevilere itibarla da noksanlık vardır. Dünya ve âhirette<br/>Allah Teâlâ’nın rahmetinin bolluğunu haber veren bu iki mübarek ismin bu âyet-i<br/>kerimede özellikle belirtilişinde, O’nun rahmetinin gadabını geçmiş olduğuna ve<br/>sonsuzluğuna dikkati çekmek, isyankarların O’nun rahmetinden ümidlerini kesmemeleri<br/>için müjdelemek, itâat edenleri Allah Teâlâ’nın azı kabul edip karşılığında bol mükâfat<br/>verdiğinden dolayı, sevindirmek vardır.<br/>
Kulun Rahman ve Rahim isimlerinden nasibi şudur: Öncelikle gizli ve açık olarak<br/>
kendisine acımak ve çok merhametli olmak. Sonra da başkalarının haklı isteklerini elde<br/>etmelerine yardımcı olmak ve onlara doğruyu göstermek sûretiyle merhamet etmek ve<br/>onlara merhamet ve şefkat gözüyle bakmak. Meşâyıhtan birinin dediği gibi:<br/>
<i>Yavrucuğum bütün yaratılmışlara merhametli ol!<br/>Onlara rıfk, merhamet ve şefkat gözüyle bak.<br/>Büyüklerine hürmet, küçüklerine şefkat et,<br/>Her yaratılanda, onu yaratanın hakkını gözet.</i><br/>
<b>Zerrukî </b>(r.h.) şöyle demiştir: Cenab-ı Hakk’ın bütün isimlerinin mânâları ile<br/>
ahlâklanmak, doğrudur. Ancak, “Allah ism-i celili yalnız taalluk için olduğundan onun<br/>mânâsıyla ahlâklanmak câiz değildir. Cenab-ı Hakk’ın bütün yüce isimleri O isme<br/>râcidir. Allah’ı yalnız bu isimle bilmek, O’nu diğer güzel isimleriyle de bilmektir. Her<br/>kul için, içinde yalnız tevhid inancı ve bir tek sır olan bir kalp bulunması mutlaka<br/>gerekir. Böyle bir kalple bütün maksad ve muradlar meydana gelir.<br/>
<b>Cüneyd</b> (k.s)’e: “Her şeyden ilgiyi kesip Allah’a bağlanmanın yolu nedir?” diye<br/>
sordular. Şöyle cevapladı: “Bunlar; günah işlemeye son veren tevbe, yapılması<br/>gerekenleri sonraya bırakma ihmalkârlığına son veren korku ve ibâdet yollarına götüren<br/>ümiddir. Nefsi emellerden uzaklaştırıp ecele yaklaştırmak sûretiyle onu değersiz<br/>görmek insanı diğer şeylerden koparıp Allah’a yöneltir.” Bu kez: “Kul bunlara ne ile<br/>ulaşır?” diye sordular. “İçinde yalın tevhid olan her şeyden arınmış saf bir kalple”<br/>demiştir. Bu, son derece dikkat çekici ve hayret verecek kadar önemli bir cevaptır.<br/>
<i>et-Te’vilatu’n-necmiyye’de</i> şöyle denilmiştir: Bu âyet-i kerime, <i>el-Bâtın</i> ismini alan<br/>
varlığın görünmez alemi ile yine <i>ez-Zâhir</i> ismini alan aynı varlığın görülen alemini<br/>içinde toplayan ilâhi hüviyete işâret etmektedir. O hüviyet, er-Rahman er-Rahîm’dir.<br/>Yâni Allah’ın birincisiyle umûmî olan Rahman sıfatının tecellîsiyle, ikincisi ile de<br/>hususi olan er-Rahîm sıfatının tecellîsiyle tecellî etmiş olduğunu göstermektedir. Allah<br/>Teâlâ, tüm itibar ve durumlardan gayrı olarak umum ve husus gözünde umum ve husus<br/>olmaktan mutlaktır.<br/>
<i> </i><br/>
