<a name=10560></a><img src="flower_sep.jpg"/><br/>
<img src="RuhulBeyan-10560_2.jpg"/><br/>
anlama katkısı şöyledir: “Vasfı bilinmeyen şâhide ve meşhuda yemin olsun” demektir.<br/>
Bazı âlimlerin ifâdesine göre âyette yer alan “meşhud” kelimesinden maksad cuma<br/>
günüdür. “Şahid” kelimesinden maksad ise o gün namaz kılmak ve Allah’ı zikretmek<br/>için gelen müslümanlardır. Cuma gününden daha faziletli bir günün üstüne güneş ne<br/>doğmuştur ne de batmıştır. Bu günde öyle bir an vardır ki mü’min kul Allah’a hayır<br/>duâda bulunur da duâsı o ana denk gelirse mutlaka kabul olunur. Herhangi bir kötülükten<br/>Allah’a sığınmışsa ve bu sığınması tam o ana denk gelmişse Allah Teâlâ onu sığındığı<br/>kötülükten korur.<br/>
Bir hadis-i şerifte şöyle buyurulur: <i>“Cuma günü benim üzerime salat u selamı</i><br/>
<i>çoğaltınız. Çünkü cuma günü meleklerin şâhid oldukları ve şâhid olunan bir gündür.”<br/></i><a href="RuhulBeyans.html#10570">[57]</a><br/>
Bazı âlimlerin ifâdesine göre âyette yer alan “meşhud” arafe günü, “şâhid” ise arafatta<br/>
hazır bulunan hacılardır. Dolayısıyla hac olayını ta’zim etmek için bu kelime üzerine<br/>yemin edilmesi ve isabetli olmuştur.<br/>
Başka bazı âlimlere göre “şâhid” her gün, “meşhud” ise o günde bulunan insanlardır.<br/>
Dolayısıyla âyeti bu şekilde anlarsak “meşhud”, “meşhudun aleyhi” mânâsına olmuş<br/>olur. Şahid kelimesi de “tanıklık etmek” anlamına gelen “şehâdet” kökünden türemiş<br/>olur. Nitekim <b>Hasan Basri</b> (rh.) der ki: “Hiçbir gün yoktur ki: Ben yepyeni bir günüm;<br/>ben yapılan şeylere şâhid olacağım, beni ganimet bil. Yoksa güneş battıktan sonra<br/>kıyamete kadar bir daha beni bulamazsın, demiş olmasın.”<br/>
<i>Yazık, aziz ömrüm geçip gitti<br/>Kalan şu birkaç nefes de geçti geçecek.<br/>Geçen ömrüm yanlışlar içinde geçip gitti<br/>Çâresine bakmazsam kalanı da böyle geçip gidecek.</i><br/>
Bazı âlimlere göre âyette geçen “şâhid” kelimesinden maksad; “cem‘iyyet” açısından<br/>
Hak’tır. “Meşhud” ise “tefrika” yönünden yine odur. İstersen şöyle diyebilirsin: İcmal<br/>ve tafsil yönünden onu hakikatiyle ondan başka hiç kimse göremez.<br/>
Bazı âlimlere göre; “şâhid” ruh, “meşhud” ise tabiattır. <b>Huseyn</b> (rh.) der ki, bu âyet-i<br/>
kerimede kâinâtın onu var edenden ayrılmadığına ve ona yaklaşmadığına işâret vardır.<br/>
<b>4. Hendeğe atılanlar <i>(yakılarak)</i></b><b> öldürüldü.<br/></b>Bu son cümle yukardan beri yapılan yeminin cevabıdır. Lam’ın hazfedilmesi<br/>
okuduğumuz cümlenin bedduâ değil haber cümlesi olduğunu gösteriyor. Buna göre<br/>“kutile ashabu’l-uhdûd” ifâdesi Allah’ın gazabı ve lânetiyle o hendeğin sâhipleri helâk<br/>oldular demek olur. Ancak daha ağır basan ihtimale göre bu cümle duâ cümlesi olup<br/>
