<a name=10270></a><img src="flower_sep.jpg"/><br/>
<img src="RuhulBeyan-10270_2.jpg"/><br/>
bütün vakitlerde rabbini anmaya devam et. Şu hâlde âyetteki “bukraten/sabah ve<br/>asîlen/akşam” kelimeleri ile “devamlılık” kasdedilmiş olmaktadır. Peygamberimiz<br/>(s.a.), burada emredilen zikri sabah akşam sürekli biçimde kendisi de yerine getirirdi.<br/>
Âyeti şöyle anlamak mümkündür: “Sabah, öğle ve ikindi namazlarına devâm et.”<br/>
Çünkü “asl” kelimesi, ikindiden sonra başlayıp akşama kadar devam eden vakte dendiği<br/>gibi, zevalden sonra başlayan vakte de denir. Böylece “asl” kelimesi, öğlen ve ikindi<br/>vakitlerini kapsamış olur.<br/>
<b>Müfti</b> <b>Sa’dî</b> diyor ki: Beş vakit namazın farziyeti bu âyetin nâzil olmasından önce<br/>
olmuşsa o zaman bu âyeti “namaza devam etmek” şeklinde tefsir etmeye ihtiyaç duyarız.<br/>Ağır basan ihtimal de gerçeğin böyle olduğu yolundadır. Çünkü beş vakit namaz,<br/>hicretten önce miraç gecesi farz kılınmıştır.<br/>
Fakir (<b>Bursevî</b>)’nin kanaâtine göre beş vakit namaz miraç gecesi farz kılınmıştır.<br/>
Miraç ise hicretten bir yıl önce olmuştur. Oysa bu âyetin nâzil olduğu tarih<br/>bilinmemektedir. Bir başka ifâdeyle; bu âyet-i kerîmenin miraçtan önce mi yoksa sonra<br/>mı nâzil olduğu bilinmemektedir. Eğer söz konusu âyet miraçtan sonra nâzil olmuşsa,<br/>Sâdî Müftî’nin yukarıdaki iddiâsı yerinde olur. Eğer önce nâzil olmuşsa, o zaman bu<br/>iddiâ temelsiz kalır.<br/>
<b>Kâşânî</b> tefsirini yaptığımız âyetleri şöyle yorumlamaktadır: “Sabah akşam rabbinin<br/>
adını an” yâni Allah’ın isimleri arasında bulunan ism-i a’zamı, bu ismin haklarını yerine<br/>getirerek mebde’/başlangıç ve müntehâ/son noktasında kemâlâtını ızhar ederek an. Bu<br/>ismin kemâlâtını fıtri sıfatlarla ortaya çıkar; hem de bunu nur-i ilâhinin doğduğu vakitten<br/>itibâren yap. Nur-i ilâhinin fıtrî sıfatları ezelde îcâd ettiğini ve o sıfatlara kemâlâtını<br/>koyduğunu hatırla. Bu hatırlamayı nûr-i ilâhinin battığı andan itibâren yap. Çünkü kul,<br/>fıtrî sıfatlarını ortaya koyup mahrum kalarak ve kendi sıfatlarını kemâlâtıyla ortaya<br/>koyarak nur-i ilâhinin batmasına sebeb olmaktadır.<br/>
<b>26. Gecenin bir kısmında O’na secde et; gecenin uzun bir bölümünde de O’nu</b><br/>
<b>tesbih et.</b><br/>
<i>“Gecenin bir kısmında O’na secde et.”</i> Yâni gecenin bir kısmında O’nun için namaz<br/>
kıl. Herhalde bu akşam ve yatsı namazları olsa gerektir. Önceki âyetle birlikte mânâ;<br/>“beş vakit namazı edâ etme konusunda devamlılık göster” şeklinde olur.<br/>
Bu âyette “gece”nin öne getirilmesi, gece namazına özen göstermeye işâret etmek<br/>
içindir. Çünkü gece namazı daha külfetli ve ihlâsa daha uygundur. Amellerin en<br/>fazîletlisi; en çok meşakkatli olanı, gösterişten uzak bulunanı ve ihlâsla yapılanıdır.<br/>Bundan dolayı gece namazı özen gösterilmeyi hak etmiştir. Âyette buna işâret edilmek<br/>üzere “gece namazı vakti” fiilden önce getirilmiştir. Âyette fiilin başında yer alan “fa”<br/>
