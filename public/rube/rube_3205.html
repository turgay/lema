<a name=3206></a><img src="RuhulBeyan-3206_1.jpg"/><br/>
<b>41. Eğer onlar seni yalanladılarsa, de ki: “Benim yaptığım bana, sizin yaptığınız</b><br/>
<b>da size. Siz benim yaptığımdan uzaksınız, ben de sizin yaptığınızdan uzağım!”</b><br/>
<i>“Eğer onlar seni yalanladılarsa,”</i> susturucu bir delil getirdikten sonra hâlâ<br/>
yalanlamakta ısrar ettilerse, <i>“de ki: “Benim yaptığım bana, sizin yaptığınız da size.”<br/></i>Böylece onlardan uzak olduğunu belirt. Çünkü sen gerçekten mâzûrsun. Nitekim <i><b>“Şayet<br/>sana karşı gelirlerse “Ben sizin yaptıklarınızdan uzağım.” de”</b></i> (eş-Şuarâ, 26/216)<br/>âyeti de buna delâlet eder. Bu âyetin mânâsı şudur: Hak olsun bâtıl olsun benim<br/>yaptığımın cezâsı bana, sizin yaptığınızın cezâsı da size âittir.<br/>
Müşriklerin yaptıkları amellerin çoğul değil de tekil olarak kullanılması, amellerinin<br/>
aynı cinsten olması ve Rasûlullah’ın ameli ile tam birbirlerine karşı düşecek lâfızlarla<br/>anlatılması amacıyladır.<br/>
<i>“Siz benim yaptığımdan uzaksınız, ben de bizin yaptığınızdan uzağım!”</i> Bu söz, bir<br/>
önceki ibârede geçen ‘bir davranışın karşılığının onu yapandan başkasına âit<br/>olmayacağı’ hükmünü pekiştirmektedir. Yani, ne siz benim davranışım yüzünden hesaba<br/>çekilip azarlanacaksınız, ne de ben sizin davranışınız yüzünden hesaba çekilip<br/>azarlanacağım.<br/>
Hz. Peygamber (s.a.)’in ameli rubûbiyyet feyzini kabul edebilmek için ubûdiyyetten<br/>
istifâde konusunda fıtrî istîdâdını ortaya koymasıdır. Bunun karşılığı da cennet ve<br/>vuslattır.<br/>
Müşriklerin ameli ise kalbin ilâhî feyzi kabul etme istîdâdını köreltmek, nefsânî istek<br/>
ve arzuları elde etmek için fıtrî istîdadlarını bozmaktan ibârettir. Bu amelin cezası ise<br/>cehennem ve mahrûmiyyettir.<br/>
Hz. Peygamber (s.a.) in ameli aynı zamanda tasdik ve ikrâr iken, müşriklerin ameli<br/>
tekzib ve inkârdır. Bunlardan her biri dünyada da ahirette de yekdiğerinden uzaktır,<br/>berîdir ve ebediyyen bir araya gelmezler. Çünkü kertenkele ile balık bir araya gelmez.<br/>
Kertenkelenin gıdası hava, balığınki ise sudur. Biri -yani kertenkele- kara hayvanı<br/>
olduğundan dâima kurudur. Çünkü bu, toprağın tabiatında vardır. Öteki -yani balık- ise<br/>bir deniz havyanı olduğundan daima ıslaktır. Çünkü ıslaklık suyun tabiatında mevcuttur.<br/>
<i>Mesnevî</i>’de şöyle denilir:<br/>
<i>Has papağanlara pek bol, pek değerli şekerler vardır.<br/>Ama bayağı papağanlar o taraftan göz yummuşlardır.<br/>Görünüşü derviş olan kimse bu ilahî lütfu anlayabilir mi?<br/>Bu bir manevî haldir. Feûlün, fâilat değildir.<br/>İsa’nın eşeğinden şeker esirgenmez,<br/>Ama eşek yaratılış bakımından otu beğenir<br/>Kanat vardır, doğanları padişaha götürür.<br/>Kanat vardır, kuzgunları mezarlığa, leşe uçurur.</i><br/>
