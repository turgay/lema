<a name=5049></a>Allah Teâlâ, İsrafil (a.s.)’ı diriltir. O da Beytü’l-makdis’teki kayadan (ikinci) sûra<br/>
üfler. Ruhlar, kendi sayılarınca sûrun deliklerinden çıkar. Her rûh, hatta vahşî<br/>hayvanların ve kuşların ruhları kendi bedenlerine girer. O gün mahlûkat, toprağın<br/>altında kaldıktan sonra “sâhira”da, yâni yeryüzünde olurlar.” “Sâhira”nın cehennemin<br/>kenârında bir sahrâ olduğu da söylenmiştir. <b>İbn Abbas </b>(r.anhümâ)’ın ise şöyle dediği<br/>rivayet edilir: “Sâhira, yaratıldığından beri üzerinde Allâh’a hiç isyan edilmemiş, beyaz<br/>gümüşten bir yerdir.”<br/>
<i>et-Te’vîlâtü’n-Necmiyye</i>’de der ki: “<i>Orada”</i> ortalarından ve kenarlarından<i> “ne bir</i><br/>
<i>iniş, ne de bir yokuş görebileceksin.</i> <i>O gün insanlar, dâvetçiye” </i>yani, dünyâda<br/>kendilerini çağırıp da kendilerine uydukları kimselere <i>“uyacaklar. Ona karşı yan<br/>çizmek yoktur.</i>” O dâvetçinin onları dâvetinde bir eğrilik yoktur. Yâni her dâvetçi,<br/>insânî yaratılışında dâvetine karşılık bulur. Çünkü dâvet eden de icâbet eden de Allah<br/>Teâlâ’dır. Nitekim âyette <i><b>“Allah; esenlik evine çağırır ve dilediğini doğru bir yola<br/>iletir.”</b></i> (Yûnus, 10/25) buyrulur. Şu halde Allah hem dâvet eden, hem de hidâyete<br/>erdirerek icâbet edendir. O, meşîet/dileme lisânı ile icâbet eder. İyi anla.<br/>
Bu sırdan dolayı her devirde, her türlü dâvetçinin peşinden giden büyük topluluklar<br/>
bulunur. Ancak her asırda Allâh’ın davetçisine tâbî olanlar, ehlullahtan nâdir<br/>kimselerdir. Bununla birlikte hevâya, dünyaya, şeytana, meleğe, cennete ve kurbete<br/>dâvet edenlerin ehli, farklı tabakalardan ve değişik mertebelerden olmak üzere her<br/>zaman büyük kalabalıklar halinde bulunurlar.<br/>
“<i>Artık, çok esirgeyici Allah hürmetine sesler kısılmıştır.</i>” Burada şu husûsa işaret<br/>
vardır: Allâh’ın dâvetçisi, bir kulu rahmâniyyet ile dâvet edince diğer bütün<br/>dâvetçilerin sesleri kısılır, boyun eğer, itâat eder ve kesilir. “<i>Bu yüzden, fısıltıdan”<br/></i>yâni dâvet edilenlerin ayak seslerinden ve dâvet edene doğru yürümelerinden<i> “başka<br/>bir ses işitemezsin.</i>”<br/>
Şu halde akıllı kişiye gereken, Hakk’a çağıran Allâh’ın davetçisine tâbi olmaktır.<br/>
Çünkü ondan gayrısı bâtıldır.<br/>
<i>Mesnevî</i>’de der ki:<br/>
<i>Senden başkasının yüzünü görmek, boğaza takılan bir zincirdir.<br/>“Allah’tan başka her şey bâtıldır, asılsızdır.”<br/>Bâtıldırlar ama bana hak görünmedeler.<br/>Çünkü bâtıl, bâtılları çeker.<br/>---<br/>Kör bir deveye benzersin... boynundaki yular seni yeder durur;<br/>Fakat sen çekeni gör, yuları değil!<br/>Çekeni ve yuları görsen senin için<br/>Bu âlem aldanma yurdu olmazdı.<br/>Kâfir, köpeğin ardına düşüp gittiğini görseydi<br/>Güçlü kuvvetli Şeytan’a maskara olur muydu hiç?</i><br/>
