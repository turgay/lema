<a name=2546></a>görme (basar) ve konuşma (kelâm) âlemleriyle deverânı itibarıyla doksan dokuz olur.<br/>Buna bir de doksan dokuz hakikatin bir bütün olarak tekliğini eklediğimizde yüz eder.<br/>İşte bu sebepledir ki Rasûlullah (s.a.v.) her namazın arkasından otuz üç kez<br/><i>“Sübhanallah”</i>, otuz üç kez <i>“el-Hamdü lillah”</i>, otuz üç kez de <i>“Allahu ekber” </i>demiş,<br/>sonra <i>“La ilâhe illallahu vehdehû lâ şerike leh, lehü’l-mülkü ve lehü’l-hamdü ve hüve<br/>alâ külli şey’in kadîr.” </i>cümlesiyle yüze tamamlamıştır. Bunu bu şekilde yapmak<br/>sünnettir. Sonra bu yüz hakikatın hem zâhir ve hem de bâtın yönünden hazerât-ı hamsede<br/>taayyünleri dikkate alınınca bin olur. Buna bir de bin hakikatin bir bütün olarak tekliğini<br/>kattığımızda bin bir eder.<br/>
İsimlerin ve hakikatlerin aslı yedidir. Bunların külliyatı doksan dokuz veya bin birdir.<br/>
Bu güzel isimlerin cüz’iyyatı ise sayılamayacak kadar çoktur. (Özet olarak yapılan<br/>iktibas burada son buldu.)”<br/>
<i>“Onun isimleri hakkında eğriliğe sapanları bırakın;”</i> Yani Allah’ın isimleri<br/>
hakkında haktan bâtıla meyledenleri terk edin. Bu da iki şekilde olur:<br/>
Ya Allah Teâlâ’yı, kendisinin isimlendirmediği, hiçbir semavî kitabın bahsetmediği ve<br/>
herhangi bir nebevî sünnette geçmeyen şekilde veya şer’î bir asla dayansa bile yanlış<br/>anlaşılmaya sebep olacak şeylerle isimlendirmek suretiyle. Nitekim bedeviler Allah<br/>Teâlâ hakkında “Yâ Eba’l-mekârim” (Ey iyilikler babası) ve “Yâ Ebyada’l-vech” Ey<br/>yüzü beyaz) derlerdi. “Ebü’l-mekârim” ifadesi, her ne kadar bütün kemal sıfatları<br/>kendinde toplayan bir ifade olsa da bu, Allah Teâlâ hakkında tasavvuru caiz olmayan<br/>başka mânâlar vehmettirdiği için doğru değildir. Aynı şekilde “Ebyadu’l-vech” ifadesi,<br/>Cenab-ı Hakk’ın zatını noksan sıfatlardan tenzih etmekten ibaret olsa da yanlış mânâlar<br/>vehmedilmesine sebep olabilir. Buna göre ayette emredilen “bırakmak”tan maksad, bu<br/>gibi şeylerden kaçınmaktır. “İsimler”den maksad ise insanların kendi zanlarına göre<br/>Allah’a verdikleri isimlerdir, Allah’ın hakiki isimleri değil.<br/>
Ya da Allah’ın güzel isimlerinden bir kısmıyla O’nu isimlendirmekten yüz çevirerek<br/>
haktan bâtıla meyledilir. Nitekim müşrikler: “Rahmân nedir? Biz Yemâme rahmanından<br/>(Müseylime) başkasını tanımıyoruz.” demişlerdi. Buna göre ayetteki “bırakmak”tan<br/>maksad, yine böyle kimselerden kaçınmaktır. “İsimler”den maksad ise Allah’ın hakiki<br/>isimleridir. Buna göre mânâ şöyledir: “Allah’ı güzel isimleriyle isimlendirin ve<br/>onlardan bir kısmını diğerlerinden ayırmaya kalkışmayın.”<br/>
Rivayete göre sahabeden biri, namazda hem “Allah” ismiyle hem de “er-Rahman”<br/>
ismiyle Allah’a dua etti. Bunun üzerine müşriklerden biri: “Muhammed ve arkadaşları,<br/>tek rabbe ibâdet ettiklerini iddia etmiyorlar mıydı? Peki şu adama ne oluyor ki iki rabbe<br/>dua ediyor?” dedi. Bunun üzerine Allah Teâlâ bu ayeti indirdi. Rasûlullah (s.a.v) de bu<br/>konuda şöyle buyurdu: “<i>Müşriklerin burnunu yere sürtmek için ister Allah adıyla dua<br/>edin, ister er-Rahman adıyla.</i>” Çünkü ismin çokluğu, isimlendirilenin çokluğunu<br/>gerektirmez.<br/>
<i>“Onlar yaptıklarının cezasını çekeceklerdir.”</i> Yani onlara isabet edecek musibetin,<br/>
size de ulaşmaması için onların sapıklıklarından kaçınınız. Çünkü onların<br/>
