<a name=1388></a>Sonraki kitâbın nüzûlü daha önce olsa, kesinlikle önceki kitaba uygun olurdu. Bu<br/>sebepledir ki Hz. Peygamber (s.a.v): <i>“Şayet Musâ hayatta olsaydı, bana tâbi<br/>olmaktan başka yapacağı bir şey yoktu.<a href="RuhulBeyans.html#1389">”</i>[42] </a>buyurmuştur.<br/>
<i>“Allah’ın emri,”</i> yâni azâbı <i>“mutlaka yerine gelecektir.” </i>Bu, onlara yöneltilmiş<br/>
şiddetli bir tehdittir. Yâni, siz Allah’ın eski ümmetler hakkındaki tehdidinin hiç bir<br/>şüpheye mahal kalmayacak şekilde başlarına geldiğini biliyorsunuz. O halde bu<br/>tehditten sakınıp tevbe ve istiğfarla küfürden îmâna ve ikrâra dönün.<br/>
Bil ki mesh, yâni insanın sûretinin değiştirilmesi bu ümmette de vukû bulmuştur.<br/>
Bunlardan biri de, <b>Ebû Alkame</b>’den nakledilen şu olaydır. O şöyle anlatıyor:<br/>
“Büyük bir kafileyle seyahat ediyordum. Kafiledekilerden birini emir tâyin ettik ki<br/>
onun emriyle gidip onun emriyle konaklayalım. Emîrimiz, Ebû Bekir ve Ömer (r.a.)’a<br/>söverek bizi bir yerde konaklattı. Bu hususta onu uyardıysak da bize kulak vermedi.<br/>Sabah vakti hayvanlara yüklerini yükleyip kervana çeki-düzen verince, kervanın<br/>emîrinden bir ses çıkmadı. Başına neler geldi, ne yapıyor diye adamın yanına gittik. Bir<br/>de ne görelim, adam ayaklarını elbisesiyle örtmüş bir halde oturuyor. Elbiseyi açtık,<br/>baktık ki adamın ayakları domuz ayağına dönmüş. Onun bineğini hazırlayıp adamı<br/>bineğine bindirdik. Ama o bineğinden sıçradı, ayakları üzerine dikilerek üç defa domuz<br/>gibi bağırdı. Sonra domuzlara karıştı ve en nihayet domuzlaştı. O kadar ki hiç birimiz<br/>onu tanıyamadık.” Bu olay <i>“Ravzatü’l-ulemâ”</i>dan alınmıştır.<br/>
Rivâyet edilir ki namazda imamdan önce başını kaldıran veyâ indiren muktedî<br/>
hakkında vârid olan sahîh bir hadîsin mazmûnunun olabileceğini inkar ettiği için, bir<br/>hadis râvisinin başı eşek başına dönüşmüştür. O hadîsin mânâsı kısaca şöyledir:<br/><i>“Başını imamdan önce kaldıran yâhut indiren kimse, başının eşek başına dönüşecek<br/>olmasından ve onun durumuna düşmekten nasıl korkmaz?!<a href="RuhulBeyans.html#1389">”</i>[43]</a><br/>
Bu, sûretin değiştirilmesidir. Mânânın değiştirilmesi ise çok daha zor ve sıkıntılıdır.<br/>
Çünkü, meselâ sûret açısından kör olan birinin, âhirette görebilen biri olması pekala<br/>mümkündür. Lakin <i><b>“Bu dünyâda”</b></i> kalp gözü <i><b>“kör olan kimse, âhirette de kördür;<br/>üstelik iyice yolunu şaşırmıştır.”</b></i> (el-İsrâ, 17/72) Dünyâda rezil rüsvay olmak, âhirette<br/>rezil rüsvay olmaktan çok daha önemsizdir. Şu halde sâlik, Allah Teâlâ’ya bakacak olan<br/>yüzünü dünyâya ve hevâsına tâbî olmaya çevirmemek için çalışmalıdır ki insânî<br/>sıfatları yırtıcı hayvan ve şeytan sıfatlarına dönüştürülmesin.<br/>
<b>Şeyh Sa’dî</b> şöyle der:<br/>
<i>Korkarım ki değildir senin dostun rûhânî<br/>Senin yöneliş ve talebin sâdece âlem-i cismânî<br/>Çalış ki geçesin hayvâniyet makamını<br/>Demir say artık seni göstermeyen aynanı<br/>Uyuyanların ise haberi olur seher bülbülünün sesinden<br/>Hayvanın ne haberi olur insâniyetin nesinden.</i><br/>
