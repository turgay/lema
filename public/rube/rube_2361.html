<a name=2362></a><img src="RuhulBeyan-2362_1.jpg"/><br/>
<i>Salih bunu duyup ağlamaya başladı<br/>Feryat edenlere feryat etmeye başladı<br/>«Ey batıl yolda yaşayan kavim!<br/>Sizin cevrinizden Allah’a şikayet etmiş, ağlamıştım»<br/>Hak bana «Onların eziyetlerine sabret<br/>Onlara nasihat ver; zamanları fazla kalmadı» demişti<br/>Cefâları, eziyetleri yüzünden onlara nasihat edemiyorum<br/>Nasihat sütü sevgiden, safâdan coşup akar<br/>Bana o kadar eziyetler ettiniz ki<br/>Nasihat sütü damarlarımda dondu<br/>Hak bana «Ben sana lütuf ve inâyet eder<br/>O yaralara merhem koyarım» buyurdu<br/>Hak gönlümü gök gibi saf bir hale getirdi<br/>Gönlümden, sizin cefâlarınızı sildi süpürdü<br/>Yine size nasihatler vermeye<br/>Şeker gibi temsiller getirmeye koyuldum<br/>O sözler size zehir gibi tesir etti<br/>Çünkü siz baştan aşağı zehir kaynağısınız<br/>Nasıl gamlanayım? Gam baş aşağı yuvarlanmış<br/>Ey inatçı kavim, gam sizdiniz<br/>Gamın ölümüne ağlayıp feryat eden olur mu?<br/>Baştaki yara iyileşince bu yüzden saçını sakalını yolan bulunur mu?</i><br/>
Sâlih (a.s.)’ın kıssasının işarî yorumu şöyledir: Ruh Salih’i, Hakk’ın nefhasıyla<br/>
(üfürmesiyle) kalb beldesine ve oranın sakinlerine gönderildi. Maksadı onları bayağı,<br/>süflî, zulmânî ve hayvanî sıfatlardan, övülmüş, yüce, nûrânî ve ruhânî ahlaka davet<br/>etmekti. Fakat nefis ve sıfatları, Hakk’a muhalefet ve kibir kılıçlarıyla kalbin sır<br/>devesini boğazladılar. Rab’lerinin tevhid ve ma‘rifet emirlerini kabule tenezzül<br/>etmediler ve büyüklendiler. Böylece helâke düçâr olup cehalet ve inkar vadilerinde<br/>kaldılar.<br/>
Allah bizi ve sizi, ruha kötülük eden ve fethlere mani olan herşeyden muhafaza<br/>
buyursun!<br/>
<a href="RuhulBeyans.html#2361">[59].</a> <i>Buhârî</i>, Salât, 53; Enbiyâ, 17; <i>Müslim</i>, Zühd, 38; <i>Müsned</i>, II, 9<br/><a href="RuhulBeyans.html#2361">[60].</a> Taberânî, el-Mu‘cemü’l-kebîr, VIII, 45; Heysemî, Mecmau’z-zevâid, IX, 136;<br/>
<i>İbn Hacer</i>, el-Metâlibü’l-âliye, I, 45; İbn Kesîr, el-Bidâye ve’n-nihâye, VII, 325, 326<br/>
