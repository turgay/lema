<a name=498></a><img src="RuhulBeyan-498_1.jpg"/><br/>
<img src="RuhulBeyan-498_2.jpg"/><br/>
<img src="RuhulBeyan-498_3.jpg"/><br/>
<b>140. Yoksa siz, İbrâhîm, İsmâîl, İshâk, Ya’kûb ve esbâtın <i>(torunlarının)</i></b><b> yahûdî,</b><br/>
<b>yahut hıristiyan olduklarını mı söylüyorsunuz? De ki: Siz mi daha iyi bilirsiniz,<br/>yoksa Allah mı? Allah tarafından kendisine <i>(bildirilmiş) </i></b><b>bir şâhitliği gizleyenden<br/>daha zâlim kim olabilir? Allah yaptıklarınızdan gâfil değildir.</b><br/>
Bu âyet öncekinin muâdilidir. Yâni siz bu iki şeyden hangisine huccet getiriyorsunuz?<br/>
demektir. Yoksa siz, İbrâhîm, İsmâîl, İshâk, Ya’kûb ve <i>esbât</i>; yâni on iki torunu Yahûdî<br/>ve Hıristiyandı, biz de onlara uyuyoruz mu diyorsunuz? Bilindiği gibi “<i>esbât</i>”, İshâk<br/>(a.s.)’ın torunlarına verilen addır. İsmâîl (a.s.)’in torunlarına da “<i>kabîle</i>” denilir.<br/><b>Zeccâc</b>’dan böyle nakledilmiştir. Âyetin üslûbuyla iki ihtimal de reddedilmiş ve<br/>Yahûdîler ile Hıristiyanlar azarlanmıştır. Yâni Allah’ın dîni hakkında nasıl münâkaşa<br/>edersiniz. Tevrât ve İncil indirilmeden önce yaşamış peygamberler hakkında nasıl<br/>“Yahûdî veya Hıristiyandılar” dersiniz? Gâyet açıktır ki, önce gelenin sonra gelene<br/>uyması ve onun şerîatini uygulaması aklen imkânsızdır.<br/>
Ey Muhammed! De ki: <i>“Bunu (onların dînini) siz mi daha iyi bilirsiniz, yoksa Allah</i><br/>
<i>mı?”</i> Elbette Allah! Allah tarafından gelmiş ve kendisi tarafından bilinen açık bir delili<br/>örtbas edip insanlardan gizleyenden daha zâlim kim olabilir?<br/>
Ey Ehl-i kitap! Allah katından gelmiş açık bir delîlle, İbrâhîm ve oğullarının, tevhid -<br/>
Hanîf- inancına mensûp müslümanlar olduklarını kesin bir şekilde biliyorsunuz. Bunu<br/>Allah size kitabınızda haber verdi. Sonra bunu insanlardan gizliyor ve onların hakkında<br/>Allah’ın bildirdiğinin aksini iddiâ ediyorsunuz. Açıkça bildirdiği bir konuda Allah’a<br/>yalan isnâd etmeye cesâret etmeniz sebebiyle sizden daha zâlim kim olabilir?<br/>
<b>İbn Abbas</b>’tan: <i>“Büyük günahların en büyüğünün Allah’a ortak koşmak, yalancı</i><br/>
<i>şâhidlik yapmak ve şehâdeti gizlemek olduğu.”</i> rivâyet edilmiştir. Yüce Allah, bu<br/>konuda bir âyette: <i><b>“Şehâdeti gizleyenin kalbi günahkâr olur.”</b></i> (el-Bakara, 2/283)<br/>buyurmuştur. Burada kalbin günahkâr olmasından maksad, kötü bir hale çevrilmesidir<br/>ki, böyle bir durumdan Allah’a sığınırız.<br/>
Allah şehâdeti gizleme dâhil, bile bile yaptığınız hiçbir şeyden gâfil değildir ve<br/>
işlediğiniz günahları şiddetli bir azâbla cezâlandıracaktır.<br/>
<b>141. Onlar bir ümmetti; gelip geçti. Onların kazandıkları kendilerine, sizin</b><br/>
<b>kazandıklarınız da size âittir. Siz onların yaptıklarından sorguya çekilmezsiniz.</b><br/>
Bu peygamberler, bir topluluktu ve ölümle geçip gittiler. Kazandıkları ameller onlara<br/>
âiddir. Sizin kazandığınız ameller de size. Hiç kimse diğerinin işlediğinden sorumlu<br/>tutulamaz. Ancak kendi işlediğinden sorumlu tutulur ve onun karşılığını görür. Buna<br/>binâen siz de onların işlediklerinden sorguya çekilmezsiniz.<br/>
