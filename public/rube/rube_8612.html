<a name=8613></a><img src="flower_sep.jpg"/><br/>
Bu âyette şuna da işâret vardır: Allah Teâlâ, bir imtihan olarak peygamberine<br/>
gösterdiği bu rüya ile mü’min ve münâfıkları temyiz etmiştir. Zira bu rüyada<br/>müslümanların Mekke’ye giriş vakti tam belli değildi. Sadece Mekke’ye girişleri<br/>müjdeleniyordu. Allah, Mekke’ye girişlerini bir sonraki seneye tehir etti. Münâfıklar,<br/>Mescid-i Haram’a gireceklerini vaad etmesi konusunda Hz. Peygamber (s.a.)’i<br/>yalanladıkları için helâk oldular. Küfürleri ve nifakları daha da arttı. Mü’minler ise<br/>Peygamber Efendimiz (s.a.)’i tasdik ederek îmânlarını daha da artırdılar. Rüyanın<br/>gerçekleşmesini beklediler. Cenâb-ı Hak, peygamberini ve gördüğü rüyayı doğruladı.<br/>Neticede helâk olan açık bir delille helâk oldu, bu imtihanı başarıyla atlatan da açık bir<br/>delille başarmış oldu. İşte bu sebeple âyette <b>“bilmediklerinizi bilir”</b> buyrulmaktadır.<br/>Yani Allah’ın bilgisi dâhilinde bu hâdise münâfıkların nifakını artıracak, mü’minlerin<br/>de îmânını takviye edecekti.<br/>
Âyette daha sonra ifade edildiği üzere Allah Teâlâ, mü’minlere Mekke fethinden önce<br/>
yakın bir fetih nasip etmiştir. Bununla da zâhir ve bâtın pek çok fetihler ve lütuflar<br/>kasdedilmektedir. Her iş, takdir edilen vaktinde gerçekleşir. Dolayısıyla işin sonunu<br/>görmek için sabretmek gerekir:<br/>
<i>Allah binlerce iksir yaratmıştır,<br/>Fakat insan sabır gibi bir iksir görmemiştir.<br/>Hiçbir istek isteyenden esirgenmez<br/>Parlaklığın eşi güneştir, suyun eşi bulut.</i><br/>
Rasûlullah (s.a.) kavminin eziyetine sabretti. O’nun vârisi olan âlimler de O’nun gibi<br/>
sabırlıdırlar. <b>Maruf Kerhî</b> (k.s.) buna şöyle bir misâl verir: Rüyada cennete girdiğimi<br/>gördüm. Orada oturulacak yerleri hazırlanmış, perdeleri indirilmiş, hizmetlileri hazır<br/>bir köşk vardı. Bu köşkün kime âid olduğunu sordum. Ebû Yûsuf’a âid olduğu söylendi.<br/>Bunu ne ile elde ettiğini sordum. İnsanlara ilim öğretmesi ve onların eziyetlerine<br/>sabretmesi sebebiyle elde ettiğini söylediler. Sıdk, Allah Teâlâ’nın ve seçkin kullarının<br/>sıfatıdır. Ayrıca sıdk, hidâyet sebeplerindendir.<br/>
<b>İbrâhim Havâs</b> (k.s.) bir yolculuğa çıkmak istediğinde, bunu kimseye söylemezdi.<br/>
Yanına ibriğini alır ve yürürdü. <b>Hâmid Esved</b> onunla ilgili bir hatırasını şöyle anlatır:<br/>
Bir mescidde onunla beraber iken, ibriğini aldı ve yürüdü. Ben de peşinden gittim.<br/>
Kadisiye’ye vardığımızda bana: “Hâmid! Nereye?” diye sordu. “Efendim, yola sizinle<br/>birlikte çıktım” diye cevap verdim. “Ben inşallah Mekke’ye gidiyorum” dedi. “Ben de<br/>inşallah Mekke’ye gidiyorum” dedim.<br/>
Birkaç gün geçti ki yolda bize bir genç katıldı ve bizimle birlikte yürümeye başladı.<br/>
Tam bir gün bir gece geçti ki bu genç hiç namaz kılmadı, bir secde dahi yapmadı.<br/>
İbrâhim Havâs’a durumu anlattım. Bu gencin namaz kılmadığını söyledim. İbrâhim<br/>
