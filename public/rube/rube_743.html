<a name=744></a>sonra da ondan sıyrılıp ayrılmak sûretiyle Allah’dan sakının. Yine bilin ki Allah<br/>gafûrdur, bağışlayandır; yasak olan bir şeyi yapmaya azmedip Allah korkusuyla onu<br/>terkedeni afveder. Halîm’dir; cezâ vermekte acele etmez. Fakat Hak Teâlâ’nın cezâyı<br/>geciktirmesini, nehyolunduğunuz işin muâhezeyi gerektirmeyen bir şey olduğuna<br/>hamletmeyin. Cezâyı gerektirecek bütün sebeblerden sakının. Rabbinizin size emrettiği<br/>şekilde amel ederek ömrünüzü ganimet bilin ki sonunda pişman olup teessüf<br/>etmeyesiniz. Nitekim ifrâta kaçanlar ve neticede mütehassir olanlar diyeceklerdir ki:<br/>
<i>Her şeye gücüm yeterken bilgim yoktu.<br/>Şimdi ise bilgim var ama kuvvetim kalmadı.<br/></i>Allah Teâlâ bu âyetlerde, şer’î bir ruhsat olmaksızın nefsinin arzu ve isteklerine<br/>
meyleden kimseleri azarlamaktadır. Akıl sahibi kişi, Allah’ın rızâsını, nefsinin rızâsına<br/>tercih etmeli ve Allah’dan başka mal, kadın veya bunların dışında herhangi bir şey<br/>onun, ulaşmak istediği bir gaye olmamalıdır.<br/>
Rasûlullah (s.a.) buyurmuştur ki:<br/><i>“Hicreti Allah ve Rasûlü’ne olanın hicreti, Allah ve Rasûlü’nedir. Elde edeceği bir</i><br/>
<i>dünyâlık veya nikahlayacağı bir kadın için hicret edenin hicreti ise, hicret ettiği<br/>şeyedir.”</i><a href="RuhulBeyans.html#757">[189]</a><br/>
Herkese arzuladığı şeyin karşılığının ve ulaşmak istediği şeyin sevâbının nasıl<br/>
verildiğini düşün. Varlığı oyun ve eğlenceden ibâret olan dünyanın alçaklığına ve<br/>itibara lâyık olmayışına işâret olunmak üzere nasıl tekrar edilmediğinden ibret al. Sanki<br/>onun yok hükmünde olduğunu kabûl et.<br/>
Rasûl-i Ekrem Efendimiz’in <i>“Kişinin hicreti, hicret ettiği şeyedir.”</i> buyruğuna ve<br/>
Allah Teâlâ’dan başka her şeyden uzaklaşmayı emreden mânâsına kulak ver. Dünyanın<br/>ve onunla birlikte, yine dünyâdan bir parça olan kadının zikredilmesinin, dünyâdaki her<br/>şeyin mala veya şehvete taalluk ettiğini belirtmek için olduğunu düşün. Nihâyet hadis-i<br/>şerîfin, Allah için dünyâdan hatta her şeyden çıkıp uzaklaşmak gerektiğini emrettiğini<br/>anla ve mûcibince amel etmeye gayret göster.<br/>
Tâlib-i Hakk, şer’î ilimlerden hak ile bâtılın arasını ayıracak kadarını öğrenmeli ve<br/>
tabiî ilimler ile yürürlükteki şer’i kanunları felsefî yorum ve derinliklerine dalmadan<br/>tefsir ve hadis kaynaklarından çıkarabilecek kadar meşgul olmalıdır. Zira felsefî<br/>yorumlara dalmak, kifâyet miktarından fazla olursa ehl-i şerîat ve tarîkat esaslarına göre<br/>yasak olan şeylerdendir. Hakk’a sülûk etme yolunun başlangıcı böyledir. Gerekli âdâb<br/>ve erkâna uyarak kemâle erdikten sonra sâlik, zâhirî ilimlerle meşgul olduğu nisbette<br/>Hakk’ı idrâkten uzaklaşır. Çünkü sülûk, her şeyden uzaklaşma ve kesilmeye, konuşmayı<br/>ve dinlemeyi terketmeye, bâtını bütün alâkalardan, hattâ ilimlerden bile, boşaltıp<br/>temizlemeye ve husûsî veya umûmî, dâhilî veya hâricî bütün meşgalelerden sıyrılmaya<br/>dayanır. Bazılarının, ehl-i sülûkün herhangi bir şeyle iştigallerini nefyeden sözleri işte<br/>bu mânâya dayanır. Yoksa câhil sofuların sandığı gibi, aslolanı terketmeye değil. Biz<br/>böyle düşünmekten Allah’a sığınırız. Çünkü ilim sâlikin sülûk ettiği maksadlara<br/>ulaşmasını sağlayan nûrdur.<br/>
