<a name=581></a><img src="flower_sep.jpg"/><br/>
<i>“Cenef”</i>, vasiyet yaparken hatâ ile doğru olandan sapmak demektir.<i> “İsm”</i> ise, kime<br/>
vasiyet edeceğini bilmemek, şer’î miktardan fazla vasiyyette bulunmak veya vasiyet<br/>yapılması câiz olmayan kimselere vasiyet etmek sûretiyle yapılan yanlışlıktır.<br/>
Vasiyet edenin yaptığı hatâyı farkedip vasiyyette bulunulanların arasını düzeltecek<br/>
kimse, kendisinden ıslah beklenen vâli, velî, vâsî, müftü, kadı, vâris v.s. gibi kimseler<br/>olabilir. İşte bu kimsenin, şerîatın emrine uygun olarak yapılan vasiyeti değiştirmesinde<br/>ve malı kendilerine vasiyyette bulunulan ana-baba ve akrabalar arasında dağıtmasında<br/>bir günah yoktur. Çünkü bu, yanlış bir şeyi, doğru olanla değiştirmektir.<br/>
<i>“Allah çok bağışlayan ve esirgeyendir.” </i>Âyetin bu kısmı hareketlerini düzelten<br/>
kişinin sevap kazanacağını göstermektedir.<br/>
Âyette <i>“ism”</i> (günah) kelimesinin zikredilmesine uygun olmak üzere <i>“Allah</i><br/>
<i>gafûrdur”</i> buyurulmuştur. Yapılan işin, günaha sebeb olacak cinsten olması, bir kısım<br/>değişikliklerin -doğru olan bir şeyi yanlışa çevirmek gibi- günah olması sebebiyledir.<br/>Burada mânevî değil, sûrî bir benzeşme söz konusudur. Çünkü, yanlışı doğrultmak<br/>sûretiyle yapılan değişiklik, günaha sebeb olan değişiklik gibi değildir. Fakat sonuçta<br/>değişiklik olma bakımından biri diğeriyle aynıdır.<br/>
Vasiyyet, insanların ona olan ihtiyacı sebebiyle müstehabtır. Çünkü insan emelleriyle<br/>
oyalanır ve onlara aldanır. Meselâ uzun müddet yaşamak ister. Bununla beraber iyi amel<br/>işlemeye pek yaklaşmaz. Fakat hastalığa tutulup helâk olmaktan korkunca malı ile<br/>eksiklerini gidermek ve günahlarının afvını sağlamak ister. Şayet bu durumda ölürse,<br/>malını hayra dağıtmak sebebiyle, uhrevî maksadı gerçekleşmiş olur. Fakat ölmez de<br/>iyileşirse, bu iyileşme onu dünyâdaki isteğine döndürmüş olur. Hadis-i şerifte şöyle<br/>vârid olmuştur: <i>“Allah Teâlâ, dilediğiniz yere vermek ve amellerinize bir ziyâde<br/>olmak üzere, ömrünüzün sonunda malınızın üçte birini tasaddukta bulunmanıza<br/>müsâade etti.<a href="RuhulBeyans.html#583">”</i>[74]</a><br/>
Ölüm hali yaklaşmış olan kişi, namaz ve oruç borçları için fidye vasiyet eder. Her bir<br/>
vakit farz namaz için yarım sa’<a href="RuhulBeyans.html#583">[75] </a>buğday vermek gerekir. Vitir namazı da böyledir.<br/>Aynı şekilde Ramazan orucundan her bir gün için yarım sa’ buğday verilmelidir. Adak<br/>oruçların fidyesi de bunun gibidir.<br/>
<b>Şeyhin</b> <i>Tefsir</i>’inde şöyle denilmiştir: “Haccetmesi farz olduğu halde hacca gitmemiş<br/>
olan ve üzerinde herhangi farz veya vâcib bir ibâdetin keffâreti bulunan kimseye<br/>vasiyyette bulunmak vâcibtir. Değilse, vasiyet etmek kişinin isteğine kalmış bir şeydir.<br/>Bunun böyle olduğuna dâir fetvâ vardır. Kişi borçlarının ödenmesi ve hasımlarının râzı<br/>edilmesi için vasiyyette bulunabilir.”<br/>
Hikâye edildiğine göre<b> İmam Şâfiî</b>, ölüm hastalığına tutulunca: “Falan kimseye beni<br/>
yıkamasını söyleyiniz.” dedi. Daha sonra İmam Şâfiî’nin ölüm haberi o kimseye<br/>ulaştığında hemen cenazesinin yanına geldi ve vasiyyetini yazdığı kağıdın kendisine<br/>getirilmesini istedi. Getirilen kâğıtta İmam Şâfiî’nin yetmiş bin dirhem borcu olduğunu<br/>
