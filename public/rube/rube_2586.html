<a name=2587></a>Bir mekanda Kur’an okuyan tek ise oraya uğrayanların hepsi onu dinlemek<br/>
mecburiyetindedirler. Eğer okuyanlar birden çoksa dinlemek zor olacağından<br/>mecburiyet de ortadan kalkar.<br/>
Toplu olarak Kur’an okumak mekruh sayılmıştır. Çünkü bu durumda hem dinleme hem<br/>
de susma emri terk edilmiş olur. Böyle yapmakta bir beis olmadığı da söylenmiştir. Bu<br/>konuda aslolan <b>Halebî</b>’nin <i>eş-Şerhu’l-Kebir</i>’de izah ettiği üzere susup, okunan Kur’an’ı<br/>dinlemenin farz-ı kifaye olmasıdır.<br/>
<i>el-Gunye</i>’de şöyle denilmiştir: Kur’an’ı hatmedince, insanların bir araya toplanıp<br/>
açıktan İhlâs suresini okumalarında bir beis yoktur. Fakat biri okuyup diğerleri dinlese<br/>daha iyi olur.<br/>
Fıkhî bir meseleyi yazan veya tekrar eden kimseye, yanında okunan Kur’an’ı dinlemek<br/>
vacip değildir. Çünkü Rasûlullah (s.a.v.) bir gün mescide geldi. Ashâb iki halka hâlinde<br/>oturuyorlardı. Bir halka fıkıh müzakeresiyle, diğer halka da Kur’an kırâatıyla meşgul<br/>oluyordu. Allah Rasûlü (s.a.v.), fıkıh müzakeresiyle meşgul olan halkaya katıldı. Eğer<br/>bu durumda Kur’an’ı dinlemek vacib olsaydı peygamberimiz böyle yapmazdı. Burada<br/>fıkhın ve fıkıh konularını müzakere etmenin faziletine de işaret vardır.<br/>
<i>Din ilimleri, fıkıh, tefsir ve hadistir.<br/>Kim bunlardan başkasını okursa habîstir.</i><br/>
<i>Nisabü’l-ihtisâb</i>’da belirtildiği üzere Ebû Hanîfe’ye göre kabirlerde Kur’an okumak<br/>
mekruhtur. İmam Muhammed’e göre ise mekruh değildir. Meşayihimiz İmam<br/>Muhammed’in görüşünü esas almışlardır. Fakat cenaze sahipleri diğer insanlarla<br/>meşgul iseler Kur’an cehren okunmaz. Çünkü başka işle meşgul kimselerin yanında<br/>cehren Kur’an okumak mekruhtur.<br/>
Sonra bilesin ki, hutbe de bu ayetin hükmüne dâhildir. Çünkü hutbede de Kur’an<br/>
kırâatı söz konusudur. Biz Kur’an kırâatı ve hutbe hakkında şüpheli bir delille sâbit olsa<br/>bile hürmeti kabul edip ihtiyat yolunu tutarak bu ayetin zahiri ile amel ederiz. Hatip,<br/>hutbede Peygamber Efendimiz’e (s.a.v.) salevat getirse dahi cemaat dinler ve susar.<br/>Çünkü o da hutbenin bir parçasıdır. Hutbenin diğer kısımlarında nasıl davranırsak onda<br/>da öyle davranırız. Fakat hatip <i><b>“Ey inananlar O’na salat ü selâm getirin.”</b></i> (el-Ahzâb,<br/>33/56) ayetini okuyunca cemaat dilini hareket ettirmeden içinden salat ü selâm getirir.<br/>Böylece hem salevât getirip hem de susmak suretiyle her iki emri de yerine getirmiş<br/>olurlar.<br/>
Minberden uzakta olup (hatibi işitemeyen) kimselerin durumu hakkında ihtilaf<br/>
edilmiştir. En uygun olanı, hutbeyi dinlemek mümkün olmasa da susma farzını yerine<br/>getirebilmek için konuşmayıp sükût etmektir. Çünkü böyle davranarak dinleyenlere<br/>benzemiş olur. Bir diğer husus da şu; konuştuğu zaman sesi ön saftaki insanlara ulaşıp<br/>onların hutbeyi dinlemelerine mâni olabilir.<br/>
<i>Tatarhâniye</i>’de şöyle denilmiştir: Hatip (hutbede) duaya başladığı zaman cemaatin<br/>
