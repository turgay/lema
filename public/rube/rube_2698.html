<a name=2699></a><img src="RuhulBeyan-2699_1.jpg"/><br/>
<img src="RuhulBeyan-2699_2.jpg"/><br/>
<img src="RuhulBeyan-2699_3.jpg"/><br/>
<img src="RuhulBeyan-2699_4.jpg"/><br/>
Muhammed’in Rabb’ine tapıyor idiyse O diridir, ölmez.”<br/>
Mücâhid, zulümden ve günahlardan uzak durmalıdır. Çünkü düşmana galip gelmek<br/>
mânevî (kudsî) kuvvet ve ilâhî teyid iledir, maddî (cismânî) kuvvetle, sayının ve harp<br/>hazırlıklarının çokluğu ile değildir. Görmez misin ki Allah Teâlâ Bedir Gazvesi’nde<br/>müminlerin sayısı az, müşriklerin ise çok olduğu halde nasıl müminleri teyid etti. Allah<br/>yolunda takvâ, sabır ve sebatla cihad edenler mutlaka düşmanlarına galip gelirler ve<br/>yüksek derecelere ulaşırlar.<br/>
<i>Bazan fırtına gibi süratli, bazan sâbit dağ gibi<br/>Bazan güvercin gibi süzülür, bazan kartal gibi yükselir</i><br/>
İskender, ordusunu teftiş ediyordu. Topal bir at üstünde bir adam öne çıktı. İskender<br/>
onun ordudan çıkarılmasını emretti. Bunun üzerine adam güldü. Böyle bir durumda<br/>adamın gülmesini yadırgayan İskender ona:<br/>
“–Seni ordudan çıkardığım halde neden gülüyorsun?” diye sordu. Adam:<br/>“–Sana hayretimden.” dedi. İskender:<br/>“–Hayret edilecek ne var ki?” deyince, adam:<br/>“–Senin altında harpten kaçma vasıtası var. Bende ise sebat vasıtası. Hal böyleyken<br/>
beni ordudan atıyorsun.” dedi. Bu söz İskender’in hoşuna gitti ve adamı orduda bıraktı.<br/>
Sonra bilesin ki zâhirdeki azgın topluluk, kâfirler ve fâcirler gürûhudur. Bâtında ise<br/>
nefsânî kuvvetler ve nefs-i emmârenin topluluğu gibileridir. Mümin zâhirde azgın bir<br/>topluluk karşısına çıktığında sebât etmekle emrolunduğu gibi bâtında azgın bir topluluk<br/>zuhûr ettiğinde onların karşısında mücâhedelerle sebat etmekle emrolunmuştur.<br/>
Kâfirlerle yapılan cihad küçük cihaddır. Nefis ile yapılan ise büyük cihaddır. Büyük<br/>
olan ise küçük olandan efdaldir. Bu sebepledir ki büyük cihadda öldürülen sıddîk,<br/>küçük cihadda öldürülen şehîd olur. Sıddîk, şehidden üstündür. Nitekim âyette sıddîklar<br/>şehidlerden önce zikredilmiştir: “<i><b>Kim Allah’a ve Rasûl’e itaat ederse işte onlar,<br/>Allah’ın kendilerine nimetler verdiği peygamberler, sıddîklar, şehidler ve sâlih<br/>kişilerle beraberdir. Bunlar ne güzel arkadaştır!</b></i>” (en-Nisâ, 4/69)<br/>
Tabiat karanlığından kurtulmak ve kurtuluşa ermek, zikrin nurlarıyla olur. Zikir ile<br/>
meşgul olmak, cihad türlerinin en büyüklerindendir. Kulların Rabbi’ne vuslatı için en<br/>hızlı vasıtalardan da biridir. Allah Teâlâ’dan bizi zikir ve tevhîdin hakikatlerine<br/>erdirmesini niyaz ederiz.<br/>
