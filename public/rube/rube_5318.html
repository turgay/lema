<a name=5319></a><img src="flower_sep.jpg"/><br/>
Mükerreme’dir.<br/>
<i>Harem’e yüz sür (yönel), çünkü o güzel harîmde<br/>Siyahlara bürünmüş bir güzel (Beytullah) ikamet etmektedir<br/>Harem-i şerîfin avlusu, huld-i berrîn olan cennettir<br/>O böyle bir avluda bağdaş kurup oturmuştur<br/>Onun yüzü, Arap güzellerinin kıblesidir<br/>Acem mahbublarının secde ettiği yer de onun tarafıdır<br/>Kâbe, benim yeni açmış misk kokulu gülümdür<br/>Gönül ve din bahçem onunla tazedir</i><br/>
“<i>Ve (ona şöyle demiştik): Bana hiçbir şeyi eş tutma;</i>” âyetin bu kısmı “<i>…hazırlamış</i>”<br/>
ifâdesini tefsir etmektedir Çünkü “<i>hazırladık (bevve’nâ)</i>” ifâdesi ‘kul edindik’ mânâsını<br/>da içine almaktadır. Çünkü “<i>hazırlamak (et-tebvie)</i>” ile ancak ibadet için hazırlamak<br/>kasdedilir. Sanki şöyle buyrulmuştur: “İbrahim’i kendimize kul olarak seçmiş ve ona:<br/>“Bana hiç bir şeyi ortak koşma.” demiştik.” O zaman bana şirk getirme, bir şeyi bana eş<br/>ve benzer de tutma. Çünkü ben şirkten münezzeh ve mukaddesim.<br/>
Onu “<i>tavaf edenler, ayakta ibâdet edenler, rükû ve secdeye varanlar</i>” yâni namaz<br/>
kılanlar “<i>için evimi</i>” putlardan ve etrafına pislik atılmasından “<i>temiz tut</i>.” Allah Teâlâ<br/>evi kendisine izâfe etti. Çünkü o Allah’ın âyetlerinin nurları ile aydınlanmaktadır.<br/>
Namazın rükünleri olan kıyâm, rükû ve secde ile ifâde edilmesi, onlardan her birinin<br/>
müstakil olarak Allah’ın evini temiz tutmayı gerektirdiğine delâlet etmesi içindir. Hepsi<br/>birleşince durum nasıl olur, bir düşün!<br/>
<b>İbn Abbâs</b> (r.anhümâ)’dan rivâyet edildiğine göre “<img src="RuhulBeyan-5319_1.jpg"/> ile Beyt’te mukîm olanlar<br/>
kastedilmiştir. Bu durumda “<img src="RuhulBeyan-5319_2.jpg"/>den maksad orada ikamet etmeyip âfakî (taşralı)<br/>
olarak orayı tavaf edenler olur. <b>Kâşifî</b> der ki: “Bu, ilim ehlinin dili iledir. İşâret diliyle<br/>ise Hak Teâlâ şöyle buyurur: Ben kibriyânın dârü’l-mülkü olan gönlünü her şeyden<br/>temizle ve mâsivânın ona girmesine izin verme. Zira o bizim muhabbet şarabımızın<br/>kadehidir. “Kalbler yeryüzünde Allah’ın kaplarıdır. Kapların Allah’a en sevgili olanı<br/>en saf ve temiz olanıdır.”<br/>
<b>Dâvud </b>(a.s.)’a şöyle vahiy geldi:<br/>“Benim için gönül evini temiz tut, çünkü benim azamet nazarım kalbe iner.” Bunun<br/>
üzerine Dâvud (a.s.): “Hangi ev seni alır/sen hangi eve sığarsın ki? Senin azamet ve<br/>celâline lâyık olan ev hangisidir?” diye sordu. Şöyle buyruldu: “Mü’min kulun<br/>gönlüdür.” Dâvud (a.s.): “Orayı ne şekilde temiz tutarım?” diye sordu. “Oraya aşk<br/>ateşini at da bizden gayrı ne varsa hepsini yaksın.” cevabı geldi.<br/>
<i>Gönülde parlayan ateş ne güzeldir</i><br/>
