<a name=3789></a><b>Kâşifî</b> der ki: Yûsuf (a.s.) o hâli görünce sevinç ve neşe duydu. Bunun üzerine <i>“Yûsuf</i><br/>
<i>dedi ki: “Ey babacığım! İşte önceden”</i> çocukluk çağımda “<i>gördüğüm” ve sana<br/>anlattığım “rüyanın yorumu budur.”</i> Sizin ettiğiniz bu secdedir.<br/>
Bu ifade ile Yûsuf şu sözlerini kastediyordu: <b>“<i>Ben rüyamda on bir yıldızla güneşi ve</i></b><br/>
<i><b>ayı gördüm; onları bana secde ederlerken gördüm</b></i><b>.”</b> (Yûsuf, 12/4)<br/>
<i>“Rabbim onu gerçekleştirdi.”</i> uyanıklık hâlinde tamamen dosdoğru, aynen gördüğüm<br/>
gibi meydana getirdi.<br/>
Bâzıları şöyle der: “Yûsuf (a.s.)’ın rüyâsı kırk sene sonra gerçekleşmiştir. Zâten<br/>
rüyalar da kırk seneye kadar gerçekleşmiş olmaktadır. Fakir (<b>Bursevî</b>) der ki: Bu<br/>durumda Yûsuf (a.s.)’ın babasıyla seksen yıl sonra buluştuğu görüşü, tercih edilmeyen<br/>görüş olmaktadır.<br/>
Bilesin ki güzel rüyâların çıkmasının gecikip kötü rüyâların çabuk meydana<br/>
gelmesinin sebebi şudur: İlâhi kudret, bu rüyâları meydana gelme zamanlarından uzun<br/>bir süre önce gösteriyor ki kulun sevinme süresi daha uzun olsun. Yine gizli şerlerle<br/>korkutmayı da bu şerlerin meydana gelme zamanına yakın bir vakte kadar erteliyor ki<br/>böylece üzüntü ve tasa ile geçirilen zaman kısalmış olsun.<br/>
Şeyh <b>Sadreddin Konevî</b> (k.s.), “<i>En sâdık rüyâlar seher vakti görülen</i><br/>
<i>rüyalardır</i>.”<a href="RuhulBeyans.html#3801">[92] </a>hadisini açıklarken şöyle diyor: “Bilesin ki seher vakti gecenin sonları<br/>ve gündüzün ilk anlarını karşılama zamanıdır. Gece, gayb ve karanlığın mazharıdır.<br/>Gündüz ise keşf ve açığa çıkma zamanı, ilâhî ilimde sonra mânâlar ve ruhlar âleminde<br/>gayba ait gizli şeyler ile gaybî mukadderâtın seyrinin son merhalesidir.<br/>
İşte seher vakti, inkişâf ve tahakkukun kemâlini karşılama zamanının başlangıcı olduğu<br/>
için o vakit görülen rüyanın ortaya çıkma ve gerçekleşmesi daha yakın olur. Yûsuf (a.s.)<br/>da bu hususa: <i>“İşte önceden gördüğüm rüyanın yorumu budur. Rabbim onu<br/>gerçekleştirdi.”</i> sözleriyle işaret etmiştir. Bu demektir ki bir rüyânın gerçek olup<br/>olmaması, ancak his âleminde zuhur etmesine bağlıdır. Çünkü rüyâda temsil edilen o<br/>suretten kastedilen şey, ancak his âleminde ortaya çıkar ve semereleri olgunlaşır.”<br/>
<b>Şeyh-i Ekber</b> (k.s.), “<i>İşte önceden gördüğüm rüyanın yorumu budur. Rabbim onu</i><br/>
<i>gerçekleştirdi.”</i> ifadesini şöyle açıklıyor: Yani bir hayal sûretinde olan o rüyayı,<br/>his âleminde ortaya çıkardı. Hz. Peygamber (s.a.): “<i>İnsanlar uykudadır</i>.”<a href="RuhulBeyans.html#3801">[93] </a>buyurur.<br/>Yâni O, uyanıklık hâlini de yine bir nevi uyku olarak değerlendirmektedir. Çünkü<br/>insanlar uyanıkken gayba âid mânâlardan ve ilâhî hakîkatlerden tıpkı uykudaki birinin<br/>gafil olduğu gibi gafildirler. Buna göre Yûsuf (a.s.)’ın; “<i>Rabbim onu gerçekleştirdi.”<br/></i>sözü, şöyle bir adamın durumuna benzemektedir:<br/>
Bu adam, rüyasının içinde gördüğü rüyadan uyandığını görüyor, sonra rüyasını<br/>
hatırlayıp tabir ediyor. Fakat kendisinin hâlâ rüyada olduğunu bilmiyor. Uyandığı zaman<br/>da “Şöyle bir rüyâ görüyorum. Sonra sanki rüyamın içinde uyanıyor ve bu rüyayı şöyle<br/>yorumluyorum.” diyor. İşte bu, ona benzemektedir.<br/>
Nitekim <i>Mesnevî</i>’de şöyle diyor:<br/>
