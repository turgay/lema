<a name=10670></a><b>İbn Mes’ûd</b> (r.a.) ve <b>Mukâtil </b>derler ki: Cehennem yetmiş bin yular ile çekilerek<br/>
getirilir. Her yulara yetmiş bin melek asılır ve nihâyet Cehennem kaynar ve uğuldar<br/>halde arşın sol tarafına konur. Yani Cehennem kâfirlere olan öfkesinden coşup kabarır.<br/>Cehennem bırakılsa mahşerde toplanan herkesi yakacak gibi kükrer. Korku ve heybetten<br/>bütün peygamberler ve velîler diz üstü yere çöker ve “Nefsî, nefsî/canım, canım” der.<br/>Nihâyet karşısına Hz. Peygamber (s.a.) dikilir. “Ümmetî, ümmetî/Ümmetim, ümmetim”.<br/>der. Cehennem: “<i>Ey Muhammed, benimle senin ne işin var. Allah senin etini bana<br/>haram kıldı</i>.” der<a href="RuhulBeyans.html#10675">.[96]</a><br/>
Bu rivâyete göre Cehennemin getirilmesi gerçek anlamdadır. Çünkü “çekme”<br/>
Cehennemin yerinden ayrılacağını göstermektedir. Önceki âlimler bu ifâdenin mecaz<br/>olduğunu söyleyerek “çekerler” kelimesini Cehennemin gösterilmesi için gerekli<br/>sebeplere sarılırlar mânâsına tevil etmişlerdir.<br/>
Fakir (<b>Bursevî</b>) der ki: Mecaz anlamına yormaya ihtiyaç yoktur. Çünkü Kâbe gibi bazı<br/>
mekanlar, bazı Allah’ın has kullarını göz açıp yummaktan daha hızlı bir şey olan var ve<br/>yok etme (îcad ve îdam) şeklinde ziyaret eder. Cehennemin getirilmesinin de bu<br/>kabilden olması akla uzak değildir. Üstelik o gün yeryüzü en geniş mekan olacaktır.<br/>Nitekim daha önce geçtiği üzere yeryüzü, Cehennemi de bütün mahşer halkını da<br/>üstünde barındıracak kadar geniş olacaktır.<br/>
Yine Cehennemin getirilmesinden maksad onun misâlî sûretinin getirilmesidir. Bu<br/>
konuda herhangi bir tartışma yoktur. Bu durumda Cehennemin getirilmesi, Miraç<br/>kıssasında Kureyş Hz. Peygamber (a.s.)’a Mescid-i Aksa’nın özelliklerini<br/>sorduklarında onun görüntüsünün O’nun gözlerinin önüne getirilmesi gibidir.<br/>
<i>“İnsan yaptıklarını birer birer hatırlar”</i> yâni yaptığı kusurların alâmet ve<br/>
hükümlerini görünce onları bütün ayrıntılarıyla hatırlar. Ya da amellerinin bizzat<br/>kendisini gördüğünde bir bir hatırlar. Çünkü âhiret hayatında ameller cisme<br/>bürünecektir. Bütün iyi ve kötü ameller kendilerine uygun olan güzel veya çirkin enerji<br/>bedenlere bürünerek ortaya çıkacaktır.<br/>
Ya da mânâ “<i>öğüt alır</i>” demektir. Yani insanoğlu dünyada iken kendisine ulaşan ancak<br/>
öğüt alıp, kabul etmediği irşadı ve öğütü kabul eder de <i><b>“Ah, keşke dünyaya geri<br/>gönderilsek de bir daha Rabbimizin âyetlerini yalanlamasak ve inananlardan<br/>olsak.”</b></i> (el-En’âm, 6/27) der. Bu öğüt alma insanın işlediği kusurlarına pişman olmayı<br/>gerektirir. Pişmanlık tevbe demektir. Fakat vakti geçtiği için orada tevbe olmayacaktır.<br/>
<b>Kâşânî</b> der ki: İnsanoğlu o gün dünyada inandığının tersini hatırlar/görüp ibret alır ve<br/>
fıtratının iktizâ ettiği şekilde nefsinde bir heybet meydana gelir. Çünkü yaratıcının kahır<br/>sıfatıyla, meleklerin münker ve nekîr gibi azap verme sıfatıyla zuhûr etmeleri, ancak<br/>karşısına çıkanın aksine itikad eden/inanan kimse için söz konusudur.<br/>
<i>“Fakat bu hatırlamanın ona ne faydası var?”</i> Bu ara cümle yukardaki hatırlamanın/<br/>
öğüt almanın vaktinde meydana gelmediği için faydadan uzak olduğundan gerçek bir<br/>“hatırlama/öğüt alma” olmadığını vurgulamak için getirilmiştir.<br/>
Yâni o nereden hatırlasın ki artık hatırlamanın vakti gelip geçmiştir.<br/>
