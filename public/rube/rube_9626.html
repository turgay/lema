<a name=9627></a><img src="flower_sep.jpg"/><br/>
<img src="RuhulBeyan-9627_2.jpg"/><br/>
<img src="RuhulBeyan-9627_3.jpg"/><br/>
tecellî etti. Bu nedenle Yüce Allah bu âyette, <i>“Sûretlerinizi de güzel yaptı”</i> buyuruyor.<br/>Bu şu demektir: Allah sizin sûretlerinizi bütün mazhariyetlerin birliğinin tecellî ettiği<br/>odak nokta kıldı. Bu “mazhariyet”ler, tüm semavi ve ulvi mezâhirle ve yeryüzüne âid<br/>süfli mezâhiri bir arada toplar. Nitekim Peygamber (s.a.) şöyle buyurur: <i>“Allah Âdem’i<br/>kendi biçiminde yaratmıştır</i>.”<a href="RuhulBeyans.html#9632">[158] </a>Yâni Peygamber (s.a.) bu hadis-i şerifte yaratmanın<br/>her çeşidini ifâde eden halk ismini getirmiştir. Bununla yukarda sözünü ettiğimiz<br/>cem’iyyete işâret etmiştir. Şu halde insanın âkıbeti ve dönüp varacağı nokta bütün<br/>hüviyetleri kendinde toplayan hüviyettir. Fakat insanın fertleri arasında tecellî etme ve<br/>etmeme açısından fiil ve kuvvet yönünden farklılıklar vardır. Şu halde hicab<br/>ehlinin/gönlünde Hakk’ın tecellîsine mâni olan kimsenin, keşf ehlinin/madde âleminin<br/>ötesinde gayb âlemiyle ilgili hususlara vâkıf olan kimsenin kemalâtını iddiâ etmesi<br/>mümkün değildir. Çünkü zikrettiğimiz farklılık vardır. Varlığının toprağında gaib olan<br/>ilâhî hazinenin gömülü bulunduğundan habersiz insana hayretler olsun! Oysa bu hazineyi<br/>elde eden asla fakir olmaz, bir insan özü elde etme imkânı varken kabukla nasıl olur da<br/>yetinir? Zirveye kolayca çıkma imkânı varken nasıl olur da çukurda durup kalır?<br/>
<i>Bu şehirde öyle gönül çelici şekerler var ki;<br/>Tarîkat doğanları bile sinek mertebesine kanâat ettiler.</i><br/>
<b>4. Göklerde ve yerde olanları bilir. Sır olarak söylediklerinizi ve açığa</b><br/>
<b>vurduklarınızı da bilir. Allah kalplerde olanı bilendir.</b><br/>
<i>“Göklerde ve yerde olanları”</i> yâni küllî ve cüz’î olan her şeyi, açık ve kapalı<br/>
durumları bilir. Allah kendi aranızda gizlediğiniz şeyleri ve açığa vurduğunuz şeyleri<br/>bilir. Âyetin başında geçen “göklerde ve yerde olanları bilir” ifâdesi “kendi aranızda<br/>gizlediğiniz şeyleri de açığa vurduğunuz şeyleri de bilir” ifâdesine şâmil olduğu halde<br/>ayrıca zikredilmiş olması, cezâ ve mükâfatın bunlar üstüne gerçekleşeceği içindir. Bu<br/>âyet-i kerimede hem vaadin hem de tehdidin vurgusu ve iyice pekiştirilmesi vardır.<br/>
<i>Burhânu’l-Kur’an</i>’da denir ki: Sûrenin başında geçen “göklerde ve yerde” ifâdesinin<br/>
dördüncü âyette tekrar edilmesi yeryüzündekilerle göklerdekilerin tesbihlerinin,<br/>kesrette/çoklukta, kıllette/azlıkta, mâsiyet ve itâata yakınlık ve uzaklıkta farklı farklı<br/>olmalarına bağlı olarak tesbihlerinin farklı olmasındandır.<br/>
<i>“Açığa vurduklarınız ve gizlice söyledikleriniz”</i> de aynen böyle farklı farklıdır.<br/>
Çünkü açığa vurulanla gizlice söylenen şey birbirinin zıddıdır. Ancak bu âyette “gökler<br/>de olanla yerde olan” ifâdesi tekrar edilmemiştir. Çünkü hiçbiri Yüce Allah’ın ilmi<br/>açısından farklı değildir. Bir tek cinstir. Ona hiçbir şey gizli kalmaz.<br/>
