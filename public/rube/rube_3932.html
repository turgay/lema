<a name=3933></a>durumunda ileri gelen yahudiler: “Ey Muhammed <i>“Sen rasûl olarak gönderilmiş bir<br/>kimse değilsin.” diyorlar.”</i><br/>
Burada, Hz. Peygamber (s.a.)’in Allah tarafından gönderilmiş olmadığını<br/>
söyleyenlerin kâfir olduğuna işaret edilmektedir. Nitekim bazı filozoflar onun bir<br/>peygamber değil, sadece hikmet ehli biri olduğunu söylemişlerdir.<br/>
<i>Hediyyetü’l-mehdiyyîn</i>’de şöyle der: “Hz. Muhammed (s.a.)’e îman, O’nun şimdi<br/>
bizim peygamberimiz olduğuna, hem nebîlerin hem de rasullerin sonuncusu olduğuna<br/>inanmaktır. O’nun peygamber olduğuna inandığı halde son peygamber olduğuna ve<br/>dîninin kıyâmete kadar nesh edilmeyeceğine inanmayan kimse mü’min olmuş olmaz.”<br/>
<i>Dokuz felek ve yedi yıldızın güneşi,<br/>Rasullerin hâtemi ve peygamberlerin efendisi!</i><br/>
<i>“De ki: “Benimle sizin aranızda”</i> yani benim size peygamber olduğum hususunda<br/>
<i>“şâhid olarak Allah ve yanında Kitab’ın bilgisi olan yeter.”</i><br/>
Allah’ın şâhidlik etmesinden maksad, peygamberlik iddiâsında doğru olduğuna delâlet<br/>
edecek mûcizeler göstermesidir.<br/>
Yanlarında Kitab’ın bilgisi olan, Allah’ın kendisine Kur’ân’ı öğrettiği, beyan gücü<br/>
verdiği ve Kur’an âyetlerini ve mûcizelerini gösterdiği kişilerdir. İşte böylece onlar Hz.<br/>Muhammed (s.a.)’in gerçekten peygamber olduğunu bilir ve buna şahidlik ederler.<br/>Bunlar, mü’minlerdir. Buradaki kitab ile kasdedilen de Kur’an’dır.<br/>
<b>Abdullah b. Selâm </b>(r.a.)’ın: “Bu âyet benim hakkımda nâzil oluştur.” dediği de<br/>
rivâyet edilmiştir. Bu takdirde kitapla kasdedilen Tevrat olur. Çünkü Abdullah b. Selam<br/>ve benzerleri kitaplarında Hz. Peygamber (s.a.)’in özelliklerini gördüler ve O’nun<br/>peygamberliğinin hak olduğuna şâhidlik ettiler. Onların yaptığı şâhidlik de hasımların<br/>sözünü kesecek, susturacak mâhiyettedir.<br/>
Bilesin ki Hz. Peygamber (s.a.) bütün insanlara, cinlere, meleklere, hayvanlara,<br/>
bitkilere ve cansız varlıklara gönderilmiştir. <b>Attâr</b> şöyle der:<br/>
<i>Zerreleri dâvet ederdi o pâk olan zât,<br/>O yüzden avucundaki taşlar tesbih ederdi</i><br/>
<i>Mesnevî</i>’de şöyle denilir:<br/>
<i>Ebû Cehil’in elinde ufak taş parçaları vardı,<br/>“Ey Ahmed, çabuk söyle şu avucumdaki nedir?” dedi.<br/>“Peygambersen bil bakalım, avucumda ne saklı?<br/>Mâdem ki göklerin sırrından haberin var!<br/>O buyurdu ki: “Elindekilerin ne olduğunu, ben mi söyleyeyim?<br/>Yoksa benim gerçek peygamber olduğumu onlar mı söylesin?”<br/>Ebû Cehil: “Bu ikincisi imkânsızdır, olamaz.” dedi.</i><br/>
