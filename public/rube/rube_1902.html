<a name=1903></a>Yine rivayet olunur ki Allah Teâlâ, Hz. Îsâ’yı otuz yaşındayken peygamber olarak<br/>
göndermişti. Bu görevini otuz ay sürdürdükten sonra Allah Teâlâ onu kendisine<br/>yükseltti. İşte ahir zamanda bu yaşta inecek ve daha sonra olgunluk çağına girecektir.<br/>
<i>“Sana Kitab’ı, hikmeti, Tevrat’ı ve İncil’i öğretmiştim.”</i> Kitaptan maksat, Allah<br/>
tarafından indirilen kitaplardır. Tevrat ve İncil ise, “kitap” mefhumu içinde yer aldıkları<br/>halde ayrıca zikredilmişlerdir. Bu, onların değerlerini göstermek içindir. Burada<br/><i>“hikmet”</i>ten murâd ise indirilmiş kitapları, en ince sırlarına kadar bilip kavramaktır.<br/>Fakat “hikmet”in, bu bilgileri bilmek ve gereğiyle amel etmek suretiyle nefsin kemâle<br/>ermesi olduğu da söylenmiştir.<br/>
<i>“Benim iznimle çamurdan kuş şeklinde bir şey yapıyordun da ona üflüyordun,</i><br/>
<i>hemen benim iznimle o bir kuş oluyordu.” </i>Buradaki yaratma (halk) aslında Allah<br/>Teâlâ’ya aittir. Sebeplerine teşebbüs ettiği vakit Hz. Îsâ’nın elinde zâhir olmaktadır.<br/>Nitekim Hz. Meryem’e “üfleme” işi Cebrail (a.s.) tarafından yapılmıştır. Yaratma ise<br/>Allah Teâlâ’ya aittir.<br/>
Hz. Îsâ’nın kavmi onu sıkıştırmak ve hakkı kabul etmemek gayesiyle şöyle bir talepte<br/>
bulundular: “Eğer dâvânda sadık isen bize bir yarasa yarat ve daha sonra ona ruh ver de<br/>görelim!” Bunun üzerine Hz. Îsâ bir parça çamur aldı, onu yarasa şekline soktu ve ona<br/>üfledi. Bir de baktılar ki yarasa havada uçuyor!<br/>
Bu insanlar Hz. İsa’dan yarasa yaratmasını özellikle istemişlerdi. Çünkü yarasa diğer<br/>
mahlukattan farklı garipliklere sahiptir. Mesela yarasa sadece et ve kandan ibarettir.<br/>Tüyleri olmaksızın uçar. Kuşlar gibi yumurtlayarak değil de kara hayvanları gibi<br/>doğurarak ürer. İçinden süt çıkan bir göğsü vardır. Ne gün ışığında ne de zifiri<br/>karanlıkta görür. Ancak güneş battıktan sonra bir saat ve tan ağardıktan sonra henüz<br/>hava tam aydınlanmadan önce bir saat olmak üzere toplam iki saat süreyle gözleri<br/>görebilir. İnsanlar gibi güler. Kadınların halleri gibi hayız olur.<br/>
Bu kişiler Hz. Îsâ’nın elinden böyle bir yarasanın çıktığını görünce güldüler ve “Bu<br/>
bir sihirdir.” dediler.<br/>
<i>“Yine benim iznimle anadan doğma körü ve alacalıyı iyileştiriyordun.” </i>Âyetteki “<img src="RuhulBeyan-1903_1.jpg"/>” kör olarak doğan kişidir. “<img src="RuhulBeyan-1903_2.jpg"/>”ise alaca hastalığına yakalanmış, vücudu beyaz<br/>
beyaz beneklerle kaplı kişiye denir. Bu kişinin vücudundaki beyaz beneklere iğne<br/>batırılsa, kan çıkmaz. Tedavisi de yoktur. Bu iki hastalık özellikle seçilerek<br/>zikredilmiştir. Çünkü ikisi de doktorları âciz bırakan hastalıklardır.<br/>
Bu konu <i>Mesnevî</i>’de şöyle yer almaktadır:<br/>
<i>İsa’nın ibadet yeri, gönül ehlinin sofrasıdır<br/>Kendine gel ey derde mübtelâ, sakın bu kapıyı bırakma<br/>Halk her taraftan toplanırdı;<br/>Kör, çolak, kötürüm, topal, hepsi<br/>İsa, evradını bitirince<br/>O güzel gidişli, kuşluk vakti dışarı çıkar</i><br/>
