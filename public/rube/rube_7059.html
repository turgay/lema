<a name=7060></a><img src="RuhulBeyan-7060_1.jpg"/><br/>
<i>“Sonra ben, o inkâr edenleri”</i><b> </b>küfürde sebat ve devam edenleri<b> </b>çeşitli azaplarla<br/>
<i>“yakaladım. (Bak ki)”</i><b> </b>onlara tepkim ve <i>“cezam nasıl oldu!”</i><br/>
O hâlde beni nasıl inkâr ederler, onlara azâbım ve cezam varken!<br/><i>Keşfü’l-esrâr</i>’da der ki: “Hoşnutsuzluk belirtisini ızhar etmek nasıl olur? Benim hâli<br/>
değiştirmemi nasıl gördün?”<br/>
<b>İbn Şeyh</b> der ki: Buradaki soru, îtiraf (<i>takrir</i>) sorusudur. Zira Peygamber (s.a.) Allah<br/>
Teâlâ’nın geçmiş ümmetlere olan ağır ve şiddetli tepkisini biliyordu. Tesellî<br/>mahiyetinde böyle bir soru güzel oldu. Allah Teâlâ bu tarz ifâdelerle geçmiş yalanlayıcı<br/>ümmetlere verilen azabın misli ile bu ümmetin kâfirlerini uyarıp tehdîd etmektedir.<br/>Akıllı kimse başkasının halinden öğüt ve ibret alandır.<br/>
<i>Talihli, gönlünde iyilik yer bulan kimsedir.<br/>Başkalarına öğüt verilirken, o, o öğütten nasîbini alır.</i><br/>
Yine Allah Teâlâ peygamberini tesellî etmektedir. Zira bu tekzip işi Kureyş’in îcâdı<br/>
değildir. Elbette geçmiş ümmetlerin de çoğu, peygamberlerini tekzip etmişlerdi.<br/>Peygamber (s.a.) Kureyş’in bu hâline çok üzülüyordu. Allah Teâlâ <i><b>“Sabret! Senin<br/>sabrın da ancak Allah’ın yardımı iledir. Onlardan dolayı kederlenme; kurmakta<br/>oldukları tuzaktan kaygı duyma!”</b></i> (en-Nahl 16/127) buyurarak bunu yasakladı. Çünkü<br/>onlar dâvet edildikleri îman ve itâati kabûle hazır ve müsâid değillerdi. Onlardan böyle<br/>bir erdem beklemek sert kayadan cevher oluşunu beklemek gibidir.<br/>
<i>Aynadaki pas temizlenebilir.<br/>Ancak taştan ayna elde edilmez.</i><br/>
Kaldı ki Allah için duyulan hüzün zâyi olmaz. Nitekim bir kadın hac vazifesini ifâ<br/>
ederken vakfede âdet görüp hastalanınca bu duruma üzülüp içten bir “ah!” çekmiş. O<br/>gece rüyasında Allah Teâlâ’nın kendisine “Benim çalışanların amelini zâyi<br/>etmeyeceğimi bilmiyor musun? Bu üzülmen sebebiyle ben sana yetmiş hac sevabı<br/>verdim” demiştir. Bazı büyükler der ki, şu husus bilinir ki her peygamberin dâvet ve<br/>tebliğdeki ecir ve sevabı kendisine muhalif olanlardan çektiği meşakkat ve sıkıntı<br/>miktarıncadır.<br/>
Risaleti reddedip inanmayan herkesten dolayı peygambere musibet ecri verilir. Böyle<br/>
musibete dûçar olana Allah Teâlâ sayıları ne olursa olsun risâletini reddedenlerin<br/>sayısınca ecir ve mükâfat verir. Sen bu basîret üzere kulları Allah’a dâvet eden<br/>peygamber vârisi bir velînin hâlini buna kıyas edebilirsin.<br/>
<a href="RuhulBeyans.html#7048">[69].</a> Aclûnî, II, 113.<br/>
