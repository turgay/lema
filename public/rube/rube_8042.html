<a name=8043></a>bulmamaktır.<br/>
<b>Hz. Câbir</b> şöyle rivâyet ediyor: Bir bedevî Mescid-i Nebi’ye geldi ve: “Allah’ım<br/>
senden mağfiret taleb ediyor ve sana tevbe ediyorum” dedi. Tekbir getirerek namaza<br/>başladı. Namazdan sonra Hz. Ali (r.a.) bu adama: “Ey hemşehrim! Tevbe konusunda bu<br/>kadar acelecilik yalancıların tevbesidir. Senin bu tevben yeniden tevbeye muhtaçtır”<br/>dedi. Bunun üzerine adam: “Ey müminlerin emîri, peki tevbe nedir? diye sordu <b>Hz. Ali<br/></b>tevbenin altı mânâsı olduğunu belirttikten sonra bunları şöyle sıraladı:<br/>
1. Geçmiş günahlara pişman olmak,<br/>2. Edâ edilmeyen farzları kazâ etmek,<br/>3. Hakları sâhiplerine ödemek,<br/>4. İsyanla besleyip semizlettiğin nefsi ibâdet ve tâatle eritip zayıflatmak,<br/>5. Nefse günah halâvetini tattırdığın gibi tâat acılığını da tattırmak,<br/>6. Şimdiye kadar ki gülmenin yerine artık ağlayıp pişmanlık gözyaşı dökmek.<br/>Eserde şöyle gelmiştir: Elbette Allah kulun tevbe etmesine çölde bineğini kaybedip<br/>
sonra bulan kişiden daha çok sevinir. Yine uzun yıllar evlâdı olmayan birinin yıllar<br/>sonra nihâyet bir çocuğunun olmasına sevinmesinden daha çok sevinir. Yine çölde,<br/>sahrada iyice susayıp nihâyet bir kuyu, çeşme yahut pınar başına gelip kana kana su<br/>içenin sevinmesinden daha çok sevinir. Kim Allah’a yürekten gönülden tevbe ederse<br/>Allah koruyucu ve kâtip meleklere ve yerin üzerinde günah işlenen mıntıkalara bu kulun<br/>günahlarını unutturur. Âhirette aleyhine şâhidlik ettirmez.<a href="RuhulBeyans.html#8056">[92]</a><br/>
<b>Abdülaziz b. İsmâil</b>’den rivâyet edildiğine göre bir hadis-i kudsîde Allah Teâlâ şöyle<br/>
buyuruyor: <i>“Vay âdemoğlunun hâline! Günah işliyor sonra mağfiret diliyor, ben de<br/>onu mağfiret ediyorum. Sonra o ne günahları bırakıyor, ne de benim rahmetimden<br/>ümid kesiyor. Ey meleklerim sizi şâhid tutuyorum ki ben bu kulumu bağışladım.<a href="RuhulBeyans.html#8056">”</i>[93]</a><br/>
<i>et-Te’vilâtü’n-Necmiyye</i>’de şöyle denilir: Allah Teâlâ pek uzak olan aşağıların<br/>
aşağısından pek yakın olan yücelerin yücesine dönmesi için kullarından birinin<br/>tevbesini kabul etmeyi murad edince inâyet cezbelerinden bir tasarrufla onu mâsivâya;<br/>yani Allah’tan başkasına kulluk boyunduruğundan kurtarır. Sonra onu kendi zâtına<br/>yaklaşmaya muvaffak kılar.<br/>
Bir başka hadis-i kudsîde: <i>“Kim bana bir karış yaklaşırsa, ben ona bir kulaç</i><br/>
<i>yaklaşırım.”</i><a href="RuhulBeyans.html#8056">[94] </a>Yani kim tevbeyle bana bir karış yaklaşırsa, bende kabul ile ona bir<br/>kulaç yaklaşırım, buyurmuştur. Şâyet kabul, tevbeyi geçmiş olmasaydı kişi tevbe<br/>edemezdi.<br/>
Bazı insanlar meşâyihten bazılarına: “Allah’a tevbe etsem kabul buyurur mu?” demiş,<br/>
meşâyih de ona: “Zâten Allah kabul buyurursa tevbe edebilirsin” diye cevap vermiştir.<br/>
Haberde şöyle gelmiştir: Bütün cennetlikler cennete yerleştikten sonra orada bazı<br/>
bölgeler boş kalır. Cenâb-ı Hak orada bir takım yeni varlıklar yaratıp cenneti onlarla<br/>doldururur. Nitekim denilmiştir ki: “Eğer uygun görürse keremi sebebiyle, ibâdet<br/>etmeyen ve sıkıntılara katlanmayan bir halk yaratır ve onlara cennet derecelerini verir.<br/>
