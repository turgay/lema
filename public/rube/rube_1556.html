<a name=1557></a><img src="RuhulBeyan-1557_1.jpg"/><br/>
<img src="RuhulBeyan-1557_2.jpg"/><br/>
<img src="RuhulBeyan-1557_3.jpg"/><br/>
<img src="RuhulBeyan-1557_4.jpg"/><br/>
<img src="RuhulBeyan-1557_5.jpg"/><br/>
<i>hepsi Allah’ındır.”</i> Yâni Allah mülkün tamâmının sâhibidir. Sizin şükrünüz ve takvânız<br/>O’na fayda vermediği gibi inkâr ve isyânınız da ona zarar vermez. O size ancak rahmet<br/>ettiğinden emir ve tavsiyede bulunuyor, yoksa ihtiyâcından değil. Daha sonra Allah<br/>Teâlâ âyetin devâmında bunu şöyle teyid ediyor. <i>“Allah” </i>mahlukattan ve onların<br/>ibâdetlerinden müstağnîdir, <i>“hudutsuz zengindir.”</i> Zâtında ve sıfatlarında başkasına<br/>bağlı değildir. Bilakis o, başka şeylere bağlı olmaktan münezzehtir. İster O’nu övsünler,<br/>isterse övmesinler. O, zâtıyla <i>“ziyâdesiyle övgüye lâyıktır.”</i><br/>
<b>Gazâlî </b><i>“Şerhu’l-esmâi’l-hüsnâ” </i>adlı eserinde şöyle demiştir: “Allah Teâlâ ezelden<br/>
kendisini övdüğü, kulları da ebedî olarak övecekleri için övgüye layıktır. Bu da<br/>kendisini zikreden zakirlere nisbetle, celâl, yücelik ve kemâl sıfatları ile ilgilidir.<br/>Hamd, Allah’ın kemal vasıflarını kemal halinde olması bakımından zikretmektir.<br/>Kullardan “hamîd” yâni övgüye lâyık olan, inançları, ahlâkı ve fiillerinin tamâmı<br/>övülen kimsedir. O da Hz. Muhammed (s.a.v.) ve vasıfları ona yakın olan peygamberler,<br/>diğer velîler ve âlimlerdir. Onların her biri akaidi, ahlakı, amelleri ve sözleri kadar<br/>övgüye lâyıktır.<br/>
<b>132- Göklerde ve yerde olanlar Allah’ındır. Vekil olarak Allah yeter.<br/></b><i>“Göklerde ve yerde olanlar Allah’ındır.”</i> Allah Teâlâ’nın bu âyeti üçüncü defa<br/>
tekrarlaması, O’nun başkalarına muhtaç olmadığına delil olması içindir. Çünkü bu,<br/>bütün mahlûkatın O’nun zenginliğine muhtaç olmaları; onlara varlık, türlü türlü<br/>husûsiyetler ve kemalât vermiş olması O’nun müstağnî ve övülmeye lâyık olduğuna<br/>delâlet eder. Öyleyse âyette tekrar yoktur. Bu lafızlardan her biri yeni bir hüküm ifade<br/>etmektedir.<br/>
Bütün varlıkların işlerini düzenlemede <i>“vekil olarak Allah yeter.”</i> Bütün işlerin<br/>
Allah’dan başkasına değil, sâdece O’na havâle edilmesi gerekir.<br/>
<b>133- Ey insanlar! Allah dilerse sizi yok eder ve başkalarını getirir; Allah buna</b><br/>
<b>kadirdir.</b><br/>
<i>“Ey insanlar! Allah dilerse sizi yok eder.”</i> Yâni sizi ortadan kaldırır, bir defâda<br/>
kökünüzü kazır <i>“ve başkalarını getirir.”</i> Yâni bir defada sizin yerinize başka<br/>âdemoğullarını veyâ âdemoğullarının yerine başka mahlukatı yaratır. Evet Allah sizi yok<br/>etmek ve başkalarını yaratmak isteseydi bunu yapardı. Sizi, isyân üzere olduğunuz halde<br/>
