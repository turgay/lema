<a name=4509></a><img src="flower_sep.jpg"/><br/>
<img src="RuhulBeyan-4509_2.jpg"/><br/>
<img src="RuhulBeyan-4509_3.jpg"/><br/>
Bazıları insân-ı kâmilin yaşayışıyla ilgili olarak şöyle der: “Cenâb-ı Hakk’a sıdk,<br/>
halka insaf, nefse kahr, elinin altında olanlara şefkat, büyüklere hürmet, dostlara nasîhat,<br/>düşmanları idâre, ulemâya tevâzu, fakirlere cömertlik, câhillere sükût ile muâmele<br/>eder.”<br/>
<b>55. Rabbin, göklerde ve yerde olan herkesi en iyi bilendir. Gerçekten biz,</b><br/>
<b>peygamberlerin kimini kiminden üstün kıldık; Davud’a da Zebur’u verdik.</b><br/>
“<i>Rabbin, göklerde ve yerde olan herkesi en iyi bilendir.</i>” Allah gökyüzünde ve yerde<br/>
olanları ve onların gizli ve açık hallerinin ayrıntılarını bilir. İnsanlar bu halleri<br/>sebebiyle diğer yaratılmışlar arasından seçilmeye ehil ve lâyık olurlar. Allah onlar<br/>arasından peygamberlik ve velâyet için buna müstehak olanları seçer. Bu âyet soylu ve<br/>asillerden birinin değil de Ebû Tâlib’in yetiminin peygamber olmasını, Bilâl, Suheyb,<br/>Habbâb ve diğerleri gibi aç ve çıplak kimselerin onun ashâbı olmasını imkânsız gören<br/>Kureyş’e bir cevaptır.<br/>
Âyette ‘<i>göklerde olanlar</i>’ ifâdesi, “<i><b>Keşke bize melekler indirilseydi</b></i>” (el-Furkan,<br/>
25/21) diyen müşriklerin sözlerini ibtal etmek için zikredilmiştir. ‘Yerde olanlar’<br/>ifâdesi ise onların “<i><b>Bu Kur’an iki şehirden bir büyük adama indirilse olmaz mıydı?</b></i>”<br/>(ez-Zuhruf, 43/31) sözlerine cevaptır. İki büyük şehirden maksad, Mekke ve Tâif’tir.<br/>Kasdettikleri kimseler ise Velîd b. Muğîre el-Mahzûmî ve Urve b. Mes’ûd es-Sakafî ya<br/>da başkalarıdır.<br/>
<i>et-Te’vîlât</i>’ta şöyle der: “Allah, gökyüzünde melekler ve İblis, yeryüzünde de mü’min<br/>
ve kâfirler gibi kendisinin lütuf sıfatının mazharı ve kahır sıfatının mazharı olanları en<br/>iyi bilendir.”<br/>
“<i>Gerçekten biz, peygamberlerin kimini kiminden üstün kıldık</i>.” <b>Beyzâvî</b> ve onun<br/>
peşinden giderek <b>Ebüssuûd</b> Efendi şöyle der: “Yâni, biz onları nefsânî fazîletlerle ve<br/>cismânî alâkalardan uzak olmakla birbirinden üstün kıldık, yoksa mallarının ve<br/>takipçilerinin çokluğuyla değil. <b>Dâvud</b> (a.s.) bile böyledir. Allah onu kendisine verdiği<br/>mülk ve saltanatla değil vahyettiği kitabla şereflenmiştir.”<br/>
Fakir (<b>Bursevî</b>) der ki: Bu ifâdenin peygamberlerin birbirine üstünlüğünün cismânî<br/>
alakalardan uzak olmakla olduğunu ifâde ettiği açıktır. Ancak bu hatadır. Çünkü onların<br/>bu konudaki üstünlükleri ümmetin diğer fertlerine göredir. Peygamber kardeşlerine<br/>nisbetle ise böyle bir üstünlük yoktur. İşin aslı şudur: Allah’a ulaşmaya ve âlem-i<br/>kudsten ilim almaya ters olduğu için peygamberlerde rûhânî alâkalar bile yoktur. Bu<br/>sebeple “Kalbde mülk ve melekût âlemine bir anlık bakış bile varken Allah’ı bilme (el-<br/>ilmü billah) kapısı açılmaz.” demişlerdir. Mülk, eş ve çocukların çokluğu gibi cismânî<br/>
