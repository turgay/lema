<a name=1274></a><img src="RuhulBeyan-1274_1.jpg"/><br/>
<img src="RuhulBeyan-1274_2.jpg"/><br/>
<img src="flower_sep.jpg"/><br/>
<b>MAL DAYANAKTIR</b><br/>
<b>5- Allah’ın geçiminize dayanak kıldığı mallarınızı aklı ermezlere vermeyin; o</b><br/>
<b>mallarla onları besleyin, giydirin ve onlara güzel söz söyleyin.</b><br/>
Ey velîler, <i>“Allah’ın sizin için geçim kaynağı yaptığı” </i>kendisi sâyesinde ayakta<br/>
durduğunuz, belinizi doğrulttuğunuz, zâyi ettiğiniz taktirde kendiniz de zâyi olacağınız<br/><i>“mallarınızı aklı ermeyenlere”; </i>yani erkek-kadın, yetim veya çocuk ne olursa olsun<br/>malını saçıp savuranlara <i>“vermeyin.”</i><br/>
Mal, kişinin ayakta durmasına ve kendi başına hareket etmesine sebep olduğu için<br/>
burada sebebe müsebbibin (sebep olanın) adı verilerek mübalağa yolu ile “ayakta<br/>durma” olarak isimlendirilmiştir. İnsanlar mala çok muhtaç oldukları ve onunla ayakta<br/>durdukları için ‘mal sanki bizzat ayakta durmaları imiş gibi gösterilmiştir.<br/>
Allah Teâlâ, âyet-i kerîmede malların esas sâhiplerine mahsus oluşunu, velîlere<br/>
mahsus olma mertebesine indirerek bizzat velîlere izâfe etmiştir. Artık yetimlerin<br/>malları, aralarında soy ve neseb birliği olduğundan onları korumaya daha fazla teşvîk<br/>etmek için bizzat velîlerin malı sayılmıştır. Bu, ayrıca <i>“sizin için geçim kaynağı<br/>yaptığı” </i>ifâdesiyle yetim malının bizzat yetimlerin medâr-ı maîşeti kılınması yerine<br/>velîlerin medâr-ı maîşeti kılındığından bahsedilmek sûretiyle te’yid edilmiştir.<br/>
<i>“O mallarla onları rızıklandırın, giydirin.”</i> Rızık, Allah’tan olursa sınırsız ihsan<br/>
mânâsınadır. Kullarla ilgili olursa muvakkat ve sınırlı olarak yedirip içirme<br/>mânâsınadır. Yâni, “Yetimlere o mallardan yedirin.” demektir. Allah velîlere<br/>“Yetimlere mallarından bir kısmını yedirin.” buyurmamıştır. Aksine ticaret edip<br/>mallarını çoğaltarak yetimlerin rızkını ana mallarından değil, onlardan elde edilen<br/>kârlardan sağlamalarını emretmiştir.<br/>
<i>“Ve onlara güzel söz”;</i> gönüllerini hoş edecek yumuşak sözler <i>“söyleyin.”<br/></i><b>Kaffâl </b>der ki: “Güzel söz, eğer velîsi bulunduğu küçük çocuksa, velinin, çocuğa bu<br/>
malın onun malı olduğunu, kendisinin bu malın sâdece bekçisi olduğunu ve büyüyünce<br/>malını kendisine vereceğini söylemesidir. Velîsi bulunulan şahıs, sefih ise bu taktirde<br/>güzel söz, velînin ona nasîhat etmesi, namaz kılmaya, malını çarçur ve isrâf etmemeye<br/>teşvîk etmesi, malını saçıp savurmanın sonunun, başkalarının eline avucuna bakmak ve<br/>fakirlik içinde kalmak olacağını bildirmesi vb. bu türden sözlerdir. Yetim, reşid olur da<br/>malını mülkünü veliden ister, o da vermezse günahkâr olur.<br/>
Âyet-i kerîmede ayrıca, malın hem çok tehlikeli, hem de çok faydalı olduğuna dikkat<br/>
çekilmektedir.<br/>
