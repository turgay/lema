<a name=6735></a><img src="figure_sep_1.jpg"/><br/>
Anlatılır ki Bağdad’da az bir sermaye ile ticaret yapan bir tâcir vardı. Bir keresinde<br/>
cemâatle namaz kıldı. Selam verdiklerinde Hz. Ali neslinden bir kimse ayağa kalktı ve:<br/>“Benim bir kızcağımızım var. Onu evlendirmek istiyorum. Ceddim Rasûlullah hakkı için<br/>kızımın çeyizini temin edecek kadar bana bir şeyler verin.” dedi.<br/>
Bu tâcir sermayesi olan beş yüz dirhem gümüşü bu adama verdi. Gece olunca tâcir<br/>
rüyâsında Rasûlullah (s.a.)’i gördü. Hz. Peygamber (s.a.) ona: “Ey genç! Gönderdiğin<br/>hediye bana ulaştı. Belh şehrine git, orada Abdullah b. Tâhir’i bul -ki o Belh’in emîri<br/>idi- ve ona de ki: “Muhammed (s.a.)’in sana selam söylüyor ve şöyle buyuruyor: “Sana<br/>bize iyiliği olan bir dostumu gönderiyorum. Sen ona bin dînar altın ver.” Tâcir uyandı.<br/>Durumu hanımına haber verdi. Kadın “Sen Belh’ten dönene kadar bizim nafakamızı kim<br/>temin edecek?” dedi. Bu sefer adam komşularından bir fırıncıya gitti ve şöyle dedi:<br/>“Ben yokken âilemin ihtiyaçlarını görürsen geri döndüğüm zaman sana her dirhem<br/>gümüşe karşılık bir dînar altın veririm.” dedi. Fırıncı: “Zâten sana Belh’e gitmeni<br/>emreden zat, bana sen dönene kadar âilenin nafakasını vermemi tavsiye etti.” dedi.<br/>Tâcir sevindi ve hemen Belh’e doğru yola koyuldu. Belh’e yaklaşınca Abdullah b. Tâhir<br/>onu karşıladı ve: “Merhaba ey Rasûlullah’ın elçisi. Seni bana gönderen zat sana ihsan<br/>ve ikramda bulunmamı tavsiye etti.” dedi. Üç gün onu güzelce misafir etti. Sonra<br/>Rasûlullah (s.a.)’in emrine uygun olarak ona beş yüz dînar altın verdi. Ayrıca<br/>Rasûlullah (s.a.)’in elçisi olduğu için ona beş yüz dînar altın daha verdi. Onu evine<br/>ulaştıracak bir grup adamını da onunla birlikte gönderdi.<br/>
<b>Şeyh Sa‘dî</b> der ki:<br/>
<i>Altın ve nîmeti bugün ver, onlar senin mülkün ve madenin iken,<br/>Çünkü senden sonra onlar senin emrinden çıkarlar,<br/>Âciz ve düşkünleri sevindir,<br/>Acz gününü hatırla,<br/>Sen başkalarının kapısında talep eden konumunda değilsin,<br/>Buna şükür olarak talep edeni kapıdan kovma!<br/>Doğrusunu istersen cömert kişi velîdir,<br/>Cömertliği meslek edinen yiğitler şâhı Ali’dir.<br/>İyilik yaparak bir gönlü huzura eriştirmek,<br/>Kâbe yolunda bin rekat namazdan daha iyidir.<br/>Hazîneden kantar ile altın ikram etmek,<br/>Hasta elden gram ile vermek gibi olmaz.<br/>Herkes kendine yakışan güzel yükü götürür,<br/>Çekirgenin ayağı, karıncaya göre ağırdır.</i><br/>
İşte bütün bu anlatılanları duyduğuna göre malın varsa elin açık olsun, cömert ol.<br/>
Yoksa akıllı ve kıskanç kişi himmetiyle uçar ve cömert olur.<br/>
