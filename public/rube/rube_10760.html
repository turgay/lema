<a name=10761></a><img src="RuhulBeyan-10761_1.jpg"/><br/>
<img src="RuhulBeyan-10761_2.jpg"/><br/>
<b>5. Sonra onu aşağıların aşağısına indirdik.<br/></b>İnsanoğlunu Cehennem ehlinden kıldık ki bu bütün çirkinliklerden daha çirkin ve tüm<br/>
aşağılıklardan daha aşağıdır. Bunun sebebi bizim kendisini yaratmış olduğumuz sıfat<br/>üzerine yaşamamış olmasıdır. Bu sıfatların gereğine göre amel etseydi yücelerin en<br/>yücesinde olacaktı. Kısacası insanoğlu kötü haliyle en güzel biçimdeki durumunu<br/>sûreten ve manen en çirkin şekle sokmuştur. Zira bir insanın zâhirînin değişip,<br/>çirkinleşmesi ancak bâtınının değişmesi ve çirkinleşmesinden dolayıdır.<br/>
Âyette yer alan “sâfilîn” kelimesinden maksad mü’minlerin asileridir. “Esfel”<br/>
kelimesinin birbirinden farklı ve bir çok anlamı vardır. “Esfele safilîn” ise Arapça<br/>cümle analizi açısından “indirdik” fiilinin mef’ûlünden haldir. Buna göre âyetin mânâsı;<br/>sonra onu aşağıların aşağısında olduğu halde Biz o noktaya indirdik, demek olur. Veya<br/>bu kısım gizli bir “mekan” kelimesinin sıfatı da olabilir, bu durumda âyetin mânâsı: Biz<br/>onu en aşağıların mekanı olan mekana indirdik demek olur. Ancak bu iki ihtimalden<br/>birincisi daha ağır basmaktadır.<br/>
Öte yandan bu âyette verilen hüküm insanların bazı fertleri açısından böyledir. Çünkü<br/>
onlar hayvânî ve behîmî şehvetlerin denizine dalmışlar, cismânî, şeytânî ve<br/>canavarlaşmış, lezzetin karanlıklarına dalmışlardır.<br/>
Bu âyette, itibar edilecek olanın zâhirî sûret değil, bâtınî sûret olduğuna işâretler<br/>
vardır. Bundan dolayı <b>Şeyh Sâdi</b> şöyle der:<br/>
<i>Uzun boy değil, doğru yol lâzımdır,<br/>Yoksa kâfir de sûret bakımından bizim gibidir.</i><br/>
Zâhiri sûreti en güzel biçimde olan nice kimseler vardır ki onlar bâtınî açıdan en<br/>
çirkin durumdadırlar. Bu nedenle insanlar kıyamet günü mahşere bölük bölük gelirler.<br/>Çünkü onların bâtınî sıfatları, zâhirî biçimleri şeklinde tezahür eder. Böylece insanların<br/>dış biçimleri kendi sıfatlarına uygun olarak çeşit çeşit olur.<br/>
Bazı âlimlerin ifâdesine göre “onu aşağıların aşağısına indirdik” âyetinin mânâsı; onu<br/>
erzel-i ömre geri çevirdik demektir. Erzel-i ömür insanın gençliğinin ardından yaşlanıp,<br/>köhnemesi, bir zamanlar güçlü iken zayıflaması demektir. Nitekim bu gerçeğe Kur’an-ı<br/>Kerim’de şöyle işâret olunuyor: <i><b>“Kime uzun ömür verirsek biz onun gelişmesini<br/>tersine çeviririz” </b></i>(Yasin, 36/68) Bunun mânâsı; Biz kime uzun ömür verirsek daha<br/>sonra yaratılışında onu tekrar başa çeviririz. Böylece bir zamanlar dimdik olan beli<br/>bükülür, simsiyah saçları ağırır, kulağı, gözü eski hâlini kaybeder. Vücudunda ne varsa<br/>tümü değişikliğe uğrar.<br/>
