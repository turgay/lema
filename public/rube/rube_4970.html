<a name=4971></a>itâat ettiği ve O’nun sîretini takip ettiği için Allah ona izzet ve şeref verdi.”<br/>
Bilesin ki Mûsâ (a.s.)’ı ve dâvetini reddettiği için Fir’avn’un şeref ve şöhreti zillete<br/>
ve alçaklığa dönüşmüştür. Görünüşte buna Hâmân sebep olduysa da aslında yaratılış<br/>îtibariyle onun hakkı kabul etmeye istidâdı yoktu. Aksi halde hak zâhir olduğu, istîdâd<br/>ve kâbiliyyet bulunduğu zaman âlemin tamamı bunun karşısına geçse bile geriye teslim<br/>olmaktan başka bir şey kalmaz. Görmez misin ki Habeş Kralı <b>Necâşî</b> Hz. Peygamber<br/>(s.a.)’in gerçek peygamber olduğunu kesin bir ilimle anlayınca, kimsenin sözüne<br/>aldırmadan ve âlemde hiçbir kimseden korkmadan O’na (a.s.) tâbi oldu. Böylece ebedî<br/>olarak cehennem ateşinden kurtuldu.<br/>
Sonra yine bil ki peygamberlerin mûcizeleri olduğu gibi velîlerin de kerâmetleri<br/>
vardır. Bu kerâmetlerden esas îtibar edilmesi gereken ilmî kerametlerdir. Çünkü kevnî<br/>kerâmetler müslüman olmayanlardan da zuhûr edebilir. İlmi kerâmetler, velîlerin sahih<br/>keşif yoluyla Allah Teâlâ’dan getirdikleri delillerdir. Kim onların insanları hakikat<br/>âlemine götüren hidayetlerini kabul eder ve onlara tâbi olursa, maddî ve mânevi bütün<br/>inkâr çeşitlerinden, maddî ve mânevî her tür azabdan kurtulur. Mânevi azâb Hak’tan<br/>uzaklık ve ayrılığın acısıdır. Yalanlayanlar ise başkalarıyla beraber cehenneme girerler.<br/>
İnsanları irşâd etmeleri ve müridleri isteklerine ulaştırmaları sebebiyle peygamberler<br/>
ve velîler Allâh’ın kullarına birer rahmeti olmasına rağmen çoğu insan onların<br/>makamını anlayamaz. Bu gerçekten şaşılacak bir durumdur. Onlara ancak azın azı bir<br/>grup tâbi olur. Gerisi de maymunlar gibi kalır. Bu sebeple hiçbir asır geçmez ki azab<br/>âsîleri yakalamış olmasın. O halde sen, kim olduğuna ve hedefinin ne olduğuna bir bak.<br/>Eğer kurtuluşa ermek istiyorsan özellikle zulüm, fâsıklık, düşmanlık ve isyan ile<br/>kirlenmiş bu asırda ancak Allâh’a itâate sarılarak bunu elde edebilirsin. Bu asrın<br/>insanlarının çoğu helâk edici belâlara müptela olmuştur. Eğer mürid ilâhî emirlere uyma<br/>ve tâbi olma yolunu seçerse kendi nefsini aradan çıkararak bütün gücüyle ayn âlemine<br/>ulaşmaya çalışmalı, Allâh’ın rızâsı ve dostluğu hariç hiçbir şeye tamah etmemelidir.<br/>
<b>Hamdûn Kassâr</b> şöyle der: “Allâh’ın emirlerini yerine getirenler üç kısımdır. Birinci<br/>
kısım, toplumun âdetleri gereği Allâh’ın emirlerini îfâ ederler ki bunların makamı<br/>tembellik üzeredir. İkinci kısım, sevab elde etmek arzusuyla emirleri yerine getirirler.<br/>Bunların makâmı ise tamah makamıdır. Üçüncü kısım, müşâhede ümidiyle emirleri<br/>yerine getirirler. Bu kısım kendinden ve nefsinden fânî olduğu için Allah’la kâim olup<br/>nefisleriyle berâber değildirler. Emirleri bu şekilde yerine getirmek insanı Allah<br/>sevgisine götürür. Allah sevgisi de insanı her iki âlemde kalıcı saâdet ve yüceliğe<br/>ulaştırır.” Şu halde akıllı olana düşen gayret göstermektir.<br/>
<i>Mesnevî</i>’de der ki:<br/>
<i>Gayret et de nurun parlasın, aydın olsun…<br/>Sülûkün ve hizmetin kolaylaşsın.<br/>Çocukları da zorla mektebe götürürsün ya…<br/>Çünkü onların gözleri kördür, faydalarını görmezler.</i><br/>
