<a name=2137></a><img src="RuhulBeyan-2137_1.jpg"/><br/>
<img src="RuhulBeyan-2137_2.jpg"/><br/>
<img src="RuhulBeyan-2137_3.jpg"/><br/>
<img src="RuhulBeyan-2137_4.jpg"/><br/>
<i> </i><br/>
<b>124. Onlara bir âyet geldiğinde, Allah’ın elçilerine verilenin benzeri bize de</b><br/>
<b>verilmedikçe kesinlikle inanmayız, dediler. Allah, peygamberliğini kime vereceğini<br/>daha iyi bilir. Suç işleyenlere, yapmakta oldukları hilelere karşılık Allah tarafından<br/>aşağılık ve çetin bir azap erişecektir.</b><br/>
Allah Teâlâ, her beldenin fâsıklarının, oranın mallarının çokluğu ve mevkileriyle<br/>
temâyüz etmiş uluları olduklarını beyan ettikten sonra Mekke’nin ileri gelenlerinin<br/>içinde bulundukları cürüm ve fâsıklığı beyan buyurmuştur. Şöyle ki:<br/>
<i>“Onlara”</i> Hz. Muhammed (s.a.)’in nübüvvetinin hak olduğunu gösteren <i>“bir âyet</i><br/>
<i>gelince:</i> <i>“Allah’ın elçilerine verilenin aynısı”</i> vahiy ve kitab<i> “bize de verilmedikçe<br/>katiyyen inanmayız.” dediler.”</i> Nitekim Ebu Cehil’in şöyle dediği rivayet edilir: “Biz<br/>Abd-i Menaf oğulları ile şeref yarışındayız. Sanki iki yarış atı gibiyiz. Onlar: “Bizim<br/>aramızda kendisine vahy indirilen bir peygamber var.” dediler. Vallahi ona geldiği gibi<br/>bize de vahiy gelmedikçe îman etmeye razı olmayız.”<br/>
Mekke halkı böyle diyerek Hz. Muhammed’e verilen nübüvvet ve risaletin aynısını<br/>
kendileri de elde etmek ve tâbi olan değil, tâbi olunan kimseler olmak istemişlerdir.<br/>
<i>et-Teysîr</i> müellifi der ki: Îman etmesi teklif edilen bir kişinin: “Allah, beni de bir<br/>
peygamber kılmadıkça îman etmem.” demesi akılsızlığın zirvesidir.<br/>
<b>İmam Sa’lebî </b>şöyle der: Âyetteki “Allah’ın elçileri”nden maksat, Hz. Peygamber<br/>
(a.s.)’dır. Tıpkı <i><b>“Ey rasûller”</b></i> (el-Mü’minûn, 23/51) âyetinde muhâtab o olduğu gibi.<br/>Çoğul olarak hitab edilmesi ise tazim; yani şanını yüceltmek içindir.<br/>
<i>et-Taarruf</i> şerhinde şöyle denilmiştir: Allah Teâlâ, bütün peygamberlerin şemailini,<br/>
ancak Hz. Peygamber (s.a.)’de toplamış ve ona <i>“Ey rasûller”</i> diye hitab etmiştir.<br/>
<i>Güzellerin hepsinin sahip olduğuna,<br/>Sen tek başına sahipsin</i><br/>
Bil ki bu sûrede iki lafza-i celal arası, duanın mestecâb olacağının ümid edildiği<br/>
yerlerdendir. Bu hususa dikkat et!<br/>
<i>“Allah, elçiliğini nereye vereceğini”</i> bilinen her şeyden <i>“daha iyi bilir.”</i> O, risalet<br/>
vazifesini koyması için uygun olan yeri, yani kişiyi bilir. Yukarıda bahsedilen kimseler<br/>ise bu işe ehil değillerdir. Çünkü bu işe ehil olmanın ölçüsü şahsî fazîletlerdir, yoksa<br/>soy ve servet sahibi olmak değildir.<br/>
<i>“Suç işleyenlere, yapmakta oldukları” </i>devamlı <i>“hilelere karşılık”</i> temenni ettikleri<br/>
