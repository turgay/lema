<a name=9286></a><img src="RuhulBeyan-9286_1.jpg"/><br/>
<img src="RuhulBeyan-9286_2.jpg"/><br/>
<b>28. Ey îman edenler! Allah’tan korkun ve Peygamberine inanın ki O, size</b><br/>
<b>rahmetinden iki kat versin ve size ışığında yürüyeceğiniz bir nûr lütfetsin; sizi<br/>bağışlasın. Allah, çok bağışlayan, çok esirgeyendir.</b><br/>
<b>29. Böylece Kitâb Ehli, Allah’ın lütfundan hiçbir şey elde edemeyeceklerini</b><br/>
<b>bilsinler. Lütuf bütünüyle Allah’ın elindedir, onu dilediğine bahşeder. Allah, büyük<br/>lütuf sâhibidir.</b><br/>
“<i>Andolsun ki biz, peygamberlerimizi açık delillerle gönderdik</i>” Yâni melekleri<br/>
peygamberlere, yahut peygamberleri ümmetlere gönderdik. <i>İrşâd </i>adlı eserde de bu<br/>görüş tercih edilmiştir, daha zâhir olan görüş budur. “<i>açık delillerle gönderdik</i>” Açık<br/>deliller -ki mûcizelerdir- ve açıklanmış şerîatlarla gönderdik. Şöyle bir soru<br/>sorabilirsin: “Ölüleri diriltmek, elindeki asayı çeşitli sûretlere dönüştürmek, bembeyaz<br/>parlayan el ve Ay’ın ikiye bölünmesi gibi mucizeleri, Allah Teâlâ, melek aracılığı<br/>olmadan nübüvvet iddiâ eden peygamberleri için yaratmaktadır. Evet, Kur’an<br/>mûcizesini melek indirmiştir, ama her peygambere mûcizeyi meleğin indirmiş olduğu<br/>herhangi bir delille sâbit değildir.” Ben de cevâb olarak derim ki: Mûcizeyi melek<br/>indirdi demenin mânâsı, bu mûcizenin peygamber eline verildiğini meleğin diliyle Allah<br/>haber vermiştir, demektir.<br/>
“<i>Ve insanların adâleti yerine getirmeleri için beraberlerinde kitâbı ve mîzânı</i><br/>
<i>indirdik.</i>” Yâni, hakkı açıklamak ve işin doğrusunu ayırd etmek için lüzumlu herşeyi<br/>kapsayan kitap türünü indirdik. Yâni nazarî ve amelî kuvvetleri kemâle erdirmek için<br/>böyle yaptık. Âyette geçen <br/>
 zarfı, elçiler anlamındaki rusül kelimesinin<br/>
peygamberler şeklinde açıklanması yoluyla, kitab kelimesinden takdir edilmiş hâl<br/>yapılır. Yâni kitâbın oluşu onlarla beraberdir. Peygamberler asla gökten inmezler, kitap<br/>onlarla iner. Kitapla beraber inmek meleklerin işi, kitabı insanlara ulaştırmak<br/>peygamberlerin işidir. Bu sebeple ilk vechin gelişine göre mânâ eğer “Peygamberleri<br/>ümmetlere gönderdik” olursa, “Onlara kitap indirdik” denmesi de zâhir olur.<br/>
“<i>Mîzân</i>” Farsça tâbiriyle terâzidir. Aralarında alışverişlerinde hakları teslim edecek<br/>
ve herkese tam hakkını verecek şekilde adâletle muâmele etmeleri ve hiç kimsenin<br/>kimseye bu konuda haksızlık etmemesi için terâzi indirdik. Terâzinin indirilmesi,<br/>sebeplerinin indirilmesi ve onun hazırlanması için emir verilmesidir. Yoksa terâzi insan<br/>eliyle yapılmış şeylerdendir, gökten indirilmiş değildir. Bir rivâyete göre Cebrâil (a.s.)<br/>terâziyi bizzat kendi indirerek Hz. Nuh’a (a.s.) verdi ve “Kavmine emret, bununla<br/>tartsınlar” dedi. Yâni “Birbirleriyle (muâmele) alışveriş zamanında bununla haklarını<br/>düzenleyip dengelesinler.”<br/>
<b>İmam Gazâlî</b> demiştir ki: “Kitab’ın yanında geldiği bildirilen mîzânın buğday, arpa,<br/>
altın ve gümüş terâzisi olduğunu mu sanıyorsun? Yoksa onu büyük bir kantar olarak mı<br/>hayal ediyorsun? Öyleyse bu gerçekten ne kadar uzak bir hesap ve ne kadar büyük bir<br/>iftiradır! Allah’tan kork ve te’vil sırasında adâletten ayrılma! Kesin olarak bil ki, bu<br/>
