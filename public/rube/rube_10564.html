<a name=10565></a><img src="RuhulBeyan-10565_1.jpg"/><br/>
<img src="RuhulBeyan-10565_2.jpg"/><br/>
<img src="RuhulBeyan-10565_3.jpg"/><br/>
<img src="RuhulBeyan-10565_4.jpg"/><br/>
Yukardan beri anlattığımız olay Peygamber Efendimiz’in dünyaya gelmesinden doksan<br/>yıl önce olmuştu.<br/>
Yukarda zikredilen hadis, bize evliyânın kerametleri olduğunu isbat etmektedir. Ayrıca<br/>
bu hadisten insanın ölüm korkusu taşıması durumunda yalan söylemesinin câiz olduğu<br/>hükmünü çıkarıyoruz. Helak olmakla yüzyüze gelen kimse ister o yalanı söyleyen kişi<br/>olsun, isterse başkası olsun farketmez.<br/>
Rivâyet olunur ki Hz. Ömer döneminde çukurun biri kazılır. Orada kralın katletmiş<br/>
olduğu çocuğun cesedini bulurlar. Çocuğun parmağı, katledildiğinde yaptığı üzere<br/>şakağında olduğu gibi durmaktadır.<br/>
Bazı tefsirlerde yazdığına göre insanlar yukarda adı geçen <b>Abdullah b. Samir</b>’in<br/>
cesedini bulurlar. Onun da aynı şekilde -katledildiği gün koyduğu üzere- parmağı<br/>şakağında durmaktadır. Eli şakağından uzaklaştırılınca kafasından kan gelmeye başlar.<br/>Parmağını eski hâline bıraktıklarında kan kesilir. Parmağında demirden yapılmış bir<br/>yüzük bulurlar. Yüzüğün üzerinde: “<i>Rabbî Allah</i>/<i>Rabbim Allah’tır” y</i>azılıdır. Bunun<br/>üzerine Hz. Ömer’e mektup yazarlar. Mektupta bu cesedi ne yapacaklarını sorarlar. Hz.<br/>Ömer onlara bir mektup göndererek cesedi tekrar toprağa gömmelerini ve toprağa iâde<br/>etmelerini yazar.<br/>
Bazı tefsir kitaplarının kaydına göre; <b>Hz. Ömer</b> onlara mektup yazarak der ki:<br/>
Bahsettiğiniz bu çocuk hendek sâhibi olan çocuktur. Hendek sâhiplerini kendi hallerine<br/>bırakınız. Ta ki Allah Teâlâ kıyamet günü bu genci bulunduğu hal üzere diriltsin.<br/>
<b>Hz. Ali</b> (k.v.)’ten rivâyet edildiğine göre mecusi krallarından birisi sarhoş iken<br/>
kızkardeşiyle ilişkide bulunur. Sarhoşluğu geçip ayılınca yaptıklarına çok pişman olur<br/>ve yaptığı bu günah için bir çıkış yolu arar. Sonunda kızkardeşi kendisinden insanlara<br/>konuşma yapmasını ve kızkardeşlerle nikahlanmayı kendisinin helal kıldığını ilan<br/>etmesini, bunun ardından Allah’ın bunu haram kıldığını bildirmesini söyler. O da aynı<br/>şekilde kalkıp insanlara hitap eder ancak halk onun bu önerisini kabul etmez. Bunun<br/>üzerine kızkardeşi kendisine “onları kamçıdan geçir” diye teklifte bulunur. Bu sefer<br/>kızkardeşinin isteği üzerine halkı kamçıdan geçirir. Fakat insanlar yapılan teklifi yine<br/>kabul etmezler. Bunun ardından kızkardeşi yere kuyular kazdırmasını, içine ateş<br/>yaktırmasını ve yapılan teklifi kabul etmeyeni buraya atmasını teklif eder. İşte Allah<br/>Teâlâ’nın yukarıda geçen âyette yer alan “kahrolsun o hendeğin sâhipleri” ifâdesiyle<br/>kasdettiği budur.<br/>
