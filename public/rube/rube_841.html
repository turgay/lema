<a name=842></a>rûhunu, hem de malını Allah için harcayan kimse ise nefsinin tamamını îmân ve itâat<br/>üzere sâbit kılmış olur.<br/>
<i>Mesnevî</i>’de gelir:<br/><i>Fakirlere ekmek vermek sehâvet ehline yakışır.<br/>Mâşûk’a cân vermek de âşıkların sehâvetidir.<br/>Ekmek verirsen, mukâbilinde ekmek verirler.<br/>Cân verirsen, yarın sen can bulursun.<br/>Fütüvvet, ıvazsız ve garazsız ikrâmda bulunmaktır.<br/>Nebîler ve velîler her topluluğun üstündedir.<br/>Şerîatta herkesin malı, kendi malıdır.<br/>Tarîkatta ise bizim malımız, dostun malıdır.</i><br/>
Âyetteki <i>“tesbît”</i>, bir şeyi sâdık, muhakkak ve sabit yapmak mânâsına da gelebilir. O<br/>
takdîrde mânâ: Bu kimseler gönülden İslâm’ı kabul etmişler ve yaptıkları iyiliğin<br/>mutlaka karşılığını göreceklerine inanmış oldukları için mallarını harcarlar. Çünkü<br/>infâk, kişinin gönlünün İslâm’ı kabul ettiğinin bir işâretidir.<br/>
Yapılan amellerin karşılığının verilmesine inanmak, Allah’ın salih amelleri kabul<br/>
edeceğini ve onu en güzel şekilde mükâfatlandıracağını kabûlden ibarettir.<br/>
İşte bahsedilen kimselerin infâkı, yüksek bir yerde bulunan ve havasının yumuşak<br/>
olması sebebiyle soğuk tehlikesinden uzak ve emniyette olan bir bahçeye benzer. Çünkü<br/>yüksek yerlerin ağaçlarının görünümü daha güzel, meyveleri daha temizdir. Alçak<br/>arâzîlerde bulunan meyve ve sebzeler, rüzgârın durgun ve havanın kesif olması<br/>sebebiyle çoğu kez soğuğun tesirinden uzak kalamaz. Âlimlerden biri demiştir ki:<br/>
Sulama imkânı olmayan ve bolca rüzgâr alan yerlerde verimli ürün elde edilmez. Ama<br/>
ne yüksek, ne de alçak olup da orta yükseklikte bulunan arâzîlerde verim daha çok olur.<br/>
O takdirde <i>“Rabve”</i>den maksad, yağan yağmuru tutan ve onunla bitkilerini geliştiren<br/>
güzel ve yumuşak arâzîdir. Zira toprak anlatılan şekilde olursa tabîatiyle verimi bol ve<br/>ağaçları mükemmel olur. Bu konuda Allah Teâlâ şöyle buyurmaktadır: <i><b>“Sen yeryüzünü<br/>de kupkuru ve ölü bir halde görürsün. Fakat biz üzerine yağmur indirdiğimizde o<br/>kıpırdanır, kabarır.”</b></i> (el-Hacc, 22/5)<br/>
Eğer o bahçeye bol yağmur düşerse daha önceki vakitlerde verdiği ürünün iki mislini<br/>
verir. Bu artış yağan yağmur sebebiyledir. İbn Abbas (r.a.) şöyle demiştir: Başka<br/>arazilerin iki yılda verebileceği ürünü burası bir yılda verir.<br/>
<i>“Dı’f”</i>dan maksad misildir. <i>“Dı’feyn”</i>i dört misille tefsir edenler <i>dı’f</i>’ı asıl mânâsına<br/>
hamletmişler ve onu “bir şeyin iki misli” anlamında kullanmışlardır. Buna göre<br/><i>“dı’feyn”</i> dört misli eder.<br/>
Bu bahçeye bol yağmur yağmasa bile bir çisenti düşer. <i>“Tall”</i>, hafif yağmur veya<br/>
çisentiye denir. Toprağın verimli ve güzel, havasının da tatlı ve hoş olması sebebiyle bu<br/>çisenti, ürünün yetişmesine kâfî gelir. Çisenti devamlı olunca bol yağmurun yaptığı<br/>tesiri yapar.<br/>
