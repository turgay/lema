<a name=2858></a><img src="flower_sep.jpg"/><br/>
“–Muhammed’i.” dediler. O kişi:<br/>“–Allah sizi hüsrana uğratmış. Vallahi, Muhammed evinden çıkıp yanınıza gelmiş ve<br/>
her birinizin başına toprak atmış, ardından ihtiyacını görmek üzere çekip gitmiş.<br/>Başınızdakini görmüyor musunuz?” dedi. Hepsi ellerini başlarına götürdü. Bir de ne<br/>görsünler, başlarına toprak saçılmış. Hemen Hz. Ali’nin yanına girdiler ve ona:<br/>
“–Ey Ali, Muhammed nerede?” diye sordular. Hz. Ali:<br/>“–Nereye gittiğini bilmiyorum.” dedi.<br/>
Hz. Peygamber (a.s.) Cebrâil(a.s.)’ın işaretiyle Hz. Ebû Bekir’in evine gitmişti. Hz.<br/>
Ebû Bekir’in yanına varınca:<br/>
“–<i>Bana (hicret için) çıkış izni verildi</i>.” buyurdular. Hz. Ebû Bekir:<br/>“–Babam sana feda olsun ey Allah’ın Rasûlü, sana yol arkadaşı olmak istiyorum.”<br/>
dedi. Peygamber Efendimiz:<br/>
“–<i>Elbette.</i>” buyurunca Hz. Ebû Bekir sevinçten ağladı.<br/>Şair ne güzel söyler:<br/>
<i>Sevgilinin mektubu geldi, beni ziyaret edecek<br/>Göz kapaklarımdan yaşlar aktı akacak<br/>Bana hücüm etti sevinç, şimdi taşacak<br/>Ağlattı beni, var mı bunda şaşacak<br/>Ey göz! âdetin oldu yaşlarını akıtmak<br/>Sevinçten de kederden de ağlamak.</i><br/>
Hz. Ebû Bekir: “Babam sana feda olsun, şu iki deveden birini al, ben onları hicret<br/>
için hazırlamıştım.” dedi. Hz. Peygamber (a.s.):<br/>
“–<i>Evet, ama ücretini ödemek şartıyla</i>.” buyurdu.<br/>Hz. Peygamber (a.s.), Allah’a hicretinin hem canıyla hem de malıyla olmasını istediği<br/>
için deveyi parasıyla kabul etmişti. Yoksa Hz. Ebû Bekir (r.a.) malının çoğunu<br/>Rasûlullah’ın uğrunda (Allah yolunda) harcamıştı.<br/>
<b>Hz. Âişe </b>(r.anhâ)’dan gelen bir rivâyete göre Hz. Peygamber (a.s.) deveyi kırk bin<br/>
dirheme satın almıştır. Bir başka rivayette ise kırk bin dinara satın aldığı söylenir. Bu<br/>devenin adı <i>“Kusvâ” </i>veya <i>“Ced‘â”</i>dır. Hz. Peygamber (a.s.)’dan sonra da yaşamış ve<br/>Hz. Ebû Bekir’in hilâfeti döneminde ölmüştür. Peygamber Efendimiz’in <i>“Adbâ” </i>adlı<br/>bir devesi daha vardı ki (Peygamberimiz’in vefatından sonra) kızı Fâtıma’nın ona<br/>bindiği rivayet edilir.<br/>
Daha sonra Rasûlullah (s.a.) ve Hz. Ebû Bekir, Düiloğullarından <b>Abdullah b. Üreykıt</b><br/>
adındaki bir kişiyi, kendilerine Medine yolunda rehberlik etmesi için ücretli olarak<br/>tuttular.<br/>
Bu şahıs, Kureyş’in dini üzere idi. Rasûlullah (s.a.) ve Hz. Ebû Bekir develerini ona<br/>
