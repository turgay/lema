<a name=8619></a>çetin ve serttirler. Kendi aralarında babanın evladına olduğu gibi şefkatli ve<br/>merhametlidirler. Âyetin bu kısmından anlaşılan şudur: Hz. Peygamber (s.a.) ile beraber<br/>olan müslümanlar gayr-i müslimlere karşı sert, çetin ve şedîd iken kendileri ile aynı<br/>dinde olan kimselere karşı şefkat ve merhamet sahibidirler. Nitekim şu âyet-i kerimede<br/>de bu husus ifade edilmektedir: <i><b>“Onlar mü’minlere karşı alçak gönüllü, kâfirlere<br/>karşı güçlü ve onurludurlar.”</b></i> (Mâide, 5/54).<br/>
Eğer âyette sadece “kâfirlere karşı çetin ve şiddetli” oldukları ifade edilmekle<br/>
yetinilseydi, müslümanların kaba ve sert insanlar oldukları vehmedilebilirdi. Ancak<br/>hemen akabinde “kendi aralarında merhametli oldukları” ifade edilerek, mânâ<br/>tamamlanmış ve yanlış düşüncenin önü kapatılmıştır.<br/>
<b>Hasan Basrî</b>’den şöyle rivâyet edilir: Onlar kâfirlere karşı o kadar çetindiler ki<br/>
elbiselerinin onların elbisesine, vücutlarının da onların vücuduna değmesini<br/>istemiyorlardı. Kendi aralarında da öyle merhamet ve şefkatliydiler ki bir mü’min<br/>başka bir mü’mini gördüğünde mutlaka onunla musâfaha yapar, sarılıp kucaklaşırdı.<br/>
Tevrât’ta <b>Hz. Ömer</b> (r.a.)’ın vasıflarıyla ilgili olarak “demirden bir kimse, güvenilir<br/>
ve şedîd” diye bahsedilmektedir. Hz. Ebû Bekir (r.a.) de öyledir. Zira kâfirlere karşı<br/>sert ve çetinliğinden dolayı “ridde” olaylarında mürtedlerle savaşmak üzere kılıcını<br/>çekmiş ve atını sürmüştür.<br/>
<b>Şeyh Sa‘dî</b> (k.s.) şöyle demiştir:<br/>
<i>Sertliğini öyle ayarla ki bu sebeple senden bıkmasınlar,<br/>Yumuşaklıkta dikkatli ol ki sana küstahlık yapmasınlar.<br/>Sertlik ile yumuşaklık birlikte olursa daha iyidir,<br/>Cerrah gibi, çünkü o hem yara açar, hem de merhem sürer.</i><br/>
Bir başka şâir de şöyle der:<br/>
<i>Samurun yumuşaklığı canına mal olmuştur,<br/>Kirpi sertlik ve çetinliğinden hayatta kalmıştır.</i><br/>
Hadis-i şerifte şöyle buyrulur: <i>“Mü’minler<b> </b>heyyin ve leyyindirler </i>(sadedirler, zorluk<br/>
çıkarmazlar, kendileriyle kolay geçinilebilir ve de yumuşaktırlar)<i>.”</i><a href="RuhulBeyans.html#8625">[149] </a>Hz. Peygamber<br/>(s.a.) mü’minleri sühûletle ve yumuşaklıkla methetmiştir. Çünkü bu iki huy, güzel<br/>ahlaktandır.<br/>
Dersen ki: “Araplarda darb-ı mesel hâline gelmiş ‘Yumuşak olma sıkılırsın, sert olma<br/>
kırılırsın.’ ifadesinde yine aynı şekilde <i>‘Acı olma, atılırsın. Tatlı olma, yutulursun.</i><a href="RuhulBeyans.html#8625">[150]<br/></a>hadisinde yumuşaklık nehy edilmektedir. O halde nasıl olur da böyle bir şey<br/>medhedilebilir?”<br/>
Buna şöyle cevap veririm: “Şüphe yok ki her işin hayırlısı orta yollu olanıdır. İki<br/>
taraftan da uçta olmak kınanmıştır. Bunlar itidal ve iktisad değil, ifrat ve tefrittir. Cenâb-<br/>
