<a name=6326></a><img src="RuhulBeyan-6326_1.jpg"/><br/>
<img src="RuhulBeyan-6326_2.jpg"/><br/>
<img src="RuhulBeyan-6326_3.jpg"/><br/>
Akıllı kimseye gereken sûrî fenâdan önce nefsinden geçip (ölüp) ve mânevî fenâ<br/>
elemini tatmaktır. Zira dünya fenâ yurdudur.<br/>
Her nefis ölümü tadacaktır, herkesin yolu ölüme çıkar. Bu gidilmesi gereken bir yol,<br/>
geçilmesi gereken bir köprü ve içilmesi gereken bir şaraptır. Hz. Peygamber sürekli<br/>ümmetine şu tavsiyede bulunurdu: “<i>Lezzetleri ortadan kaldıran ölümü sıkça<br/>hatırlayınız!</i>”<a href="RuhulBeyans.html#6331">[196] </a>Sakın ola ki ölümü unutmayınız ve onun gelmesinden gafil olmayınız.<br/>
<b>İbrahim b. Edhem</b>’e şöyle soruldu: Ey tarikat ehlinin önderi ve hakikat erlerinin<br/>
öncüsü! Gönlünüzün ve sinenizin derinliklerinde nasıl bir manevi hal ortaya çıktı ki<br/>padişahlık tacını başınızdan bıraktınız, sultanlık libasını da üzerinizden çıkardınız;<br/>dervişlik elbisesini giydiniz sıkıntı ve yokluğu seçtiniz?<br/>
İbrahim b. Edhem şu cevabı verdi: Evet, bir gün saltanat tahtına oturmuş, dört haşmet<br/>
ve azamet yastığına yaslanmıştım. Birden yüzümün önüne bir ayna tuttular. Baktım,<br/>menzilimin toprak olduğunu gördüm; bana dost ve munis yoktu. Önümde uzun bir<br/>yolculuk vardı ama azığım yoktu. Aydınlık bir zindan gördüm, ama benim ona takatim<br/>yok. Adâletin kadısını gördüm, fakat benim huccetim yok.<br/>
Ey emel yaygısının bir köşesi çekilecek olsa, Kâf’tan Kâf’a dek kaplayan adam! Bir<br/>
bak, “Kâbe kavseyn”in sâhibi ne buyurur: “<i>Beni insanlara gönderen Allah’a yemin<br/>olsun ki, yere, ölümden önce tekrar basabileceğimi düşündüğüm bir adım atmadım.<br/>Ağzıma, ölümden önce yutabileceğimi düşündüğüm hiçbir lokma koymadım</i>.”<br/>
Öncekiler ve sonrakilerin efendisi, gök ve yer ehlinin önderi böyle buyurduğu halde<br/>
sen mağrur ve gafil bir şekilde önüne tûl-i emeli koymuş, yüzlerce yıllık plânlar<br/>kurmuşsun, gönlünü de ona bağlamışsın. Haberin yok mu ki bu gaddâr dünya gurur<br/>sarayıdır, sürûr yeri değil. Firar edilecek saraydır, kalınacak yer değil.<br/>
<b>Senâî</b>’den:<br/>
<i>Bencillik ülkesi dünyada ne zaman âhireti inşâ edeceksin?<br/>Firar yurdu dünyada ne zaman karar yurdunu bina edeceksin?<br/>Afv dilemesi gereken can konuşmaktan aciz kalmadan önce<br/>Ey mal sâhibi zenginler! İbret alınız, ibret alınız<br/>Şu ibret alması gereken göz işini göremez hale gelmeden önce<br/>Ey, kîl u kâl edenler! Kusurlarınızın bağışlanmasını isteyin</i><br/>
<i>Keşfü’l-esrâr</i>’da bu şekilde kaydedilmiştir.<br/>
<b>60. Nice canlı var ki, rızkını <i>(yanında)</i></b><b> taşımıyor. Onlara da size de rızık veren</b><br/>
