<a name=7></a>başka işârî tefsirin önemli sîmâlarından nakiller, kendi yorumları ve <b>Sa’dî</b>’den<br/><b>Mevlânâ</b>’dan, <b>Hâfız</b>’dan çokca farsça şiirler ve tasavvufî menkîbeler vardır. Eser bu<br/>özellikleri itibarıyle geçmiş kültürümüzün kıymetli bir hazinesi niteliğindedir.<br/>
<i>Rûhu’l-Beyân </i>müellifi <b>Bursalı İsmail Hakkı Hazretleri </b>eserini Arapça kaleme<br/>
almıştır. On ciltlik bu muhteşem eserden bugüne kadar ancak Arapça bilen kimseler<br/>yararlanabilmekteydi. Genel kültür mahiyetindeki farklı yorum ve değerlendirmeleri ile<br/>olayların perde arkasındaki hikmet ve incelikleri anlamak isteyen tasavvuf muhibbi<br/>Türk okuyucuları bu imkandan mahrumdu.<br/>
<b>Erkam Yayınları</b> tarafından hazırlatılıp sunulan elinizdeki bu eser; <i>Rûhu’l-Beyân</i>’ın<br/>
on ciltlik İstanbul baskısından yapılan tercümedir. Her cildin başında gösterilen işin<br/>uzmanı, ilâhiyatçı akademisyenler tarafından yapılan tercüme D.İ.B. Haseki Eğitim<br/>Müdürü Sayın <b>Dr. Hüseyin Kayapınar </b>tarafından tercüme kontrolü yapılmış ve<br/>tarafımızdan redaksiyondan geçirilerek tercümeden çok telif rahatlığına kavuşturulmaya<br/>çalışılmıştır.<br/>
Eserde geçen Farsça şiirler İbrahim Halil b. Muhammed Ali tarafından yapılan üç<br/>
ciltlik tercümeden istifade ile Türkçeleştirilmiştir. Hadislerin tahrici Rûhu’l-Beyân<br/>hadisleri üzerine doktora yapan Sn. <b>Dr. Seyid Avcı </b>tarafından yapılmış olup dipnotlarda<br/>gösterilmiştir.<br/>
Tercüme sırasında özellikle gramer bilgileri içeren açıklamalar okuyucuyu yoracağı<br/>
ve Arapça bilmeyen okuyucuya bir şey sağlamayacağı düşüncesi ile tercüme metnine<br/>alınmamıştır.<br/>
Yayınevimizin ana hedefi XVIII. Yüzyılın kültürünü, dünya görüşünü ve tasavvufî<br/>
anlayışını yansıtan bu eseri okuyucularımıza olduğu gibi aktarmaktır. Ancak bununla<br/>birlikte <b>Abdullah Sert</b>, <b>Mustafa Eriş </b>ve <b>Prof. Dr. H. Kâmil Yılmaz</b>’dan oluşan<br/>redaksiyon heyeti ilmî gelişmeler açısından izâhı zor tabiî ilimlere aid bir takım<br/>bilgileri çıkarmayı uygun görmüştür.<br/>
Yayınevimiz <b>Bursalı İsmail Hakkı Hazretleri</b> gibi bir gönül sultanının büyük bir<br/>
emek mahsülü olarak kaleme aldığı değerli eserini yayınlamakla Kur’an’ın daha iyi<br/>anlaşılmasına katkıda bulunduğu inancındadır.<br/>
Başarı ve feyiz kaynağı Allah Teâladır.<br/>
<b>Erkam Yayınları</b><br/>
