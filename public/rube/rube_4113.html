<a name=4114></a><img src="RuhulBeyan-4114_1.jpg"/><br/>
<img src="RuhulBeyan-4114_2.jpg"/><br/>
<img src="RuhulBeyan-4114_3.jpg"/><br/>
<i>abdest bozmazlar. Orada kapları altın, tarakları altın ve gümüş, buhurdanlıkları<br/>güzel tütsü, terleri ise misk olur. Her birinin ikişer eşi olur. Güzelliklerinden ötürü<br/>onların etlerinin ötesinden baldırlarının içi gözükür. Aralarında ne bir anlaşmazlık,<br/>ne de gönüllerinde birisine öfke bulunur. Sabah-akşam Allah’ı tesbih ederler.”</i><a href="RuhulBeyans.html#4116">[75]</a><br/>
<i>Fethu’l-karîb’</i>de şöyle der: Yâni, Allah’ı, sabah-akşam vakti kadar bir sürede tesbîh<br/>
ederler. Çünkü cennetle ilgili olarak zikredilen gün ve sâat gibi vakitler, takdîrî<br/>ifâdelerdir. Vakit kavramı, gece ile gündüzün birbiri peşi sıra gelmesinden, güneş ile<br/>ayın kendi yörüngelerindeki seyirlerinden meydana gelir. Oysa cennette böyle şeyler<br/>yoktur.<br/>
<b>Kurtubî</b> de şöyle der: “Cennetliklerin yapacağı bu tesbih, ilâhî bir teklîfe ve<br/>
mecburiyete dayanmaz. Çünkü orası teklif/mükellefiyet yeri olmayıp sâdece<br/>yaptıklarının mükâfâtını alma yeridir. Öyleyse bu tesbih, Allah’ın müyesser kılmasından<br/>ve ilham etmesinden ileri gelmektedir. Nitekim diğer bir rivâyette şöyle buyrulur:<br/>“<i>Onlara nasıl nefes alıp vermeleri ilhâm edilmiş ise tesbih, tahmîd ve tekbir de<br/>bulunmaları da ilhâm edilir</i>.”<a href="RuhulBeyans.html#4116">[76] </a>Bu benzetme şu yöndendir: İnsanın nefes alıp vermesi<br/>zarûrîdir. Bunu yapmakta insana külfet ve meşakkat yoktur. Cennetliklerin tesbîhinin<br/>sırrı ise şudur: Gönülleri Hakk’ı ma‘rifetle/tanımakla pürnûr, gözleri O’nu görmekle<br/>(rü’yetullah) zevklenmiş, O’nun sayısız nîmetinden istifâde etmeye başlayınca kalpleri<br/>O’nun sevgi ve dostluğuyla dolup taşmıştır. Onun için dilleri O’nu zikredip durmaya<br/>başlar ve O’na şükretmekten geri kalmaz. Çünkü kim bir şeyi severse onu çok anar.<br/>
<b>49. <i>(Rasûlüm!)</i></b><b> Kullarıma, benim çok bağışlayıcı ve pek esirgeyici olduğumu</b><br/>
<b>haber ver.</b><br/>
Rivâyet edilir ki bir gün Hz. Peygamber (s.a.) Benî Şeybe kapısından Mescid-i<br/>
Harâm’a geldi. Ashabdan bir topluluğun güldüklerini gördü. Onlara: “Bana ne oluyor<br/>da sizin güldüğünüzü görüyorum?!” buyurdu. Sahâbe bu sözden tersleme kokusu aldılar.<br/>Peygamberimiz oradan geçip gitti. Henüz hücresine varmadan geri döndü ve: “Cebrâil<br/>bana geldi ve ‘Niçin benim kullarımı ümitsiz edersin?! <i>Kullarıma, benim çok<br/>bağışlayıcı ve pek esirgeyici olduğumu haber ver.</i>’ diye vahiy getirdi.” buyurdu.<br/>
<i>“Kullarıma,” </i>sâdece <i>“benim çok bağışlayıcı” </i>benden mağfiret taleb eden kimseyi<br/>
mağfiret edici<i> “ve pek esirgeyici” </i>tevbe eden kimseyi bağışlayan ve affeden<br/><i>“olduğumu haber ver.”</i> ve bildir. Yâni kullarımdan sâdır olan şeyleri Ben’den başkası<br/>gizleyip silemez. Onlara cennette Ben’den başkası nîmet verip ihsanda bulunamaz.<br/>
