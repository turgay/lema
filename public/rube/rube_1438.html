<a name=1439></a>çoktur. Dünyâ nîmetleri kesintiye uğrar, âhiret nîmetleri ebedîdir. Dünyâ nîmetleri gam,<br/>keder ve hoşa gitmeyecek şeylerle karışıktır, âhiret nîmetleri ise bütün sıkıntılardan<br/>arındırılmıştır. Dünyâ nîmetleri şüphelidir. Çünkü insanların dünyâdan en çok<br/>yararlananı bile ertesi gün sonunun ne olacağını bilmez. Âhiret nîmetleri ise kesindir.<br/>
Şu halde akıllı olana düşen her bakımdan hayırlı olanı, yâni ahireti her bakımdan kötü<br/>
olana, yâni dünyâya tercih etmektir.<br/>
Bir kasîdesinde <b>Sa’dî</b> şöyle der:<br/>
<i>Bir başka sarayı imar etmeye bak<br/>Çünkü dünyanın temeli sağlam değildir<br/>Feridun’un padişahlığı sona erdi<br/>Gitti elinden yüzüğü Süleyman’ın<br/>Ömür, baş kaldıran bir mum gibidir<br/>Sürekli olarak kısalmaktadır<br/>Veya dağın tepesinde eriyen kar gibidir,<br/>Her an bir parçası eksilmektedir</i><br/>
Rivâyet edilir ki, “bir adam, bir ev satın aldı ve Hz. Ali (r.a)’a gelerek ondan bir<br/>
senet yazmasını istedi. O da şöyle yazdı: “Rahmân ve Rahîm olan Allah’ın adıyla. İmdi,<br/>mağrurun biri, başka bir mağrurdan bir ev satın aldı ve böylece gafillerin yoluna girdi.<br/>O evin sâhibi orada ebedî olarak kalıcı değildir. Birinci hayâtının sınırı ölümle, ikincisi<br/>kabirle, üçüncüsü de ya cennetle ya da cehennemle sona erecektir. Ve’s-selâm” Sonra<br/>da bu yazıyı adama okudu. Bunun üzerine adam, evi sâhibine iâde edip paranın<br/>tamâmını tasadduk etti ve zahidâne bir hayat sürmeye başladı. İşte işin hakîkatini bilen<br/>âriflerin durumu böyledir.<br/>
<b>Kuşeyrî </b>(rh.a.) der ki: “Allah sana önce dünyâlık verip sonra da bunu azaltsa, bir<br/>
daha da zenginlik vermese, daha sonra o az maldan yarım hurma bile tasadduk etsen,<br/>onu büyük bir tasadduk olarak değerlendirir. İşte bu cömertliğin sonudur. Muhabbetin<br/>şartı, kendi verdiğin çoğu az, sevgilinin verdiği azı çok görmektir. Dünyânın kıymeti az<br/>olduğuna göre değersizden daha değersiz olan kişi, kıymetli olanın yerine o değersiz<br/>şeye râzı olandır.<br/>
Yine <b>Kuşeyrî </b>(rh.a.) şöyle demiştir: Allah Teâlâ, mü’mini tedrîcî olarak kâinattan<br/>
çekip almış ve ilk olarak <i>“De ki: dünyâ menfaati azdır”</i> buyurmuş ve onları âhiret<br/>karşılığında dünyâdan çekip almıştır. Sonra da <i><b>“Allah, en hayırlı ve en ebedî olandır”<br/></b></i>(Tâhâ, 20/73) buyurarak mü’minleri her iki dünyâdan da çekip almaktadır. Şu halde<br/>sâlik en yüksek menzile yükselmeli ve hiç gevşeklik göstermeden çalışıp gayret<br/>etmelidir.<br/>
<b>Mevlânâ Celâleddîn</b> (k.s.) şöyle der:<br/>
<i>Ey kardeşim, Hakk’ın dergahı sonsuzdur</i><br/>
