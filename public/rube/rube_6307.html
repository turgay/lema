<a name=6308></a>de mahrum ederse, inkâr eder ve böylece Gaffâr olan Allah’a vusûl uzaklığı artar.<br/>
<i>Mesnevî’</i>de der ki:<br/>
<i>Öğüt miski yarar sağlamayan, kötü kokuya alışmış demektir.<br/>Beynini inkârdan arındır ki sevgiliden ona reyhan nasip olsun.<br/>Keşke çocuklar gibi hile bilmeseydi de annesine tutunsaydı.<br/>Ya da naklî ilimle az donansaydı da kalbin vahiy ilmi kapsaydı.<br/>Işığa rağmen kitap öne sürersen, vahyi andıran ruhun öfkelenir.<br/>Zamanın kutbu yanında naklî ilim, su varken teyemmüm gibidir.<br/>Kurtuluşu ancak aptallık sayesinde bulursun.<br/>İnsanlığın sultanı, “Cennet halkının çoğu aptaldır” buyurur.<br/>Zeka, seni kibre ittiğine göre, aptal ol da kalbini koru.<br/>Bu, alay konusu aptallık değil, O’na hayran olmaktan doğan aptallıktır.<br/>Yusuf ’un yüzüne hayran kalarak ellerini kesen kadınlar aptaldır.</i><br/>
Bil ki, dinde münâkaşa sadece inad, işi yokuşa sürme ve bâtılı ön plana çıkarma<br/>
gayesiyle yapılırsa, bu niyet amellerin sevabını yok eder. Hakk’ı ortaya çıkarmak için<br/>yapılan tartışma ise emrolunmuştur. <i>Şerhu’l-mevâkıf</i>’da kaydedildiğine göre, <b>Ali</b> (r.a.),<br/>“Ben hareketlerime, hareketsizliğime, âilemi talâka, câriyemi âzâd etmeğe mâlikim”<br/>diyen biriyle yaptığı tartışmada ona şöyle der: “<i>Allah olmaksızın mı Allah’la beraber<br/>mi, bu şeylere mâliksin? Şayet; “Allah olmaksızın mâlikim” dersen, Allah’tan başka<br/>bir mâlik ispat etmiş olursun. Yahud da “Allah’la beraber mâlikim” dersen, bu<br/>takdirde Allah’a bir ortak ispat etmiş olursun</i>.”<br/>
<b>Şeyh Sâdî</b> <i>Gülistân</i>’da der ki:<br/>Ahlâkı değil, yalnız kıyafeti dervişlere benzeyen bir adam; bir dernekte oturmuş,<br/>
şikâyet defterini açmış zenginler aleyhinde dolu dizgin yürüyordu. Ona dedim ki: Ey<br/>arkadaş! Zenginler, ziyaretçilerin hedefi, misafirlerin sığınağıdır. Bu zenginlerin<br/>ibâdetleri kabûle daha yakındır. Geçim kaygıları yok ki huzurlarına mâni olsun. Hadîs-i<br/>şerifte: <i>“Fakirlik, hem dünyada hem âhirette yüz karasıdır<a href="RuhulBeyans.html#6317">”</i>[186]<i> </i></a>diye vârid olmuştur.<br/>
Dedi ki: “Ya Peygamberimizin <i>‘Ben fakirlikle iftihar ederim’</i><a href="RuhulBeyans.html#6317">[187] </a>buyurmalarına ne<br/>
dersin?” Dedim: Sus! Hz. Peygamber’in işâreti, o kimselerin fakrınadır ki, onlar rızâ<br/>meydanının erleridir, kazâya râzı olurlar. Dedi: İrfansız dervişi, fakirliği küfre kadar<br/>götürür ki, hadîs-i şerifte <i>“Fakirlik küfre yaklaşmıştır”</i><a href="RuhulBeyans.html#6317">[188] </a>buyrulmuştur.<br/>
<i>Kalmaz açlıkla takvâ gücü<br/>Yoksullukla boş kalır takvâ avucu</i><br/>
Dedi ki: “Zenginler öyle kibirli, gururlu kimselerdir ki herkese hakaret gözüyle<br/>
bakarlar, ulemâya dilencilik isnâd ederler, fukarâya serseri derler.”<br/>
Dedim ki: “Zenginleri zemmetmek doğru değildir, onlar kerem sâhipleridir.” Dedi ki:<br/>
