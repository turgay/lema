<a name=7231></a>faydalı ise de insanlar bir şeye yönelme ve geri durma konusunda doğrudan daha çok<br/>hayâle uyarlar. Ancak onun temeli yalanlara dayanır. Bundan dolayı “En güzel şiir en<br/>çok uydurma olanıdır” denir. O halde “<i>Biz ona (Peygamber’e) şiir öğretmedik…”<br/></i>âyetinin de şâhidlik ettiği gibi Sâdık ve Masdûk olana (doğruluğu tasdik ediline) şiir<br/>söylemek uygun düşmez.<br/>
Mânâ şöyledir: Biz Muhammed (s.a.)’e Kur’an öğretmekle şiir öğretmedik. Bu<br/>
Kur’ân’ın şiir olmadığı mânâsınadır. Çünkü şiir tekellüf ve zorlamayla oluşturulan<br/>uydurma yaldızlı ve yapay sözdür. Şiir vezin ve kafiye düzenine göre dokunup<br/>dizilmiştir. Asılsız hayaller ve vehimler üzerine binâ edilmiştir. Şiir nerede? Beşer<br/>kelâmına benzemekten münezzeh, nice hikmetlerle ve açık hükümlerle dolu, dünya ve<br/>âhiret mutluluğuna ulaştıran yüce Kur’an nerede? Böyle iken kâfirler böyle şüpheli<br/>durumlara nereden düştüler ve karışık zanlara kapıldılar. “<i><b>Allah onları kahretsin!<br/>Nasıl da (haktan bâtıla) döndürülüyorlar!</b></i>” (et-Tevbe, 9/30; el-Münâfikun, 63/4).<br/>
Âyette Hz. Peygamber (s.a.)’in Allah tarafından öğretildiğine işâret vardır. Çünkü<br/>
Allah Teâlâ ona evvelkilerin ve sonrakilerin ilimlerini öğretmiştir. Ona şiir<br/>öğretmemiştir.<br/>
<b>Şeyh-i Ekber</b> (k.s.) “<i>Biz ona (Peygamber’e) şiir öğretmedik</i>…”<i> </i>âyeti hakkında şöyle<br/>
der: “Bilesin ki şiir icmâl, lügaz ve tevriyenin mahallidir<a href="RuhulBeyans.html#7238">.[174] </a>Yani Biz Muhammed<br/>(s.a.)’e hiç bir şeyi remz etmedik. O’na lügaz yapmadık. O’na bir şeyle hitab edip de<br/>başka bir şeyi murâd etmedik. Anlamayacağı şekilde mücmel ve kapalı olarak hitap<br/>etmedik.”<br/>
Şeyh-i Ekber’in bu beyânına sûrelerin başlarındaki hurûf-i mukattaa ters düşmez mi<br/>
diye düşünülürse, belki de o bu harfleri müteşâbih kabilinden saymıyor ya da<br/>müteşâbihi mânâsını yalnız Allah Teâlâ’nın bildiği şeyler olarak görmüyor olabilir.<br/>
<i>et-Te’vîlâtü’n-Necmiyye</i>’de der ki: “<i>Biz ona (Peygamber’e) şiir öğretmedik.”</i> Âyeti,<br/>
zâhirde ve bâtında kulların bütün sözlerinin, işlerinin ve hallerinin hepsinin, hatta<br/>meslek ve san’atların Allah Teâlâ’nın öğretmesiyle olduğuna işâret etmektedir. Allah<br/>Teâlâ’nın <i><b>“Allah Âdem’e bütün isimleri öğretti.”</b></i> (el-Bakara, 2/31) kavlinin sırrı da<br/>budur. Allah’ın kullara sanat öğretmesi, vâsıtalı ve vâsıtasız olmak üzere iki türlüdür.<br/>Vâsıtalı olan insanların sanatı birbirlerine öğretmesi iledir. Vâsıtasız olan ise Dâvud<br/>(a.s.)’a doğrudan zırh yapma sanatını öğretmesi gibidir (bk. el-Enbiya 21/80). Başka<br/>birisi öğretmeden insanın kendi îcâdı olarak icrâ ettiği her sanat da bu kabildendir.”<br/>
<i>Mesnevî’</i>de der ki:<br/>
<i>Bu akıl, öğrenmeye ve anlamaya kabiliyetlidir;<br/>Ama vahiy sâhibi ona öğretir<br/>Bütün sanatların öncesi, kesin olarak vahiydendir;<br/>Ancak akıl onu artırdı<br/>Bak, bu aklımız hiçbir sanatı<br/>Ustasız öğrenebilir mi?</i><br/>
