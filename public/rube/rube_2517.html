<a name=2518></a><img src="RuhulBeyan-2518_1.jpg"/><br/>
<img src="RuhulBeyan-2518_2.jpg"/><br/>
Kitaba sarılmaktan sonra namazın zikredilmesi, âm’dan (genelden) sonra hâssın<br/>
(özelin) zikri kabilinden olup hâssın fazilet ve şerefini belirtmek içindir. Çünkü namaz<br/>kılmak, imandan sonra ibadetlerin en büyüğü ve faziletlisidir. Sımsıkı sarılınması<br/>emredilen diğer şeylere göre kadrinin yüceliği sebebiyle ayrı olarak zikredilmiştir.<br/>
<i>Allah, dininin evini namaz sütunu üzerine bina edince<br/>Sütun yerinde oldukça, Hakk’ın dininin evi ayakta duracaktır</i><br/>
<i>“Elbette biz, iyiliğe çalışanların ecrini zâyî etmeyiz.”</i> Söz ve amelleriyle<br/>
hakettikleri karşılığı eksiksiz veririz.<br/>
<b>Kâşifî</b> der ki: Kazandıklarını hakkıyla kazansınlar. Böyle olduğu takdirde amellerinin<br/>
karşılığını tam olarak onlara ulaştırırız.<br/>
Islah, ya zâhirle ya da bâtınla ilgilidir. Bu, zahirî amelleri işlemeye ve Allah’ın<br/>
nurunun feyzini kabule müsait hale gelinceye kadar nefsi terbiye etmeye bağlıdır.<br/>
Şunu bilmek gerekir ki, son zamanlarda Kur’an ile amel terk edilmiş ve iyi insanların<br/>
yerini, rahatı dünya süslerinde arayan kötü kimseler almıştır.<br/>
<b>Hasan Basrî</b> (r.a.) demiştir ki: Bedir savaşına katılmış yetmiş sahabi gördüm. Onlar<br/>
helâllerden, sizin haramlardan sakındığınızdan daha çok sakınırlar; belalara, sizin<br/>iyiliklere sevinmenizden daha çok sevinirlerdi. Siz onları görseniz deli derdiniz. Onlar,<br/>sizin en hayırlılarınızı görselerdi, “Bunların ahiretten hiç nasibi yok.” derlerdi.<br/>Şerlilerinizi görselerdi, onların hesap gününe inanmadıklarına hükmederlerdi.<br/>Kendilerine, helâl olan şeylerden verilmek istense, kalplerinin bozulması korkusuyla<br/>almazlardı.<br/>
<b>Hirem</b>, <b>Üveys</b>’e: “Nerede bulunmamı emredersin?” dedi. Üveys, Şam’a doğru işaret<br/>
etti. Hirem: “Peki, orada ne ile geçineceğim?” deyince Üveys: “İçine şüphe karışan ve<br/>bu sebeple öğüt fayda vermeyen kalplere yazıklar olsun.” diye cevap verdi.<br/>
Şâir şöyle demiştir:<br/>
<i>Ev buğday dolu, ancak mezara bir arpa bile göndermedi<br/>Ölümün gamı, kış yaprağının gamına benzemez</i><br/>
Bu şüphe, ancak husûsî bir ilâhi yardımla ortadan kalkar. Bunun için bir mürşid-i<br/>
kâmilin terbiyesine ihtiyaç vardır. Çünkü o, nefse fayda ve zarar verecek şeyleri çok iyi<br/>bilir.<br/>
<i>Ey dost! Benden şu bir öğüdü dinle<br/>Git, devlet sahibinin atının yapış terkisine</i><br/>
