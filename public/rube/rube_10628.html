<a name=10629></a><img src="flower_sep.jpg"/><br/>
<img src="RuhulBeyan-10629_2.jpg"/><br/>
başka âyet-i kerimede bu gerçeğe şöyle temas eder: <i><b>“Onlar, cehennemle kaynar su<br/>arasında dolaşır dururlar.”</b></i> (Rahman, 55/44)<br/>
Bu okuduğumuz son âyette tabiat narına cehl-i mürekkep pınarına işâretler vardır. Bu<br/>
pınar o câhillerin varıp su içtikleri kaynaktır. Ayrıca burada eziyet veren bozuk itikada<br/>işâret edilmektedir.<br/>
<b>6. Onlar için kuru dikenden başka yemek yoktur,<br/></b>Bu ifâde kâfirlerin içeceklerinin beyân edilmesinin ardından Cehennemde ne<br/>
yiyeceklerini açıklayıcı bir ifâdedir. Bu âyet-i kerimede akıllı kimselere âid olan<br/>zamirin getirilmesi bize yukardaki “vucuh/yüzler” kelimesiyle kasdedilenin o yüzlerin<br/>sâhipleri olduklarına işâret etmektedir. Ancak bundan önce insanların kendilerinin değil<br/>de yüzlerinin ifâde edilmesi, yüzlerin huşu duyduğunun, çalışıp yorulacağının ve<br/>Cehenneme gireceklerinin ifâde edilmesi, bu organların içteki duygunun ortaya çıktığı<br/>yerler olmalarından dolayıdır. Gerçekten insanın içinden geçenler yüzüne akseder.<br/>Üstelik çoğu zaman insanların şahısları ve kişilikleri “yüz” kelimesiyle ifâde edilir.<br/>
Darî’ kelimesinin anlamı kuru şebrak demektir. Şebrak bir tür diken olup develer taze<br/>
ve yaş iken bunu yerler. Kuruduğunda ise ondan kaçarlar çünkü bu diken artık öldürücü<br/>bir zehir hâline gelmiştir.<br/>
<i>Fethu’r-Rahman</i>’da ifâde edildiğine göre bu dikene “darî’” denmesi bedeni<br/>
zayıflatmasından ve çelimsiz hale getirmesinden dolayıdır. Zaten bu kelimeden türeyen<br/>fiilin anlamı zayıf ve zelil düştü demektir.<br/>
<b>İbn Abbas</b> (r.a.)’tan merfû olarak bize nakledilen bir haberde dari’ ile ilgili olarak<br/>
şunlar ifâde ediliyor: Dari’ ateşin içerisinde dikene benzeyen bir nesnedir. Bu, acı<br/>ağacın öz suyundan daha acı, leşten daha pis kokulu, ateşten daha sıcaktır. İşte bu<br/>cehennemliklerin bir kısmının yiyecek olduklarıdır. Zakkum ve ğıslin ise amellerine<br/>göre cehennemliklerin diğerlerinin yiyecekleri şeylerdir. Kelimeleri bu şekilde<br/>açıkladığımızda Hakka sûresinde geçen âyetle bu âyet arasındaki var gibi gözüken<br/>çelişki ortadan kalkıyor. Hatırlamak gerekirse Allah Hakka sûresinde bu konuyla ilgili<br/>olarak şu şekilde bir ifâdeye yer veriyordu: <i><b>“Ancak günahkarların yediği kanlı<br/>irinden (ğıslin) başka yiyeceği de yoktur.”</b></i> (Hakka, 69/36,37)<br/>
<b>Sa’di Müftî</b> ise şöyle diyor: Allah’ın cehennemliklerin bedenlerden akan kanlı irini<br/>
dari’/diken hâline getirme kudreti vardır. Dolayısıyla onların yiyecekleri özü irin olan<br/>dari’ olmuş olur ve böylece iki âyet arasındaki çelişki ortadan kalkar.<br/>
Fakir (<b>Bursevî</b>)’in kanâatine göre diken anlamına gelen dari’in kanlı irin anlamına<br/>
gelen ğıslin ve zakkumun aynı şahsın çeşitli amellerine göre yiyecekleri olması<br/>mümkündür. Çünkü yapılan her amelin özel bir etkisi ve belirli bir karşılığı vardır. Şu<br/>
