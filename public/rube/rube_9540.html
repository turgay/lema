<a name=9541></a><i>Kudret eli her sabah güneşin mumunu aydınlatır.</i><br/>
<i>Mesnevî</i>’de şöyle gelmiştir:<br/>
<i>A kocakarı, Hakk’ın mumuna üflüyorsun,<br/>Hem sen yanarsın hem de başın yanar, ey ağzı kokmuş<br/>Bir köpeğin ağzından deniz hiç pislenir mi?<br/>Güneş üflemekle hiç söner mi?<br/>Kim Hakk’ın mumuna üflerse<br/>Ancak kendi ağzı yanar, o mum sönmez<br/>Senin gibi pek çok yarasa rüyâ görürler ancak<br/>Bu âlem güneşten hiç yetim kalır mı?<br/>Göğe, aya doğru tüküren<br/>O dudağın, boğazın ağzın keşke kesileydi<br/>Şüphesiz o tükürük göğe çıkmaz, geri döner<br/>Senin suratına gelir<br/>Ebû Leheb’in rûhuna “Tebbet/elleri kurusun” bedduâsı yağdığı gibi<br/>O tükürük de kıyamete kadar Rab’den senin suratına yağar.</i><br/>
<b>İbnu’ş-Şeyh</b> şöyle der: Cenab-ı Hakk’ın nurunun tamamlanması en büyük nimetlerden<br/>
olunca, hangi inkârcı olursa olsun, inkârcıların ondan hoşlanmaması, nankörlüğün en<br/>büyüğü olur. Bundan dolayı, İlâhî nurun tamamlanmasından hoşlanmamak fiili, kâfirlere<br/>isnad edilmiştir. Çünkü kâfir kelimesi böyle yere daha lâyıktır.<br/>
Fakat, âyetteki “<i>Müşrikler istemese de” </i>ifâdesi, en büyük temeli tevhîd ve şirki iptal<br/>
olan dînini üstün kılmak karşılığında gelmiştir. Oysa Mekkeli inkârcılar, Allah’a ortak<br/>koşmakta ısrar ve tevhidi inkâr ettikleri için ondan hiç hoşlanmazlar. Bu duruma uygun<br/>olan, kâfirlerin, Hak dinden hoşlanmamalarının sebebi şirklerine saldırmaktır.<br/>
Bazı âlimler şöyle demişlerdir: Peygamberimiz (s.a.)’in nübüvvetinin gerçek<br/>
olduğunu apaçık ortaya koyan delilleri dilleriyle inkâr ettiler ve nefisleriyle ondan yüz<br/>çevirdiler. İşte bunun üzerine Allah Teâlâ, Hak dinin üstünlüğünü kabul etmekle mutlu<br/>olacak canlar, ma’rifet nurlarıyla aydınlattığı gönüller ve tasdik ile nurlandırdığı sırlar<br/>yarattı da, Hz. Ebû Bekir Sıddîk, Hz. Ömer Fârûk ve ashâb-ı kiramın büyükleri gibi<br/>kimseler, bu uğurda mallarını, canlarını cömertce fedâ ettiler. Allah onların hepsinden<br/>râzı olsun.<br/>
Fakîr (<b>Bursevî</b>) derim ki: Rasûlullah’ın (s.a.) vârislerinin halleri her zaman ve<br/>
dönemde böyle olmuştur. Alla Teâlâ onlara ezel ve kıdem nuruyla tecellî etti de<br/>inkârcılar bundan hoşlanmadılar ve onu söndürmek istediler. Ama Allah nurunu<br/>tamamladı ve tecellî ettiklerine, inkârcıları uzaklaştıran ve Allah’ın emri gelene ve<br/>hayatlarının sonuna kadar görevlerini yapacak olan dost ve kardeşler verdi.<br/>
Âyet-i kerîme’de şu hususa işâret vardır: Nefsin, kalp nurunu söndürüp bozmağa<br/>
