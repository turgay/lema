<a name=7959></a>Allah kullarına haksız cezâ vermez. O, herkesin ameline göre muâmele eden âdil ve<br/>
hükümrân bir zâttır. Bu ifâde bir önceki ifâdeyi teyid mâhiyetindedir. Burada iyilik<br/>yapana ödül verilmemesi, yahut bu ödülün iyilik yapana değil de bir başkasına<br/>verilmesi, yine suçsuz yere cezâalandırmak yahut başkasının işlediği suça karşı<br/>cezâlandırmak zulüm olarak kabul edilmiştir. Allah Teâlâ’dan böyle bir uygulamanın<br/>düşünülmesi imkânsızdır.<br/>
Allah zulmetmekten münezzehtir. “Zallâm” bile bile zulmeden çok zâlimdir, denilmiş<br/>
ve ifâde mübâlağa sîğâsıyla gelmiştir. Ancak nefiy, fiilin aslına yönelik olup Allah<br/>Teâlâ kesinlikle hiç zulmetmez demek olur. Yoksa –hâşâ- Allah Teâlâ çok zulmetmez de<br/>az zulmeder gibi bir şey düşünülemez. Bir başka yorumda ise buradaki mübâlağa sîğâsı<br/>kulların çokluğunu ifâde etmektedir. Allah Teâlâ bu kadar çok kulları olmasına rağmen<br/>bunlardan hiçbir kimseye zulmetmez, demektir.<br/>
Allah Teâlâ, <i><b>“Rabbin hiç kimseye zulmetmez”</b> </i>(el-Kehf, 18/49) buyurmaktadır. Bir<br/>
hadîs-i kudsî’de ise: <i>“Ben zulmü kendi zâtıma ve kullarıma haram kıldım. Aman ha<br/>birbirinize zulmetmeyiniz”</i><a href="RuhulBeyans.html#7965">[53] </a>buyrulmaktadır.<br/>
Zulüm, başkasının mülkünde tasarruf etmek yahut haddi aşmaktır. Bu ise Allah<br/>
hakkında muhal ve imkânsızdır. Çünkü bütün bu âlem Allah’ın mülkü olup O’nu<br/>sınırlayacak bir üst makam yoktur. Allah zulümden münezzeh, mukaddes ve yücedir.<br/>Ancak zulüm kullar hakkında mümkündür. Allah bunu da yasaklamıştır. Hadîs-i şerifte<br/>şöyle buyrulur: <i>“Kim bir zâlime, zâlim olduğunu bile bile, yardım ederse dâirey-i<br/>İslâm’dan çıkmış olur.” </i><a href="RuhulBeyans.html#7965">[54]</a><br/>
Bir başka hadîs-i şerifte ise: <i>“Kim bir zâlimin ardından ona yardım maksadıyla yedi</i><br/>
<i>adım yürürse, o kişi günah işlemiş olur”</i> buyurulmaktadır. Allah Teâlâ ise:<br/><i><b>“Muhakkak ki Biz, günahkârlara, lâyık oldukları cezâyı veririz (onlardan intikam<br/>alırız)” </b></i>(es-Secde, 32/22) buyurmaktadır.<br/>
Semerkant’da <b>Diden Sultan</b> bizzat kendisi medrese talebelerinin düşük, orta ve<br/>
yüksek derecede olanlarını tespit maksadıyla ders hocası olan müderris dışında âdil ve<br/>fazîletli kişilerden bir heyet oluşturdu ki böylece imtihana girecekler arasında bir zulüm<br/>ve haksızlık olmasın. Çünkü bu zât, bu heyetin zulüm ve haksızlıklarını küfür sayardı.<br/>Günümüzde ise nice yetenekli, ehliyetli liyâkat ve kabiliyetli insanlar haksız tespit ve<br/>atamalarla mağdur ve mahrûm edilmektedirler.<br/>
<b>Sâib</b> şöyle demiştir:<br/>
<i>Yüksek tabiata dûçâr olana karanlık bir baht lâzımdır,<br/>Mumun kendi dibine ışık vermesi mümkün müdür?</i><br/>
Akıllı insan özellikle böyle zulüm ve fesâdın yayıldığı, insanların daha çok nefis ve<br/>
hevâlarına uyduğu zamanda devamlı sâlih amellere koşmalıdır. Zîrâ fitne ve fesâdın<br/>iyice yayıldığı zamanlarda hak ve adâlet üzere sâbit ve dâim olmak pek makbûldür.<br/>
<b>Ömer b. Abdülazîz</b>’in halifeliği döneminde Medine ehlinden Medine valisi <b>İbn</b><br/>
