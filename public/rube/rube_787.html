<a name=788></a><img src="RuhulBeyan-788_1.jpg"/><br/>
<img src="RuhulBeyan-788_2.jpg"/><br/>
<b>252. İşte bunlar Allah’ın âyetleridir. Biz onları sana doğru olarak anlatıyoruz.</b><br/>
<b>Şüphesiz sen, Allah tarafından gönderilmiş peygamberlerdensin.</b><br/>
Buradaki <i>“Allah’ın âyetleri”</i>nden maksad, binlerce kişilik gruplar hâlinde ölüm<br/>
korkusundan dolayı memleketlerini terkedenlerin durumu, Tâlût’un hükümdar kılınması,<br/>Tâbût’un gelişi, cebbar ve zâlim olanların yenilgiye uğraması ve Dâvud’un Câlût’u<br/>öldürmesi hakkındaki anlatılanlardır. İşte bunlar Allah katından inmiş âyetlerdir. Bunlar<br/>ehl-i kitâb’ın ve târihi malûmâtı olan kimselerin hiç şüphe etmeyecekleri bir tarzda,<br/>Cebrâîl (a.s.) vâsıtasıyla doğru olarak Hz. Peygamber (a.s.)’a okunmuştur. Onların<br/>kitaplarında yazılı bulunan malûmâta muvâfıktır.<br/>
Sen de ey Muhammed, risâletimizi teblîğ, emir ve ahkâmımızı icrâ için ümmetlere<br/>
gönderilen peygamberlerden birisin. Eğer sen peygamber olmasaydın, başkalarından<br/>dinleyip öğrenmeden bu âyetlerden haberdar olamazdın. Rasûlullah (s.a.)’in kat’î<br/>surette peygamber olduğunun belirtilmesi kâfirlerin “Sen peygamber değilsin” şeklinde<br/>iddiâlarını red içindir. Şâir der ki:<br/>
<i>Ey şanlı peygamber Hz. Ahmed, her müşkili halleden sensin.<br/>Bence senin kısaca özelliğin her efendinin efendisi olmandır.<br/>Şeriatı açıklayan sensin, tarikatı îzâh eden de sensin.<br/>Ey eşsiz sultan, hakikat de ancak sende zâhir olmuştur.</i><br/>
Zikri geçen âyetlerde şu işâretler olduğu söylenmiştir: Nefs-i emmâre Câlût’u ile<br/>
mücâhede eden kimse, rabbine dönüp: “Rabbimiz, nefsimizi tâatına sokup<br/>mâsiyetlerden kaçınmamız için üzerimize sabır dök! Zorluk ve genişlik ânında, bolluk<br/>ve darlıkta, ahkâm-ı kazânın hücûmu esnâsında sana karşı teslîmiyet gösterme<br/>husûsunda ayaklarımızı sâbit kıl! Kâfirler gürûhuna karşı bize yardım et!” diye<br/>yalvararak Allah’tan yardım talebinde bulunmalıdır. Yoksa nefs-i emmâre ile başka<br/>türlü bir mücâhede etmek ve bunda başarılı olmak çok zordur.<br/>
Kâfirler, umûmî olarak bizim din düşmanlarımızdır. Nefs-i emmâre ise, vücûdumuzun<br/>
iki yanı arasında bulunan en azılı özel bir düşmandır. Bu düşmanlara karşı mücâdelede<br/>muvaffak olmak için, yer ve göğün Rabbına içten gelerek ilticâ edilirse, duâya icâbet<br/>dolayısıyla düşmanlara karşı zaferin tahakkuku umulur. Allah’ın izni ve nusratı ile<br/>onları bozguna uğrattılar. Çünkü Allah vâdini tutan, kuluna yardım eden ve tek başına<br/>nice orduları, grupları hezimete uğratandır.<br/>
Kalb Dâvud’u, nefs Câlût’unu öldürdü. Kalb Dâvud’u, dünyaya karşı hırs, âhırete<br/>
meyil ve hevâ ile nefse bağlılık taşlarını birer birer aldı. Sonra bu üçü, “Allah’tan<br/>başkasına iltifât” olarak tek taş hâline dönüşünce kalb Dâvud’u onu teslîmiyet ve rızâ<br/>sapanına koyarak nefis Câlût’una attı. Allah Teâlâ inâyet rüzgârını müsahhar kılarak<br/>
