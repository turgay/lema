<a name=8655></a><i>aslına rücû eder.”</i><br/>
<i>et-Te’vîlâtü’n-Necmiyye’</i>de der ki: Bil ki, neseb kardeşliği ancak nutfelerin menşei<br/>
aynı sulb olduğunda gerçekleşir. Aynı şekilde din kardeşliğinin nutfelerinin menşei de<br/>nübüvvet sulbüdür. Nutfelerinin hakikati ise Allah’ın nurudur. Onların aralarını<br/>düzeltmek, kalbin yüzeyinden beşeriyet perdelerini kaldırmakla olur. Böylelikle nur, nur<br/>ile buluşup tek bir nefse dönüşürler. Hadîs-i şerifte şöyle buyrulur: <i>“Müminler tek bir<br/>nefis gibidirler, eğer tek bir uzuv rahatsızlanırsa cesedin diğer bölgeleri ateş ve<br/>uykusuzluk ile ona iştirak ederler.”</i><a href="RuhulBeyans.html#8656">[186]</a><br/>
<i>Âdemoğulları birbirinin azâları gibidirler,<br/>Çünkü aynı cevherden yaratılmışlardır.<br/>Azâlardan birisine bir derd, bir ağrı gelse<br/>Diğer azâlarda da karar kalmaz, rahatsız olurlar.</i><br/>
Din kardeşliği hukukundan bazıları şunlardır: Kendin için istediğini kardeşin için de<br/>
istemen, onu sevindiren şeyin seni de sevindirmesi, onu üzen şeyin seni de üzmesi, onu<br/>senden yardım istemek zorunda bırakmaman. Eğer isterse ona yardım etmen. Zâlim de<br/>olsa mazlum da olsa ona yardım etmen. Zulmüne mâni olmak da ona yardım etmektir.<br/>Hadiste şöyle geçer: <i>“Müslüman Müslüman’ın kardeşidir. Ona zulmetmez, ona<br/>hakaret etmez. Kim kardeşinin ihtiyacı olduğunda onun yanında olursa böyle<br/>kimsenin ihtiyacı anında Allah da onun yanında olur. Kim bir Müslüman’ın bir<br/>sıkıntısını giderirse Allah da onun kıyamet günü sıkıntılarından birini giderir. Kim<br/>bir müslümanın kusurunu örterse Allah da kıyamet günü onun kusurunu örter.”</i><a href="RuhulBeyans.html#8656">[187]</a><br/>
Yine din kardeşliği hukukundan birisi de onun ahvâlini takip etmekte kusur<br/>
etmemektir. İhtiyaç duyduğu şeyin ne olduğunu bilmektir ki senden istemek zorunda<br/>kalmasın. Ona karşı özür dilemek durumunda kalmamaktır; bilakis o özür dilerse bunu<br/>anlayışla karşılayacak; onun halini anlayamamış olmaktan dolayı kendi nefsini<br/>kınayacaksın. Günah işlediğinde onun adına da tövbe edeceksin. Hasta olduğunda<br/>ziyaretine gideceksin. Sana bir şey hususunda bir işarette bulunursa delil ve hüccet<br/>istemeyeceksin. Nitekim şöyle demişlerdir:<br/>
<i>Bir sıkıntı gelse dost başına<br/>Delil mi soracak arkadaşına<br/>İmdâd istese, düşmana karşı<br/>Hangi savaş demez, koşar candaşına</i><br/>
Bir filozofa sormuşlar: Dost nedir? O da cevap vermiş: İsmi olup cismi olmayan şey.<br/>
<b>Fudayl b. İyâd, Süfyân Sevrî</b>’ye dedi ki: Meyledip dostluk kuracağım birini bana<br/>göster! O da şöyle karşılık verdi: Bulunmayan bir yitiktir bu sorduğun.<br/>
<b>Ebu İshâk Şîrâzî</b> der ki:<br/>
