<a name=8003></a>Bazıları şöyle demiştir: Göklerin anahtarları meleklerin kalplerinde olan gaybî<br/>
hükümlerdir. Yerin anahtarları Allah Teâlâ’nın dostlarının kalplerine koyduğu emsalsiz<br/>hakîkatlerdir.<br/>
<i>“Dilediğine rızkı bol verir, dilediğinden de kısar.”</i> Çok yüce hikmetlere dayalı<br/>
bulunan meşîet-i ilâhiyesinin gereklerine uygun olarak rızkı genişletir ve daraltır. “Bol<br/>verir ve genişletir” fiillerinin şimdiki zaman kipinde kullanılması, bol verme ve<br/>genişletme eylemlerinin sürekli ve devamlı olduğunu göstermektedir. “Falan verir ve<br/>men eder” sözünde olduğu gibi. <i>“O, her şeyi bilendir.”</i> Allah Teâlâ ilmiyle her şeyi<br/>kuşatmış olup yaptığı her şeyi de gereği üzere yapmaktadır. Bu cümleden olarak rızkının<br/>genişletilmesinde hayır bildiği kulların rızkını genişletir. Rızkının daraltılmasında hayır<br/>olan kulun da rızkını daraltır.<br/>
<i>et-Te’vîlâtü’n-Necmiyye</i>’de şöyle denmiştir: Kalb semâlarının anahtarları O’nundur.<br/>
Orada lutuf ve rahmet hazîneleri vardır. Nefis arzının anahtarları da O’nundur. Orada<br/>ise kahr ve izzet hazîneleri vardır. Her kalb Allah’ın lutuflarından bir çeşidinin<br/>mahzenidir. İşte bunlardan bazıları mârifet, bazıları muhabbet mahzenidir. Bazıları şevk,<br/>bazıları irâde ve daha diğer nice hallere mahzendirler. Tevhid, tefrid, heybet, üns, rızâ<br/>ve diğer haller de bu cümledendir. Yine her nefis Allah’ın kahr sıfatlarından bir<br/>çeşidinin mahzenidir. Bazıları kötü ve çirkin işlerin mahzeni, bazıları inad ve inkârın<br/>mahzenidir. Daha diğer bir takım kötü huy ve hallerin mahzeni olanlar da vardır. Şirk,<br/>nifak, hırs, kibir, cimrilik, oburluk, öfke, şehvet ve daha diğer kötü huylar hep bu<br/>cümledendir.<br/>
Burada makâlîd/anahtarlar kelimesinin izâfetle mârife oluşunun faydası şudur:<br/>
Göklerin ve yerin hazînelerinin Allah’a âid olması, kulların yaratıklardan ümid ve<br/>beklentilerini kesip onları Allah’a bağlamaktır. Bu şekilde kullar faydalı şeyleri<br/>Allah’tan isteyip temin edecekler, yine hoşlanmadıkları şeyleri bu minval üzere bertaraf<br/>edeceklerdir. Zîrâ nefislerin ve kalblerin rızıklarını genişletip daraltan yalnız Allah‘tır.<br/>Yaratıklar bu durumdan çok uzaktırlar.<br/>
Hadis-i şerifte: <i>“Lâ ilâhe illallah/Allahtan başka ilah yoktur, sözü cennetin</i><br/>
<i>anahtarıdır”</i><a href="RuhulBeyans.html#8010">[74] </a>buyrulmuştur. Şüphesiz cennet; nimetler yurdu olan zahirî cennet, bir de<br/>kalb ve gönül dünyasından ibaret olan mânevî cennet olmak üzere iki çeşittir. Her iki<br/>cennetin anahtarları da tevhid yani Allah’ı birlemektir. Bu anahtar Allah’ın kudret<br/>elinde olup onu dilediği kullarına verir. Ve o kulunu mutlak nimetler diyarı olan âhiret<br/>ehlinden yapar.<br/>
Şu husus bilinmelidir ki zâhirî olan rızk, hissî ve bedenî olarak yenilen, içilen<br/>
şeylerdir. Mânevî rızk ise hakikî ilimler ve ilâhî mârifetlerdir. Bunlardan birincisi<br/>ibâresiyle, ikincisi ise işâret yoluyla âyete dâhildir.<br/>
<i>Mesnevi</i>’de der ki:<br/>
<i>Ey kul, Hak sana “Onun rızkından yiyin” dedi de,<br/>Sen bu sözden hikmet değil, ekmek anladın.</i><br/>
