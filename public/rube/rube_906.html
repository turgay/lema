<a name=907></a><img src="RuhulBeyan-907_1.jpg"/><br/>
kullarının duâlarını kabul edeceğine söz vermiştir. Allah sözünden caymaz. İşte râsih<br/>âlimlerin duâdaki halleri budur.<br/>
Râsih âlimler Allah’ın vadini yerine getireceğini bilmelerine rağmen sû-i hâtime ile,<br/>
yani îmansız olarak gitmekten nasıl korkmuşlar, nasıl tir tir titremişler ve bu korku<br/>onları nasıl umuda götürmüş ibretle bak. Hevâ, heves ve beşerî zaaflarına tâbi’ olarak<br/>sakın doğru yoldan sapma!<br/>
Rasûlullah (s.a.) Efendimiz şöyle buyurmuşlardır: <i>“Hiçbir kalp yoktur ki Rahmân’ın</i><br/>
<i>iki kudret parmağı arasında bulunmasın. Onu doğru tutmak istediğinde doğru tutar,<br/>dilediği zaman da eğriltir.”</i><a href="RuhulBeyans.html#908">[6]</a> Mü’minin kalbi Cenâb-ı Hakk’ın muvaffak kılması ile<br/>perişan etmesi arasındadır. Hadiste, <i>“Allah’ın parmakları arasında” ifadesi yerine<br/>“Rahmân’ın parmakları arasında” </i>ifadesi kullanılmıştır. Bunun sebebi, kullarının<br/>kalplerinde Allah’ın rahmet sıfatının daha fazla yerleşmiş olmasıdır. Allah, kullarının<br/>kalplerini dilediği şekilde çekip çevirir. Bu işi bizzat üzerine almış, meleklerinden<br/>birine havâle etmemiştir. Bu da, kullarının kalplerine kendinden başkasının muttalî<br/>olmaması için onlara ayrıca bir rahmetidir.<br/>
Peygamber Efendimiz sık sık şöyle duâ ederlerdi: <i>“Ey kalpleri ve gözleri çekip</i><br/>
<i>çeviren Allahım! Kalplerimizi dînin üzere sâbit kıl.”</i><a href="RuhulBeyans.html#908">[7] </a>Terazi Cenâb-ı Hakk’ın kudret<br/>elindedir. Kıyâmete kadar dilediği milletleri yüceltir, dilediğini alçaltır.<br/>
Yine Peygamber Efendimiz şöyle buyurmuşlardır:<br/><i>“Kalb, boş bir arazide duran kuş tüyüne benzer. Rüzgar onu yerin üzerinde evirip</i><br/>
<i>çevirir.”</i><a href="RuhulBeyans.html#908">[8]</a><br/>
<b>Cüneyd Bağdâdî </b>şöyle demiştir: “Dînini selametle muhâfaza etmek, bedenini de<br/>
rahata erdirmek isteyen, insanlardan uzak dursun. Çünkü bu zaman, yalnızlık zamanıdır.<br/>Bu sebeple akıllı insan yalnızlığı seçendir.”<br/>
Peygamber Efendimiz bir defasında ashâbına sordu: <i>“Tohum nerede biter?” </i>Cevaben<br/>
dediler ki: “Yerde.” Bunun üzerine Peygamberimiz: <i>“Aynı şekilde hikmet de yer gibi<br/>olan kalbte biter.” </i>buyurmuştur.<br/>
Dâne toprağa gömülmekle filizlenir ve yeşerir. Toprağa atılmayan, üzeri örtülmeyen<br/>
dânenin yeşerdiği görülmemiştir. Kısa bir zaman için kök salsa bile, bir sel yatağında<br/>yeşeren otlar gibi devamlılıkları olmaz.<br/>
Burada insana gereken nefis tezkiyesi ve benliğin ıslahıdır. Şühûd nurlarını idrâk edip<br/>
istikamete yönelmek, bütün hallerinde eğrilikten ve sapıklıktan kurtulabilmek için<br/>şarttır. Nice eğri kalpliler vardır ki, sûretleri müstakîmdir, yani zâhiren doğru<br/>görünürler. Nice sûretleri müstakîm olmayanlar da vardır ki, kalpleri daima istikamet<br/>hâlindedir. Nitekim denilmiştir ki:<br/>
<i>Diken yer üstünde boylu boyunca görünür.<br/>Gelen şiddetli fırtına onu yok eder, yani kökünden söker atar.</i><br/>
