<a name=1250></a><i>kalacaklar.”</i> Buradaki istidrâkin; yani “söze fakat diye başlanmasının” sebebi şudur:<br/>Cenâb-ı Hak kâfirlerin ticâret maksadıyla memleket memleket dolaşmalarının az bir<br/>istifade olduğunu belirtmektedir.<br/>
Allah Teâlâ “fakat” diyerek kendisinden sakınanların memleket memleket dolaşsalar<br/>
da; kâfirlerin elde ettiklerini elde etsinler-etmesinler, ölçülmesi imkânsız derecede<br/>güzel mükâfatlar alacaklarını belirtiyor.<br/>
<i>“Allah tarafından ağırlanacaklardır.”</i> Cennetler, vasfedilmek sûretiyle daha da<br/>
husûsîleşeceği için, cennetlerin hâlini beyân etmektedir.<br/>
Âyetteki <i>“nüzül”</i> misâfir için hazırlanan yiyecek, içecek vb. şeylerdir. <i>“İyiler için</i><br/>
<i>Allah yanında bulunanlar ise”</i> çok ve sürekli oldukları için, günahkârların memleket<br/>memleket dolaşmalarından <i>“daha hayırlıdır</i>.<i>”</i> Çünkü o günahkârların, dolaşarak elde<br/>ettikleri, az olup çabuk yok olmaktadır.<br/>
<b>Abdullah b. Mes’ûd </b>(r.a.)’ın şöyle dediği riâyet edilmektedir: “İyi ve günahkâr hiçbir<br/>
ferd yoktur ki ölüm kendisi için daha hayırlı olmasın. Ölüm, iyiler için hayırlıdır; çünkü<br/>Allah Teâlâ: <i>“İyiler için, Allah yanında bulunanlar daha hayırlıdır”</i> buyuruyor.<br/>Kötüler için de hayırlıdır çünkü Allah Teâlâ: <i><b>“Biz onlara mühlet veriyoruz ki<br/>günahları artırsınlar.”</b></i> (Âl-i İmrân, 3/178) buyuruyor.”<br/>
<b>Ömer b. Hattâb </b>(r.a.)’ın şöyle anlattığı rivâyet edilir. “Bir gün Hz. Peygamber’in<br/>
yanına girdim. Bir de ne göreyim, otlu bir yerin üzerine hasır sermiş, hasırla vücudu<br/>arasında hiçbir şey yok. Başının altında içi kuru ot dolu deri bir yastık, ayaklarının<br/>bulunduğu bölümde serpiştirilmiş ağaç yaprakları, başının bulunduğu kısımda<br/>tabaklanmamış deriler asılı bir vaziyette yatıyor. Yan tarafında hasır izi bulunduğunu<br/>farkederek ağladım. Bana: <i>“Seni ağlatan nedir?”</i> buyurdu. “Yâ Rasûlallah, kisrâ ve<br/>kayserler ne muhteşem bir halde yaşıyorlar? Sen ise, Allah’ın peygamberi olduğun<br/>halde bu durumdasın” dedim. Hz. Peygamber (s.a.) cevap verdi: <i>“Dünyanın onlara ait<br/>olmasından ve âhiretin bana verilmesinden hoşnud kalmaz mısın?”</i><a href="RuhulBeyans.html#1259">[178]</a><br/>
<i>Hakk’ı anmak ve sevmek için bize<br/>İki cihanda gönül ve dil yeter, yarar işimize<br/>Dünyâperestlerin yemek ve elbiselerine aldırmayız<br/>Biz eski bir hırkaya ve yarım lokmaya râzıyız.</i><br/>
<b>Makedonyalı İskender</b>’in hazîneleri arasında kızıl altınla yazılmış şöyle bir yazı<br/>
bulunmuştur: “Feleklerin hareketi, hiç kimsenin elindeki nîmeti ebedî olarak onun elinde<br/>bırakmaz. Herhangi bir kula mal, mevki ve rütbe ihsân edildiği zaman, fırsatı ganimet<br/>bilsin ve bu arada herkesi kendisine medyûn bırakacak davranışlarda bulunsun. Çünkü<br/>dünya, mal ve mevki bir gün yok olacaktır. Ondan sonra ya uzun bir pişmanlık<br/>duyarsınız, ya da size büyük medhiyeler düzülür. Öyleyse soyu sopu asil olanlara,<br/>yahud mürüvvet sahibi, kadirşinas kişilere ikrâmda bulunun. Zamânın, yaşayanları türlü<br/>türlü durumlara sokup çıkarması sizi aldatmasın! Çünkü zamânın, vazgeçirdiği gibi<br/>
