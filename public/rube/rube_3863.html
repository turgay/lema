<a name=3864></a>türlü şirklere mukabil bir tane tevhîd vardır. Onun için âyette şirkin benzetildiği<br/>karanlık çoğul sıygasıyla ifade edilmiştir.<br/>
<i>et-Te’vîlâtü’n-Necmiyye</i>’de şöyle denilir: “Tabîat ve hevâsının karanlıklarında<br/>
yaşayan ile, Mevlâ’nın cemâl nurlarının denizine gark olan bir olur mu? Birincisi kör<br/>gibidir. Çünkü mülkün zulümâtı yüzünden melekûtu göremez. İkincisi ise gören gibidir.<br/>Denize dalıp gark olan, sudan başka bir şey görmediği gibi basîret ehli de Allah’tan<br/>başka bir şey görmez.”<br/>
<b>Molla Câmî</b> der ki:<br/>
<i>Âşık zâhir ve bâtında Dost’tan başkasını görmez<br/>Söylediğim bu mânâ ehl-i bâtın katında zâhirdir</i><br/>
<i>“Yoksa O’nun yarattığı gibi yaratan ortaklar buldular” </i>yani, Allah’ın yarattığı gibi<br/>
yaratan varlıkları mı O’na ortak koştular<i> “da bu yaratma onlarca birbirine benzer mi<br/>göründü?”</i> Allah’ın yaratması ile o ortakların yaratması birbirine benzedi de kafaları<br/>mı karıştı? Sonra da kalkıp “Allah yaratabildiği gibi bunlar da yaratabilir. Dolayısıyla<br/>O kulluk edilmeye lâyık olduğu gibi bunlar da lâyıktır!” mı dediler? Fakat onlar,<br/>Allah’ın kâdir olduğu şeyleri yapmaktan âciz olmak bir tarafa Allah’ın yarattığı en<br/>zavallı, hakir ve küçük varlıkları bile yaratmaktan âciz olanları Allah’a ortak<br/>ediniyorlar.<br/>
‘O’nun yarattığı gibi yaratan’ ifadesi, ‘ortaklar’ın sıfatı olup kötü görülen duruma bu<br/>
da dahildir.<br/>
<i>“De ki: “Allah”</i> ister cisim olsun ister araz olsun <i>“her şeyi yaratandır.”</i> O’ndan<br/>
başka bir yaratıcı yoktur ki ibâdet konusunda O’na ortak olabilsin.<br/>
Burada yaratma fiili, ibadeti gerekli kılan ve ibâdete müstehak olmanın olmazsa<br/>
olmaz şartı kılınmıştır. Sonra da <i>“Ve O birdir, karşı durulamaz güç sahibidir.”</i> ifadesi<br/>delâlet etsin diye Allah’tan başka hiçbir varlığın yaratma fiiline sahip olmadığı ifade<br/>edilmiştir.<br/>
Bu ifadenin <i>“De ki:”</i> emriyle söylenmesi emredilenlere dâhil olması da, Allah<br/>
Teâlâ’nın bu iki vasfı taşıdığını haber veren bir başlangıç cümlesi olması da<br/>muhtemeldir.<br/>
Yâni, O her şeyden üstün, ulûhiyyet vasfına sahip, her şeye gâlib yegâne varlıktır.<br/>
O’ndan başkası O’nun karşısında güçsüz ve mağlubdur.<br/>
Âyetteki <i>“her şey”</i> ifadesinin şümûlüne onların ilahları da dâhildir. Allah onlardan<br/>
da üstün olduğuna göre nasıl olur da bu ilahların Allah’ın dostu ve ortağı olduğu<br/>düşünülür?!<br/>
<i>Satrançta taş, yerinden başkasında oynanınca<br/>Bedbaht adam taştan aslanı gerçek zannetti</i><br/>
