<a name=8048></a><img src="RuhulBeyan-8048_1.jpg"/><br/>
<img src="RuhulBeyan-8048_2.jpg"/><br/>
<img src="RuhulBeyan-8048_3.jpg"/><br/>
<i>“Kâfirlere gelince,” </i>müminlere verilen sevap ve Allah’ın ziyâde lutf u keremi yerine<br/>
<i>“onlara da çetin bir azâb vardır”</i><br/>
<b>Kâşifî</b> şöyle demiştir: Onlar için çok elîm bir azap vardır ki bu hicab; yani Hak’tan<br/>
perdeli olmak zilleti ve cezanın devamlı olmasıdır. Zaten hicab zilletinden daha kötü bir<br/>azap da yoktur.<br/>
Şâir ne güzel söyler:<br/>
<i>Kalbim zahmet ve meşakkatinden dolayı senden asla yüz çevirmez.<br/>Ancak beni mahrûmiyet perdesine bağlı hâle koyarsan o başka.</i><br/>
<i>et-Te’vilâtü’n-Necmiyye’</i>de şöyle denmektedir: “Ne zamanki Allah Teâlâ tevbe<br/>
edenlerin tevbesini kabul edeceğini, tevbe etmeyenlerin hatalarını bağışlayacağını,<br/>itâatkâr müslümanları da cennete girdireceğini zikredince kullardan birinin aklına:<br/>“Peki bu cehennem kim için?” diye bir soru gelebilir. Buna karşı Allah Teâlâ <i>“Kâfirlere<br/>gelince, onlara da çetin bir azâb vardır” </i>buyurmuştur.<br/>
Yine insanların akıllarına, âsi müminlere de azap olmayacağı gibi bir fikir gelebilir.<br/>
Cevap olarak: <i>“Kâfirlere gelince, onlara da çetin bir azâb vardır” </i>buyrulmuştur.<br/>
Burada hitap delilinden anlaşılan şudur: Âsi müminlere azap vardır. Ancak<br/>
kâfirlerinki kadar şiddetli değildir. Sonra kul cehennem korkusu veya cennet ümidiyle<br/>tevbe etmese bile yine sırf Allah’ın onun tevbesini kabul etmesi için tevbe etmelidir.<br/>Sonra sıradan bir kulun kalbi hep kırıktır. Bu kul Allah’ın mutî kullarının tevbesini<br/>kabul ettiğini bilince, Allah’ın kabul etmesi için onun da böyle güzel tâatı olmasını<br/>temenni eder. Bu sefer Allah Teâlâ şöyle buyurur: “Ey kulum! Şâyet senin kabule şâyân<br/>makbul bir tâatin yoksa bile senin tevbe hakkın var. Tevbe edersen tevben kabul<br/>edilecektir.”<br/>
<b>27. Allah kullarına rızkı bol bol verseydi, yeryüzünde azarlardı. Fakat O, <i>(rızkı)</i></b><br/>
<b>dilediği ölçüde indirir. Çünkü O, kullarının haberini alandır, onları görendir.</b><br/>
<i>“Allah kullarına rızkı bol bol verseydi” </i>(nimetleri) onlara genişletip artırsaydı<br/>
<i>“yeryüzünde azarlardı” </i>isyân eder, taşkınlık yaparlardı. <i>“Fakat O, (rızkı) dilediği<br/>ölçüde indirir.”</i><br/>
Kişinin kendini azdıracak kadar servet sahibi ve zengin olamaması, onu günahlardan<br/>
koruyan en önemli vesilelerden biridir.<br/>
Veya âyetin mânâsı: “İnsanlar bu varlık içinde birbirlerine zulüm ve haksızlık<br/>
ederlerdi” şeklindedir. Zîrâ zenginlik, bazen insanları şımarıklık ve küstahlığa<br/>
