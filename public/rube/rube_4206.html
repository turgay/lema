<a name=4207></a><img src="RuhulBeyan-4207_1.jpg"/><br/>
<img src="RuhulBeyan-4207_2.jpg"/><br/>
<b>25. Kıyâmet gününde kendi günahlarını tam olarak taşımaları ve bilgisizce</b><br/>
<b>saptırmakta oldukları kimselerin günahlarından da bir kısmını yüklenmeleri için<br/><i>(öyle derler). </i></b><b>Bak ne kötü şey yükleniyorlar!</b><br/>
<i>“Kıyâmet gününde kendi günahlarını tam olarak taşımaları”</i> çünkü onlar bu sözü,<br/>
başkalarının günahlarını yüklenmek maksadıyla söylememişlerdi. Ancak ıdlâl<br/>(saptırma) bu sözlerinin bir sonucu ve ürünü olunca, fâilin fiilini yapma maksadına<br/>benzetilmiştir. Nitekim <i>Bahru’l-ulûm</i>’da böyle denilmektedir.<br/>
<i>el-İrşâd</i>’da der ki: Onlar bu sözü, özel olarak onların günahlarını taşımak için<br/>
söylemişlerdir. Bu da onların sapıtma günahlarıdır. Bu bakımdan onların günahlarını<br/>yüklenmiş olmaları kesinlik kazanmış olur.<br/>
“<br/>
 <i>el-Evzâr</i>”, ‘<br/>
 <i>el-vizr</i>’in çoğuludur. Ağırlık ve ağır bir yük mânâsına gelir.<br/>
“<i>Günahlarını tam olarak taşımaları</i>”ndan maksad, dünyâda başlarına gelen herhangi<br/>
bir musîbet sebebiyle mü’minlerin günahlarının bağışlandığı gibi onların günahlarının<br/>bağışlanmamasıdır. Beş vakit namaz, Ramazan orucu, hac ibâdeti arada geçen<br/>günahların affına sebep olduğu gibi başa gelen musîbet, şiddet, sıkıntı, ağrı, keder,<br/>kuraklık, hatta bir diken batması ve ayak sürçmesi gibi insana üzüntü veren şeyler bile<br/>mü’min için birer keffâret sebebi olmaktadır.<br/>
“<i>Ve bilgisizce saptırmakta oldukları kimselerin günahlarından da bir kısmını</i><br/>
<i>yüklenmeleri için (öyle derler)” </i>yâni kendilerinin saptırmasıyla yoldan çıkanların<br/>günahlarının bir kısmını yükleneceklerdir. Bu da saptırma ve sapmaya sebep olma<br/>günahıdır. İkisi de bu konuda ortaktırlar. Çünkü biri saptırır, diğeri de ona uyar.<br/>Dolayısıyla ikisi de günahı yüklenirler. Bir hadiste şöyle buyrulmuştur: <i>“Kim kötü bir<br/>çığır açarsa, onun günahı ve kıyâmete kadar onunla amel edenlerin günahı ona<br/>verilir.”<a href="RuhulBeyans.html#4208"> </i>[141]</a><br/>
<i>Mesnevî</i>’de der ki:<br/>
<i>Yiğidim; kim bir kötü çığır açarsa,<br/>Halk da ondan sonra bu kötü çığıra körlüğünden düşerse,<br/>Bütün bu kötülüğü işleyenlerin günahı, o yolu açana da yazılır<br/>Çünkü o baştır, öbürleri kuyruk!</i><br/>
“<i>Bilgisizce</i>” dâvet ettikleri yolun dalâlet yolu olduğunu ve bunun karşılığında şiddetli<br/>
bir azâba müstahak olacaklarını bilmeksizin veya onların dalâlette olduklarını bilmeyen<br/>kimseleri saptırırlar, demektir. “Bilgisizce” kaydının faydası, onların bu aldatmalarının<br/>akıl sâhipleri yanında revaç bulmadığını, onlara ancak akılsızların ve câhillerin tabî<br/>olduğunu bildirmek içindir. Yine burada onların bu bilgisizliklerinin kendileri için<br/>geçerli bir özür olmadığına da tenbih vardır. Çünkü onların araştırıp inceleyerek<br/>gerçekten hak üzere olana tâbi olarak onu bâtıl üzere olandan ayırmaları gerekirdi.<br/>
<i>Gözünü aç, kulağını aç, önünde tuzak</i><br/>
