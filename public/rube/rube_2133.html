<a name=2134></a>olmayan Allah.” dedi. “Mahlûkattan dostun kimdir?” diye sordum. “Vahşî hayvanlar.”<br/>dedi. “Yemeğin nedir?” diye sordum. “Allah Teâlâ’nın zikri.” dedi. “Yiyeceklerden ne<br/>yiyorsun?” diye sordum. “Şu ağaçların meyvelerini ve yerden biten otları.” dedi. “Arzu<br/>ettiğin biri yok mu?” diye sordum. “Evet, âriflerin gönül dostu olmayı isterdim.” dedi.<br/>“Mahlûkattan arzu ettiğin kimse yok mu?” diye sordum. “Noksanlardan münezzeh olan<br/>Allah Teâlâ’ya müştak olan, başkasını nasıl arzu eder ki?” dedi. “İnsanlardan uzleti<br/>niçin tercih ettin?” diye sordum. “Çünkü onlar akıl hırsızıdır ve hidayetin yol<br/>kesicisidirler.” dedi. “Kul, hidayet yolunu ne zaman bulur?” diye sordum. “Rabb’inden<br/>başka her şeyden O’na kaçar, O’nun dışındaki şeyleri gönlünden çıkartır da sadece<br/>O’nun zikri ile meşgul olursa.” dedi.<br/>
Her sâlikin meliklerin meliki olan Allah’a giden yolda bir adımı, kendine mahsus<br/>
gidişi vardır.<br/>
Yine <b>Abdülvahid b. Zeyd</b> (rh.a.)’ın şöyle dediği hikaye olunur: Bir gün Beytü’l-<br/>
makdis (Kudüs)’e gitmek için yola çıktım. Yolda kayboldum. Bir de baktım ki bir kadın<br/>bana doğru geliyor. Ona: Ey kimsesiz kadın, sen de mi yolunu şaşırdın?” dedim. Kadın<br/>şöyle cevap verdi: “O’nu tanıyan, kimsesiz olur mu? O’nu seven yolunu şaşırır mı?”<br/>Sonra şöyle dedi: “Bastonumun ucundan tut ve önümden yürü.” Bastonundan tuttum ve<br/>önünden altı adım kadar yürüdüm. Bir de baktım ki, Beytü’l-makdis’e gelmişiz.<br/>Gözlerimi ovaladım. Evet, gerçekten Beytü’l-makdis’de idik. “Her halde bir yanlışım<br/>var.” dedim. Kadın bana şöyle dedi: “Ey adam! Senin seyrin zahidlerin seyri, benimki<br/>ariflerin seyridir. Zahid yürür (seyreder), ârif ise uçar (tayr eder). Hiç yürüyen uçana<br/>yetişebilir mi?” dedi ve gözümden kayboldu. Bundan sonra onu bir daha göremedim.<br/>
Bu hikâyeden anlaşılıyor ki, ariflere mahsus bir nûr vardır, onunla diledikleri yere<br/>
yürüyüp gidebilirler. Cahil ise şaşkınlık vadisinde kalır. Allah’ın tevfiki ve hidayeti<br/>olmadan yol bulamaz. Gözü gören ile görmeyen bir olmadığı gibi cehalet ve ilimleri<br/>ister şerîat, ister tarikat, ister marifet, isterse hakikat mertebesinde olsun âlimle câhil de<br/>bir olmaz. Allah Teâlâ, söz ehlini birbirinden ayrı kıldığı gibi, hâl ehlini de birbirinden<br/>farklı kılmıştır.<br/>
Nurun büyüklük ve genişliği, kalbin genişlik ve marifetine göredir. Kalpler ise<br/>
Allah’ın kudret elindedir; dilediği gibi döndürür. Bu sebeple îman ehline hayır yollarını<br/>ve ibadet ve tâatları güzel göstermiştir. Küfür ehline ise şerrin ve kötülüklerin türleri<br/>süslü gösterilmiştir. Ancak kullar, bunları yapmaya mecbur değillerdir. Diledikleri<br/>takdirde karanlıklardan çıkma irade ve ihtiyarları vardır. Kabiliyetlerini, yaratılış<br/>gayelerine yöneltmezlerse tabiatın ve nefsin karanlıklarında kalırlar. İşin zahirine<br/>bakılarak yapılabilecek açıklama budur.<br/>
Ama âyette geçen “diriltme” ve “verme”nin Allah’a isnâd edildiğine bakarsan,<br/>
tevhîdin gereği her şeyin Allah’ın kudret elinde bulunması ve tesirin ancak Allah’dan<br/>olmasıdır. Eğer sana hayır isabet ederse, Allah’a çok hamd et! Çünkü, Allah’ın<br/>inayetine ve tevfikine mazhar olmuşsun demektir. Nice taklid, insanı tahkîke (işin asıl ve<br/>hakîkatine) ulaştırır. Hidayet veren, sadece Allah’tır.<br/>
