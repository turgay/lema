<a name=10283></a><img src="flower_sep.jpg"/><br/>
<img src="RuhulBeyan-10283_2.jpg"/><br/>
<b>11. Peygamberlerin <i>(ümmetleri hakkında şâhidlik)</i></b><b> vakti tâyin edildiği zaman</b><br/>
<i><b>(artık kıyâmet kopmuştur)</b></i><b>.</b><br/>
<i>“Peygamberlere vakit tâyin edildiği zaman”</i> yâni ümmetlerine şâhidlik etmek üzere<br/>
gelecekleri vakit belirlendiği zaman. Bu zaman geldiğinde ve hazır olduğunda belli olur.<br/>Çünkü böyle bir zaman gelmeden önce, peygamberler için belirlenmez. Zira bu zamanın<br/>hangi zaman olduğunun bilgisi sâdece Allah’a âiddir. Bir başka ifâdeyle;<br/>peygamberlerin gelecek oldukları vaktin onlara beyân edilmesi, kıyâmetin alâmetleri<br/>cümlesindendir. Şöyle ki; bu belirleme ve tâyin dünyada olmayacaktır. Zira dünyada<br/>iken peygamberlerin ümmetlerine şâhidlik etmeleri için gelecekleri bir zaman tâyin<br/>edilmiş değildir. Bu zaman gelip çattığında peygamberlere: “şehâdet için geliniz, bunun<br/>vakti gelmiştir” denilecektir.<br/>
Biz yukarda üzerinde durduğumuz âyetin anlamı olarak “peygamberlere ümmetlerine<br/>
şâhidlik etmek üzere gelecekleri zaman belirlendiğinde” şeklinde bir anlam vermiştik.<br/>Bu âyete şöyle bir anlam vermek de mümkündür: “Peygamberler bekledikleri zamana<br/>ulaştıklarında”... Bu zaman hâliyle kıyâmet günüdür. Çünkü âyette yer alan “tevkît”<br/>Arapçada herhangi birşeyi belirlemek, zamanını tâyin etmek anlamına gelebildiği gibi<br/>herhangi bir şeyi belirlenmiş vaktine ulaştırmak anlamına da gelir. Birinci anlama göre<br/>zamanın tâyin edilmesi zâtlarla ilgili bir kavram değildir. Zâtlar için bu kavram<br/>herhangi bir kelime takdir etmeksizin düşünülemez. Çünkü vakti tâyin edilen cesedler,<br/>maddî varlıklar değil, olaylardır. Peygamberlerin vakti tâbiri, peygamberlerin bizzat<br/>şahsiyetleri değil, gelme zamanlarıdır. Çünkü şahsiyetler oldukları yerde dururlar.<br/>Bunlar için bir vakit tâyin etmek düşünülemez. Oysa zaman içinde durmadan yenilenen<br/>zamanla ilgili kavramlar için bir vakit belirlemek mümkündür. Âlimlerin bu konudaki<br/>görüşleri böyledir.<br/>
<b>Sa’dî Müftî</b> der ki: İki anlamdan ikincisinin cesedler açısından herhangi bir kelime<br/>
takdîri yapılmadan düşünülmesi kolayca anlaşılabilecek bir husustur. Bu âyet-i kırâat<br/>âlimlerinden Ebû Amr “vukkıtet” şeklinde aslına uygun okumuştur. Çünkü kelime “vakt”<br/>kökünden türemiştir. Diğer kırâat âlimleri ise vavı hemzeye çevirerek burada olduğu<br/>gibi “ukkitet” şeklinde okumuşlardır.<br/>
Bu âyet-i kerîme kalb, sırr ve tâyin elçilerine, organların ümmetine şâhidlik<br/>
edeceklerine işâret etmektedir.<br/>
<b>12. <i>(Bu alâmetler)</i></b><b> hangi vakte ertelenmiştir?<br/></b>Bu cümlenin başında gizli bir “kıyle/denilmiştir” ifâdesi mevcuddur. Bu âyet-i kerîme<br/>
yukarıda geçen, <b>“peygamberlere vakit tâyin edildiği zaman”</b> ifâdesinin başındaki<br/>“iza” kelimesinin cevabıdır. Buna göre ifâdeyi tam şekliyle yansıtmamız gerekirse<br/>
