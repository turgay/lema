<a name=8953></a><i>Gönül göz, göz ise gönül olur.</i><br/>
Büyüklerden biri şöyle demiştir: “Bu dünyada Hakk’ın görülememesinden murad,<br/>
ancak O’nun tam olarak mârifetine insanların erememesidir. Yoksa bundan maksad,<br/>insanların O’nu görüp de gözlerinin onu kavrayamayacağı mânâsında değildir. Zira<br/>halkın indinde Allah dâima onlara kapalı konumdadır. Bu nedenle Allah Teâlâ hem<br/>dünyada, hem de âhirette keyfiyetten münezzehtir. Şöyle ki, insanlar O’nu göremedikleri<br/>halde O’na bakıp dururlar. Bundan daha fazla bir açıklama da olamaz...”<br/>
Ben de diyorum ki: Evet Allah Teâlâ her iki dünyada da keyfiyyetten münezzehtir.<br/>
Ama kesâfet ve letâfet açısından dünya ile âhiret arasında fark vardır. Zîra sadece<br/>dünyada Nebî (a.s.)’a mahsus olan sırrı müşâhede, âhiretteki müşâhedesinin aksine<br/>tezâhür eder. Çünkü onun kalbi âhirette kalıba/bedene dönüştükten sonra bu kalıp orada,<br/>dünyada kalp ve sırrın yaptığını ifâ edebilmektedir. İşte o zaman Nebî (a.s)’ın bedeninin<br/>letâfeti dünyadaki rü’yeti sağlayabilmektedir. Rasûlullah (s.a.)’ın bedeninin letâfet<br/>kazanıp da Allah’ı âhirette görebilmesi ve bu suretle şühûdunun; Rabb’ini kendi<br/>Muhammedî sûretinde sır ve ruh ile görebilmesi, her iki dünyanın en mükemmel şühûdu<br/>olması husûsundaki kanâatın nedir?<br/>
Bunu <i>et-Te’vilâtü’n-Necmiyye</i> müellifi şöyle izah etmektedir: “Rasûlullah (s.a.)’ın<br/>
melekûtî/rûhânî gözü ile mülkî/bedenî gözü bir araya gelmiş olup; o, melekûtî gözüyle<br/>ism-i bâtın cihetinden bâtın-ı Hakk’ı, ism-i zâhir cihetinden de mülkî gözüyle zâhir-i<br/>Hakk’ı görmüştür. Yine Rasûlullah (s.a.) bu melekûtî ve mülkî kuvvetlerin tamamının<br/>ahâdiyetiyle; taayyûn ve bilâ-taayyûn, ıtlak ve bilâ-itlakdan mücerred olan zât-ı<br/>taayyüne karşı ulvî-rûhanî ve sûflî-cismânî olan tüm taayyünüyle yönelerek taayyün<br/>edilmiş olan tüm hakikâtı müşâhede etmiştir.” Bu konu <i>et-Te’vilâtü’n-Necmiyye’</i>de bu<br/>izahla bitmekte ve daha başka soruya bir mahal bırakmaksızın yeterli olmaktadır.<br/>
<b>Baklî </b>der ki: “Allah Teâlâ’nın âyet-i kerîme’de, Rasûlullah’ın gönlü ile gördüğünü<br/>
zikredip gözünü zikretmemesinin sebebi, gözle görmenin Allah ile peygamber arasında<br/>bir sır oluşundandır. Rasûlullah’ın bu konuda kıskanılmaması için zikretmiştir. Çünkü<br/>gönül ile görmek âmm, göz ile görmek hâsstır. Allah nebîsine cemâlini gözle<br/>göstermiştir. Nebî (a.s.) Allah’ın zât ve sıfât nuruyla sürmeli olan gözü vâsıtasıyla<br/>Allah’ı ayan-beyân görmüş, Allah’ın dilediği kadar müşâhede etmiştir. Bu suretle de<br/>onun bütün bedeni rahmânî bir göz hâline dönüşüp bütün bedenindeki gözler ile O’nu<br/>izlemiş, hattâ bu ru’yeti onun gönlüne kadar ulaşarak gönlü de Hakk’ın cemâlini<br/>görmüştür. Nebî (a.s.)’ın gönlü gözünün gördüğüne tanık olup, O’nun gözüyle gördüğü<br/>ile kalbiyle gördüğü arasında hiçbir fark kalmamıştır. İşte tam o zaman da Hakk<br/>kendisindeki kapalılığı o Rasûlden kaldırarak <i><b>“gözleriyle gördüğünü kalbi<br/>yalanlamadı” </b></i>(en-Necm, 53/11) kavliyle işâret buyrulduğu üzere ona gözle görüşü<br/>temin etmiş ki kendisine bakan kimse/Nebî (a.s.) gönlünün gördüğüyle gözünün<br/>gördüğünün farklı olduğu zannına kapılmasın; yâni gözüyle zâhirî olarak gördüğü ve<br/>karşılaştığı bu kimsenin kalben de tasdik edilmesini sağlasın. Çünkü bu esnada O’nun<br/>
