<a name=589></a>miktarıdır. Bu da buğdaydan yarım sa’, diğerlerinden ise bir sa’dır. Fidye; cezâ<br/>mânâsında olup, herhangi bir şeyin yerine geçen bedel demektir.<br/>
<b>Şeyh</b>’in <i>Tefsir’i</i>nde şöyle denilmiştir: Bu kimseler, gençlik zamanlarında oruç tutmaya<br/>
güç yetirirlerken, ihtiyarlayınca acze düşmüşler ve oruç tutamaz hale gelmişlerdir. İşte<br/>bunların, tutamadıkları her gün için fidye vermeleri gerekir.<br/>
Kim, verilmesi gerekenden daha fazla miktarda fidye verir veya herhangi bir nâfile<br/>
hayır işlerse, yaptığı bu hayır kendi lehinedir. Tatavvu hayrın ne olduğu konusunda üç<br/>vecih zikredilmiştir. <i>Birincisi</i>, oruç tutamadığı her güne karşılık tek fakir yerine iki veya<br/>daha fazla fakiri doyurmasıdır. <i>İkincisi</i>, sadece bir fakîre vâcib olan miktardan fazla<br/>fidye vermesidir. <i>Üçüncüsü</i> ise, hem fidye vermesi ve hem de oruç tutmasıdır. İşte en<br/>hayırlısı bu sonuncusunu yapmaktır. Ey hastalar, yolcular ve oruç tutmak kendilerine güç<br/>gelenler, oruç tutmak sizin için daha hayırlıdır. Eğer siz oruçtaki fazîleti ve onun<br/>günahların afvına olan tesirini bilseydiniz muhakkak oruç tutmayı tercih ederdiniz.<br/>
<i>el-Eşbâh </i>isimli eserde şöyle denilmiştir: “Yolculukta oruç tutmak daha faziletlidir.<br/>
Fakat kişi çok halsiz düşmekten veya ölmekten korkarsa veya yanında, beraber yiyip<br/>içtikleri, azıkları müşterek arkadaşlar bulunup, onlar oruç tutmamayı tercih ederlerse<br/>oruç tutmaması daha iyidir.”<br/>
Yolculukta oruç tutmak azîmet, daha sonraya bırakmak ise ruhsattır. Azîmetle amel<br/>
etmek, ruhsat ile amel etmekten daha iyi ve daha sevabtır. İşte yolcunun oruç tutmasının<br/>daha fazîletli olması bu sebebledir. Rasûlullah (s.a.)’den rivâyet edilen, <i>“Yolculukta<br/>oruç tutmak iyilik değildir.”</i><a href="RuhulBeyans.html#607">[84] </a>hadis-i şerîfi ise oruç sebebiyle ölmekten korkulduğu<br/>zamana hamledilmiştir. Bu açıklama <b>İbnü’l-Melek</b>’in<i> Şerhu’l-Mecmâ</i> isimli eserinde<br/>geçmektedir.<br/>
<b>Ebû Hanîfe’ye</b> göre, oruç tutmamayı mübah kılacak yolculuğun, yürümekle üç gün üç<br/>
gece sürecek bir mesâfe olması gerekir.<br/>
Allah Teâlâ bize, <i><b>“Kim Allah huzûruna bir iyilikle gelirse, ona getirdiğinin on</b></i><br/>
<i><b>katı vardır.”</b></i> (el-En’âm, 6/160) vâdine uygun olarak, bir yılın günleri sayısına denk<br/>olması için tam bir ay oruç tutmamızı emretmiştir. Bire on iyilik vâdeden âyet-i<br/>kerîmeye göre bir ay; otuz gün oruç, yılın üçyüz gününe, Ramazan ayından hemen sonra<br/>gelen Şevval ayında tutulması tavsiye edilen altı gün oruç da yılın kalan altmış gününe<br/>denk gelir. Böylece bütün yıl oruç tutularak geçirilmiş gibi sevap verilir. Bazen<br/>Ramazan ayının yirmi dokuz gün olması, sevâbtan hiçbir şey eksiltmez. Rivâyet<br/>olunduğuna göre Rasûlullah (s.a.), sekiz Ramazan ayında oruç tuttu. Bunlardan beş<br/>tanesi yirmi dokuz gün, diğerleri ise otuz gün sürmüştür. Oruç, nübüvvetin on beşinci,<br/>hicretin üçüncü yılında farz kılınmıştır.<br/>
<b>İbn Abbas </b>(r.a.)’dan şöyle rivâyet edilmiştir: “Allah Teâlâ, Peygamberi Hz.<br/>
Muhammed (s.a.)’ı, <i>“Lâ ilâhe illallâh” </i>kelimesiyle gönderdi. Bu kabûl edilince namazı<br/>emretti. Sonra sırasıyla zekâtı, orucu, haccı ve cihâdı emretti. Nihâyet onların dinlerini<br/>kemâle erdirdi.”<br/>
Oruç ilk olarak, Âdemoğulları’nın üçüncü meliki olan Melik Tahmûres zamanında,<br/>
