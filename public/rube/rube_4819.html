<a name=4820></a><img src="RuhulBeyan-4820_1.jpg"/><br/>
<img src="RuhulBeyan-4820_2.jpg"/><br/>
Biz ona Cebrâil’i gönderdik Cebrâil rûhânî bir varlıktır. Cebrâil’e ‘ruh’ denilmesi ruh<br/>gibi latif olması ve dinin onunla hayat bulması sebebiyledir.<br/>
Büyüklerden birisi şöyle demiştir: Cebrâil, mücerred hakîkati bakımından hakîkaten<br/>
ruhtur. Misâlî sûreti bakımından ise mecâzen ruhtur. Mücerred ruhların özelliklerinden<br/>birisi de zâtî sıfatlarından olan diri olmak ve misâlî sûretlerle temessül etmektir. Çünkü<br/>o, temessül ettiği zaman neye dokunsa onu diriltir ve kendisinden ona hayat sirâyet eder.<br/>Bundan dolayı Sâmirî Cebrâil’in burağının ayak izinden bir avuç toprak aldı ve<br/>kavminin ziynet eşyalarından elde edilmiş bir buzağı şekline soktu. Hayatın kendisine<br/>sirâyet etmesiyle de buzağı böğürdü.<br/>
Allah Cebrâil (a.s.)’ı sevdiği için ve kendisine yakın kılmak üzere mecâzen ona “ruh”<br/>
dedi. Nitekim sen de sevdiğin kimseye “Sen benim ruhumsun (canımsın)” dersin.<br/>
<i>“Cebrâil, ona düzgün bir insan şeklinde göründü.”</i> Yani insanlık vasıflarının<br/>
güzelliğinden hiçbiri eksik olmayan, bünyesi ve yaratılışı tam bir insan şeklinde ona<br/>gözüktü. Cebrâil (a.s.)’ın ona böyle insan şeklinde gözükmesi, onun sözüne yakınlık<br/>duyması ve Allâh’ın sözlerinden ona bildireceklerini kabul etmesi içindir. Çünkü eğer<br/>Cebrâil melek şeklinde gözükseydi Meryem ondan irkilir ve sözünü dinleyemezdi.<br/>Çünkü o, bir insanın doğmasına sebep olacak ruhu üflemek için gelmişti, onun için de<br/>insan şeklinde gözüktü. Şâyed melek sûretinde gelseydi Hz. İsa hiç şüphesiz rûhânî<br/>varlıklar gibi olacaktı.<br/>
Burada şuna da işâret vardır: Kadın tam temizlendikten sonra ona yaklaşmak daha<br/>
iyidir. O zamanda olacak çocuk daha asil (temiz) olur. Anla!<br/>
<i>et-Te’vîlât’</i>ta şöyle der: Ruh, Allâh’ın kelamının nurudur ki onu “<i>Ol</i>” emriyle ifâde<br/>
eder. Allâh’ın kelâmının nuruna ruh denilmesinin sebebi, onunla ölü kalblerin<br/>dirilmesidir. Nitekim âyette <i><b>“Ölü iken kendisini dirilttiğimiz kimse karanlıklar<br/>içerisinde kalıp ondan hiç çıkmayan kimse gibi olur mu?”</b></i> (el-En’âm, 6/22)<br/>buyrulmuştur. Rûha bazen “nur”, bazen de nura “ruh” denildiği olur. Mesela şu âyette<br/>böyledir: <i><b>“Böylece sana emrimizden bir ruh vahyettik.”</b> </i>(eş-Şûrâ, 42/52) Allah Teâlâ,<br/>Hz. Meryem’e “<i>Ol</i>” emrinin nurunu göndermiş, o da ona tastamam bir insan gibi<br/>görünmüştür. Bu, tıpkı tevhîdin nûrunun Lâ ilâhe illallah harfleriyle gözükmesi gibidir.<br/>Yine İsa (a.s.)’ın Allâh’ın kelamının nurundan olduğunu şu âyet de göstermektedir,<br/><i><b>“Meryem oğlu İsa Mesih, sadece Allâh’ın elçisi, O’nun Meryem’e attığı kelimesi ve<br/>O’ndan bir ruhtur.”</b></i> (en-Nisâ, 4/171) Yani İsa, O’nun attığı kelimenin nurudur. Kelime<br/>insan şeklinde görününce Meryem ondan irkildi, onu tanımadı ve ondan Allâh’a sığındı.<br/>
<b>18. <i>(Meryem)</i></b><b> dedi ki: “Ben senden çok esirgeyen <i>(Allah)</i></b><b>’a sığınırım. Eğer</b><br/>
<i><b>(Allah’tan) </b></i><b>korkuyorsan.”</b><br/>
