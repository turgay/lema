<a name=7178></a>yetişemez. Çünkü güneş ve ayın her birinin kendilerine özel tesirleri ve faydaları vardır.<br/>Bu hususlarda bunlardan biri diğerine yetişemez. Nitekim “Güneş meyveleri<br/>olgunlaştırır, ay renk verir, yıldız da tatlandırır.” derler. Yine Yemen tarafına âit bir<br/>yıldız olan Süheyl’in taşa kırmızı renk verdiği ve akik taşı haline geldiği söylenir.<br/>
Bu sözün mânâsının şöyle olması da mümkündür: Yani güneş, ayın bulunduğu yerde<br/>
ona yetişemez. Çünkü ay dünya semasında, güneş ise dördüncü semadadır. Bu durumda<br/>güneş ayın bulunduğu yerde ona yetişemez, ikisi bir yerde toplanamazlar. Ya da güneş<br/>ayın varlığının delili olan sultanında, yani nurunda/ışığında aya yetişemez. Çünkü ayın<br/>ışığı ancak gece olur. Güneşin gece doğup ayın ışığını silmek sûretiyle ayın sultanının/<br/>ışığının zuhur ettiği vakitlerden bir vakitte onunla bir arada olmasına imkan yoktur.<br/>Çünkü ayın hükümranlığı gece, güneşin hükümranlığı ise gündüzdür. Eğer güneş aya<br/>yetişmiş olsa ayın aydınlığı gider, hükümranlığı ortadan kalkar ve gündüz geceye girer.<br/>
Bazı tefsirlerde der ki: Güneşin ayın noksanını idrak edip de onu eksik görmesi<br/>
gerekmez. Şöyle ki Allah Teâlâ ayın nurunu alınca ay Allah Teâlâ’dan güneşin kendi<br/>noksanını görmemesini istedi. Allah Teâlâ da ayın güneşle beraber dönmesine hükmetti.<br/>Güneş ayın yüzüne vurduğunda ve onunla karşı karşıya geldiğinde güneşin ayın eksiğini<br/>görmemesi için ay güneşe ışığının eksilmediği taraftan yönelir.<br/>
Büyüklerden birisi şöyle demiştir: Allah Teâlâ’dan ârif kullarına bir tenbih olmak<br/>
üzere bizim (hicrî) aylarımızı güneşe göre (şemsiyye) değil aya göre (kameriyye)<br/>kılmıştır. Çünkü Allah Teâlâ “<i>Ne güneş aya yetişebilir”</i> şeklindeki kavlini düşünüp<br/>ibret alan kimse için ayın alâmeti zâhir âlemden silinmiştir. Bu ifâde güneş mertebe ve<br/>şerefin yüceliği konusunda aya ulaşamaz demektir. Bu durum Allah Teâlâ’nın<br/>Muhammedîler’e verdiği, onların içinde icrâ ettiği ve gizlediği âyetleri/nişanları<br/>gizlemek için bir takviye olmuştur. Yani Muhammedîlerin nişanları ayın nişanı gibi çoğu<br/>zaman zâhirlerinde açık/belli değildir. Onların bâtınlarında bulunan ilimler, keşfler,<br/>hakikatler ve harikuladeliklerin eserleri demek olan onların kerametleri âhirette ortaya<br/>çıkacaktır.<br/>
<i>“Ne de gece gündüzü geçebilir”</i> yâni gece gündüzü geçip de gündüzün kendisine<br/>
ulaşmasına mâni olamaz. Gece gündüzün ardından gelir, onu takip eder ve yerine geçer.<br/>
Burada gece ve gündüz ile onların alâmetleri olan güneş ve ayın, “geçmek” ile de<br/>
ışığını yok etme hususunda güneşin sultanını/ışığını geçmesinin kastedildiği de<br/>söylenmiştir. Bu yoruma göre önceki “<i>Ne güneş aya yetişebilir”</i> ifâdesinin tersi olmuş<br/>olur. Mânâ ise şöyledir: Güneşin aya yetişmesi, sultanının/ışığının zuhûru vaktinde<br/>onunla bir araya gelmesi, dolayısıyla onun ışığını silip yok etmesi ve zamanın<br/>tamamının gündüz olması mümkün ve kolay değildir. Ayın da güneşin sultanının/ışığının<br/>zuhûru vaktinde onun ışığını bastıracak şekilde doğması ve zamanın tamamının gece<br/>olması mümkün değildir.<br/>
Güneş ve ay sürekli böyle seyr ederler. Biri diğerine dâhil olmaz ve ikisi bir araya<br/>
gelmez. Ancak Allah bu düzeni iptal edip bu uyumu bozduğunda ve güneş battığı yerden<br/>doğduğunda güneş ile ay bir araya gelir. Nitekim Allah Teâlâ şöyle buyuruyor:<br/>
