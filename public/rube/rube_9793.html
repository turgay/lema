<a name=9794></a><img src="flower_sep.jpg"/><br/>
<img src="RuhulBeyan-9794_2.jpg"/><br/>
Bâzı âlimler “cehennem” kelimesinin “cihinnam” kelimesinden türediğini ifâde<br/>
etmişlerdir, Cihinnam çok derin bir kuyu anlamınadır. Bu âyet-i kerîme, cehennemlik<br/>olanların Allah’ın cemâlinden ve cennet nimetinden uzakta kalacaklarına ve uzaklık ve<br/>Allah’tan kopukluk ateşi içinde yanacaklarına işâret etmektedir. Biz ise Allah’tan âfiyet<br/>dileriz.<br/>
<i>Fethurrahman</i>’da ifâde olunduğuna göre bu âyet-i kerîme cehennem azâbının orada<br/>
ebedî kalacak kâfirlere mahsus olduğunu içermektedir. Rivâyette yer aldığına göre<br/>cehennemde azap çekilen dönemde öyle bir zaman gelirki cehennemin kapıları açılır ve<br/>şefâat cehennemi boşaltır. Bu âyet-i kerîmede yer alan ise bütün tabakaları ile olan<br/>cehennemdir. Yukarıdaki rivâyette kapılarının açılacağı ifâde olunan cehennem ise<br/>cehennemin en üst tabakasıdır. Çünkü bu tabaka âsîlerin yer alacağı tabakadır.<br/>
Bu açıklama aynı zamanda büyük mükâşefe ehli olan birisinin cümlesinde yer alan<br/>
mânâ ile örtüşmektedir. O mükâşefe ehli şöyle der: Öyle bir zaman gelir ki cehennem<br/>bomboş kalır, içinde hiçbir kimse olmaz. Bunlar tevhid ehli olup da âsi olanlardır. Yine<br/>öyle bir zaman gelir ki cehennemin dibinde “cercir” biter. Cercir bakla demektir.<br/>
<b>7. Oraya atıldıklarında, onun kaynarken çıkardığı uğultuyu işitirler.<br/></b>İnkâr edenler <i>“oraya”</i> yâni cehenneme <i>“atıldıklarında, onun”</i> yâni bizzat<br/>
cehennemin <i>“kaynarken çıkardığı uğultuyu işitirler.”</i> Onlar cehenneme tıpkı odunun<br/>yanmakta olan büyük bir ateşe atıldığı gibi atılırlar. Âyet-i kerîmede “idhal” yerine<br/>“ilka” kelimesinin kullanılması, bu kişilerin hakir kişiler olduklarına, cehennemin de<br/>süflî bir yer olduğuna işâret etmektedir. Bu kişiler cehenneme atılırlarken seslerin en<br/>çirkini ve en fecisi olan merkep sesi gibi bir ses, bir uğultu işitirler. Bu, Allah’ın<br/>kendilerine gazabından dolayıdır. Cehennemin bu uğultusu onun korkunç ve çirkin<br/>sesidir. Nitekim Allah buna şöyle işâret buyurur: <i><b>“Bunlar onun uğultusunu<br/>duymazlar.”</b></i> (el-Enbiya, 21/102) Âlimlerin ifâdesine göre “şehiyk” göğüsten çıkan ses,<br/>“zefir” boğazdan duyulan sestir. “Şehiyku’l-himar” ifâdesi, merkebin en son tiz<br/>çıkardığı ses demektir. Zefir ise anırma esnâsında çıkardığı ilk sestir. Şehiyk nefes içeri<br/>çekilirken çıkarılan ses, zefir ise dışarı çıkarılırken oluşan sestir.<br/>
Cehennem bu esnâda alevinin ve ateşinin şiddetinden dolayı kazanın kaynaması gibi<br/>
kaynayacaktır. Cehennem böylesine kaynarken cehennemlikler de tencerenin içinde<br/>kaynayan sudaki tanelerin aşağı yukarı hareketi gibi yukarı çıkıp aşağı ineceklerdir. Bu<br/>ateşin içinde asla belli sâbit bir noktada duramayacakladır. Âyette geçen fiilin masdarı<br/>olan “fevr” şiddetli kaynama demektir. Bu kelime ateş, tencere ve gazap hâllerinde<br/>kullanılır. Arapçada “fevvârâtu’l-mâ” denilir ki bu isim tencerenin kaynamasına<br/>benzetilmek sûretiyle kaynayan suya verilmiştir. Arapçada “fe’altu keza min fevrin”<br/>
