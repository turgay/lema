<a name=3152></a><img src="RuhulBeyan-3152_1.jpg"/><br/>
<img src="RuhulBeyan-3152_2.jpg"/><br/>
yahudi âlimlerinin Tevrat’ı ve hristiyan râhiplerinin İncil’i nefsânî arzularına uygun<br/>şeylerle değiştirdikleri gibi bizim yolumuza uygun başka âyetler koymak suretiyle sen<br/>de Kur’ân’ı değiştir<i> “dediler.”</i><br/>
Herhalde onlar, Rasûlullah’ın Kur’ân’ı kendi nefsinden söyleyerek kendilerine<br/>
uymasını arzu ettikleri için bu talepte bulunmuşlardır. Böyle yapınca da Hz.<br/>Peygamber’i: “Senin bize okuduğun şeyin melek vasıtasıyla sana vahyedilen semâvî bir<br/>kitap ve ilâhî kelâm olduğu iddiasında yalancı olduğun, senin onu kendiliğinden<br/>söylediğin ve Allah’a karşı yalan uydurduğun bizim için açıkça belli olmuştur.” diyerek<br/>susturacaklardı.<br/>
Ey Muhammed! <i>“de ki: Onu kendiliğimden değiştirmem benim için olur şey değil,”</i><br/>
yani benim için asla doğru ve mümkün olmaz.<br/>
Değiştirmenin mümkün olmaması, başka bir Kur’ân getirmenin de mümkün<br/>
olamayacağını gerektirir. Bu yüzden sadece değiştirme isteğine cevap vermekle<br/>yetinilmiştir. <b>Beydâvî</b> böyle söylemiştir. Bu, <i>el-Keşşâf</i>’taki görüşten daha uygundur.<br/>Meselenin izahı şudur:<br/>
Değiştirme insanın kudreti dahilindedir, başka bir Kur’ân getirmeye ise gücü yetmez.<br/>
Bunun sebebi, değiştirmenin bazen bir sûreyi veya onun bir kısmını değiştirmeye ihtiyaç<br/>göstermesidir. Bilindiği gibi Kur’an’ın i‘câzı buna mânidir. Benim gönlüme doğan<br/>budur.<br/>
<i>“Ben ancak bana vahyedilene uyarım.”</i> Bu ifade, önceki kısmın bir nevi sebebini<br/>
açıklar. Çünkü bir konuda başkasına uyan, hiçbir şekilde o husustaki tasarrufunda kendi<br/>başına hareket edemez. Yani, hiç bir konuda ben bana vahyolunandan başkasına uymam.<br/>Bana vahyolunanı da asla değiştirmem.<br/>
Burada Peygamber (a.s.)’ın durumu sâdece kendisine vahyedilene uymaya<br/>
hasredilmiştir. Buradaki tahsis Peygamberimizin durumunadır. Yoksa tâbi olmaya<br/>değildir. Ben bana vahyolunana uymaktan başka bir şey yapmam. Bu mesele daha önce<br/>En’am sûresinde incelenmişti.<br/>
İstenilen bu değiştirmeyi yapmak sûretiyle <i>“eğer Rabb’ime isyân edersem o büyük</i><br/>
<i>günün”</i> kıyamet gününün <i>“azâbından korkarım.”</i><br/>
Burada, Kur’an’ı değiştirme azâbı gerektiren bir isyan olduğuna göre onu teklif<br/>
etmenin de öyle olduğuna işaret vardır. Çünkü değiştirme, teklifin neticesidir. Netice<br/>mukaddimeye bina edilir. Buradan mekruh ve harama sebep olan şeylerin de mekrûh<br/>veya haram oldukları anlaşılır. Bu zamanda nefsânî arzularına düşkün kimselerin<br/>kullandıkları bazı keyif verici maddelerin farz olan orucu ağır bulmaya sebep olduğunu<br/>bilmez misin? Allah’ın emrini yüksünmek ise îmân alâmetlerinden değildir. Allah<br/>Teâlâ’dan bizi helâke götürecek yerlere düşmekten kurtarmasını niyâz ederiz!<br/>
