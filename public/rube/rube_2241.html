<a name=2242></a><img src="RuhulBeyan-2242_1.jpg"/><br/>
<img src="RuhulBeyan-2242_2.jpg"/><br/>
<img src="RuhulBeyan-2242_3.jpg"/><br/>
Yine ruhun üflenmesi sırasında Allah’ın onda tecellî etmiş olmasındandır. Nitekim<br/>
Rasûlullah (s.a.v.): “Allah Âdem’i yarattı ve onda tecellî etti.<a href="RuhulBeyans.html#2248">”[7] </a>buyurmuştur.<br/>
İşte bu sırdan dolayı Allah Teâlâ Âdem (a.s.)’ın çamurdan olan kalıbını tesviye edip<br/>
ona şekil verdikten sonra, meleklere hemen ona secde etmelerini emretmemiştir. Bilakis<br/>ona ruh üfledikten sonra emretmiştir. Nitekim Allah Teâlâ: <i><b>“Rabb’in meleklere demişti<br/>ki: “Ben çamurdan bir insan yaratacağım. Onu biçimlendirip ona ruhumdan<br/>üflediğim zaman ona secdeye kapanın!”</b></i> (es-Sâd, 38/71-72) buyurmuştur. Çünkü,<br/>Âdem (a.s.) kendisine ruh üflendikten sonra tecellîyi kabul edecek hâle gelmiştir. Bu da<br/>tecellîye müstehak olan ruhun letafet ve nûrâniyeti ile çamurun ilâhî feyzi kabul<br/>etmesinden ve tecellî sırasında onu tutmasıyla gerçekleşmiştir. İşte bundan sonra<br/>meleklerin kendisine secde etmesine müstehak hale gelmiştir. Çünkü o, hakiki Kâbe<br/>hâline gelmiştir<br/>
<b>13. Allah: Öyle ise, “İn oradan!” Orada büyüklük taslamak senin haddin değildir.</b><br/>
<b>Çık! çünkü sen aşağılıklardansın! buyurdu.</b><br/>
Allah Teâlâ <i>“buyurdu: “Öyle ise” </i>ey İblis, <i>“oradan in”</i> cennetten çık. <i>“Orada</i><br/>
<i>büyüklük taslamak senin haddin değildir.” </i>Bu doğru olmaz, buna hakkın yoktur. Bu<br/>ifade, cennetten başka yerlerde kibirlenmenin caiz olacağı anlamına gelmez.<br/>
Ayette, “Cennet” kelimesinden önce <i>“oradan”</i> buyurularak onun yerini tutan zamirin<br/>
zikredilmesi, şeytanın orada meskûn olduğunun herkes tarafından bilinmesi<br/>sebebiyledir.<br/>
Onlar Huld (ebedîlik) cennetinde değil, Adn cennetinde idiler. Âdem (a.s.) Adn<br/>
cennetinde yaratılmıştır.<br/>
İblis’e <i>“oradan in” </i>diye itab olunması, yaptığı suçun karşılığıdır.<br/><i>“Çık,” </i>İblis’e oradan aşağı inmesi emrinin te’kididir <i>“çünkü sen aşağılıklardansın.”</i><br/>
Allah’a ve O’nun dostlarına karşı büyüklenmenden ötürü sen hakir ve zelil<br/>olanlardansın.<br/>
Ayette Allah Teâlâ’nın İblis’i sırf isyanından ötürü değil kibirlenmesi sebebiyle<br/>
cennetten kovup indirdiğine dikkat çekilmektedir. Bir hadiste şöyle buyurulmuştur:<br/><i>“Kim Allah için tevazu gösterirse; Allah onu yüceltir. Kim de böbürlenip, büyüklük<br/>taslarsa; Allah onu aşağıların aşağısına indirir.”</i><a href="RuhulBeyans.html#2248">[8]</a><br/>
<i>Mesnevî</i>’de şöyle denilmiştir:<br/>
<i>Ey mağrur ve sapık! Canında<br/>Kendini kâmil sanmaktan daha beter bir illet yoktur</i><br/>
