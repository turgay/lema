<a name=10877></a><img src="flower_sep.jpg"/><br/>
<img src="RuhulBeyan-10877_2.jpg"/><br/>
Ka’be’nin kapısını söktü, örtüsünü çıkardı. Tavanını yıktı ve bunları adamları arasında<br/>taksîm etti. Zemzem’in kubbesini yerle bir etti. Mekke’de onbir gün kaldıktan sonra<br/>yanına Hacer-i Esved’i de alarak buradan ayrıldı. Hacer-i Esved yirmi seneden fazla<br/>Karmatîlerin yanında kaldı. İnsanlar teberrüken ellerini Hacer-i Esved’in yerine<br/>koyuyorlardı. Hacer-i Esved’in geri alınması için Karmatîlere elli bin dinâr teklîf<br/>edildi, kabul etmediler. Ta yirmi dördüncüsü Abbâsî halîfesi el-Mutî‘ li-Emrillâh<br/>zamanında satın alınıp yerine konuncaya kadar. Bu halîfe Hacer-i Evsed’e gümüş bir<br/>halka yaptırarak onunla iyice sağlamlaştırdı. Bu halkanın ağırlığı üçbin yediyüz doksan<br/>buçuk dirhem idi.<br/>
Biri der ki: Hacer-i Esved yerinden söküldüğü zaman dikkatle baktım, sâdece baş<br/>
kısmı siyahtı, kalan kısımları beyazdı. Uzunluğu bir zirâ, yâni kolun dirsekten parmak<br/>ucuna kadar olan uzunluğu kadardı.<br/>
Karmatilerden sonra, 413/ senesinde mülhidlerden birisi bir tokmakla Hacer-i<br/>
Esved’e üç darbe vurdu. Bu darbelerden dolayı taşın yüzü parça parça oldu. Ve taştan<br/>tıpkı tırnak parçası gibi parçalar koptu. Taşın kırılması sebebiyle rengi sarıya çalan<br/>haşhaş tanesi gibi parçacıklar oluştu. Şeybe oğulları bu parçacıkları topladılar, misk ve<br/>reçine ile yoğurup çukur yerleri doldurdular ve bununla taşın yüzeyini sıvadılar.<br/>
Fakîr (<b>Bursevî</b>) der ki: Ebrehe ordusunun toptan helâk edilip de, daha sonra Kâbe’yi<br/>
topa tutan, Hacer-i Esved’i yerinden sökenlerin helâk edilmeyişinin cevâbı şöyle<br/>olabilir: Âsîlerin kökünün kazınması ve buna yakın cezâlar bu ümmetten kaldırılmıştır.<br/>Hârikulâde hâdiseler daha çok geçmiş ümmetler zamanında oluyordu. Kâbe İnsân-ı<br/>Kâmil’den daha üstün değildir. Allah Teâlâ’nın âdeti, kendine düşmanca davranan, hattâ<br/>savaş îlân eden bazı kimselere -her ne kadar gazabı şiddetli olsa da- müsâmaha ile<br/>muâmele etmektir. Allah Teâlâ imhâl eder/mühlet verir; ama hiçbir zaman ihmâl etmez.<br/>Allah’ın lâ’neti zâlimlerin üstüne olsun!<br/>
<b>2. Onların kötü planlarını boşa çıkarmadı mı?<br/></b>Bu âyet-i kerimenin başındaki soru hemzesi “takrîr” içindir; yâni bir gerçeği<br/>
vurgulamak amaçlıdır. Allah Teâlâ onların tuzaklarını zâyî ettiği ve hedefine<br/>ulaştırmadığında onları boşa çıkarmış demektir. Nitekim Allah Teâlâ’nın, <i><b>“Kâfirlerin<br/>tuzağı elbette boşa çıkar”</b></i> (Mü’min, 40/25) âyetinde yer alan, “dalâl” kelimesi de aynı<br/>şekilde anlaşılmalıdır.<br/>
Allah Teâlâ, onların Kâbe’yi ziyâretçisiz bırakarak kullanılmaz hâle getirme ve tahrip<br/>
etme yolundaki hîlelerini ve tuzaklarını boşa çıkardı ve zâyî etti. Çünkü Allah Teâlâ,<br/>onları en kötü biçimde helâk etti, bunun ardından onların Kâbe’ye karşı besledikleri<br/>niyetlerinin aynısı ile kendilerine karşılık verdi. Çünkü yaptıkları kiliseyi tahrip etti.<br/>
