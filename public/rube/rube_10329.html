<a name=10330></a>Dilsiz olarak haşredilecekler, yaptıkları amelleri beğenen kimselerdir.<br/>Dillerini çiğneye çiğneye mahşere gelecekler, âlim ve kassâslar yâni insanlara va’z ve<br/>
nasihat eden ancak sözleri yaptıkları fiilleri tutmayan kimselerdir.<br/>
Elleri ve ayakları kesik olanlar, komşularına eziyet eden kimselerdir.<br/>Cehennem ateşinden kütük üzerine asılacak kimseler, halkı sultanlara gammazlayan,<br/>
kimseler olacaktır.<br/>
Leşlerden daha kötü ve pis kokacak kimselere gelince bunlar şehvet ve lezzetlerinin<br/>
peşinde koşan, bunlara düşkün olanlarla mallarından Allah’ın hakkını vermeyen<br/>kimselerdir.<br/>
Kapkara ziftten cübbe giyecek kimselere gelince; bunlar kibirlenen, böbürlenen,<br/>
kendini beğenen kimseler olacaktır<a href="RuhulBeyans.html#10334">.[230]</a><br/>
Bu hadîs-i şerif önce herkesin mahşere nasıl geleceğini belirtmiş daha sonra da aynı<br/>
sıra ile herkesin hangi günahı işlediği için bu şekilde geleceği ifâde olunmuştur.<br/>İnsanların işledikleri günahlarla mahşerde alacakları biçimler arasındaki ilişki, “tâbir”<br/>ilmi incelenecek olursa bulunabilir. Öte yandan hadis metninde günahkarların alacak<br/>olduğu biçimler ve buna yol açan sebebler sıralanmıştır. Bunun sebebi şudur: Bilindiği<br/>üzere bir kural vardır. O kural “tahliye tahliyeden öncedir.” Yâni insanlardaki olumsuz<br/>durumları temizlemek, insana yeni bir huy ve ahlak kazandırmaktan önce gelir. Hadiste<br/>iyi amel işleyenlerin hangi biçimde mahşere gelecekleri ayrıntısıyla açıklanmamış,<br/>sadece toptan bir işâretle yetinilmiştir. Bu işâret hadis metnindeki “min ümmetî/<br/>ümmetimden” ifâdesidir. Bu ifâdenin başındaki “min” harfi “kısım” bildirmektedir.<br/>Kısacası; bedbaht talihsiz kimseler, mahşere işledikleri çirkin ameller biçiminde<br/>geleceklerdir. Âhiret hayatında mutluluğu elde edecek kimseler ise kendi işlemiş<br/>oldukları güzel amellerinin biçiminde haşrolacaklardır. Tâ ki bâzılarının yüzleri ayın<br/>ordördü gecesi dolunay gibi veya güneş gibi olacaktır. Nitekim güzel amel işleyenlerin<br/>yüzlerinin bu şekilde olacağına dâir sahih rivâyetlerde ifâdeler vardır.<br/>
Bâzı âlimlere göre hadis metninde yer alan “ümmet” kelimesiyle “ümmetü’l<br/>
icâbe/Peygamber Efendimiz’in çağrısına uyanlar” değil de mümin ve kâfir olmak üzere<br/>“ümmetü’t-da’ve/çağrıya muhatap olan herkes” kasdedilmiştir. Bunlara göre eğer<br/>ümmetü’t-da’ve kasdedilmemiş olsaydı o zaman bu mertebelerin sonunda müminlerin<br/>de korkmaları gerekecekti. Oysa müminlere korku olmayacağını biz biliyoruz.<br/>
Fakir (<b>Bursevî</b>) der ki: Bu hadiste zikredilen “ümmet” kelimesiyle kasdedilen<br/>
“ümmetü’t-da’ve” değil “ümmetü’l-icabe” yâni Peygamber Efendimiz’in çağrısına uyan<br/>müminlerdir. Şu halde ümmetten maksad, Peygamber Efendimiz’e uyan ancak ameli tam<br/>olmadığı için kötü talihli olan kimselerdir. Anlamın böyle olduğunu Peygamber<br/>Efendimiz’in söze başlarken gözünün dalıp gitmesinden anlıyoruz. Ayrıca anlamın bu<br/>olduğunu, amellerin sınıflarının belirtilmesinden çıkarıyoruz. Çünkü amellerin sınıfları<br/>belirtilirken küfür ve inkârdan söz edilmiyor. Bir başka delil ise, bilindiği üzere<br/>kâfirlerin hadiste zikredilen biçimlerden çok daha çirkin bir biçimde mahşere gelecek<br/>olduklarıdır. Nitekim sahih haberlerde bunlar zikredilmektedir.<br/>
