<a name=2339></a><i>Gönül görüyorsa, göz kör olsa bile ne gam!<br/>Ayna evinin(gönlün) aydınlığı pencereden değildir</i><br/>
Ayette ruh Nûh’una işaret vardır. Allah onu, kalıp beldesinde bulunan kavmine, yani<br/>
kalb ve sıfatları ile nefis ve sıfatlarına elçi olarak göndermiştir. Ubûdiyyet ve taat, kalb<br/>ile nefsi sıfatlarıyla birlikte Allah’a ve O’nun kulluğuna dâvet ruhun sıfatlarındandır.<br/>Ruh’u yalanlamak, ona muhalefet etmek ve onun nasihatını kabulden kaçmak ise nefsin<br/>hususiyetlerindendir.<br/>
Ruh kavmini, Allah’ın rahmetinden mahrum olmamaları için dünyaya ve ziynetine<br/>
kulluktan sakındırdı. Nefis ve sıfatlarından ibâret olan kavmi ise onu yalanladılar. Biz<br/>de ruhu ve onun davetini kabul edip şeriat gemisine binen kalb ve sıfatlarını, nefsin<br/>karanlıklarından ve azgınlığından kurtardık. Ruh’un davetini kabul etmeyen ve<br/>ayetlerimizi yalanlayan nefis ve sıfatlarını ise dünya ve şehvetleri denizinde boğduk.<br/>Çünkü nefis ve sıfatları Allah’ı görmekten ve O’na vâsıl olmaktan uzaktırlar, kördürler.<br/>
İşte enfüs (insanın iç âlemi), âfâk (dış dünya) ve onların ehillerinin durumu böyledir.<br/>
Eğer Hakk’a çağırana kulak verip yapmakta oldukları günahlardan vazgeçseydiler<br/>kurtuluşa ererlerdi.<br/>
Nitekim şöyle bir hikaye anlatılır: Şeyh Bakâ (rh.a.) bir gün, Melik nehrinin kenarında<br/>
oturuyordu. Yanından bir gemi geçti. Gemide askerler ve yanlarında şaraplar, meyveler,<br/>açık saçık kadınlar, çocuklar ve şarkıcılar vardı. Eğlence ve azgınlığın son<br/>noktasındaydılar. Şeyh Bakâ, kaptana: “Allah’dan kork ve O’na yönel” dediyse de<br/>şeyhin sözüne aldıran olmadı. Buna üzülen Şeyh Bakâ hiddete gelerek: “Ey emre âmâde<br/>kılınan nehir! Şu günahkârları içine alıp boğ.” deyince nehrin suyu yükseldi ve gemiye<br/>dolmaya başladı. Boğulmakla yüz yüze gelen gemi halkı şeyhden yardım istediler ve<br/>alenen tevbe ettiler. Su, tekrar eski haline döndü, onlar da boğulmaktan kurtuldular.<br/>Sonra da tevbelerine sadık kalarak kötülüğe yanaşmadılar. Şeyh Bakâ’yı sık sık ziyarete<br/>gider oldular.<br/>
<b>Hâfız</b> der ki:<br/>
<i>Azizlerin öğüdünün değerini bugün anladım<br/>Allah’ım! Bize öğüt verenlerin ruhunu şâd et</i><br/>
Akıllıya gereken, kendisinden üstün ve aşağı herkesden nasihat kabul etmektir. Çünkü<br/>
nasihat etmek kolaydır. Zor olan onu kabullenip tutmaktır.<br/>
<b>Sa’dî </b>(k.s.) ne güzel söylemiştir:<br/>
<i>Merd olanlar öğüdü kulağına küpe eyler<br/>Bir nasihat faraza taşta yazılmış olsa bile</i><br/>
Allah’ım, bizi davetini kabul edip cennetine girenlerden eyle!<br/>
