<a name=961></a>(Hacc, 22/61) âyetinin işârî anlamını şöyle açıklamıştır:<br/>
“Allah, mâsiyeti tâata katar, tâati mâsiyete. Böylece kul tâat için itâat eder, kendini<br/>
beğenir; yaptığına îtimad eder, tâatı olmayanı küçük görmeye başlar; buna rağmen<br/>tâatının karşılığını Allah’dan ister. Bu davranış etrafı seyyiât ile çevrilmiş bir tâattır.<br/>Bunun tersi ise şöyle olur; kul günah işlediği zaman Allah’a ilticâ eder, bu durumda<br/>kendini küçük görür ve günah işlemeyeni büyük görürse, bu da etrafı hasenât ile çevrili<br/>bir günahtır. Bunlardan hangisi tâattır, hangisi mâsiyettir, sen düşün!.. Bu sebeple sâlik,<br/>ibâdet ve tâata çalışmalı, fakat ibâdetine aldanıp güvenmemelidir. Umulur ki böylelikle<br/>cennet bahçelerindeki gayelerin gayesine ulaşmış olur.<br/>
<i>Niçin altınları siyah toprak içine koyarlar?<br/>Belki tunç, bir gün toprak altında kalmaktan altın olur.</i><br/>
Yani kimyâ sanatıyla meşgul olanlar çeşitli madenleri toprak altına koyarlar. Onları<br/>
çoğaltmak için toprak altına saçarlar ve kendi işlerinde kullanırlar. Bunu ellerindeki<br/>bakırların hâlis altın olarak yine ellerine dönmesi ve tekrar altına kavuşmakla<br/>şereflenmek için yaparlar.<br/>
<i>Altını satın almak niçin iyidir?<br/>Altın almaktan, dosta ermek daha iyidir.</i><br/>
Ameller de, Allah’ın rızâsını istemek ve Cenâb’ına kavuşmak içindir. Fütühât<br/>
kapısının açılması için uğrunda mal sarfedilen, can fedâ edilen O’dur.<br/>
<b>Şeyh Şâzelî </b>(k.s.) <i>Letâifü’l-Minen</i> adlı eserinde şöyle diyor: “Biliniz ki Allah<br/>
melekûtun nurlarını çeşitli ibâdetlerin içine koymuştur. Kim bu tâatlardan birini<br/>kaçırırsa; o tâat miktarınca nûru kaybetmiş olur. Bu sebeple ibâdetlerden hiçbirini ihmâl<br/>etmeyiniz. Vâridâttan olan virdlerinizden hiçbirini gereksiz görmeyiniz. Hakikat<br/>denizlerinin dillerinde dolaştığını iddiâ edenlerin kendilerini beğendikleri gibi<br/>kendinizi beğenmeyiniz. Çünkü ibâdetlerin nurları bunların kalplerinden gitmiştir.”<br/>
Bu sebeple kula gereken, ibâdetlerin bütün nevilerini yerine getirmek, ondan sonra da<br/>
bunları unutmaktır. Ucüb; yani “kendini beğenme duygusu”nun kişiyi yakalamaması için<br/>bu şarttır. Bu sebeple denilmiştir ki: İbâdeti muhâfaza etmek, onu yapmaktan daha<br/>zordur. Çünkü ibâdet cam gibidir. Çarçabuk kırılıverir. Sonra sarmakla, yapıştırmakla<br/>bütünleşmez. Aynı şekilde günahlarla izâle edilen hayırlar da böyledir.<br/>
<i>“Allah ona Zekeriya’yı kefil yaptı.”</i> Burada fiil Allah’a aittir. Mânası şudur: Allah<br/>
onu Zekeriya’ya emânet etti, Zekeriya’yı ona kefil yaptı, mesâlihini; yani Meryem’i<br/>yetiştirecek şeyleri Zekeriya’nın boynuna yükledi, işlerini yönetme vazifesini ona verdi,<br/>demektir. Bir insanı kefâleti altına alan, ona infak eden, onun mesâlihine önemle eğilen<br/>kimse demektir. Peygamberimiz (s.a.) şehâdet parmağıyla orta parmağını yanyana<br/>birleştirmiş ve şöyle buyurmuştur: <i>“Ben, yetimin kefîli olanla işte şu ikisi gibiyim.”</i><a href="RuhulBeyans.html#964">[36]</a><br/>
