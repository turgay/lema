<a name=2668></a>Bu arada eski elbiseler giymiş ihtiyar bir adam suretinde İblis içeri girip yanlarına<br/>
oturdu. Geleni garipseyen ve tanımayan oradakiler: “Ey ihtiyar sana ne oldu ki iznimizi<br/>almadan yanımıza geldin?” dediler. Bunun üzerine İblis: “Ben Necid halkından biriyim.<br/>Mekke’ye geldim. Sizi güzel yüzlü hoş kokulu gördüğümden yanınıza gelip<br/>konuşmalarınızı dinlemek, böylece sizden bir güzellik kapmak istedim. Aranızda<br/>bulunmamdan hoşlanmazsanız çıkar giderim. Mekke’ye gelince burada toplandığınızı<br/>haber aldım ve istişârenizde sizinle birlikte bulunmak istedim. Hiçbir görüş ve<br/>düşüncenizi benden saklayamazsınız.” dedi. Adamın zararsız olduğu kanaatine varıp<br/>aralarında konuşmaya başladılar.<br/>
Önce sözü <b>Amr b. Hişam </b>alıp: “Bana göre siz Muhammed (s.a.v.)’i yakalayıp bir eve<br/>
hapsederek iple bağlamalı ve kapısını kapamalısınız. Duvardan bir delik açıp yiyecek<br/>ve içeceğini oradan vermelisiniz. Böylece ölünceye kadar orada kalır, siz de zararından<br/>kurtulursunuz.” dedi. İblis: “Bu ne kötü görüş! O takdirde onun kavminden adamlar<br/>gelerek sizinle savaşır ve onu elinizden kurtarır.” dedi. Oradakiler de: “Adam doğru<br/>söylüyor.” diyerek İblis’i desteklediler.<br/>
Sonra <b>Ebu’l-Buhterî </b>söz alarak: “Bana göre siz onu bir deveye bindirip iple<br/>
bağlamalı, toprağınızdan çıkarıp ölmesi veya dilediği yere gitmesi için serbest<br/>bırakmalısınız.” dedi. İblis tekrar: “Bu da ne kötü bir görüş! Birliğinizi dağıtan ve<br/>sizden bir grub kimseyi de kendi safına çeken bir adamı yurdunuzdan çıkarıp başka<br/>toplulukları ifsad etmesine müsaade mi ediyorsunuz? Bu adam tatlı dili ve güzel<br/>konuşmasıyla Arapları biraraya getirerek onlara sözünü dinletir sonra da başınıza<br/>toplayıp sizi yurdunuzdan çıkarır ve önde gelenlerinizi kılıçtan geçirir.” diye itiraz etti.<br/>Oradakiler de: “Vallahi, ihtiyar doğru söylüyor.” dediler.<br/>
Son olarak <b>Ebû Cehil </b>söz alarak şöyle dedi: “Bana göre Kureyş kabilesinin her<br/>
boyundan birer adam seçmelisiniz. Bunlar kılıçlarını alıp bir araya gelmeli ve hepsi<br/>birlikte tek adam gibi kılıçlarını Muhammed’in üzerine birden indirip onu öldürmeliler.<br/>Böylece Muhammed’in kanı kabilelere dağılmış olur. Kavmi de onu kimin öldürdüğünü<br/>bilemeyeceğinden bütün Kureyş’le savaşa kalkışamaz. Şâyet diyet talep ederlerse biz<br/>de diyetini öder, rahat ederiz.” Bunun üzerine İblis: “Vallahi bu genç doğru konuştu. En<br/>güzel görüş ileri süren bu oldu. Yapılacak şey onun dediğidir, başkası değil.” dedi. Ebû<br/>Cehil’in görüşünde karar kılıp dağıldılar.<br/>
Hemen Cebrail (a.s.) indi ve durumu Rasûlullah (s.a.v.)’e haber verdi. Daha önce<br/>
gecelediği yatakta artık yatmamasını emredip Medîne’ye hicret etmesi gerektiğini<br/>bildirdi. Bunun üzerine Peygamberimiz (s.a.v.) Hz. Ali (r.a.)’ı yatağına yatırıp Ebû<br/>Bekir Sıddîk (r.a.) ile birlikte hicret etmek üzere Sevr mağarasına doğru yola koyuldu.”<br/>
Ey Muhammed! Hatırla o zamanı ki <i>“hani kâfirler seni” </i>Amr b. Hişam’ın teklifine<br/>
göre <i>“tutup bağlamak,”</i> bir yere bağlamak ve hapsetmek, Ebû Cehil’in teklifine göre<br/>her kabîleden bir kişinin kılıçlarıyla<i> “öldürmek veya” </i>Ebu’l-Buhterî’nin teklifine göre<br/><i>“yurdundan” </i>Mekke’den kendi aralarından başka bir yere sürüp<i> “çıkarmak için tuzak<br/>kuruyorlardı.”</i><br/>
