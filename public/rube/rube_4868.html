<a name=4869></a><img src="flower_sep.jpg"/><br/>
Şarap içerek, baba bir kız kardeşle evlenmeyi helâl sayarak ve çeşitli isyânlara<br/>
dalarak <i>“şehvetlerine uydular.”</i><br/>
<b>Hz. Ali </b>(r.a.) şöyle demiştir: “Onlar muhkem binalar yapan, gösterişli bineklere binen<br/>
ve şöhretli elbiseler giyen kimselerdir.” Bir hadîste şöyle buyrulmuştur: <i>“Allah Teâlâ,<br/>Hz. Dâvud’a şöyle vahyetti: Dünya, başına köpeklerin üşüşüp oraya buraya çektikleri<br/>bir cîfeye benzer. Ey Dâvud, sen de onlar gibi bir köpek olup onlarla bu cîfeyi<br/>çekiştirmek ister misin?! Ey Dâvud! Güzel gıda, yumuşak elbise, insanlar arasında<br/>meşhur olmak ve âhirette cennet asla bir arada olmaz.<a href="RuhulBeyans.html#4873">”</i>[31]</a><br/>
Bil ki, şehvet yollarını kolaylaştırmak, hayır emâresi ve âhirette kurtuluşun alâmeti<br/>
değildir. Bundan dolayı <b>Hz. Ömer </b>(r.a.), bal ile soğuk suyu beraber içmekten çekinir<br/>ve: “Onların hesabını benden uzaklaştırın!” derdi.<br/>
<b>Vehb b. Münebbih</b> şöyle demiştir: “Dördüncü kat semâda iki melek karşılaştı. Biri<br/>
diğerine “Nereden geliyorsun?” diye sordu. O da: “Falanca yahûdinin iştahının çektiği<br/>bir balığı denizden sürmekle emrolundum.” cevabını verdi. Diğeri de şöyle dedi: “Ben<br/>de filanca âbidin iştahının çektiği zeytinyağını yere dökmekle emrolundum.”<br/>
Aslında şehvet arzu etmek demektir. Âyette kasdedilen şehvet, kötülenmiş arzulardır.<br/>
Hevâ ile şehvet arasında fark vardır. Hevâ, şehvetlerden kötülenmiş olanlardır.<br/>Şehvet/arzu ise bazen övülür ki bu Allah Teâlâ’nın fiilindendir. Bu insanı<br/>salâha/düzelmeye çağıran şehvettir. Şehvet bazen de yerilir ki o da nefs-i emmârenin<br/>fiilinden kaynaklanır. Bu da nefs-i emmârenin bedenî lezzetlerinin bulunduğu<br/>şehvetlerine icâbet etmektir. Halbuki hevâ, şehvet ve lezzetlere karşı gelmekten daha<br/>şerefli ve daha büyük bir ibâdet yoktur. <b>Şeyh Sa‘dî</b> şöyle der:<br/>
<i>Şehvetperest nefse itâat etme!<br/>Çünkü o her saat başka bir kıblededir.<br/>Gönlün senden istediği her şeyin peşine gitme!<br/>Çünkü tenin temkini canın nurunu inceltir.<br/>Nefs-i emmâre insanı hor ve hakir eder.<br/>Eğer akıllı isen nefs-i emmâreyi yüceltme!</i><br/>
<i>“Onlar kötülük bulacaklardır.”</i> Yani şerre kavuşacaklardır. Araplara göre her şer<br/>
“gayy”, her hayırda “reşâd”dır. <b>Dahhâk</b>’tan rivâyet edildiğine göre onlar <i><b>“Kim bunları<br/>yaparsa cezasını bulur.”</b></i><b> </b>(el-Furkan, 25/68) âyetinde olduğu gibi kötülüklerin cezâsına<br/>çarptırılacaklardır. Âyette geçen ‘gayy’ kelimesinin cehennemde bir vâdinin adı olduğu<br/>da söylenmiştir. Bu vâdinin harâretinden, onun dereleri Allâh’a sığınır. Bu vâdi zinâ<br/>edenler, şarap içenler, fâiz yiyenler, yalancı şahidlikte bulunanlar, anne-babasına<br/>kötülük yapanlar ve namaz kılmayanlar için hazırlanmıştır.<br/>
