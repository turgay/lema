<a name=5672></a><img src="RuhulBeyan-5672_1.jpg"/><br/>
güç yetiremeyen putlardan<i> “ilâhlar edindiler.” </i>Dolayısıyla bu vasıftaki bir şey bir<br/>ilâha gerekli olan özellikler kendisinde bulunmadığı ve ilâhlığa aykırı sıfatlar taşıdığı<br/>için ilâhlıktan uzaktır.<br/>
Burada ilâhın yeniden diriltmeye ve karşılık vermeye kâdir olması gerektiğine dikkat<br/>
çekilmektedir. Yâni zarar ve fayda veren, öldüren ve canlandıran, öldükten sonra tekrar<br/>dirilten yalnızca Allah Teâlâ’dır. Gerçek mâbud O’dur. O’nun dışındakiler ise mâbûd<br/>değil, bilakis Allah Teâlâ’ya âbiddir/ibâdet edendir. Nitekim Allah Teâlâ: <i><b>“Göklerde<br/>ve yerde bulunan herkes Allah’a ancak kul olarak gelecektir.” </b></i>(Meryem, 19/93)<br/>buyurmuştur.<br/>
Âyette mânevî putlara işâret vardır. Onlar şeyhlik iddiâsında bulunan meşâyıh ve<br/>
saptıran deccâllerdir. Çünkü bu kimseler kalbleri ihyâ etmeye ve nefisleri öldürmeye<br/>güç yetiremezler. Onlara tâbi olanlar da putlara tapan kimseler hükmündedir. Akıllı<br/>kimse hevâ ehlini kendisine mürşid edinmekten sakınsın. Çünkü en büyük ölüm olan<br/>cehâlet en şerefli hayat olan ilimle giderilir, yok edilir. Bir kimsenin insanlara fayda<br/>veren bir ilimle faydalı olmaya ve onları basîret üzere Allah’a dâvete imkânı varsa işte<br/>o Allah’ın izniyle başkalarını bilgisizlikten ma‘rifete yükseltir, yeniden başka bir hayat<br/>verir ve hoş bir hayata diriltir. Bu, peygamberlerin ve peygamberlerin mîrasçısı olan,<br/>ilmiyle amel eden âlimlerin rütbesidir. Bu rütbeye erişemeyenlerin sözlerine kulak<br/>vermek ancak İsrâiloğulları’nın buzağının sesine kulak vermeleri gibidir.<br/>
<b>Molla Câmî</b> der ki:<br/>
<i>Zamânenin hayırsızlarının sözüyle mağrur olma<br/>Sâmirî gibi buzağının sesiyle yoldan çıkma</i><br/>
Allah Teâlâ: <i><b>“Doğrularla beraber olun.”</b></i> (et-Tevbe, 9/119) buyurmuştur. Yâni<br/>
doğrular cümlesinden, onlarla dostluk kuranlardan ve onlardan biri olun, demektir.<br/>Bunun içindir ki “Kişinin (yerleşmek için) yerlerden dînen en güzelini seçmesi gerekir<br/>ki sâdık/doğru kardeşlerle yardımlaşabilsin.” demişlerdir. <b>Îsâ</b> (a.s.)’a: “Ey Rûhullah!<br/>Kiminle oturup kalkalım?” denilince: “Konuşması ilminizi artıran, görmesi Allah’ı<br/>hatırlatan ve ameli âhirete rağbet ettiren kimseyle.” diye cevap vermiştir.<br/>
<b>Sâib</b> şöyle der:<br/>
<i>Gönül ehlinin alnındaki nûra yönelip dilencilik et<br/>Şem’ini ölü bir gönül olarak bu meclisten götürürsün, niçin?<br/>Ey halkı kendine döndürmüş olan güzel!<br/>Âşık Sâib’in yüzüne niçin bakmıyorsun?</i><br/>
Allah’ım, Furkân hakkı için bizi sâdık ihvânla beraber olanlardan eyle!<br/>
