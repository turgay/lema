<a name=3586></a><i>“Biz Yûsuf ’a:</i> <i>Andolsun sen onların bu işlerini”</i> sana yaptıklarını <i>“onlar”</i> şimdiki<br/>
durumunla o günkü durumunun arasında büyük bir farklılık bulunacağı için senin Yûsuf<br/>olduğunun <i>“farkına varmadan kendilerine haber vereceksin”</i> kardeşlerine bildirecek,<br/>anlatacaksın. Farkında olamayacaklar, çünkü o gün yüce bir şânın, büyük bir otoriten<br/>olacak, o günkü durumun akıllarının ucundan bile geçmeyecek; ayrıca aradan uzun bir<br/>zaman geçtiği için şekilleri ve görünüşleri değişecek.<br/>
Kardeşleri Yûsuf’un huzuruna çıktıkları vakit onlar onun Yûsuf olduğunu<br/>
bilemedikleri halde o, onları tanımıştı. Su tasını getirtip elinin üstüne koydu. Sonra tasa<br/>şöyle bir vurdu ve tastan bir ses çıkınca şöyle dedi: “Bu tasın bana bildirdiğine göre<br/>sizin Yûsuf adlı sadece baba bir kardeşiniz varmış, babanız ona sizden fazla yakınlık<br/>duyarmış, siz de onu götürüp kuyunun dibine atmış, sonra da babanıza varıp ‘onu kurt<br/>yedi’ demişsiniz.”<br/>
<i>“diye vahyettik.”</i> Böyle vahyedilmesinin sebebi, onu son durumu ile müjdelemek,<br/>
yalnızlığını gidermek ve onu ünsiyet ettirmekti.<br/>
Buradaki vahiy, muhakkık âlimlerin görüşüne göre nübüvvet ve risalet vahyidir. Allah<br/>
Teâlâ’nın Yahya ve İsa (a.s.)’a bülûğa ermeden önce vahyettiği de doğrudur. Şöyle ki<br/>Allah Teâlâ Şeyh Sehl (k.s.) gibi bazı fertlere daha küçük yaşta velâyet-i hâssa kapısını<br/>açmıştır. Nasıl ki küçükken velilik kapısını açıyorsa, peygamberlik kapısını açması çok<br/>daha normaldir. Çünkü peygamberler, son derece istîdadlı insanlardır. Bu bakımdan her<br/>ne kadar Allah’ın genel kanunu üzere peygamberlerin çoğu kırk yaşından sonra<br/>peygamber olmuşlarsa da velilik ve peygamberlik ne bülûğa, ne de kırk seneye<br/>muhtaçtır. Kalbime bu şekilde zâhir oldu.<br/>
<b>Kâşifî </b>şöyle der: “Cenâb-ı Hak şöyle buyurur: Biz Yûsuf tarafına vahiy gönderdik ki<br/>
gamlanmasın, onu kuyunun dibinden dışarıya ulaştırırız, kardeşlerini muhtaç olarak<br/>senin yanına getiririz.<br/>
Âyetin işârî yorumu şöyledir: Ruh’un kalıba taallukunun husûsiyetlerinden birisi de<br/>
ruhtan ulvi bir kalb, süflî bir nefis, çeşitli kuvvetlerin ve duyuların doğmasıdır. Ruh ile<br/>kalbin meyli ve kavgası hep rûhânî aleme doğrudur. Nefis, kuvvetler ve duyguların<br/>meyli hayvânî âleme doğru olur. Şâyet insan kendi tabiatına bırakılırsa nefis ile beden,<br/>ruh ile kalbe galebe çalar ki şakîlerin durumu budur. Fakat ezelî inâyetin gerçekleşmiş<br/>olması sayesinde kalb kalıp kuyusunun derinliklerinde vahiy ile desteklenirse, ruh ile<br/>kalb nefse ve bedene karşı galip gelir ki saîdlerin durumu da budur.<br/>
İşte gerek peygamberler, gerekse veliler -cefa çekiyormuş ve celâl sıfatının<br/>
mazharıymış gibi görünseler de- Allah Teâlâ katından vahiy, ilham, sabır ve tahammül<br/>ile desteklenirler. Allah Teâlâ Yâkub (a.s.) ile Yûsuf’a da bütün bu şiddetli gamları,<br/>büyük kederleri musallat etti ki bunların acılığına sabretsinler, Allah’a mürâcaatları<br/>daha çok olsun, Allah Teâlâ’dan başka her şeye (mâsivâ) düşüncelerinin taalluku<br/>kesilsin. Böylece büyük mihnetlere katlanmadan ulaşılması mümkün olmayan yüksek bir<br/>dereceye ulaşsınlar. Nitekim büyüklerden biri şöyle demiştir: “Yûsuf’un on iki sene<br/>zindanda hapsedilmesinin sebebi, babasının yanında iken kendisine müyesser olan<br/>
