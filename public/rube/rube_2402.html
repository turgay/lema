<a name=2403></a><img src="RuhulBeyan-2403_1.jpg"/><br/>
<img src="RuhulBeyan-2403_2.jpg"/><br/>
<img src="RuhulBeyan-2403_3.jpg"/><br/>
<img src="RuhulBeyan-2403_4.jpg"/><br/>
<img src="RuhulBeyan-2403_5.jpg"/><br/>
<b>124. Mutlaka ellerinizi ve ayaklarınızı çaprazlama keseceğim, sonra da hepinizi</b><br/>
<b>asacağım!”</b><br/>
“<i>Elbette ellerinizi ve ayaklarınızı çaprazlama” </i>yani, sağ ellerinizi ve sol<br/>
ayaklarınızı <i>“keseceğim, sonra hepinizi” </i>rüsvay etmek ve benzerlerinize de böyle bir<br/>iş yapmaktan vazgeçirmek üzere Mısır nehrinin (Nil ırmağı) kenarında hurma dallarına<br/><i>“asacağım!</i>”<br/>
El ve ayakları çapraz olarak kesme işini ilk olarak yapanın Firavun olduğu<br/>
söylenmiştir. Sonra Allah Teâlâ bu cezayı, günahlarının çok büyük olduğunu göstermek<br/>üzere yol kesicilere uygun görmüş ve bunları <i><b>“Allah ve Rasûlü ile savaşanlar”</b> </i>diye<br/>isimlendirmiştir (bk. el-Mâide, 5/33).<br/>
<i> </i><br/>
<b>125-126. Onlar: Biz zaten Rabbimize döneceğiz. Sen sadece Rabbimizin ayetleri</b><br/>
<b>bize geldiğinde onlara inandığımız için bizden intikam alıyorsun. Ey Rabbimiz! Bize<br/>bol bol sabır ver, müslüman olarak canımızı al, dediler.</b><br/>
Sihirbazlar, imanlarında sebât ederek <i>“dediler ki: “Biz zaten”</i> mutlaka öleceğiz ve<br/>
<i>“Rabb’imize döneceğiz!</i>” Dolayısıyla, bunun senin tarafından olup olmaması arasında<br/>bir fark yoktur. Onun için senin tehdidine aldırmayız. Yâhut da sen bize söylediğin<br/>şekilde işkence yaparsan biz de Rabb’imizin rahmet ve sevabına döneceğiz dediler.<br/>Böylece sanki onlar Allah’a kavuşmaya olan arzuları sebebiyle Firavun’un işkencesini<br/>güzel gördüler.<br/>
<i>Mesnevî</i>’de denilmiştir ki:<br/>
<i>Su ve çamur içinde olan canlar<br/>Su ve çamurdan kurtulunca gönülleri sevinç dolar<br/>Hak aşkının havasında raksederler<br/>Ayın ondördü gibi noksansız ve tam bir hale gelirler<br/>Ruhun üzerinden ten örtüsü kalkınca<br/>Dostu görmekten dolayı yüzlerce fetihlere erer<br/>Can, su rengindeki âlemde şu nârayı atar:<br/>«Keşke kavmim, Rabbim beni ne yüzden yarlığadı, bilse idi»<br/>“Sen ancak,</i> <i>Rabb’imizin ayetleri gelince ona inandık diye bizden öç alıyorsun.”</i><br/>
