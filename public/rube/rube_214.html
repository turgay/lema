<a name=215></a><img src="RuhulBeyan-215_1.jpg"/><br/>
<img src="RuhulBeyan-215_2.jpg"/><br/>
anlaşmayı bozmayı, çözmek mânâsına gelen nakz kelimesiyle ifâde etmiştir.<br/>
Denilmiştir ki, Cenâb-ı Hakk’ın bu âyet-i celîlede zikrettiği ahd üç türlüdür.<br/>1- Âdem’in zürriyetinden aldığı rubûbiyeti ikrâr şeklindeki ahd,<br/>2- Dini dosdoğru tutmaları ve onda herhangi bir parçalanmaya düşmemeleri<br/>
konusunda peygamberlerden aldığı söz,<br/>
3- Âlimlerden her hâlükârda hakkı gizlememeleri için aldığı söz.<br/>
Hikâye olunur ki: Mâlik bin Dînâr’ın amcasının bir oğlu vardı. Devrin sultânının<br/>
hizmetinde bulunuyordu. Sultan ise zulüm ve işkencede aşırılığa düşmüş, gaddâr<br/>biriydi. Mâlik’in amcazâdesi, bir gün ciddî bir hastalığa tutuldu. Kendi kendine: “Allah<br/>beni bu hastalıktan kurtarırsa ebediyyen sultanın işinde çalışmayacağım.” diye nezretti.<br/>Sonra hastalığı iyileşti. Adağını unutup ikinci defa sultanın işine girdi. Birincisinden<br/>daha fazla zulme âlet oldu ve yine hastalandı. Tekrar “hastalığından kurtulduğu takdirde<br/>sultanın yanına girmemek üzere” nezretti. Allah yine hastalığından kurtardı ve yine<br/>sultanın yanına gitti. Üçüncü defa hepsinden kötü bir şekilde hastalandı. Mâlik<br/>hazretleri onun ziyâretine varıp dedi ki:<br/>
- Evlâdım, kendine öyle söz ver, Allah’a da öyle nezret ki bir daha bu işe girme de şu<br/>
illetten kurtul!<br/>
Hasta şu cevâbı verdi:<br/>- Allah’a söz veriyorum, şu yatağımdan kalkarsam bir daha ebediyyen sultanın işine<br/>
girmeyeceğim. Bu sırada Mâlik bin Dînâr’a hâtiften denildi ki: “Biz defalarca tecrübe<br/>ettik, o yalancının biridir, onun nezri fayda vermez. Bu genç, o hâli üzere ölüp gitti.<br/><i>Ravzatü’l-ulemâ</i>’da böyle yazılıdır.<br/>
<b>Mevlânâ</b>, <i>Mesnevî</i>’sinde der ki:<br/><i>Ahd ve sözü bozmak, tevbeyi kırmak,<br/>Sonuçta lâ’neti mûcib olur.</i><br/>
<b>“Allah’ın birleştirilmesini emrettiği şeyi keserler.” </b>Meselâ <i>“kat-ı rahm” </i>ederler.<br/>
Yâni akraba ile alâkayı, ziyâretleşmeyi müslümanlar ile ülfeti ve dostluğu keserler.<br/>Allah’ın peygamberlerini birbirinden farklı görürler. Allah’ın kitaplarını birbirinden<br/>ayırıp birini tasdîk, diğerini tekzîb ederler. Farz olan cemâatleri terkederler, hayrı<br/>teperler, şerri dâ’vet ederler. Allah ile kulun arasını ayırmaya çalışırlar. Hadis-i şerifte<br/>buyurulmuştur ki: <i>“İnsanlar ilmi ızhâr eder, fakat bildiği ile ameli terk ederlerse;<br/>birbirlerine sevgilerini sadece dilleriyle söyleyip kalbleriyle buğzederler ve akraba<br/>ile alâkayı keserlerse, Allah onlara lâ’net edip kulaklarını sağır, gözlerini kör eder.”</i><br/>
Yine Nebiyy-i Ekrem (s.a.) buyurmuşlardır: <i>“Üç kişi vardır ki Allah Teâlâ kıyâmet</i><br/>
<i>gününde Arş-ı Âzam’ın gölgesinde gölgelendirir: Bunlardan birincisi; kocasının<br/>küçük yetimleriyle bıraktığı bir kadın ki, istenir fakat evlenmez ve “Allah şu</i><br/>
