<a name=8719></a>yaratışların dışında bir yaratış olduğuna işâret etmek, araştırılmaya ve hakikatinin<br/>bilinmesine lâyık olduğunu ve herhangi bir şüpheye dayanmadığını bildirmek içindir.<br/>
Şunu bil ki, ister ârazlarda olsun, ister cisimlerde, yeniden yaratma dünyada da<br/>
olmaktadır. Sûfilerin ve kelâm âlimlerinin görüşü böyledir. Onlar cisimlerin her an yok<br/>olduğunu, devamlılıklarının yeni cisimler ile müşâhede edildiği husûsunu kabul ederler.<br/>Aynı şekilde ârazların da her an yok olup devamlılıklarının başka ârazlar ile müşâhede<br/>edildiğini kabul ederler. Ayrıca kendi başlarına bizatihi kâim olmayan ârazlarda bu<br/>durum mümkünse, bizatihi kâim olan cevherlerde de mümkündür.<br/>
Bu mânâda <i>Mesnevî</i>’de şöyle denilir:<br/>
<i>Aslanı ormandan bildiğin gibi sûreti de anlamdan bil,<br/>Ya da onu sesi ve sözü düşünceden bildiğin gibi bil.<br/>Bu söz ve ses düşünceden meydana gelir.<br/>Fakat sen düşünce denizi nerededir bilemezsin.<br/>Fakat latîf bir söz dalgası görünce,<br/>Onun denizinin de kadri yüce olduğunu anlarsın.<br/>Bilgiden düşünce dalgası belirince<br/>Mânâ, sesten ve sözden bir sûret meydana getirir.<br/>Sözden bir şekil doğar ve yine ölür,<br/>Dalga kendisini yine denize atar.<br/>Sûret sûretsizlikten doğar, yine sûretsizliğe döner<br/>“Biz de ona döneceğiz.” (Bakara 2/156)<br/>Şu halde sen her lahza ölüp dirilmektesin<br/>Mustafa: “dünya bir ândan ibârettir” buyurdu.<br/>Bizim düşüncemiz havada O’ndan bir oktur,<br/>Havada nasıl durur? Yine Allah’a döner.<br/>Dünya her nefeste yenilenir fakat biz,<br/>Onu durur gibi gördüğümüzden bundan habersiziz.<br/>Ömür ırmak gibi yeniden yeniye akar gelir,<br/>Fakat bedende bir süreklilik gösterir.<br/>O ucunda ateş olan devamlı salladığın sopa gibidir<br/>Hızdan dolayı sürekli bir şekle sahiptir.<br/>Ateşli sopayı devamlı sallarsan,<br/>Ateş göze upuzun görünür.<br/>Ömrün uzun olması da Allah’ın yaratmasındaki hızdandır<br/>Allah’ın yeniden yeniye hızla yaratması onu uzun gösterir.</i><br/>
<b>İmâm Şârânî</b> <i>Kitâbü’l-Cevâhir</i>’inde şöyle der: Âlemin her bir nefeste bir hâlden bir<br/>
başka hâle dönüşmesi bir vâkıadır. Âlem tek bir zamanda tek bir hâl üzere sâbit olmaz.<br/>Ancak âlemin değişmesi âynlarda değil sıfatlarda olur. Allah Teâlâ devamlı<br/>
