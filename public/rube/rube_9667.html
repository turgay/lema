<a name=9668></a>beklemesi gerekmez. Çünkü böyle bir kadının boşanması herhangi bir zamanla kayıtlı<br/>değildir.<br/>
Bir başka bıd’î talak çeşidi üç talakın bir anda verildiği boşama şeklidir. Bir başka<br/>
ifâdeyle koca karısını bir defada üç talakla boşar ya da bir temizlik döneminde ayrı ayrı<br/>olarak üç talakla boşar. Sünnete aykırı talak veren kocanın vermiş olduğu bu boşama<br/>fıkıh bilginlerinin genelinin ifâdelerine göre geçerlidir, ancak bu talakı veren koca<br/>günahkârdır. Bu nedenle Hz. Ömer (r.a.)’e karısına üç talakı birden vermiş bir adam<br/>getirilir. Hz. Ömer bu adamı döverek cezâlandırır.<br/>
Adamın birisi Peygamberimiz (s.a.)’in huzurunda karısını üç talakla boşar. Peygamber<br/>
Efendimiz (s.a.): “<i>Ben sizin aranızda bulunduğum halde Allah’ın kitabıyla<br/>oynuyorsunuz?”</i><a href="RuhulBeyans.html#9688">[178]</a> diye adama çıkışır. Peygamberimizin bu ifâdesinde büyüklerin<br/>huzurunda edebin terk edilmesinin çok daha çirkin olduğuna ve bunu yapanın mutlaka<br/>cezâlandırılması gerektiğine işâret vardır.<br/>
<b>İmam Şafiî’</b>ye göre “li-ıddetihinne” kelimesinin başındaki lam “tallıkû” fiiline<br/>
bağlıdır, çünkü bu lam vakit bildiren lam olup “inde” ya da “fi” mânâsınadır. Buna göre<br/>âyetin mânâsı; “...onları iddetlerine uygun olan vakitte boşayın” demek olur ki bu vakit<br/>de İmam Şafiî’ye göre tuhur yâni temizlik dönemidir. <b>Ebû Hanife</b>’ye göre âdet<br/>döneminde verilen talak âlimlerin ittifakına göre yasaktır. Şu halde buradaki lamı vakit<br/>lamı olarak kabul etmek mümkün değildir.<br/>
Burada <i>“kadınları boşayacağınızda”</i> ifâdesi genel bir ifâdedir. Âdet görenler,<br/>
görmeyenler, yaşlılar, küçük olanlar, kendileriyle zifafa girilmiş olanlar ve bu durumda<br/>olmayanların hepsine şâmildir. Şu halde bu âyetin “kendileriyle zifafa girilmiş ve âdet<br/>gören kadınları tahsisi nasıl mümkün olur?” şeklinde gelecek bir soruya şöyle cevap<br/>vermek mümkündür: Burada ne bir genel ve ne de bir özel durum vardır, fakat bu<br/>âyetteki kadınlar anlamına gelen “en-nisâ” kelimesi insan cinsinden dişi olanlara âid bir<br/>isimdir. İşte bu dişilik ve cinsiyet kadınların hem tümünde ve hem de bir kısmında<br/>mevcuddur. Şu halde âyet metnindeki “en-nisâ” kelimesiyle hem o ihtimali hem de öbür<br/>ihtimali kasdetmek mümkündür. Bu âyette “onları iddetlerini gözeterek boşayın”<br/>denildiğine göre buradan anlaşılıyor ki maksad kadınların tümü değil, bir kısmıdır.<br/>Bunlar da âdet görmekle iddet bekleyen ve kendileriyle zifafa girilmiş olan kadınlardır.<br/>
Boşamak daha önce ya da daha sonra vâki olan bir nikâha bağlıdır. Nikâh ise<br/>
kendisiyle nikâhlanılan kadının ya da velîsinin rızâsına bağlıdır. Bu düşünceden<br/>hareketle boşamanın nikâha rızâya bağlı olduğu ortaya çıkıyor. Nikâh ise vâkidir, bâtıl<br/>değildir ve rızâya da dayalı değildir.<br/>
Bil ki nikâh ve talak/ boşama normal şer’i işlerden iki şer’i tasarruftur. Bunların<br/>
duruma ve zamana göre güzel olanı da vardır, çirkin olanı da vardır. Peygamberimiz<br/>(s.a.), daha önce geçtiği üzere, Hz. Hafsa’yı bir ric’i talakla boşamıştı. Yine Hz. Sevde<br/>binti Zem’a ile Hz. Hatice’nin (r. anha) ölümünden sonra Mekke’de evlenmiş, sonra<br/>Medine’de bir gün yanına girdiğinde onun Bedir savaşında akrabalarından<br/>katledilenlere ağladığını görünce boşamıştı. Bunun üzerine Hz. Sevde, Peygamber<br/>
