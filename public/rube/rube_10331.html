<a name=10332></a><img src="flower_sep.jpg"/><br/>
<img src="RuhulBeyan-10332_2.jpg"/><br/>
<i><b>meleklerinin gelmesini mi beklerler?”</b></i> (el-Bakara, 2/210) âyet-i kerîmesinde<br/>zikredilen “gamâm”ın aynısıdır. Yâni “onlar Allah’ın ve meleklerin bulutlar arasından<br/>emrinin ve azabının gelmesini mi beklerler?”<br/>
Bâzı âlimler âyetteki “feth”den maksad, göğün yerinden alınarak açılması demektir,<br/>
derler. Nitekim bu anlamı <i><b>“Gökyüzü sıyrılıp alındığında”</b></i> (et-Tekvir, 81/11) âyetinde<br/>de görmekteyiz. Gökyüzünde belirecek yollar ve gidiş yerleri de bu âyette ifâde edilen<br/>“kapılar”dandır. Dolayısıyla bu âyette şöyle denmiş olmaktadır: “Gök yerinden sıyrılıp<br/>alınır ve onun yerine kendisini hiçbir şeyin tıkamadığı yollara dönüşür.”<br/>
<b>20. Dağlar yürütülür, serap haline gelir.<br/></b><i>“Dağlar yürütülür.”</i> Aslında dağları yürüten Allah’tır. Nitekim <i><b>“Dağları yerinden</b></i><br/>
<i><b>götürürüz ve yeryüzünün çırılçıplak olduğunu görürsün”</b></i> (el-Kehf, 18/47) âyeti bu<br/>gerçeği haber vermektedir. Buna göre âyetimize şöyle mânâ vermek mümkündür:<br/>“Dağlar yerlerinden söküldükten sonra Allah’ın yürütmesi ve emriyle havada<br/>yürütülür.” Dağların havada yürütülmesi, sura ikinci kez üfürülmesinin ardından bütün<br/>yaratıkların diriltilmeleri esnasında olur. Tâ ki onlar, bu manzarayı müşâhede etsinler.<br/>Daha sonra Allah Teâlâ onları havada ayırır. İşte âyetteki “serap haline gelir” ifâdesiyle<br/>anlatılan gerçek de budur.<br/>
Âyette geçen “serab”, insanın gün ortasında sanki suymuş gibi gördüğü şeydir.<br/>
<b>Râğıb</b>’ın ifâdesine göre, “serab”, çöllerde su gibi parlayan şeydir. “Dağların serab gibi<br/>olması”, insanların gözlerinden gitmesi ve cereyan etmesi sebebiyledir. Gerçekliği<br/>olmayan husustaki serab, gerçekliği olan husustaki içilecek su gibidir. Yâni dağlar Allah<br/>Teâlâ’nın yürütmesi sâyesinde tıpkı serab gibi olurlar. Bir başka ifâdeyle; parçaları<br/>darmadağın ve ana maddeleri etrafa saçılmış olduğu için hiçbir şeymiş gibi olurlar.<br/>Nitekim dağların böyle etrafa saçılacağını: <i><b>“Dağlar parçalandığı, dağılıp toz duman<br/>haline geldiği”</b></i> (el-Vâkıa, 56/5-6) âyetinde görmekteyiz. Dağların paramparça edilmesi<br/>ve yarılması sura birinci üfürüşte olmakla birlikte, bulut gibi yürütülmesi ve<br/>yeryüzünün dümdüz hale getirilmesi sûra ikinci kez üfürüldükten sonra olacaktır. Bâzı<br/>âlimlere göre dağların uğrayacak olduğu birinci değişiklik, yerle bir edilme ve kırılıp<br/>dökülmedir. Nitekim Allah şöyle buyuruyor: <i><b>“Sur’a bir defa üflendiği, yeryüzü ve<br/>dağlar kaldırılıp birbirine tek çarpışla çarpılıp darmadağın edildiği zaman işte o<br/>gün olacak olur (kıyâmet kopar.)”</b></i> (el-Hakka, 69/13-15)<br/>
Dağlardaki ikinci değişiklik, atılmış renkli yün haline gelmeleridir.<br/>Üçüncüsü ise toz duman gibi olmalarıdır. Bu oluşum, dağların atılmış renkli yün gibi<br/>
iken darmadağın ve paramparça edilmesi ile olacaktır. Nitekim yukarıda geçtiği üzere<br/><i><b>“Dağlar parçalandığı, dağılıp toz duman haline geldiği”</b></i> (el-Vâkıa, 56/5-6) âyetinde<br/>
