<a name=10116></a><img src="RuhulBeyan-10116_1.jpg"/><br/>
<img src="RuhulBeyan-10116_2.jpg"/><br/>
son tefsir dil bilgisi kuralları açısından daha uygundur. Çünkü mef’ûlü meah olarak<br/>mansub olması, fiil lazım/geçişsiz olduğunda söz konusudur. Oysa burada fiil<br/>müteaddidir.<br/>
“Üli’n-ni’me” ifâdesine gelince, bunun anlamı nimetlenme içerisinde yüzenler<br/>
demektir. Bu, “mükezzibîn/yalanlayıcılar” ifâdesinin sıfatıdır. Yalanlayıcılar ise<br/>Kureyş’in ileri gelenleridir. Onlar Kureyş toplumunda lüks ve refah içinde yaşayan bir<br/>kesimdiler. Özellikle Muğîre oğulları böyleydi.<br/>
“Na’met”, huzûr bulmak, refaha kavuşmak, “ni’met” bolluk ve nimet içerisinde olmak<br/>
anlamınadır. “Nu’met” ise sevinç demektir. “Tena’um” içerisinde yumuşaklık ve hoşluk<br/>olan yiyecek ve giyecek maddelerini kullanmak demektir.<br/>
Bu son âyet-i kerîme işâret ediyor ki kınamaya konu olan, nimet ve rızkın bizâtihi<br/>
kendisi değildir. Tam tersine asıl kınanan şey şükretmeden o nimetten istifâde etmektir.<br/>Peygamber (s.a.) Efendimiz Hz. Muâz (r.a.)’ı Yemen’e vâli olarak gönderirken<br/>kendisine; <i>“Nimetler içinde yüzmekten sakın. Çünkü Allah’ın kulları nimetten istifâde<br/>edemiyorlar” </i><a href="RuhulBeyans.html#10119">[161]</a> demiştir. Bu ifâde fakirleri tesellî etmektedir. Çünkü onlar cennete<br/>zenginlerden beşyüz yıl önce gireceklerdir.<br/>
<i>“Ve onlara biraz mühlet ver.”</i> Mühlet kelimesinin kökü olan “mehl” sükûnet ve<br/>
yavaşlık anlamınadır. “Onlara biraz mühlet ver” demek onlara biraz süre tanı acele<br/>etme, çünkü Allah onlara âhirette azap edecektir. Zira dünya ömrü kısadır, ahiret<br/>gelecektir ve her gelecek yakındır. Âyetin devamındaki âhiret azâbını beyân eden<br/>ifâdeler buradaki görüşlerimizi desteklemektedir. <b>Taberî</b> der ki: Bu âyet-i kerîmenin<br/>inmesiyle Bedir savaşının patlak vermesi arasında kısa bir zaman dilimi vardır. Bu<br/>nedenle âyetin Medenî; yâni Medine’de inmiş olduğu söylenmiştir.<br/>
<b>12. Hiç şüphesiz bizim nezdimizde <i>(onlar için hazırlanmış)</i></b><b> bukağılar, yakıcı bir</b><br/>
<b>ateş,</b><br/>
<i>“Hiç şüphesiz”</i> âhirette bizim yanımızda âsiler için hazırlamış olduğumuz azap<br/>
âletleri ve araçları mevcuddur. “Ledeynâ” kelimesine bizim bu şekilde verdiğimiz mânâ<br/>bâzı âlimlerin “bizim ilmimizde ve takdirimizde...” şeklinde vermiş oldukları mânâdan<br/>daha iyidir. Çünkü bu arada âsiler tehdid edilmektedir. Şu hâlde azap araçlarının bilfiil<br/>mevcûd bulunuşu tesir bakımından daha etkilidir. Öte yandan bu âletler işlenen çirkin<br/>amellerin sûretleridir. Kuşkusuz Peygamber (s.a.)’in döneminde yaşayan kâfirler bu<br/>âletleri işledikleri kötü amellerle birlikte önden gönderdiler.<br/>
Âyetteki “enkâl” kelimesi “nikl” kelimesinin çoğulu olup anlamı -kaçacaklarından<br/>
korku duyulduğu için değil- kendilerine azap ve hakâret olsun diye suçluların<br/>ayaklarından bağlandığı ağır bukağılardır. Bu cümle yukarda verilen emrin sebebini<br/>
