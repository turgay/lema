<a name=10911></a>kelimesinin kullanılmasında ve her hayret uyandırıcı şey karşısında ‘sübhânellah’<br/>denilmesindeki sebeb herhalde şudur: İnsan acâib, benzeri görülmemiş bir şeyle karşı<br/>karşıya kaldığı zaman, böyle bir hâdisenin meydana gelmesini uzak bir ihtimâl olarak<br/>görür ve rûhu bu hâdise karşısında bir tepki duyar. Sanki insan bu hâdisenin meydana<br/>gelmesinde Allah Teâlâ’nın kurdetinin payını eksik görmüş gibi olur. Bunun için içinden<br/>‘Bunu kim yapabilir! Buna kimin gücü yeter?’ gibi bir duygu geçer. Tabiî insan böyle bir<br/>zan beslemekle hatâ eder ve Allah Teâlâ’yı, meydana gelmesi uzak görülen bir şeyi<br/>yaratmaktan âciz olmaktan tenzîh için ‘sübhânellah’ der. Çünkü O kesin olarak bilir ki;<br/>Allah her şeye kadirdir.<br/>
<b>İmam Süheylî</b> der ki: <i><b>‘Rabbine hamdederek O’nu tesbîh et’ </b></i>ve <i><b>‘O’na hamd ile</b></i><br/>
<i><b>tesbîh etmeyen hiçbir şey yoktur.’</b></i> (İsra, 17/44) âyetlerinde olduğu gibi, devamlı<br/>olarak ‘Hamd’in’ ‘tesbîh’ ile yanyana kullanılmasının hikmeti şudur:<br/>
Marifetullah iki kısımdır: Allah’ın zâtını bilmek, Allah’ın isim ve sıfatlarını bilmek.<br/>
Bunlardan birisi olmadan diğerini ispat etmek mümkün değildir. Allah’ın zâtının<br/>varlığını isbat etmek aklın gereğidir. İsim ve sıfatlarını ispat da şeriatın gereğidir.<br/>Akılla müsemmâ, şeriatle de isimler bilinir. Akılda zâtı isbat, ancak O’ndan sonradan<br/>yaratılma alâmetlerini atmakla mümkündür. İşte bu tesbîhtir. Aklın muktezâsı<br/>(gerektirdiği), şeriatın muktezâsından daha önceliklidir. Nakle dayanan şeriat, akılların<br/>ve düşüncenin oluşumundan sonra gelmiştir. Şeriat aklı doğru düşünme konusunda<br/>uyarır. Böylece akıllar şeriatı tanır. Sonra şeriat, akıllara bilmediği isimleri öğretir.<br/>Buna tesbîh, hamd ve senâ eklenir. Bize Allah’ı, ancak hamdiyle birlikte tesbîh<br/>etmemizi emretmiştir.<br/>
Bu durumda âyetin mânâsı şöyle olur: <i>‘Sen Rabbini hamdederek O’nu tesbîh et.’</i><br/>
Birisinin Allah’ın haremi civârında yaşayanlara gâlip geleceği şeklindeki hiç kimsenin<br/>aklının ucundan bile geçmeyen bir hâdiseyi, Allah’ın gerçekleştirmesine hayret et!<br/>O’nun bu güzel fiili karşısında O’na hamd et! Bu verdiğimiz mânâ, “görmek” fiilini<br/>birinci anlamda yâni “gözle görmek” anlamına aldığımızda kolayca anlaşılıyor. Ama bu<br/>fiili ‘kalben görmek’ anlamında alırsak o zaman deriz ki, herhalde Allah Teâlâ, daha<br/>önce zikredildiği üzere şaşılacak şey yarattığı için değil de “nîmeti büyük görerek buna<br/>devam et” demek istemiştir. Çünkü böyle yapmak, “fetih” hâline uygun bir davranıştır.<br/>
Bazı âlimler derler ki: Bu âyetin mânâsı şöyledir: Fethin gecikmesi konusunda<br/>
Rabbini âcizlikten tenzih et, bu te’hîrden dolayı O’na hamd et! “Herşeyin zamanlaması<br/>O’nun yüce katında hikmetlere göredir. Bu hikmetleri ancak O bilir!” diyerek vasfet.<br/>
Bu âyete şöyle bir mânâ da vermek mümkündür: Rabbini tesbîh ederek, Ona hamd<br/>
ederek zikret. Sana daha fazla nîmet vermesi için O’na daha fazla ibâdet et, O’nu daha<br/>fazla öv.<br/>
Veya, ‘O’nun nîmetlerine hamd ederek O’nun için namaz kıl.’ Bu durumda, ‘tesbîh’<br/>
kelimesi cüz’iyyet ilişkisi ile ‘namaz kılmak’ anlamının mecâzî anlatımı olmuş olur.<br/>Cüz’iyet ilişkisi dedik, çünkü namaz çoğu durumda ‘tesbîh’i içinde bulundurur.<br/>
Rivâyete göre Rasûlullah (s.a.) Kâbe’nin kapısını açınca, sekiz rekât duhâ namazı<br/>
