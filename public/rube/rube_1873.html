<a name=1874></a>olamaz. Aynı şekilde onların peşinde koşanlar da bir olamaz. Pis arzulayan pistir, iyiyi<br/>isteyen iyidir. Allah Teâlâ da iyiyi iyiye, kötüyü de kötüye yönlendirir. Nitekim O şöyle<br/>buyurmuştur.<i><b>“Kötü kadınlar kötü erkeklere, kötü erkekler kötü kadınlara; iyi<br/>kadınlar iyi erkeklere, iyi erkekler de iyi kadınlara mahsustur” </b></i>(en-Nur, 24/26)<br/>
2- Tasavvuf erbabının önde gelenlerine göre (Allah onların sırlarını mukaddes kılsın)<br/>
“tıyb” iyi, planlamadan ve nefsânî hareket olmadan gelen rızıktır. Bunun sâlih ya da<br/>fâsık bir kimseden gelmiş olması bir şey değiştirmez. Çünkü bu rızık, umulmadık yerden<br/>gelen bir rızıktır ki makbuldür. Bunun zıddı olan rızık ise makbul değildir.<br/>
Böyle bir şeyin olmasını uzak bir ihtimal gibi görmemek gerekir. Çünkü “Ebrârın<br/>
(iyilerin) iyilikleri mukarrabine göre günah sayılır. Bunlar arasında çok fark vardır.<br/>
3- Mallardan “pis” olan, içinden Allah hakkı çıkarılıp verilmeyen, “temiz” ise içinden<br/>
tüm hakları çıkarılıp verilendir.<br/>
4- “Pis”, her çeşit fitne-fesat yolunda harcanan maldır. “Temiz” ise her türlü ibadet ve<br/>
tâatta harcanan maldır.<br/>
5- “Temiz mal”, fakirlerin mala şiddetle muhtaç oldukları zamanlarda dertlerine çare<br/>
olan, işlerine yarayan maldır. “Pis mal” ise fakirlerin mala ihtiyaçları olmadığı<br/>zamanlarda ellerine geçen ve gönüllerini Allah’la beraber olmaktan alıkoyan maldır.<br/>
6- Pis ve temiz olmakla ilgili diğer bir konu da mü’min-kafir ve âdil-fasık konusudur.<br/>
Nitekim mü’min bal gibi, kâfir zehir gibi; adalet sahibi meyve veren ağaç gibi, fasık ise<br/>dikenli ağaç gibidir. Bunlar hiç bir zaman birbirlerine denk olamazlar.<br/>
7- İyi huylar ve kötü huylar da bu cümledendir. Mesela tevazu, kanaat, teslimiyet,<br/>
şükür gibi iyi huylar makbuldür. Kibir, hırs, tahammülsüzlük ve nankörlük gibi kötü<br/>huylar reddedilmiştir. Çünkü önce sayılanlar ruhun sıfatları, sonrakiler ise nefsin<br/>sıfatlarıdır. Bilindiği gibi ruh temiz ve yüce bir varlıktır, nefis ise bunun zıddıdır.<br/>
<i>Mesnevî</i>’de şöyle denilir:<br/>
<i>Karga gibi nefsin peşinden gitme<br/>Çünkü o seni mezarlığa götürür, bahçeye değil<br/>Nefis zekidir, ince şeyleri bilir<br/>Ama değil mi ki kıblesi dünyadır, onu ölü bil!</i><br/>
Nefse ait kötü huylar arasında mal sevgisi de vardır. Nitekim manevî büyükler, tıyb<br/>
temiz olan malı bile Allah’a ulaşma yolunda bir hicab ve perde saymışlardır. Pis malı,<br/>varın siz düşünün! Allah Teâlâ’dan başka herşeyin sevgisinden bâtını tasfiye ve tahliye<br/>etmek şarttır.<br/>
8- Faydalı ve faydasız ilimler de ilgili konular arasında yer almaktadır. Faydalı<br/>
ilimlere örnek şer’î ilimlerdir. Faydasız ilimlere örnek ise felsefî ilimlerdir.<br/>
Nitekim <i>Mesnevî</i>’de şöyle bir beyit vardır:<br/>
<i>Din ilimleri fıkıh, tefsir ve hadis</i><br/>
