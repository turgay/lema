<a name=4354></a>“İbrahim bizim halîlimiz/dostumuzdu, sen ise habîbimiz/sevgilimizsin. İkiniz<br/>
arasındaki fark şudur: Halil kendi kendine yürüyerek giderdi, Habîb ise gece<br/>götürüldüğünde (isrâ) binitliydi. Sidretü’l-müntehaya ulaşınca orada Halil’in makamını<br/>buldu. Ona şöyle denildi: “Sidre Halil’in makamıdır. Eğer ona razı olursan senin için<br/>tezyin edip süsleyelim. “<i><b>Çünkü sidreyi kaplayan kaplıyordu</b></i>.”<br/>
Habibiyyet himmetinin yüksekliğinden dolayı ona bakmak sûretiyle Muhammed<br/>
(s.a.)’in “<i><b>gözü kaymadı ve</b></i>” orada yer edinmekle “<i><b>sınırı aşmadı.</b></i>” (en-Necm, 53/16-<br/>17) “<i><b>Sonra yaklaştı, sarktı. O kadar ki (birleştirilmiş) iki yay arası kadar, hatta<br/>daha da yakın oldu</b></i>.” (en-Necm, 53/8-9) Bu Habib’in makamıdır. Kendinden geçmiş<br/>olarak “<i>Benim Allah ile öyle bir vaktim vardır ki o vakitte bana ne Allah’a<br/>yakınlaştırılan (mukarrab) bir melek, ne de Allah tarafından gönderilen bir<br/>peygamber yanaşamaz</i>.”<a href="RuhulBeyans.html#4355">[218]</a> hadisinde anlatılan halvette kalır.<br/>
Hadisteki ‘<i>mukarrab melek</i>’ten maksad Cebrâil (a.s.), ‘<i>Allah tarafından gönderilen</i><br/>
<i>peygamber</i>’den maksad ise Hz. Peygamber (a.s.)’ın hüviyyeti/kendi şahsiyetidir. İşte O<br/>başkasına tâbi olma sınırını aşınca kendisi tâbi olunan (metbû) hâline geldi. Her ne<br/>kadar O (s.a.), dünyada Halîl’e tâbi olmaya muhtaç idiyse de Halil de âhirette O’nun<br/>şefaatine muhtaç olacaktır. Nitekim Hz. Peygamber (s.a.): “<i>Kıyamet gününde insanlar,<br/>İbrahim (a.s.) bile benim şefaatime muhtaçtır.</i>”<a href="RuhulBeyans.html#4355">[219] </a>buyurmuştur. <i>et-Te’vîlâtü’n-<br/>Necmiyye</i>’den yapılan nakil burada bitti.<br/>
Sonra âyet, tâbi olmanın üstünlüğüne delâlet etmektedir. Çünkü Habîb (a.s.) şerefinin<br/>
büyüklüğüne rağmen tâbi olmakla me’mur olunca ümmetinden diğerlerinin durumu nasıl<br/>olur, bir düşün. Tâbi olmak, iyilerle ve salih kişilerle beraberlik şereftir ve büyük bir<br/>saadettir. Görülmez mi ki beraberliğin şerefiyle on hayvan cennet ehlinden olmuştur:<br/>Salih (a.s.)’ın devesi, İsmail (a.s.)’ın koçu, Süleyman (a.s.)’ın karıncası, Ashab-ı<br/>kehf’in köpeği bunlardandır.<br/>
Söyleyen ne güzel söylemiştir:<br/>
<i>Ashâb-ı kehfin köpeği birkaç gün<br/>İnsanların izinden gitmekle insan oldu</i><br/>
Rasûlullah (s.a.)’den rivâyet edilmiştir: “Bir adam iflastan dolayı şaşkına döner.<br/>
Allah: “Ey kulum! Falan kişiyi veya falanca ârifi tanır mısın?” buyurur. O da: “Evet”<br/>der. Bunun üzerine Allah: “Git, seni ona havale ettim.” buyurur.<br/>
<b>Şeyh Bahâuddin</b>’den nakledildiğine göre <b>Bayezid Bistami </b>(k.s.)’un hizmetçisi<br/>
Mağribli bir kimse idi. Onun yanında münker ve nekir meleklerinin suali ile ilgili bir<br/>konuşma geçti. Mağribli: “Vallahi! Onlar bana sorarlarsa, ben de onlara söylerim.”<br/>dedi. Orada hazır bulunanlar ona: “Bunu kim bilecek?” dediler. O da: “Ben ölünce<br/>kabrimin başına oturun ve beni dinleyin.” diye karşılık verdi. Mağribli vefât edince<br/>kabrinin başına gelip oturdular. Meleklerin sorgusunu ve onun cevabını işittiler: O,<br/>münker ve nekire: “Ebu Yezid’in kürkü boynumda olduğu halde bana soru mu<br/>
