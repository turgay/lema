<a name=317></a>pırıl pırıl bulutsuz gökyüzünde hemen bulutlar toplandı, ertesi cumaya kadar yağmur<br/>yağdı.<a href="RuhulBeyans.html#324">[297]</a> <i>Mesnevî</i>’de denildi ki:<br/>
<i>Gökten inecek belâyı def ’edebilecek kimse yoktur;<br/>Edilecek niyâzı kabûl edecek bir kimse bulunmayınca,<br/>“Rabbı onları sular” </i>(el-İnsân, 76/21)<i> hitâbı gelinceye kadar.<br/>Allah bilir ama, en doğru iş, susuzluğa katlanmaktır.</i><br/>
Bâzı tarîkat ehli, belâları kaldırması için Allah’a duâdan kaçınmayı hoş<br/>
karşılamamıştır. Çünkü böyle bir tavır, insanın Allah’a karşı koyması, meşakkatlere<br/>göğüs germe dâvâsı gütmesidir. Nitekim <b>İbnü’l-Fârid </b>(k.s.), şöyle demiştir:<br/>
<i>Düşmanlara karşı kuvvetli görünmek hoştur ama<br/>Dostlara mütevâzı görünmek daha hoştur.</i><br/>
Hadiste şöyle buyrulmuştur. <i>“Yeryüzünde Halilü’r-Rahmân </i>(a.s.) <i>fıtratında kırk kişi,</i><br/>
<i>hiç eksik olmaz. Siz onlar sebebiyle yedirilir, içirilirsiniz, onlar berekâtıyla yardım<br/>görürsünüz. Onlardan biri ölünce Allah, yerine başka birini getirir.”</i><a href="RuhulBeyans.html#324">[298]</a> Nitekim<br/>şiirde de şöyle gelmiştir:<br/>
<i>Duâ sırasında senin hâlin güzel olmazsa<br/>Var git safâ ehlinden duâ talep et!</i><br/>
<b>İbn Mes’ûd </b>(r.a.)’dan rivâyete göre Peygamber Efendimiz şöyle buyurmuştur.<br/>
<i>“Hiçbir sene diğer bir seneye göre daha yağmurlu değildir. Lâkin bir toplum günah<br/>işlediğinde Allah onların yağmurunu başka bir topluluğa verir. İnsanların tümü isyan<br/>içinde bulunursa Allah yağmurları çöllere yağdırır.<a href="RuhulBeyans.html#324">”</i>[299]</a><br/>
<b>Şeyh Üftâde </b>(k.s.) demiştir ki: “Rasûl-i Ekrem (s.a.)’in sünnetine riâyet eden, Allah<br/>
katında yükselir. <b>Haccâc </b>zamanında bir kuraklık olmuş, aylar boyunca bir damla<br/>yağmur düşmemişti. İçlerinden birisi dedi ki: “Eğer bugüne kadar gayr-i müekked olan<br/>ikindi namazının sünnetiyle yatsının ilk sünnetini terketmemiş bir kimse çıkar da duâ<br/>ederse Allah yağmur verecektir.”<br/>
Bunun üzerine araştırdılar, aranılan vasıfta birini bulamadılar. Haccâc kendini<br/>
yokladı. İkindi ve yatsının sünnetlerini hiç kaçırmadığını hatırladı. Çıkıp duâ etti, Allah<br/>yağmur verdi. Onun, zulüm ile meşhûr olmasına rağmen Rasûlullah’ın sünnetine bu<br/>kadar önem vermesinin bereketine Allah rahmetini gönderdi.<br/>
Yağmur duâsından önce halkın tevbe etmesi, sadaka vermesi, oruç tutması, sâlih<br/>
kimselerin duâda vesîle kılınması gerekir. Duânın susuz hayvanlar, davarlar ve çocuklar<br/>için olması gerekir. Umulur ki onların bereketiyle yağmur yağar. Başka bir şart, duâ<br/>edenin Allah’ın duâyı kabûl edeceğine yakînen inanmasıdır. Çünkü duânın kabûl<br/>olmaması ancak şu sebebler yüzünden olabilir ki, öyle bir şey Allah’a izâfe edilemez:<br/>
1. Duâ edilenin, kulların duâsını yerine getirmekten âciz olması,<br/>
