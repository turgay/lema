<a name=5626></a>biridir. Dolayısıyla topraktan yaratılan Âdem ile, ruhtan yaratılan İsâ da buna dâhildir.<br/>Ya da özel bir su olan nutfe, yâni erkek ve kadının suyu kasdedilmiştir. Buna göre<br/>genelde geçerli olan durum, bütünün yerine konmuş olur. Çünkü nutfeden olmadan<br/>üreyen hayvanlar da vardır.<br/>
<i>Tibyân</i>’da <b>İbn Abbâs </b>(r.a.)’dan nakledilir ki: “Hak Teâlâ bir cevher yarattı ve ona<br/>
heybet nazarıyla baktı; o eridi ve su oldu. O sudan bir kısmını ateşe üstün kıldı ve ondan<br/>cinleri yarattı. Sonra bir kısmını rüzgâra üstün kıldı, ondan melekleri yarattı. Sonra bir<br/>miktarını toprağa üstün kıldı, ondan da Âdem’i ve diğer canlıları yarattı. Bunların<br/>hepsinin aslı sudur.”<br/>
<i>el-Kevâşî</i>’de der ki: “<img src="RuhulBeyan-5626_1.jpg"/>” kelimesinin nekre olması, her canlının kendine özgü özel bir<br/>
sudan, yâni nutfeden yaratıldığını bildirir. Melekler ve cinler hâriç bütün canlılar bir<br/>nutfeden yaratılmıştır. <i><b>“Her canlı şeyi sudan yarattık.” </b></i>(el-Enbiyâ, 21/30) âyetinde “<img src="RuhulBeyan-5626_2.jpg"/> kelimesinin ma‘rife gelmesi, bütün canlıların kendisinden yaratıldığı cinsi<br/>
göstermesi bakımındandır. Çünkü bütün mahlûkâtın aslı sudandır.”<br/>
Demişlerdir ki: Allah suyu yarattı. Onun bir kısmını hava/rüzgâr kılıp ondan<br/>
melekleri, bir kısmını ateş yapıp ondan cinleri, bir kısmını çamur yapıp ondan da Âdem<br/>(a.s.)’ı yarattı.<br/>
<i>et-Te’vîlâtü’n-Necmiyye’</i>de der ki: “İşâret etmektedir ki her ruh sâhibi Hz.<br/>
Muhammed (a.s.)’ın nûrundan yaratılmıştır. Çünkü O’nun ruhu ilâhî kudretin kendisine<br/>taalluk ettiği ilk şeydir. Nitekim O: “<i>Allah’ın ilk yarattığı şey benim rûhumdur</i>.”<a href="RuhulBeyans.html#5628">[176]<br/></a>buyurmuştur. O (a.s) mevcûdât sedefinin incisi olunca, O’nun rûhundan inci ve cevher<br/>diye bahsedilmiştir. Hz. Peygamber (a.s.): <i>“Allah Teâlâ âlemi yaratmayı murâd edince<br/>bir inci (başka bir rivâyette bir cevher) yarattı. Sonra ona heybet nazarıyla bakınca o<br/>inci su oluverdi.”</i><a href="RuhulBeyans.html#5628">[177] </a>buyurmuştur. İşte ruhlar bu sudan yaratılmıştır.”<br/>
“Her canlının sudan yaratılmasındaki hikmet nedir?” diye sorulursa, şöyle cevap<br/>
verilebilir: Canlıların sudan yaratılması, daha hayret vericidir. Çünkü varlıklar içinde<br/>boyun eğdirilmesi sudan daha zor şey yoktur. İnsan onu eliyle tutmak istese veya üzerine<br/>bir şey binâ etmek istese yahut ondan bir şey elde etmek istese bu mümkün olmaz.<br/>Halbuki insanlar diğer maddelerden çeşitli eşyâlar yapabilirler. İşte Allah Teâlâ, sudan<br/>çeşit çeşit mahlûkat yarattığını haber vermektedir. O her şeye kâdirdir. <i>Ebü’l-Leys<br/>Tefsiri</i>’nde böyle geçmektedir.<br/>
<i>“İşte bunlardan kimi” </i>yılan, balık ve benzerleri gibi <i>“karnı üstünde yürür/sürünür.”</i><br/>
Gerçek yürüyüş ancak ayaklarla olsa da mecâzen sürünen canlılar için de “yürüme”<br/>lâfzı kullanılmıştır. Çünkü sürünenler burada yürüyenlerle bir arada zikredildiği için<br/>onlara tâbi kılınmıştır. Yâni sürüngen bir canlı olmasına rağmen mesela yılanın hareket<br/>etmesi ve geçip gitmesinin ‘yürümek’ olarak isimlendirilmesi benzerlik sebebiyledir.<br/>Çünkü gerçekte yürümek, ayaklarla olmak kaydıyla belli bir mesâfeyi katedip<br/>geçmektir.<br/>
<i>“Kimi” Celâleyn Tefsiri’</i>nde açıklandığı üzere insanlar, cinler ve kuşlar gibi <i>“iki</i><br/>
<i>ayağı üstünde yürür. Kimi de”</i> evcil ve vahşî hayvanlar gibi<i> “dört ayağı üstünde</i><br/>
