<a name=9418></a>gelen zarf kesinlikle hal olur” sözleri bütün dilcilerce kabul görmemiştir. Dolayısıyla<br/>bu iki durum mümkündür. Ayrıca bu durumda bazan sıfat olması tercih edilir.<br/>
Ey peygamber! Ey her aklı erip bu hitâbı işiten! <i>“Sen onları derli toplu”</i> birbirleriyle<br/>
iyi geçinen birlik ve beraberlik içinde <i>“sanırsın, halbuki kalpleri darmadağınıktır.”<br/></i>Yâni onların gönülleri ve kalpleri paramparça haldedir. Aralarında bir anlaşma ve<br/>kaynaşma yoktur. Bu sebeple onlar, Allah Teâlâ’nın: <i><b>“Fakat Allah onların aralarını<br/>bulup kaynaştırdı”</b></i> (el-Enfal, 8/63) âyet-i kerimesiyle nitelendirdiği müminlerin<br/>durumunda değillerdir. Âyetteki <i>şettâ</i> kelimesi, Farsçada “perakende, perîşan”<br/>anlamındaki <i>şetît</i> kelimesinin çoğuludur. Bu kelime, <i>şette, yeşüttü, şetten</i> ve <i>şetît<br/></i>şeklinde türetilir ki mânâsı “parçaladı, parçalandı” demektir. Kelimenin <i>inşette,<br/>teşettete</i> halleri de böyledir. Araplar, <i>câû eştâten fi’n-nizâm</i> derler ki, “düzende<br/>darmadağınık ve paramparça olarak geldiler” demektir.<br/>
Bu âyet-i kerimede, yahûdilerle savaşmaları hususunda müminlerin kalplerine cesâret<br/>
ve güç verilmekte; müminlere yakışanın ve lâyık olanın, mânen ve maddeten ittifak,<br/>birlik ve beraberlik içinde bulunmak olduğu vurgulanmaktadır. Tıpkı Peygamberimiz<br/>(s.a.) döneminde müminlerin birlik ve ittifak içinde olmaları gibi. İttifak, birlik ve<br/>kuvvettir. Ayrılık ise parçalanmak, mahvolmak ve felâkettir. Düşman olan İblis<br/>müslümanların ayrılığa düşüp parçalanmalarıyla murâdına erer.<br/>
<b>Sehl</b> (k.s.) demiştir ki: Hak ehli olanlar ebediyyen toplu ve birlik hâlindedirler, her ne<br/>
kadar görünürde ayrı ve bedenleri farklı olsa da. Bâtıldan yana olanlar görünürde<br/>bedenleriyle bir araya gelseler ve birlik içinde olsalar da ebediyyen ayrıdırlar. Çünkü<br/>Allah Teâlâ: <i>“Sen onları derli toplu sanırsın, halbuki darmadağınıktırlar”<br/></i>buyurmuştur.<br/>
Onların kalplerinin darmadağınık olmasının sebebi <i>“Böyledir, çünkü onlar aklını</i><br/>
<i>kullanmayan bir topluluktur.”</i> Yâni onların akılları hiç bir şeye ermez ki, Hakk’ı<br/>tanıyıp ona uysunlar, kalpleri huzur bulsun ve söz birliği etsinler. Onlar bir tek yaydan<br/>atılırlar ve sapıklık çölüne düşerler. Yolların ayrı ayrı ve fenlerin farklı farklı olması<br/>gibi onların kalpleri darmadağınık olmuştur. Kalplerinin darmadağınıklığı kuvvetlerini<br/>zayıflatmaktadır. Çünkü, gönlün sağlam ve sağlıklı olması bedenin sağlamlığına götürür,<br/>sıhhatli olmasını gerektirir. Gönlün, kalbin bozukluğu da bedenin sağlıksızlığına<br/>sebeptir. Nitekim, “her kap içinde olan şeyi sızdırır” demişlerdir.<br/>
Bil ki, Allah Teâlâ Kur’ân-ı Kerim’de anlayışsızlık, ilimsizlik, akılsızlık ve akıl<br/>
erdirmemek gibi sıfatların tamamıyla, kâfirleri yermiştir.<br/>
<b>Râğıb</b> demiştir ki: <i>Fıkıh</i>, zâhir ilim aracılığı ile bilinmeyen gayb ilmine ulaşmaktır.<br/>
Dolayısıyla bu, bilinen fıkıh ilimden daha özel bir bilgidir. <i>İlim</i>, bir şeyi gerçek yönüyle<br/>kavramak ve algılamaktır. Bu ilim, nazari ve ameli olmak üzere iki kısma ayrıldığı gibi<br/>akla ve işitmeye dayalı olmak üzere de iki bölüme ayrılır. Akıl ise ilmi kabullenmeye<br/>hazır olan kuvvete denir. Bu güçle insanın kendisinden faydalandığı ilme de <i>akıl</i> denir.<br/>Bundan dolayıdır ki, müminlerin halifesi <b>Hz. Ali</b> (r.a.) manzum olarak şöyle demiştir:<br/>
