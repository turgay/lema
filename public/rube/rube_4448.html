<a name=4449></a><img src="flower_sep.jpg"/><br/>
<img src="RuhulBeyan-4449_2.jpg"/><br/>
<img src="RuhulBeyan-4449_3.jpg"/><br/>
<img src="RuhulBeyan-4449_4.jpg"/><br/>
vakitte hâsıl olur. Bazılarını da taleb ile imtihan etmez. Aksine feyiz ona talebsiz ulaşır.<br/>Buna göre birincisi talebdir, ama ondan bir şey hâsıl değildir. İkincisi talebdir ve ondan<br/>bir şey hâsıl olur. Üçüncüsünde ise hâsıl olan bir şey vardır, ama taleb yoktur.<br/>
“<i>Sonra da onu kınanmış”</i> yerilmiş<i> “ve kovulmuş” </i>Allah’ın rahmetinden<br/>
uzaklaştırılmış<i> “olarak cehenneme koyarız</i>.” Dünyada kendisine âcilen verdiğimiz<br/>şeylere karşılık onun yeri cehennem ve içinde çeşitli azap bulunan yerlerdir.<br/>
<b>19. Kim de âhireti diler ve bir mü’min olarak kendine yaraşır bir çaba ile âhiret</b><br/>
<b>için çalışırsa, işte bunların çalışmaları makbuldür.</b><br/>
“<i>Kim de âhireti diler ve bir mü’min olarak” </i>yâni beraberinde şirk ve yalanlama<br/>
bulunmayan sahih bir îman ile îman ettiği halde -ki aslolan odur-<i> “kendine yaraşır bir<br/>çaba ile âhiret için çalışırsa</i>”, her kim de himmetinin yüksekliği sebebiyle âhiret<br/>amelleriyle âhiret yurdunu ve âhiret yurdundaki ebedî nimetleri isterse ve bunun için<br/>âhiret yurduna lâyık çaba sarf ederse, işte bunların çalışmaları makbuldür. Âhiret<br/>yurduna lâyık çalışma ise Allah’ın emrettiğini yapmak, yasakladıklarından kaçınmaktır.<br/>Yoksa kendi düşüncesiyle îcâd ettikleri yakınlaşma fiilleri değil. “  <i>Lehâ</i> = âhiret<br/>için” ifâdesindeki lâmın faydası amellerde niyet ve ihlâsın muteber olduğunu göstermek<br/>içindir.<br/>
“<i>İşte bunların” </i>âhireti istemek, bunun için güzel bir şekilde çaba sarfetmek ve îman<br/>
etmek olan bu üç şartı kendisinde toplayanların <i>“çalışmaları makbuldür</i>.” Amelleri<br/>Allah nezdinde hüsn-i kabul ile makbul olur, sevab verilir. Âyette “makbûl” anlamında<br/>“meşkûr” kelimesi kullanılmıştır. Allah Teâlâ’nın ‘şükrü’ kendisine itâat karşılığında<br/>sevap vermektir. Amellerin makbûliyyetinin; meşkûr olmasının irâde veya amele değil<br/>de çalışmaya bağlanması da meşkûr olmada esâsın çalışma ve gayret olduğunu<br/>bildirmek içindir.<br/>
Bilesin ki Allah insanı dünya ve âhiretten mürekkeb olarak yaratmıştır. Dünya veya<br/>
âhiretten her bir cüzün gıdalanmak, kuvvetlenmek ve kendisiyle kemâle ermek için<br/>bütününe meyli ve irâdesi vardır. İnsanın dünyevî cüzü olan nefiste cehennemin<br/>derekelerine/uçurumlarına bir yol vardır. Uhrevî cüzü olan rûhunda cennetlerin<br/>derecelerine bir yol vardır. Kalb ise her iki cüzden yaratılmıştır. Kalbin Rahmân’ın<br/>lütuf ve kahr parmakları arasına doğru bir yolu vardır. Allah Teâlâ kahrının mazharı<br/>olmasını istediği kimsenin kalbini kaydırır ve yüzünü dünyaya çevirir. O kimse de âcil<br/>olanı, dünyayı ister. Onun nefsini dünya ile terbiye eder. Sonunda onu Hak’tan uzaklık<br/>cehenneminin derekelerine ulaştırır ve ayrılık cehennemine koyar. Allah Teâlâ kimin de<br/>lütfunun mazharı olmasını isterse kalbini düzeltir ve yüzünü yücelikler âlemine çevirir.<br/>
