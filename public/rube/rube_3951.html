<a name=3952></a>korumaz ve azdırır.”<br/>
Âyette sanki şöyle denmiş oluyor: Peygamberler onlara (gerekli şeyleri) açıkladılar<br/>
ve Allah Teâlâ, dalâletten başka bir şeye lâyık olmadıkları için saptırmak istediklerini<br/>saptırdı.<br/>
Doğru yola iletmeyi <i>“dilediğini de doğru yola iletir.” </i>yâni içinde Hakk’a yönelme<br/>
(inâbe) ve dönme (ikbâl) duygusu bulunması sebebiyle hak eden kimsenin içinde îmân<br/>ve hidâyeti yaratır.<br/>
<b>Kâşifî </b>şöyle der: “Allah Teâlâ istediği kimseye yol gösterir. Yâni, onu muvaffak kılar<br/>
ve doğru yola iletir.”<br/>
<i>“Çünkü O, güç ve hikmet sâhibidir.”</i> Yâni, her şeye galibdir, dilediği konusunda hiç<br/>
kimse ona üstün gelemez. O, dalâlete düşürmeyi ve hidâyete erdirmeyi ancak üstün bir<br/>hikmet gereği yapar.<br/>
Bu ifâdede, peygamberlere düşen görevin sâdece risâleti tebliğ ve hak yolu açıklamak<br/>
olduğuna işâret vardır. Hak yola iletme ve irşâd etme ise Allah’a âiddir, O’nun<br/>elindedir. Dilediğini yapar, istediği hükmü verir.<br/>
<i>et-Te’vîlâtü’n-Necmiyye’de</i> şöyle denilir: Allah’a giden yolu ve kendi enâniyetlerinin<br/>
karanlıklarından O’nun hüviyyetinin nûruna çıkmanın yolunu <i>“onlara iyice açıklasın<br/>diye her peygamberi yalnız kendi kavminin diliyle gönderdik” </i>ki onlarla akıllarının<br/>lisânıyla konuşsun. <i>“Artık Allah dilediğini”</i> enâniyeti içerisinde <i>“saptırır, dilediğini<br/>de”</i> kendi hüviyyetine çıkararak <i>“doğru yola iletir. Çünkü O, güç</i> <i>ve hikmet sâhibidir.”<br/></i>yâni herkesi kendi hüviyyetine iletebilecek güçtedir. Hidâyeti hak edeni doğru yola<br/>iletmekle hikmet sâhibidir. Buradan onları karanlıklardan nûra çıkaranın başkası değil,<br/>sâdece Allah olduğu kesin olarak ortaya çıkmıştır.”<br/>
Şu halde akıllıya düşen tercihini Hakk’ın yolundan yana yapmak ve enâniyet<br/>
çöllerinden çıkmaya çalışmaktır. Hak Teâlâ bu yolu açıklamış, ona götürecek sebepleri<br/>göstermiştir. Geriye bu yola girip intisab etmekten başka bir şey kalmamıştır.<br/>
Büyüklerden birisi der ki: Doğru düşünce, Hakk’a ve ma‘rifete götürür. Bu da Hakk’a<br/>
varıncaya kadar bir bilinenden, başka bir bilinene intikâl etmekle gerçekleşir. Ne var ki<br/>tasavvur ve tefekkür yolu ve onun ehli olan kimseler, enâniyyet ve ikilikten kurtulamaz.<br/>Mükâşefede ise zikredilen intikâl yoktur. Mükâşefenin yolu ise zikirdir. Görmez misin<br/>ki Allah Teâlâ: <b>“<i>Onlar, ayakta dururken, otururken yanları üzerine yatarken Allah’ı<br/>anarlar; göklerin ve yerin yaratılışı hakkında derin derin düşünürler</i></b><b>.”</b> (Âl-i İmran,<br/>3/191) buyurarak zikri tefekkürün önüne almıştır. Hulasa birinci yol işrâkîlerin, ikinci<br/>yol ise muhakkık sûfîlerin yoludur.<br/>
<b>İmam (Ali)</b> (k.v.) der ki: “Allah’ı cisimle tanıyan kâfirdir, Allah’ı kendi tabîatıyla<br/>
tanıyan mülhid, Allah’ı nefisle tanıyan zındık, Allah’ı akılla tanıyan hakîm, Allah’ı kalb<br/>ile tanıyan sıddîk, Allah’ı sır ile tanıyan yakîn ehli, Allah’ı ruh ile tanıyan ârif, Allah’ı<br/>hafî ile tanıyan müferrid (birleyen). Allah’ı Allah ile tanıyan ise muvahhiddir.” Yâni<br/>hakîkî tevhîd ehlidir.<br/>
