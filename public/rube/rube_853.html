<a name=854></a><img src="RuhulBeyan-854_1.jpg"/><br/>
<img src="RuhulBeyan-854_2.jpg"/><br/>
<img src="RuhulBeyan-854_3.jpg"/><br/>
Yaptığınız infâkları bilir, asla ecrini zâyî etmez.<br/>
<b>269. Allah, hikmeti dilediğine verir. Kime hikmet verilirse, ona pek çok hayır</b><br/>
<b>verilmiş demektir. Ancak akıl sahipleri düşünüp ibret alırlar.</b><br/>
<i>“Hikmet”</i>ten maksad, Kur’ân’ın öğütleridir. Verilmesi ise beyân edilmesi ve bilip<br/>
kendisiyle amel etmeye muvaffak kılmaktır. Allah, hikmetin ne olduğunu güzelce açıklar,<br/>öğretir ve onunla amel etmeye muvaffak kılar. Sonsuz ilmi, geniş fazlı mûcibince<br/>hikmeti kullarından dilediğine verir. Nitekim size de bu âyeti indirmekle menfaatinize<br/>olan nice ulvî hikmetler bildirmektedir. Bunu ganîmet biliniz ve bu emirlerle amel<br/>etmeye koşunuz. Her kime ilim ve amel birlikte bahşedilirse o kimseye çok hayır<br/>verilmiş olur. Zira bu şekilde her iki dünyanın da hayrını elde etmiş demektir. Bildirilen<br/>hikmetlerden ancak nefsin temâyüllerine boyun eğmeyen, şüphe ve vehimlerden uzak<br/>olan akıllar gereken öğüdü alabilirler.<br/>
Akıl sahiplerinden murâd, bildikleriyle amel eden hikmet ehli kimselerdir. Bu tarif,<br/>
akıl sahibi dahi olsa her mükellefi içine almaz. Çünkü aklı hevâsına galip gelmeyen<br/>kimseler, bu hikmetlerden faydalanamazlar. O takdirde sanki akılsızmışlar gibi olur.<br/>
Denilmiştir ki, kendisine Kur’ân ilmi verilen kimsenin, sırf dünyalıkları sebebiyle<br/>
ehl-i dünyaya boyun eğmesi doğru değildir. Çünkü ona verilen şey büyük bir hayırdır.<br/>Dünya ise az bir metâdır. Peygamber Efendimiz şöyle buyurmuştur: <i>“Kur’ân<br/>zenginliktir. O’ndan sonra hiçbir zenginlik yoktur.”</i><a href="RuhulBeyans.html#862">[243]</a><br/>
Şeytan, zâhirde fakr duygusuna çağıran hakîkatte ise fahşâyı emreden bir mânevîyat<br/>
yoksuludur. <i>“Fahşâ”</i>, her türlü kötülüğü içine alan bir kelimedir. Şeytanın fakr<br/>duygusuna çağırması, fahşânın bütün mânâlarını içine alır. Bu mânâlar şunlardır:<br/>Cimrilik, hırs, Hak’tan ümid kesmek, Allah’ın insanlara rızık vereceği, infâk edenin<br/>malını artıracağı ve iyilikleri kat kat tezyîd edeceği gibi vaadlerinden şüphe etmek,<br/>Allah hakkında sû-i zanda bulunmak, O’na tevekkülü terketmek, Hak sözü yalanlamak,<br/>Allah’ın fazlını ve keremini unutmak, nimetlerine nankörlük etmek, Hak’tan yüz çevirip<br/>halka yönelmek, Allah’tan istemeyi bırakıp kalbi başka şeylere bağlamak, şehvetlere<br/>tâbî olmak, dünyevî lezzetleri tercîh etmek, iffet ve kanâati terketmek ve her türlü<br/>kötülük ve belanın başı olan dünya sevgisine sarılmaktır. Kim şeytanın vesvesine uyarsa<br/>bu âfetler başına gelir. Kim de bu vesveseye aldırış etmezse Allah ona yüksek dereceler<br/>verir ve pek çok ikrâmda bulunur. Çünkü Allah vâsi’dir, alîmdir.<br/>
Allah, şeytanın vesvesesinden kaçınana hikmet verir. Hikmet Hak vergisidir. Hakk<br/>
Teâlâ bunu, beşerî vasıflardan sıyrılmış ve ilâhî cemâl ve celâl sıfatlarının tecellîsine<br/>mazhar olmuş peygamberlerin ve velî kulların kalbine verir. Böylece sırlar hakîkî<br/>
