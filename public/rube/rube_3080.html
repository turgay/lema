<a name=3081></a><img src="RuhulBeyan-3081_1.jpg"/><br/>
bunların kastedilmiş olması açıkça mümkün değildir. Dolayısıyla kalbî muamele<br/>bilgisinden başka bir ilim kalmamıştır. Çünkü bu ilmi bilmenin farziyeti her şahıs için<br/>her zaman ve mekanda gerçekleşmektedir.<br/>
3. <i>Şeriat (fıkıh) ilmi</i>: Bu ilim, şer’î yükümlülüklerden üzerine vacip olanları içerir.<br/>
Üzerine düşen görevleri emrolunduğun şekilde şeriat dairesinde eda edebilmen için bu<br/>ilmi bilmen gerekir. Bu ilim aynı zamanda terk etmen gereken bütün yasakların bilgisini<br/>de ihtiva eder ki bunları terk edesin. Bu ilim, ibadetlere ve muâmelâta şâmildir. Alış-<br/>verişle uğraşan herkesin yaptığı muâmelelerde, zanaatla uğraşanın da zanaatını icra<br/>ederken elde edeceği kazançta haramdan sakınmasını bilmesi gerekir. Dînî yönden her<br/>zaman değil de bazı zamanlarda vâki olan şeyleri belleyip öğrenme meselesine gelince<br/>bu, kifaye yoluyla farzdır. Şer’î (dînî) ilimler beş tanedir: Kelam, tefsir, hadis, fıkıh ve<br/>usûl-i fıkıh.<br/>
<i>Aynu’l-maânî</i> adlı eserde şu bilgiler verilir: Âyetteki <i>“dîni iyice öğrenmeleri için”</i><br/>
sözüyle âhiret ilmi kastedilmektedir. Çünkü âyetin devamında uyarma (inzâr) ve<br/>sakınma (hazer) ifadeleri yer almıştır. Âhiret ilmi, hem muâmele hem de mükâşefe<br/>ilmini içine alır. Muâmele ilmi, insanı Allah’a yaklaştıran ve uzaklaştıran şeyleri<br/>öğretir. Bu ilme, insanın uzuvlarının ve kalbinin amelleri de girer. Mükâşefe ilmine<br/>gelince, bununla “<i>Âlimin âbide üstünlüğü, benim ümmetime olan üstünlüğüm<br/>gibidir</i>.”<a href="RuhulBeyans.html#3088">[330] </a>hadisinde bahsedilen ilim kastedilmektedir. Çünkü diğerleri amelin bir<br/>şartı olarak sâbit olduğu için amele bağlıdırlar.<br/>
İlim tahsil eden kişinin (farz-ı aynları) bilgi ve amel olarak tamamladıktan sonra<br/>
tefsir, hadis ve fetva gibi farz-ı kifaye olan ilimleri tahsile başlaması câiz olur. Yalnız<br/>bu konularda çok nadir meselelere girmemeli, insanı maksaddan yani amel etmekten<br/>alıkoyan hususlara dalmamalıdır. Kıbleyi ve namaz vakitlerini tâyin edebilecek kadar<br/>astronomi bilgisi, hastaları tedâvi edebilecek miktarda da tıp bilgisi öğrenmesi câizdir.<br/>
<i>el-Eşbâh</i> adlı eserde şöyle denilir: Tahsil edilecek ilimler içerisinde;<br/>1. Farz-ı ayn olanı vardır: Bir müminin dinini yaşayabilmesi için muhtaç olduğu<br/>
bilgileri öğrenmesi bu gruba girer.<br/>
2. Farz-ı kifaye olanı vardır: Bu da başkalarına faydalı olmak için farz-ı ayn olan<br/>
ilmin yanında bazı ilave bilgiler öğrenmektir.<br/>
3. Mendub olanı vardır: Fıkıh ve kalb ilimlerinde derinleşme bu sınıfa dahildir.<br/>4. Haram olanı vardır: Gözbağcılık (illüzyon), müneccimlik (yıldız falına bakma),<br/>
remil (kumla fala bakmak), eşyanın tabiat, karakter ve tavırlarını göz önünde<br/>bulundurarak kehanette bulunanların uğraştıkları ilimler, sihir ve benzeri ilimler bu<br/>sınıfa girer.<br/>
5. Mekruh olanı vardır: Müvelled şairlerin (klasik dönemden sonraki Arap<br/>
şairlerinin) söyledikleri gazel ve kahramanlık şiirleri bu gruptandır.<br/>
6. Mubah olanı vardır: Mesela müvelled şâirlerin, içerisinde saçma şeyler olmayan<br/>
