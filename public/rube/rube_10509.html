<a name=10510></a><img src="RuhulBeyan-10510_1.jpg"/><br/>
<img src="RuhulBeyan-10510_2.jpg"/><br/>
<img src="RuhulBeyan-10510_3.jpg"/><br/>
<img src="RuhulBeyan-10510_4.jpg"/><br/>
ifâdesi, her iki anlama da tefsir edilmiştir. Buna göre âyette denmiş oluyor ki; o yazısı<br/>çok açık ve net, kendisine bakanın büyük bir çaba harcamadan içinde ne olduğunu<br/>görebileceği bir kitaptır. Veyahut bu kitap öğretici bir kitaptır, ona bakan içinde adı<br/>geçen kimseler için hayır olmadığını hemen anlar. Bir başka ifâdeyle bu kitap, içinde<br/>adı geçenlerin şakî ve cehennemlik olduğunu gösteren alâmetler vardır. Bu kitabın<br/>kötüye işâret olduğu ifâdenin gelişinden anlaşılmaktadır. Zira makam, korkutma<br/>makamıdır.<br/>
<b>Kaffal</b> der ki: “Kitabun merkum” ifâdesi “siccîn” kelimesinin tefsiri değildir. Tam<br/>
tersine yedinci âyette yer alan “inne”nin haberidir. Buna göre âyetin mânâsı şöyle olur:<br/>Günahkarların kitabı siccîn’dedir ve o kitap yazılmış bir kitaptır. Bu durumda sekizinci<br/>âyetteki “Siccîn nedir bilir misin?” ifâdesi, iki haber arasına girmiş mu’teriza<br/>cümlesidir.<br/>
<b>Kâşânî</b> ise okuduğumuz âyeti şöyle tefsir ediyor: “Günahkarların yazısı” yâni<br/>
ahlaksızlıkları işleyen kimselerin amellerinin yazısı... Bunlar şeriatın ve aklın birlikte<br/>kabul ettikleri adâlet sınırından çıkarak günah işlemişlerdir. İşte bunların yazısı<br/>siccîn’dedir. Yani varlık mertebelerinden bir mertebededir ve onları işleyen<br/>günahkarlar kapkaranlık ve dapdar hapislerdedir. Kaplumbağalar, yılanlar ve akrepler<br/>gibi karınları üzere sürünerek yol alırlar. Onlar tabiat mertebelerinin en aşağısında ve<br/>en dibinde hakir bir haldedirler. Bu kitap, şer ehlinin amellerinin yazıya geçirildiği<br/>divandır. Bu nedenle “kitabun merkum” şeklinde tefsir olunmuştur. Yani o kimselerin<br/>kötü amellerinin yazılmış olduğu yer, “kitabun merkum”dur. O, onların ahlaksızlıklarının<br/>ve kötülüklerinin hey’etlerinin yazılarıyla yazılmış bir kitaptır.<br/>
<b>10. O gün vay hâline yalancıların!<br/></b><i>“O”</i> insanların âlemlerin Rabbinin huzurunda divan duracakları <i>“gün vay hâline</i><br/>
<i>yalancıların!”</i> Bu durumda bu âyet, daha önce geçen altıncı âyete bitişik demektir. Bu<br/>âyetle altıncı âyet arasında geçen âyetler ise mu’teriza (parantez arası) cümlesidir. Bazı<br/>âlimlere göre ise âyetin mânâsı; “o Allah Teâlâ’nın bu kitabı verecek olduğu gün vay<br/>hâline yalancıların!” şeklindedir.<br/>
<b>Kâşifî</b> demiştir ki; “veyl” bütün kötülükleri câmî bir kelimedir. Yani azap, ikab,<br/>
şiddet ve mihnet o gün yalancılar içindir.<br/>
