<a name=4233></a>kavimlerin durumlarını tafsîlâtıyla, tatmin edici bir açıklama ile<i> “açıklaman için ve<br/>düşünüp anlasınlar diye” </i>yâni, Kur’an hakkında fikirlerini derinleştirsinler, eşyânın<br/>hakîkatlerine ve onda olan ibretli şeylere nüfûz etsinler ve önceki ümmetleri azaba<br/>götüren hallerden sakınsınlar diye<i> “sana da bu Kur’an’ı indirdik.</i>” Âyette Kur’an “ez-<br/>Zikr” diye isimlendirilmiştir. Çünkü o, gafiller için bir hatırlama ve uyarıdır. Yâni<br/>Kur’an zikrin sebebidir. Ona müsebbebin; yani bu hatırlamaya sebep olan şeyin ismi<br/>verilmiştir.<br/>
Tefekkür, istenileni anlamak için eşyanın mânâlarında kalbin tasarrufudur.<br/><i>et-Te’vîlâtü’n-Necmiyye’</i>de der ki: “<i>Düşünüp anlasınlar diye</i>”; yâni sana indirilen<br/>
zikrin diğer bir hikmeti de şudur: Umulur ki insanlar, sen ümmî olduğun için önce<br/>indirilen kitapları okuyup ilimleri tahsil etmediğin halde senden işittikleri bu Kur’an<br/>âyetlerini ve ahkâmı düşünürler. Böylece onlara zikrin nûru görünür, ona sımsıkı<br/>tutunup devam ve sebat gösterirler, sana tâbi olmak ve sünnetine riâyet etmek konusunda<br/>zikredilenlerin makamına nâil olurlar.<br/>
Rasûlullah (s.a.)’e kalbin cilâsının ne olduğu sorulunca: <i>“Zikrullah, Kur’an tilâveti</i><br/>
<i>ve bana çok salat ü selâm getirmek.”</i> buyurdu.<a href="RuhulBeyans.html#4234">[151] </a>Şüphesiz ki, zikirlerin en efdali<br/>kelime-i tevhîddir.<br/>
<b>İbrâhim Havvâs</b> (r.h.) der ki: Kalbin devası beştir: Tedebbürle Kur’an okumak, karın<br/>
açlığı, gece namazı, seher vaktinde tazarru ve niyazda bulunmak, sâlihlerle oturup<br/>kalkmak.<br/>
<i>Ebkâru’l-efkar</i>’da der ki: En efdal zikir Kur’ân okumaktır. Çünkü, o me’sur (hadiste<br/>
vârid) olmayan duâlardan daha faziletlidir. Hadislerde zikredilen duâlara gelince; bir<br/>görüşe göre onlarla yapılan zikir efdaldir. Diğer bir görüşe göre her durumda Kur’an<br/>okumak efdaldir.<br/>
<i>Nefâisü’l-mecâlis</i>’te der ki: “<i><b>Ey îmân edenler! Îman (da sebat) edin</b></i>.” (en-Nisâ,<br/>
4/136) âyeti üzerinde tedebbür edilmesi gereken âyetlerdendir. Çünkü, Allah Teâlâ<br/>mü’minlere îmanı emretmiştir. Yâni kalbin îmân ile olan bağının tazelenmesini ve<br/>yenilenmesini emretmiştir. Nitekim bir rivâyette şöyle buyrulmuştur: “<i>Lâ ilâhe illallah”<br/>sözü ile îmanınızı tazeleyin.</i>”<a href="RuhulBeyans.html#4234">[152]</a><br/>
Büyüklerlerden birisi demiştir ki: “Bu tecdid (yenileme) hadisi ile îmanın eskime<br/>
kabûl ettiği anlaşıldı. Bu da muhabbetin kaybolmasıyla olur. Onu yenilemek tevhîd ile<br/>olur.<br/>
Kelime-i tevhîd, nefy ve isbattan meydana gelmiştir. Muvahhid, mâbudunun<br/>
dışındakileri nefy etmekle ve maksûdunu isbat ile müşâhedenin kemâline ulaşır. Bu da<br/>ancak telkin nûruyla ve sâdıkların yanında bulunmakla olur. Nitekim Allah Teâlâ::<br/><i><b>“Sâdıklarla berâber olun.”</b></i> (et-Tevbe, 9/119) buyurmuştur. Buradaki berâberlik ya<br/>sûrî/şeklîdir. Bu da sıdk ehliyle berâber olmaya devamla ve onlarla oturup<br/>kalkmakladır. Ya da mânevîdir. O da sırları edinmekle ve mânevî münasebeti tahsil ile<br/>olur. Bunun için mutlaka sâdıklardan biriyle râbıta hâlinde olmak gerekir.<br/>
