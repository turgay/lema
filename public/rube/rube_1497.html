<a name=1498></a>Mekke’li müslümanlara gönderince Leysoğullarından <b>Cündüb b. Damre</b> deveye<br/>binemeyecek kadar çok yaşlı olduğu halde oğullarına: “Beni deveye bindirin. Ben âyette<br/>sözü edilen çâresiz kimselerden değilim. Yolu da bilirim. Beni Medîne’ye ve daha da<br/>uzağa ulaştıracak kadar malım da var. Vallahi artık ben bir gece bile Mekke’de<br/>durmam.” dedi. Oğulları da onu bir sedye üzerinde Medîne’ye doğru yola çıkardılar.<br/>Mekke’ye yakın bir yer olan Ten’im’e ulaştığında artık ölüme iyice yaklaşmış, sağ elini<br/>sol elinin üzerine koyarak: “Allah’ım! Şu senin, şu da Rasûlün içindir. Rasûlün sana<br/>nasıl bey’at ettiyse ben de öyle bey’at ediyorum” diyordu. Böylece orada övgüye layık<br/>şekilde öldü.<br/>
Bu hadiseyi Rasûlullah (s.a.v.)’in ashabı öğrenince “Keşke Medîne’de vefât etseydi,<br/>
mükâfâtı daha fazla olurdu” dediler. Müşrikler de gülerek; “Bu adam arzusuna<br/>kavuşamadı” diye söylendiler. Bunun üzerine Allah Teâlâ bu âyeti indirdi. İşte bundan<br/>dolayı mü’min bir tâate niyetlenip de sonra özür sebebiyle bitirmekten âciz kalırsa<br/>Allah ona bu tâatin sevâbını tam olarak yazar denmiştir.<br/>
<i>“Keşşâf”</i>ta şöyle denilmiştir: İlim tahsili, hac, cihâd veyâ tâat, kanâat ve dünyâdan<br/>
zühdün fazla olduğu yere gitmek veya temiz (helal) rızık aramak üzere dînî bir maksatla<br/>yapılan her hicret, Allah ve Rasûlü’ne hicrettir. Eğer yoldayken ölüm ona gelip çatarsa<br/>onun mükâfâtı Allah’a düşer.<br/>
<b>Üftâde Efendi </b>(k.s.) şöyle demiştir: “Seyr ü sülûk yoluna giren kimse, kemâle<br/>
ermeden ölürse, kabirde murâdına erişir, sülûkunu tamamlar, murâdı kendisine ulaşır.<br/>Nitekim Kâbe yolunda ölen kimseye iki hac sevabı yazılır.”<br/>
Ben kurban olan <b>İsmâil </b>(a.s)’ın adaşı, <b>Hakkî </b>mahlaslı fakir derim ki: Bir defâsında<br/>
şeyhim ârif allâme, Osman Fazlî Efendi’nin -Allah onu selamette kılsın- bu âyetin tefsîri<br/>hakkında şöyle dediğini işittim:<br/>
“Sâdık bir tâlib, beşeriyet arzından kalp makamına sefere çıktığında murâdına nâil<br/>
olmadan ölürse, samîmî talebinden ve ölünceye kadar bu yoldan ayrılmadığından dolayı<br/>onun da bu makama ulaşanların ecirlerinden nasîbi vardır. Bilakis Allah tarafından bir<br/>ruh veyâ feyzi vâsıtasıyla onu berzah âleminde kemâle erdirir. Bunun aynısı bâzı<br/>sâlikler için de sözkonusudur. Şerîatta da benzeri vardır. Nitekim <b>Hasan-ı Basrî</b>’nin<br/>şöyle dediği rivâyet edilmiştir: “Bana ulaşan habere göre bir mü’min Kur’ân’ı<br/>ezberlemek istediği halde Kur’ân’ı ezberleyemeden ölürse hafaza meleklerine, kabrinde<br/>ona Kur’ân’ın geri kalan kısmını ezberletmeleri emredilir. Böylece Allah onu kıyâmet<br/>gününde ehl-i Kur’ân’la berâber diriltir.<br/>
Kur’ân’ın lafzını öğrenmeye tâlib olan muradına erişir ve tahsîle hırsı sebebiyle<br/>
berzahda buna ulaşırsa; hakîkî Kur’ân tâlibinin kemâle erme aşkıyla mukayyed misal<br/>âleminde merâmına kavuşması şaşılacak bir şey değildir.<br/>
Ben de derim ki: <b>Sadreddin Konevî </b>(k.s.)’un <i>“el-Fükûk” </i>adlı eserinin son<br/>
bölümünde söylediği “Şer’an, aklen ve keşfen ittifak edilen hususlardan biri de şudur:<br/>İnsanın bu dünyâda elde edemediği bir kemal, onun için öldükten sonra âhirette de hâsıl<br/>olmaz.” sözü her halde hiç tâlib olmayan hicab ehli hakkındadır. Yoksa sülûk edip<br/>
