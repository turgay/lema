<a name=6584></a><img src="RuhulBeyan-6584_1.jpg"/><br/>
<img src="RuhulBeyan-6584_2.jpg"/><br/>
<img src="RuhulBeyan-6584_3.jpg"/><br/>
<b>18. Öyle ya, mü’min olan, yoldan çıkmış kimse gibi midir? Bunlar elbette bir</b><br/>
<b>olamazlar.</b><br/>
“<i>Öyle ya,</i>” dünyâda “<i>mü’min olan, yoldan çıkmış</i>” îmandan çıkmış fâsık “<i>kimse gibi</i><br/>
<i>midir?</i>” Burada “<i>fâsık</i>” kelimesi “<i>mü’min</i>”e karşılık olarak îmandan çıkmış anlamında<br/>kullanılmıştır. Yine bu tür fâsık kimsenin (aşağıda 20. âyette) ebedî cehennemlik olduğu<br/>haber verilmiştir. Cehennemde ebedî olarak kalmayı ise ancak kâfir olan hak eder.<br/>
“<i>Bunlar elbette</i>” âhirette şeref ve alacakları karşılık bakımından “<i>bir olamazlar.</i>”<br/>Mü’min ile fâsığın birbirine benzemesi reddedildiği halde ardından onların bir<br/>
olamayacaklarının açıkça ifâde edilmesi, te’kid için ve sonra gelen âyete zemin teşkil<br/>etmesi amacıyladır.<br/>
<b>Kâşifî</b> der ki: “Şöyle rivâyet edilir: Velid bin Ukbe, erlik ormanının aslanı (Hz. Ali)<br/>
ile övünme yarışına girdi ve ona “Ey Ali! Benim mızrağımın ucu seninkinden daha sert,<br/>dilim de senin dilinden daha keskindir” dedi. Ali (k.v.) şu karşılığı verdi: “Sus ey fâsık.<br/>Sen benimle nasıl boy ölçüşürsün, nasıl mücadeleye tutuşursun?” İşte bunun üzerine<br/>Hak Sübhânehû ve Teâlâ Ali (r.a.)’ı tasdik için bu âyeti gönderdi.”<br/>
Öyleyse âyette zikredilen “<i>mü’min</i>”, <b>Hz. Ali</b> (r.a.)’tır. Ancak onun hâlini ve sıfatını<br/>
taşıyan herkes de buna dâhildir. Kâfir ise <b>Velîd</b>’dir. Aynı şekilde Velîd’in hâlini ve<br/>sıfatını taşıyan herkes de bunun içindedir. Bu yüzden “<i>bir olmazlar</i>” ifâdesi çoğul<br/>kullanılmıştır.<br/>
<b>İbn Atâ</b> (r.h.) demiştir ki: “Kim îman ve tâat nurlarının içinde olursa, o kimse fısk ve<br/>
tuğyan karanlıklarının içinde olan kimse ile bir/eşit olmaz.”<br/>
<i>Keşfü’l-esrâr</i>’da da şöyle denilmiştir: “Vuslat elbisesinin içinde, onun eteklerini<br/>
sürüyen kimse, ayrılık zilleti içinde, onun ağır vebalini taşıyan kimse gibi olur mu? Yine<br/>Hakk’a yakınlığın rahat ve huzur nefesleri içinde bulunan kişi ile cezâ korkusu içinde<br/>sorumluluğun meşakkatini göğüsleyen kişi bir olur mu? Apaçık delilin nûru ile te’yid<br/>edilen ve üzerine irfan güneşleri doğan kimse ile, ilâhî yardımdan mahrum kalmış ve<br/>mahrûmiyet damgası vurulmuş kişi bir olabilir mi? Elbette bir olmazlar ve bir araya<br/>gelmezler.<br/>
<i>Ey Süreyyâ ile Süheyl yıldızının nikâh akdini yapmak isteyen<br/>Allah sana uzun ömür versin amma bu ikisi nasıl bir araya gelir?<br/>Süreyyâ yükselince Şam tarafından yükselir<br/>Süheyl yükselince ise Yemen tarafından yükselir</i><br/>
