<a name=4979></a><img src="RuhulBeyan-4979_1.jpg"/><br/>
“Ey Muhammed! Rabbin sana selâm ediyor ve senin niçin gamlı ve üzüntülü olduğunu<br/>soruyor.” dedi. Hz. Peygamber (a.s.): <i>“Ey Cebrâil! Kıyamet günü ümmetimin durumu<br/>nasıl olur, onu düşünüyorum.”</i> buyurdu. Cebrâil (a.s.): “Küfür ehlini mi yoksa İslam<br/>ehlini mi düşünüyorsun?” deyince, Peygamberimiz (a.s.): “<i>Ey Cebrâil “lâ ilâhe illallah<br/>Muhammedün Rasûlullah ehlini”</i> buyurdu. Cebrâil (a.s.) Peygamber Efendimiz’in<br/>elinden tutup onu Selemeoğulları’nın kabristanına götürdü. Cebrâil (a.s.),<br/>Selemeoğulları’nın kabirleri üzerinde durup sağ kanadı ile bir kabre vurdu ve:<br/>“Allâh’ın izni ile kalk” dedi. Mezardan bembeyaz yüzlü bir adam “Lâ ilâhe illallah<br/>Muhammedü’n-Rasûlullah” diyerek doğruldu. Cebrâil: “Yerine geri dön.” deyince adam<br/>daha önce olduğu gibi mezarına geri döndü. Cebrâil (a.s.) daha sonra sol kanadı ile<br/>başka bir mezara vurarak “Allâh’ın izni ile kalk” dedi. Mezardan yüzü kapkara, gözleri<br/>mavi bir adam “Vah bana! Ne kadar pişmanım!” diyerek çıktı. Cebrâil: “Yerine dön”<br/>dedi ve adam tekrar kabrine girdi. Cebrâil (a.s.) Peygamberimiz’e dönüp: “Ey<br/>Muhammed! (s.a.) Kıyamet günü kullar işte bu şekilde diriltilirler.” dedi. Bunun üzerine<br/>Peygamberimiz (a.s.): <i>“Nasıl yaşarsanız öyle ölürsünüz, nasıl ölürseniz öyle<br/>diriltilirsiniz.”</i><a href="RuhulBeyans.html#4980">[83] </a>buyurdu.<br/>
<b>Yahyâ b. Muâz</b> (r.a.)’a: “İnsan neden dünyayı sever?” diye soruldu. O da şöyle cevap<br/>
verdi: “İnsanın dünyayı sevmek hakkıdır. Çünkü ondan yaratılmıştır. Dünya onun<br/>anasıdır. Geçimi ve rızkı ondandır. Dünya onun hayatıdır. Ölünce tekrar toprağa verilir.<br/>Dünya ona kâfîdir. Cennet orada kazanılır. Onun için dünya insanın saadetinin<br/>kaynağıdır. Dünya, sâlihlerin Allah Teâlâ’ya ulaşan geçididir. Onun için nasıl olur da<br/>yolcusunu Rabbinin yakınına götüren bir yol sevilmez?!”<br/>
Bil ki matlûbunun varlığını elde ettiği için sâkinlik ve sükûnet yeryüzünün<br/>
sıfatlarındandır. Böylece o en aşağıda olduğu halde en yüksek mertebeye ermiştir.<br/>Dünya rızâ ile kâimdir. Onun makamı rızâ, hâli teslîmiyyet, dîni İslâm’dır. Dünyada<br/>insân-ı kâmilin durumu da aynıdır. Çünkü Allah Teâlâ onu yeryüzünün kalıbından<br/>şekillendirmiştir. Her ne kadar onun aslı topraktan ise de, üzerine rûh-i a‘zam iksîri<br/>atılmıştır. Eğer bu ruh bedenden uçup giderse, cesed altın külçesi gibi yığılır kalır.<br/>Çünkü kâmillerin cesedleri çürümez.<br/>
<i>Es’iletü’l-hikem</i>’de der ki: “Çoğunluk yeryüzünün gökyüzünden daha faziletli<br/>
olduğuna hükmetmiştir. Çünkü peygamberler topraktan yaratılmış, orada Allâh’a ibâdet<br/>etmişler, orada defnolunmuşlardır. Yeryüzü hilâfet yurdu, âhiretin tarlasıdır. Bazı<br/>âlimler, yeryüzünün ilk tabakasının vahyin indiği yer olması, peygamberlerin orada<br/>yaşaması ve ondan faydalanması, halifelerin üzerinde bulunması gibi fazîletler<br/>sebebiyle daha üstün olduğunu söylerler.”<br/>
Fakir (<b>Bursevî</b>) der ki: Yüce ruhları barındırması sebebiyle semânın yerden üstün<br/>
olduğu apaçıktır. Bu sebeple ölümle ruh göğe yükselirken beden dünyada kalır. Ne var<br/>ki bu yükseliş cesede âid âletlerle olduğundan yeryüzü için ayrı bir fazilet vardır.<br/>
