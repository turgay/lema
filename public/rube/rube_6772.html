<a name=6773></a>akıtmak/su kanalları yapmak, ağaçlar dikmek, yüksek evler yapmak, kasırları süslemek<br/>iledir. Âhiretin imarı ise zikirlerle, (sâlih) amellerle, (güzel) ahlak ve hallerledir.<br/>Nitekim <b>Molla Câmî</b> şöyle der:<br/>
<i>Hatırla ki mirac gecesinde,<br/>Habîbullah Muhammd’e (a.s) Halîlullah İbrahim dedi ki,<br/>Ey Rasûl-i Ekrem, ümmetine selamdan sonra benden şunu ilet,<br/>Cennet temiz ve hoş bir yerdir<br/>Fakat orada hiç kimse ağaç dikmemiştir.<br/>Onun toprağı temiz ve güzel kokuludur,<br/>Fakat ağaçlardan yoksundur.<br/>Güzel bir çalışmayla orada ağaç ekmek,<br/>Besmele, hamdeledir, sonra tehlîl (kelime-i tevhîd) okumakla olur.<br/>Tekbirden de ağaçlar oluşur,<br/>Güzelce ağaç ek, bundan başkası fayda etmez.<br/>Cennet bahçelerinin altından ırmaklar akmaktadır,<br/>Bu sebeple ağaçlar yeşerir ve neşeli olurlar.</i><br/>
Âyette şuna işâret vardır: Selam görme ile, kavuşma ise selam ile birlikte<br/>
zikredilince, ancak gözle görmek mânâsına olur. Tahiyyet, meliklere karşılama<br/>hitabıdır/selamıdır. Allah Teâlâ bununla mü’minlerin şanının yüceliğini, derecelerinin<br/>yüksekliğini ve devamlı vuslat ile ayrılık âfetlerinden kurtulduklarını haber vermiştir.<br/>
<b>İbn Atâ</b> şöyle demiştir. “Mü’minlere cennette verilen en büyük armağan, Allah<br/>
Teâlâ’nın onlara vasıtasız selam vermesidir.<br/>
<i>Benim gibi gönlü yorgun kişinin selâmeti, senin selâmındadır,<br/>Ne büyük şereftir, eğer senin selâmını duyabilirsem.</i><br/>
<i>“Allah onlara”</i><b> </b>Hak Teâlâ mü’minlere selam ile birlikte <i>“çok değerli mükâfât”</i> güzel<br/>
ve devamlı bir sevâb/karşılık, yâni cennet nîmetleri <i>“hazırlamıştır.”</i><br/>
Bu ifâde cennete girmeden önce mü’minlere ulaşan Allâh’ın rahmetinin eserlerinin<br/>
beyanının ardından cennete girdikten sonra onlara bol bol lutfedilen Allâh’ın rahmetinin<br/>eserlerini beyan etmektedir.<br/>
‘Onların mükâfâtı çok değerlidir’ gibi bir isim cümlesi değil de fiil cümesinin tercih<br/>
edilmesi, fâsılaları/âyet sonlarındaki ses uyumunu gözetmek içindir.<br/>
Yine bu ifâdede mü’minler hakkında ezelî inâyetin sebkat ettiğine/ezelden takdir<br/>
edildiğine işâret vardır. Çünkü ‘hazırlamak’ ifâdesi, önceden var olan ihsanı târif eder<br/>mahiyettedir. “Değerli mükâfât” ise amelden önce olandır. Bilakis amel keremin/lutfun<br/>neticelerinden olur.<br/>
