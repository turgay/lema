<a name=3468></a><img src="flower_sep.jpg"/><br/>
<img src="RuhulBeyan-3468_2.jpg"/><br/>
<img src="RuhulBeyan-3468_3.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
düşünenler için ibret almaya daha uygundur.<br/>
Burada vefat sabahının da herkes için yakın olduğuna işâret vardır. Ölüm sabâhı<br/>
insanı yakalayınca dünyada sadece gündüzün bir saati kadar yaşamış gibi olacaktır.<br/>
<b>Sa‘dî</b> şöyle der:<br/>
<i>Niçin bu dünya kervanına gönül veririz<br/>Çünkü dostlar gittiler, biz de gitmek üzereyiz<br/>İmdi ey günahların tozuna toprağına bulaşan, pek yakında<br/>Garîb olan şehre sefer etmek istersin<br/>Toprağının üzerinden ne kadar sabâ rüzgârı esip geçer<br/>Toprağımızın her zerresini bir yere savurur</i><br/>
<i> </i><br/>
<b>82. Emrimiz gelince, oranın üstünü altına getirdik ve üzerlerine <i>(balçıktan)</i></b><br/>
<b>pişirilip istif edilmiş taşlar yağdırdık.</b><br/>
<i>“Emrimiz”</i> yani azâbımızın vakti ve vaadedilen zaman, yâni sabah vakti <i>“gelince”</i><br/>
kâmil olan kudretimizle <i>“oranın” </i>“el-mü’tefikât=altüst olan şehirler” denilen Lût<br/>kavmi kasabalarının, dört bin ya da dört yüz bin kişinin yaşadığı dört şehrin<i> “üstünü<br/>altına getirdik.”</i> Bu şehirleri şu gördüğünüz şekle çevirdik. Bunlar, Sodom, Gomora,<br/>Kaduma ve Mezvâyim şehirleridir. Bu şehirler, Beytü’l-makdis’e üç günlük mesâfede<br/>bulunuyorlardı.<br/>
<b>Kâşifî</b> der ki: “Bu şehirlerden her birinde eli kılıç tutan yüz bin kişi vardı.”<br/>
Rivâyet edilir ki Cebrail (a.s.) kanadını bu şehirlerin altına sokup yerlerinden sökerek<br/>
göğe kaldırdı. O kadar ki göktekiler köpeklerin havlamasını, horozların ötüşünü<br/>duyuyordu. Ne bir kap tersine çevrildi ne de uyuyanlar uyandı. Cebrail (a.s.) daha sonra<br/>bu şehirleri, insanların üzerine ters çevirdi ve şehirler gökten yere doğru düştü.<br/>
<i>“ve” </i>bu şehirlerde yaşayanların <i>“üzerlerine”</i> baş aşağı ettikten sonra<i> </i>balçıktan<br/>
<i>“pişirilip istif edilmiş taşlar yağdırdık.”</i> Bu âyetin normal olarak: “Bu işte görevli<br/>melekler, getirdi, yağdırdı.” şeklinde olması gerekirken sebebiyet veren kendisi<br/>olduğundan kendisine isnâd etmiştir. Bu, işin büyüklüğünü göstermek ve muhâtabı<br/>korkutmak içindir.<br/>
