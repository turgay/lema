<a name=7875></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-7875_3.jpg"/><br/>
<img src="RuhulBeyan-7875_4.jpg"/><br/>
<b>İmam Ebu’l-Leys</b> der ki: Pazar günü yaratmış, Pazartesi günü ise yayıp döşemiştir.<br/>
Bunun tahkik ve değerlendirmesi birazdan yapılacaktır. Yerin iki günde yani iki nöbette<br/>yaratılmasında şu da kasdedilmiş olabilir: Her bir nöbette vücûda gelen, olabilecek en<br/>hızlı şekilde mevcûd olmuş olur; dolayısıyla “iki gün” ifâdesi, melzûmu zikredip<br/>lâzımını kasdetme kabilinden ‘iki defa’dan mecâz olmuş olur.<br/>
<b>Müftî Sa’dî</b> der ki: Bu tefsirden ilk anda anlaşılan odur ki âyetteki “gün” mutlak<br/>
mânâda vakit demektir.<br/>
“İki gün”ün sözü edilen iki mânâya hamledilmesi şöyle açıklanabilir: Gerçek (bir)<br/>
gün, ancak yerin varlık sahnesine çıkmasından ve göklerin tam olarak meydana gelip<br/>parlak gök cisimlerinin eşsiz bir şekilde yaratılarak hareketlerinin düzenlenmesinden<br/>sonra gerçekleşebilir. Yani gün denilen şey, Güneş’in yerin üzerinde bulunduğu<br/>zamandan ibaret olup yer, gök ve yıldızlar henüz yaratılmamışken böyle bir şey<br/>düşünülemez; bu tasavvur edilemeyeceğine göre, yerin bu mânâda “iki gün”de<br/>yaratılmış olması nasıl düşünülebilir?<br/>
<i>“O’na birtakım ortaklar mı koşuyorsunuz?”</i> ifâdesi, <i>“inkâr edip” </i>cümlesine mâtûf<br/>
olması hasebiyle bu da kınanıp yadırganmaktadır. <i>“Ortaklar”</i> diye çoğul getirilmesi<br/>vâkıada böyle olduğu içindir; yoksa “Allah’a denk tutulan”ın çok sayıda olması<br/>yadırganıyor değildir. Yâni <i>“O’na birtakım ortaklar mı koşuyorsunuz?” </i>demek,<br/>“O’nun için, bırakın ‘birtakım ortaklar’ı, tek bir denk ve benzer bile söz konusu<br/>olmamasına rağmen, siz kalkıp birtakım ortaklar, benzerler ve denkler; yani ilâhlar<br/>yakıştırıyorsunuz!” demektir. Yüce Allah burada Rasûlullah’a (s.a.) müşriklerin iki<br/>tutumunu yadırgayıp tenkid etmesini emrediyor: Biri: Müşriklerin, Allah’ın zâtında ve<br/>sıfatlarında O’nu cisimleştirme, O’nun için hanım ve çocuk edinmeyi normal görme,<br/>O’nun ölüleri diriltmeye kâdir olmadığına ve bir insanı peygamber olarak<br/>göndermeyeceğine hükmetme gibi birtakım yanlış inançlara saparak gerçekleştirdikleri<br/>inkârdır. İkincisi ise, O yüce varlık için bir takım denk ve ortak varlıklar kabul ederek<br/>gerçekleştirdikleri inkârdır ki –birinin diğerine atfedilmesinin zarûrî olarak ortaya<br/>koyduğu gibi- ilkin sözü edilen inkârla, O’nun için denk varlıklar düşünmek farklı farklı<br/>şeylerdir.<br/>
<i>“O”;</i> yeri iki günde yaratma gibi işleri gerçekleştiren şânı yüce zât<i>, “âlemlerin</i><br/>
<i>Rabbidir.”</i> Yani, sadece yeri değil, bütün varlıkları yaratan ve onları büyütüp<br/>yetiştirendir. Öyle ise, yarattığı en basit ve değersiz şeylerin (putların), O’na denk<br/>olduğu nasıl düşünülebilir!?<br/>
