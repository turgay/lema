<a name=9488></a>düşmanlık devam edecek.<br/>
Denilirse ki, Allah’a îman konusunda, Allah’a, meleklerine, kitaplarına,<br/>
peygamberlerine ve âhiret gününe îman etmek zorunlu olduğu halde, âyette yalnız “Bir<br/>olan Allah’a inanıncaya kadar” buyrulmasının sebebi nedir? tarzındaki soruya cevab<br/>olarak derim ki: Bir olan Allah’a îman etmek, îmanın temeli sayılan bütün gerçeklere<br/>inanmayı da gerektirir. Âyetin esas maksadı putları red ederek Allah’ın birliğini ve<br/>varlığını anlatmaktır.<br/>
Bazı âlimler şöyle der: İbrahim’in güzel örnek oluşu; Allah’a dostluğu, Allah’tan<br/>
başka şeylere uzak olup onlara gönül vermemesi, Allah’ın ahlâkıyla ahlâklanması,<br/>yumuşak huylu ve hassas olup Allah aşkından âh edip ağlamasıdır.<br/>
<b>İbn Ata</b> (r.h.) şöyle demiştir: Âyetteki üsve/güzel örnekten maksad, Allah’ın dostu<br/>
İbrahim’in görünürdeki değerli ahlâkını edinmektir ki o da, cömertlik, güzel ahlâk ve<br/>zor da olsa kendisine emredilen emirlere uymaktır. İç âlemine dönük ahlâkı ise bütün<br/>işlerinde ihlâs, bütün vakitlerinde Allah’a yönelmek ve O’nun zâtından başka her şeyi<br/>bir kenara atmaktır.<br/>
Peygamberimiz (s.a.)’in dış âleme yönelik örnek alınacak ahlâkı, ibâdetlerdir. Onun iç<br/>
âlemine yönelik örnekliği ve sırları değil. Çünkü onun esrarına vâkıf olmaya hiç bir<br/>kimse dayanamaz, buna gücü yetmez. Zira, Rasûlullah (a.s.) Mi’rac gecesinde yerini ve<br/>Allah’ın tecellîsinin gerçekleşmesiyle durumu ümmetten ayrılmıştır.<br/>
<i>Sen rasullerin önderi, dergâh-ı ilâhî topluluğunun başkanısın<br/>“Lî maallah” mülkünün tahtının aydınlatıcısısın.</i><br/>
<i>“Şu kadar var ki, İbrahim babasına: Andolsun senin için mağfiret dileyeceğim.</i><br/>
<i>Fakat Allah’tan sana gelecek her hangi bir şeyi önlemeğe gücüm yetmez demişti.”<br/></i>İbrahim (a.s.)’ın babası Âzer için yaptığı bu duâ cümlesi, ondan alınacak güzel örnek<br/>anlamındaki <i>üsvetün hasenetün</i>’den istisnâ edilmiştir. Çünkü İbrahim (a.s.)’ın inkârcı<br/>olan babası için istiğfar etmesi akıl ve din yönünden her ne kadar câizse de, âyet-i<br/>kerîmede de belirtildiği gibi, İbrahim (a.s.)’ın babası için mağfiret istemesi, babasının<br/>cehennemliklerden olduğu açığa çıkmadan önce olduğundan, bu konuda asla İbrahim<br/>(a.s.)’ın örnek alınması gerekmez. Zira ileride de geleceği gibi yüz çevrildiği takdirde<br/>azabı gerektirdiği için örnek alınması gereken yerlerde örnek alınması kasdedilmiştir.<br/>Nitekim <i><b>“Kim yüz çevirirse şüphesiz Allah, zengindir, hamd’e layık O’dur”</b></i> (el-<br/>Mümtehine, 60/6) buyrulmuştur. Bu duâ etmenin güzel örnekten istisnâ edilmesi, îman<br/>edeceği umulan kâfir için onun îmanına ve mağfiretine duâ etmek gerekmediğini<br/>anlatmaktadır. Bu hiçbir akıllı kişinin şüphe etmeyeceği bir şeydir. Ancak, bunun câiz<br/>olmadığına dâir bu istisnâ asla delil değildir.<br/>
Âyet-i kerîmedeki baba kelimesini, amca kasdedilmiştir diyerek yorumlamak hem<br/>
akla hem de nakle aykırıdır. Zira Allah Teâlâ ölüden diri çıkarır. İtibar soya değil, huya<br/>ve yaşayışadır.<br/>
