<a name=3323></a><img src="flower_sep.jpg"/><br/>
<i><b>ulaştırması umulur.”</b></i> (el-İsrâ, 17/79) Bu makam ise Arş’ın altındadır.<br/>
5- <i><b>“İyilerin kitabı, şüphesiz illiyyûndadır (yücelerdedir).”</b></i> (el-Mutaffifîn, 83/18)<br/>
âyetine göre Allah Teâlâ Arş’ı iyilerin kitaplarının özü, aslı kılmıştır. Bu ifadede hem<br/>iyiler hem de onların kitapları büyütülmektedir.<br/>
6- Allah Teâla Arş’ı meleklerin aynası olarak yaratmıştır. Bu sâyede melekler kıyamet<br/>
günü onlar hakkında şâhitlik edeceklerdir. Çünkü Arş’ta misal ve timsal âlemi,<br/>Kürsî’deki Atlas gibidir.<br/>
7- Allah Teâlâ, Arş’ı Rahman isminin dengi müstevâsı, yani Ahadî feyz, tecelli ve<br/>
yaratmanın mahalli kılmıştır. Nitekim (Arapça’da) Arş’ın tersten okunuşu olan şer‘ de<br/>teklif ve irşâd ile ilgili emrin dengi/müstevası kılmıştır, yoksa bizzat kendisinin<br/>dengi/müstevası değil. Çünkü Allah böyle bir şeyden münezzehtir.<br/>
Arş’ın üzerinde bulunduğu su, <i>İnsânü’l-uyûn</i>’da belirtildiği gibi tatlı bir suydu.<br/>
<b>Ka’bü’l-ahbar</b> der ki: “Arşın temeli, esası yemyeşil yakuttur. Allah Teâlâ Arş’ın<br/>temeline heybetle bakınca, yakut Allah korkusundan titreyen bir suya dönüştü. Bu<br/>sebepledir ki su, şimdiye kadar durgun bile olsa titrer. Allah daha sonra rüzgarı yarattı<br/>ve suyu rüzgarın sırtına koydu. Sonra da Arş’ı suyun üzerine koydu. Fakat bu, su ve<br/>Arş’ın birbirine bitişik olduğu mânâsına gelmez. Aksine <i>Fethu’l-karîb</i>’de belirtildiği<br/>üzere Allah’ın gücü sayesinde muallakta tutulmaktadır.<br/>
<b>(Ebû Bekir) Esam </b>der ki: <i><b>“Arş’ı su üzerinde idi</b></i><b>.<i>”</i></b> ifadesi, “Gök yerin üzerindedir”<br/>
sözüne benzer. Bu, gök ile yerin bitişik olduğu duruma göre söylenmiş değildir. Bu<br/>ifadenin mânâsı şudur: Allah Teâlâ’nın Arşı, göklerin ve yerin yaratılmasından önce su<br/>üzerinde idi. Arş ile su arasında görülür/hissedilir bir engel bulunmuyordu.<br/>Görülür/hissedilir dememizin sebebi gök ile yer arasında hava vardır. Fakat görülür bir<br/>şey olmadığından dolayı engel sayılmamıştır.<br/>
Burada Arş ile suyun göklerle yerin yaratılmasından önce yaratıldığına delil vardır.<br/>
Ulemânın cumhûruna göre Allah’ın ilk yarattığı cisim Arş, ilk yarattığı ruh ise<br/>Muhammedî ruhtur. Ona ‘ilk akıl/akl-ı evvel’ ve ‘en yüce felek/felek-i a‘lâ’ da denir.<br/>
Burada ayrıca boşluğun mümkün olduğuna da delil vardır. Çünkü boşluk, birbirine<br/>
temas etmeyen ve aralarında bunlara da temas eden bir şey bulunmayan iki cisim<br/>arasındaki aralık demektir. Öyleyse Arş ile su arasında herhangi bir engel olmadığına<br/>göre boşluk var demektir. Filozoflar boşluğun mümkün olmadığına hükmederken,<br/>kelamcılar mümkün olduğuna kaildirler.<br/>
Astronomi/ilm-i hey’et ile ilgili kitaplarda şöyle denilir: En büyük feleğin sathının<br/>
dibi, sabit gök cisimleri feleğinin tavanına değer. Bu feleğin tavanı ise hiçbir şeye<br/>değmez. Çünkü onun ötesinde hiçbir şey yoktur. Ne boşluk ne doluluk vardır. Aksine<br/>orada bütün âlemlerin uzantıları sona erer. Bu feleğin ötesinde de nurdan sonsuz<br/>felekler bulunduğu da söylenir. En büyük feleğin altında boşluk bulunduğunu söyleyen<br/>kimse yoktur. Orada aksine doluluk vardır.<br/>
