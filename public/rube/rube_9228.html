<a name=9229></a><img src="RuhulBeyan-9229_1.jpg"/><br/>
<img src="RuhulBeyan-9229_2.jpg"/><br/>
<img src="RuhulBeyan-9229_3.jpg"/><br/>
<img src="RuhulBeyan-9229_4.jpg"/><br/>
<img src="RuhulBeyan-9229_5.jpg"/><br/>
Peygamberimiz’in (s.a.) “<i>Allah’ın ilk yarattığı şey akıldır</i>”<a href="RuhulBeyans.html#9234">[243]</a> demesi de buna<br/>
benzer. Yâni yokluktan varlığa ilk açılan şey Hz.Muhammed’in (s.a.) nuru olan akıldır.<br/>Onun da kendisine hükm eden bir âhiriyeti, sonu vardır. Aleyhi’s-salâtü ve’s-selâm<br/>Efendimizin, “<i>Biz ilkleriz, sonlarız</i>”<a href="RuhulBeyans.html#9234">[244],</a> başka bir rivâyette “<i>Biz cismânî yönümüzle<br/>dünyâya en son gelmiş olanlarken, ilâhî ilimde en başta gelenleriz</i><a href="RuhulBeyans.html#9234">”[245] </a>buyurduğu<br/>gibi.<br/>
Cenâb-ı Hakk’ın evveliyeti ve her hangi bir şeyin kendi önüne geçmesinden münezzeh<br/>
ve berî oluşundan dolayı, namazı ilk vaktinde kılan kimsenin ibâdet sevabı o vaktin<br/>başlangıcından itibaren sonuna kadar uzanır. Namaz için bu vaktin ilk girişinden itibaren<br/>gecikmeden namazı edâ eden kişinin her iki eli de hayırla dolar. Bu güzel bir<br/>görünümdür. <b>Şa’rânî</b>’nin <i>Cevahir</i><b> </b>adlı eserinde olduğu gibi, büyükler ıstılah hâline<br/>getirdikleri evveliyet sözüyle başkalarının zihnine gelen şeye değil, sadece buna işâret<br/>etmişlerdir.<br/>
Fakir (<b>Bursevî</b>) derim ki: <b>İmam Şafiî</b> Peygamberimiz’in (s.a.) “<i>Vaktin evvelinde</i><br/>
<i>Allah’ın rızâsı vardır</i>”<a href="RuhulBeyans.html#9234">[246]</a> hadîs-i şerîfi ile amel ederek namazın ilk vaktinde kılınması<br/>yönünde amel etmiştir. <b>İmam Ebû Hanife</b> ise <i><b>“Gecenin bir bölümünde ve secdelerin<br/>ardından da O’nu tesbîh et”</b></i> (Kaf, 50/40) âyet-i kerîmesiyle amel ederek namazın,<br/>gereğine göre belli vakte kadar geciktirilmesini doğru bulmuştur. Böyle olunca<br/>evveliyette âhiriyet, âhiriyette de evveliyet vardır. Fenâ ve baka bakımından her iki<br/>durumun da farklı yönleri vardır. <i>Vâridât-ı Hakkıyye</i> adlı eserde de açıkladığım gibi,<br/>bazı seherlerde bana işâret edildiğine göre, Kâbe-i Muazzama fecr-i sâdıkın, girmesi<br/>esnasında yerine konulmuştur. Allah Teâlâ’dan nur ve aydınlık dileriz.<br/>
<i> </i><br/>
<i> </i><br/>
<b>4. O, gökleri ve yeri altı günde yaratan, sonra Arş’ın üzerine istivâ edendir. Yere</b><br/>
<b>gireni ve ondan çıkanı, gökten ineni ve oraya yükseleni bilir. Nerede olsanız, O<br/>sizinle beraberdir. Allah yaptıklarınızı görür.</b><br/>
“<i>O</i>” tam ve sonsuz kudreti ve nihâyetsiz hikmeti ile “<i>gökleri ve yeri altı günde</i><br/>
<i>yaratan, sonra</i>”<i> </i>Rahmâniyet sıfatıyla bütün cisimleri kuşatan “<i>Arş’ın üzerinde istivâ</i>”<br/>arşı istilâ “<i>edendir.</i>”<i> </i>Bu altı gün, âhiret günlerinden veya dünya günlerinden olabilir.<br/>
<b>İbn Atiyye</b> demiştir ki: Daha doğrusu odur ki, bu altı günün ilki pazar, sonu da cuma<br/>
günüdür.<br/>
Öyle ki melekler göklerin ve yerin peyderpey var edilişini müşâhede ederler. Allah’ın<br/>
