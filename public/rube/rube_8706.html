<a name=8707></a><img src="RuhulBeyan-8707_1.jpg"/><br/>
<img src="RuhulBeyan-8707_2.jpg"/><br/>
<img src="RuhulBeyan-8707_3.jpg"/><br/>
<img src="RuhulBeyan-8707_4.jpg"/><br/>
<img src="RuhulBeyan-8707_5.jpg"/><br/>
<img src="RuhulBeyan-8707_6.jpg"/><br/>
<i>Böyle bir utanç içinde olmasına rağmen garip olan şu ki,<br/>Fahrüddîn (Dinin övüncü) lakabıyla anılmak ister.</i><br/>
<b>Hz. Muhammed </b>(s.a.) hakkında da kafa karışıklığına düştüler (onu yalanladılar).<br/>
Neticede Cenâb-ı Allah onları mahvetti ve mü’minlere lütfederek Mekke’yi onlara has<br/>kıldı.<br/>
<b>6. Üstlerindeki göğe bakmazlar mı ki, onu nasıl bina etmiş ve nasıl donatmışız!</b><br/>
<b>Onda hiçbir çatlak da yok.</b><br/>
<i>“Üstlerindeki göğe bakmazlar mı ki,”</i><b> </b>gaflete düştüler ve âhireti inkâr ettiklerinden<br/>
dolayı ibret nazarıyla bakmadılar. Hâlbuki semayı devamlı görüyorlardı. Ancak<br/>Allah’ın bu kâinatı yaratmasında, var olan her şeyi yokluktan varlık âlemine<br/>çıkarmasındaki kudretinin eserlerini görmediler ve ibret almadılar.<br/>
<i>“Onu nasıl binâ ettik.” </i>Direk olmaksızın yükselttik. <i>“Ve nasıl donattık!” </i>Semâyı<br/>
sıralanmış yıldızlarla muhteşem bir düzen içerisinde tezyin ettik. <i>“Onda hiçbir<br/>düzensizlik ve eksiklik yoktur.” </i>Sema <i><b>“Hiçbir çatlak (ve düzensizlik) görüyor<br/>musun?”</b></i> (el-Mülk, 67/3) âyetinde de buyrulduğu gibi pürüzsüz, dümdüz, kusurlardan<br/>ve ârızalardan berî olduğu için onda bir yarık, bir çatlak yoktur.<br/>
Buradaki çatlak, yarık olmaması semâda kendisine mahsus birtakım kapıların ve<br/>
yükselme noktalarının bulunmadığı anlamına gelmez. Nitekim bunlar yani semada<br/>bulunan kapılar vs. kusur ve ârıza kabilinden değildir. Belki de bu ifadenin âyetin en<br/>sonunda zikredilmesi bu kapı ve noktalara işâret etmek içindir.<br/>
Âyetteki “fürûc” “iki şey arasını yarmak” anlamına gelen “ferc”’in çoğuludur.<br/>
Duvarın çatlamasını ve iki ayak arasını ifade eder. Bu kelime edep yerinden kinaye<br/>olarak kullanılmış, daha sonra bu kullanım o kadar artmış ki sarih anlam gibi olmuştur.<br/>“Ferc” kelimesi “düşman sınırına yakın yer, geçit ve her türlü tehlike mahalli” için<br/>istiare yoluyla kullanılmıştır. Yırtık olan elbiseye de “fürûc” denir. Nitekim Peygamber<br/>Efendimiz (s.a.) ipekten bir elbise (fürûc) giymiş ve daha sonra onu çıkarmıştır.<br/>
