<a name=2742></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-2742_3.jpg"/><br/>
<img src="RuhulBeyan-2742_4.jpg"/><br/>
<img src="RuhulBeyan-2742_5.jpg"/><br/>
Mümine gereken temkinli hareket edip ihtiyatı elden bırakmamaktır. İctihadî bir<br/>
konuda hataen yapılan bir işten dolayı O’nun tehdidi ve azarlaması böyle olunca, kasıtlı<br/>olarak Allah Teâlâ’nın kitabının tersine yapılan işler hakkında ne düşünürsün?! Görmez<br/>misin Hüdhüd Süleyman (a.s.)’ın izni olmadan ordudan ayrılıp gözden kaybolmuştu da<br/>tehdid, tekdir ve cezayı haketmişti. İşte bunun gibi sen de Sultan’ının emrine uymaz da<br/>aksilik yaparsan cezayı hak edersin. Şâyet hizmet ve itaate devam edersen mazeretin<br/>geçerli olur.<br/>
Yukarıda anlatılan kıssadan hata edildiği zaman ağlamanın lüzumu ortaya çıkmaktadır.<br/>
Çünkü Nebî (s.a.v.) ve Ebû Bekir (r.a.) ağlamışlardır.<br/>
Denilmiştir ki: Kıyamet günü ateş yaklaşır. Nebî (s.a.v.) onun uzaklaşması için şefaat<br/>
eder. Fakat uzaklaşmaz. Daha sonra Cebrail bir bardak su getirir ve: “Bu suyu o ateşin<br/>yüzüne çarp.” der. Suyu atınca ateş oradan uzaklaşır. Bunun üzerine Efendimiz: “<i>Ey<br/>Cibrâil! Bu suyu nereden getirdin?</i>” diye sorar. Cebrâil: “Bu, (tevbe eden) âsilerin göz<br/>yaşlarıdır.” diye cevap verir.<br/>
<i>Mesnevî</i>’de şöyle denilmektir:<br/>
<i>Bulut ağlamadıkça nasıl güler çemen?<br/>Nasıl coşar süt, çocuk ağlamadan?<br/>Bir günlük çocuk bile bilir yolu<br/>Ağlayayım da yetişsin müşfik dadı, der<br/>Sen bilmiyorsun, dadılar dadısı<br/>Bedavadan sütü az verir, ağlamadan</i><br/>
<b>70. Ey Peygamber, elinizde bulunan esirlere de ki: “Eğer Allah sizin gönlünüzde</b><br/>
<b>bir hayır olduğunu bilirse, sizden alınandan daha iyisini size verir ve sizi bağışlar.<br/>Allah bağışlayandır, esirgeyendir.”</b><br/>
Rivayete göre bu âyet, Peygamberimiz (a.s.)’ın amcası Abbas b. Abdulmuttalib<br/>
hakkında nâzil olmuştur. Bedir günü o da esir alınmıştı. Kervanı korumak için<br/>Mekke’den sefere çıkan ordunun yiyeceğini taahhüd eden on kişiden birisiydi. Bunun<br/>için Mekke’den çıkarken yanına yirmi ukıyye (sekiz yüz dirhem) altın alarak çıkmıştı.<br/>Fakat yemek yedirme nöbeti kendisine gelmeden savaş başlamış ve kendisi de esir<br/>olmuştu. Paraları da henüz harcamadığı için harp esnasında kendisinden alınmıştı.<br/>Alınan bu paranın kendi fidyesinin yirmi ukiyyesi sayılmasını Hz. Peygamber (a.s.)’dan<br/>
