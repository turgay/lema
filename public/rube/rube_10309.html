<a name=10310></a><img src="flower_sep.jpg"/><br/>
<img src="RuhulBeyan-10310_2.jpg"/><br/>
mânâ verilebilir: Mekkeliler hangi büyük şeyi birbirlerine soruyorlar? Mekkeliler<br/>öldükten sonra dirilmenin olup olmayacağını, dünyadaki vücudla mahşere gelinip<br/>gelinmeyeceğini birbirlerine soruyorlardı. Kendi aralarında bu konuyu konuşup ele<br/>alıyorlardı. Ama bu ele alışları, o meselenin gerçeğini soruşturup onun gerçek yüzünü<br/>anlamak için değil, tam tersine böyle bir olayın meydana gelip gelmeyeceğini sormak<br/>biçiminde oluyordu. Bir başka ifâdeyle onların sorusu, “yeniden diriliş”in hallerinden<br/>biri olan “bu olayın meydana gelip gelmeyeceği” noktasında düğümleniyordu.<br/>
Âyetin başında yer alan “ma” soru edâtı kural olarak herhangi bir şeyin gerçek yüzünü<br/>
ve ne anlama geldiğini öğrenmek için sorulur. Nitekim “me’l-melekü/melek nedir?”,<br/>“me’r-ruhu/ruh nedir?” dediğimizde “mâ” dilbilgisindeki kurallı anlamında kullanılıyor<br/>demektir. Fakat aynı “mâ” ile bazen eşyânın sıfat ve durumu da sorulabilir. Söz gelimi;<br/>“Mâ Zeydun” dendiğinde bununla Zeyd’in kim olduğu değil, “âlim mi yoksa doktor mu<br/>olduğu” sorulmaktadır. Bir başka açıdan bu edatla Zeyd’in durum ve sıfatı soruluyor<br/>demektir.<br/>
<b>2. Büyük haberi mi?<br/></b><i>“Büyük haberi mi?”</i> Buradaki “en-nebe’” kelimesi, önem ve ağırlığı olan bir haber<br/>
demektir. Dolayısıyla “büyük haberi mi?” ifâdesi hem cevaptır hem de sorulan şeyin<br/>önem ve ağırlığını beyan etmektedir. Burada sanki şöyle denmiş olmaktadır: “Onlar<br/>hangi şeyi soruyorlar, sana haber vereyim mi?” Bu sorunun yöneltilmesinden sonra ise<br/>cevap sadedinde şöyle denilmektedir: “Onlar, yaratıkların bilgi sınırları dışında kalan<br/>büyük haberi soruyorlar.” Bu ifâde <i><b>“Bugün hükümranlık kimindir? Kahhar olan Tek<br/>Allah’ındır”</b></i> (el-Mü’min 40/16) âyet-i kerîmesi ile benzer bir üsluptadır. Herhangi bir<br/>âyette önce soru sorulup, ardından cevabının gelmesindeki edebî fayda, anlamayı daha<br/>kolaylaştırmak ve açıklamayı daha etkin bir biçimde yapmaktır.<br/>
Âyetteki “an” harf-i cerri gizli bir fiile bağlı olup aslında bu fiilin “an” harfinden<br/>
önce varmış gibi takdir edilmesi gerekir. Ancak bu harfin önce getirilmesi sebebsiz<br/>değildir. Bununla, yukarda sorulan soruya hemen çabucak cevap verilmeye geçildiğine<br/>işâret edilmekte; ayrıca sorunun tertibine de uyulmuş olmaktadır.<br/>
Bâzı âlimler bu âyete mânâ verirlerken; “‘ani’n-nebei’l-azîm” ifâdesini, “e ‘ani’n-<br/>
nebei’l-azîm em ‘an gayrihî” şeklinde anlamışlardır. Yâni, “onlar o büyük haberi mi<br/>yoksa başka bir şeyi mi soruşturuyorlar?” biçiminde anlayarak burada bir başka soru<br/>olduğunu ifâde etmişlerdir. Bu îzâha göre, âyetin başındaki soru edâtı hazfedilmiş olsa<br/>da âyet içerisindeki ifâde bu soru edâtının varlığını bize göstermektedir. Bu takdirde, bu<br/>âyet-i kerîme yukarda işâret ettiğimiz Mü’min sûresindeki âyete değil, Enbiyâ<br/>sûresindeki <i><b>“Şimdi sen ölürsen, sanki onlar ebedî mi kalacaklar”</b></i> (el-Enbiyâ 21/34)<br/>
