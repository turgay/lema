<a name=3478></a><img src="RuhulBeyan-3478_1.jpg"/><br/>
<img src="RuhulBeyan-3478_2.jpg"/><br/>
<b>sen yumuşak huylu ve çok akıllısın.”</b><br/>
Rivâyet edilir ki peygamberler iki kısımdır: Onlardan bazısına savaşmak<br/>
emredilmişti. Mûsâ, Dâvud ve Süleyman (aleyhimü’s-selâm) gibi. Bazısına ise<br/>savaşmak emredilmedi. Şuayb (a.s.) onlardandı. Onun için kendi kavmiyle savaşa ruhsat<br/>verilmedi. Onlara öğüt verir ve nasihat eder, kendisi bütün gece namaz kılardı.<br/>
Onun kavmi <i>“dediler ki: “Ey Şuayb, babalarımızın taptığı şeylerden”</i> ki bunlar<br/>
putlardır ve bizler onlara tapınmayı babamızdan, dedemizden tevârüs ettik. <i>“yahut<br/>mallarımız hususunda dilediğimizi yapmayı terk etmemizi” </i>kendi mallarımızda<br/>dilediğimiz gibi tasarrufta bulunmaktan vazgeçmemizi <i>“sana namazın mı emrediyor?”</i><br/>
Bu ifâde ile emretme fiilini sırf dalga geçmek için Şuayb (a.s.)’ın namazına isnâd<br/>
ediyorlar. Dolayısıyla maksadları gerçekten soru sormak değil, dalga geçmek olmuş<br/>oluyor. “Babalarımızın taptığı şeylerden” ifâdesi ile Şuayb (a.s.)’ın kendilerine putlara<br/>tapınmayı da zımnen yasaklayan sadece Allah’a kulluk etme emrine cevap veriyorlar.<br/>Bir sonraki ifade ise yine Şuayb (a.s.)’ın herkesin hakkına tam olarak riayet etme<br/>emriyle eksik ve noksan tartmayı yasaklamasına verilen bir cevaptır.<br/>
Âyetteki <i>“ev”</i> lafzı <i>“ve”</i> mânâsındadır. Çünkü Şuayb (a.s.)’ın onları mükellef tuttuğu<br/>
prensipler, bunlardan sadece biri değil her ikisidir.<br/>
Bilesin ki topraktan altın, gümüş ve demiri ilk çıkaran, <b>İdris</b> (a.s.)’ın peygamberliği<br/>
devrinde yaşayan ve İslâm davetçisi sâlih bir hükümdar olan <b>Hûşenk</b>’tir. Altın ve<br/>gümüşten ilk defa sikke basan ise <b>Dahhâk</b>’tır. Ne şekilde olursa olsun sikkeyi bozmak<br/>da yeryüzünde bozgunculuk yapmaktır.<br/>
Haccâc’a, hangi icrâatı sâyesinde kurtulacağını ümid ettiği sorulunca, bir çok şeye<br/>
ilaveten “Altın, gümüş gibi madeni paralarda hile yapmadım.” demiş.<br/>
<i>“Oysa sen yumuşak huylu ve çok akıllısın.”</i> <i>Rebîu’l-ebrâr</i>’da belirtildiği gibi<br/>
Medyen lügatine göre bu ifâdeler, ahmak ve beyinsiz anlamındadır.<br/>
<i>el-Kevâşî</i>’de denilir ki: “Yumuşak huylu ve çok akıllı izlenimi veriyorsun ama öyle<br/>
değilsin, yani bize emredip gösterdiğin şeylerde ne yumuşak huylu, ne de çok akıllı<br/>birisin.”<br/>
Müfessirlerin çoğu ise şöyle der: Bu ifâdeleri ile sapık, azgın ve beyinsiz demek<br/>
istiyorlar ve bu şekilde onunla alay ediyorlardı. Tıpkı cimri birine: “Hâtem-i Tâî seni<br/>görecek olsaydı, cömertliği senden öğrenirdi”: câhil birine: “Ey âlim”; başkalarını<br/>hafife alan birine de: “Ey yumuşak huylu” denilerek dalga geçilmesi gibi. Şu halde<br/>âyetteki ifâde, istiâre-i tebâiyye kabilindendir. Dalga geçmek üzere aradaki zıtlığı<br/>tenâsüb yerine koyarak beyinsizlik ve azgınlık yerine istiâre yoluyla yumuşak huyluluk<br/>ve akıllığı kullanıyorlar. Daha sonra bu beyinsizlik ve azgınlık mânâları da yumuşak<br/>huylu ve akıllı kelimelerine sirâyet etmiş oluyor.<br/>
