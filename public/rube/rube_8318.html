<a name=8319></a><img src="RuhulBeyan-8319_1.jpg"/><br/>
<img src="RuhulBeyan-8319_2.jpg"/><br/>
<img src="RuhulBeyan-8319_3.jpg"/><br/>
<img src="RuhulBeyan-8319_4.jpg"/><br/>
konusunda âyet mecâzî mânâya hamledilmiştir.<br/>
<i>“Sonra büyüklük taslayarak sanki hiç onları işitmemiş gibi (küfründe) direnir.”</i><b> </b>Bu<br/>
kişi sanki hiç duymamış gibidir. Bunun hali hiç duymayanın haline benzetilmiştir. Tahfif<br/>için âyetteki şân zamiri ve “yesîru” cümlesi hazfedilmiştir. Kabul etmeme ve<br/>faydalanmama konusunda işitmeyene benzetilmiştir. Allah Teâlâ bu kimseyi günahtaki<br/>ısrar ve kibretmesine karşı uyarmıştır.<br/>
<i>“Onu, acı bir azâb ile müjdele.”</i> Burada, verilen haberden duyulan mutluluğu<br/>
bildirmek mânâsında olan beşâret/müjdeleme, bu durumun zıddı olan inzâr için<br/>kullanılmıştır. Bu kullanımda inzâr maksadıyla, inzâr ve azap uyarısı, beşâret ve müjde<br/>cinsine dâhil edilmiştir. Bu mânâ, beşâret ve müjde ile örfen bilinen sevinçli haber<br/>mânâsı murad edildiğindedir.<br/>
Burada beşâretin asıl mânâsı da murad edilmiş olabilir. Zira beşaret aslında lügat<br/>
itibariyle “yüzün derisinde etkili olup değişiklik meydana getiren haber”dir. Bu durum<br/>sevinçli ve hüzünlü habere de şâmildir. Bunun için <i>Keşfu’l-esrâr</i>’da âyetin bu<br/>bölümüne “o kimseye üzüntünün yüzünde zâhir olacağı bir haber ver” şeklinde mânâ<br/>verilmiştir.<br/>
<b>9. <i>(O)</i></b><b> âyetlerimizden bir şey öğrendiği zaman onlarla alay eder. Onlar için</b><br/>
<b>alçaltıcı bir azap vardır!</b><br/>
<i>“O, âyetlerimizden bir şey öğrendiği zaman onlarla alay eder.” </i>Bizim<br/>
âyetlerimizden bir şey öğrendiğinde onunla alay eder. Alay etmesi, o şeyi hakikati üzere<br/>bilmesinden değildir. O, yalnız işittiğini değil, âyetlerin hepsini alaya alır. Bu sûretle<br/>Hak’tan ve doğruluktan uzaklaşmış olur.<br/>
<b>Nadr b. Hâris,</b> bu âyetlerle alay eder, acem hikâye ve masallarıyla bu âyetlere<br/>
mukâbele ve muâraza ederdi. Halka ve insanlara bu âyetlerin aslı olmadığını söylerdi.<br/>Ebû Cehil de, halka kaymak ve hurma yedirir. “Zıkkımlanın, yiyin, işte Muhammed’in<br/>sizi tehdid ettiği zakkum budur” der, zakkumu kaymak ve hurma olarak yorumlardı.<br/>
<i>“İşte öyleleri için alçaltıcı bir azâb vardır.”</i><b> </b>Buradaki “işte öyleleri” ifâdesi bütün<br/>
çirkin vasıflara sahip olması bakımından önceki ayette geçen “Her yalancı ve günahkar<br/>kişi”ye/“küllü effâkin”e işârettir.<br/>
Allah onları zelil kılıp izzet ve şereflerini yok eder. Allah’ın âyetleriyle alay<br/>
etmelerine mukabil burada azab alçaltıcı olmakla nitelenmiştir.<br/>
