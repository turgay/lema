<a name=7540></a><img src="flower_sep.jpg"/><br/>
<img src="RuhulBeyan-7540_2.jpg"/><br/>
<img src="RuhulBeyan-7540_3.jpg"/><br/>
yaptıklarının sonunda elde ettikleri netice Allah Teâlâ’nın şu âyette buyurduğu gibi olur:<br/>“<i><b>Onların yaptıkları her bir ameli alır, saçılmış toza çevirip değersiz kılarız.</b></i>” (el-<br/>Furkân, 25/23).<br/>
Bugün farklı tabakalarda olan her iddiâ sâhibi kendi din ve mezhebinin hak olduğu<br/>
iddiâsındadır. Allah dünyada da âhirette de onlar arasında hükmünü verecektir.<br/><i>Dünyada</i> hak ehlinin göğüslerini İslâm nûru ile genişletmek, kalblerine îmânı yazmak,<br/>onları kendi katından bir ruh ile desteklemek, sırlarına Hakk’ın şahidlerini keşfetmek ve<br/>ruhlarına cemal ve celal sıfatları ile tecellî etmek sûretiyle hakkı hak olarak ortaya<br/>koyar. Bâtılı ise hevâ ve bid’at ehlinin göğüslerini sıkıştırmak, kalblerini katılaştırmak,<br/>sırlarını ve basîretlerini köreltmek, ruhlarını çeşitli perdelerle perdelemek sûretiyle<br/>bâtılı boşa çıkarır. <i>Âhirette</i> ise hak ehlinin yüzlerini ağartmak, kitaplarını/amel<br/>defterlerini sağlarından vermek, terazilerinin sevap tarafını ağırlaştırmak, onları sırattan<br/>geçirmek, nurları önlerinden ve sağlarından aydınlatıp gitmek, cennete girdirmek ve<br/>derecelerini yükseltmek sûretiyledir. Bâtıl ehlinin ise yüzlerini karartmak,<br/>kitaplarını/amel defterlerini sol ellerinden ve arkalarından vermek, terazilerinin sevap<br/>tarafını hafif kılmak, sıratta ayaklarını kaydırmak, cehennem ateşine sokmak ve dereke<br/>dereke aşağılara indirmek sûretiyledir.<br/>
“<i>Şüphesiz Allah, yalancı ve inkârcı kimseyi doğru yola iletmez.</i>”<br/>“Allah hiçbir yalancı ve nankörü doğru yola iletmez!” kavli, kendi makamından<br/>
başkasına burnunu sokan, hakkında sâdık olmadıkları bir rütbeyi elde ettikleri<br/>iddiâsında bulunanları tehdîde işâret etmektedir. Allah böylelerini kendileri için<br/>isâbetli, rüşd ve âkıbetlerine uygun olacak şeye aslâ hidâyet etmez. Bilfiil yaşamadan<br/>önce yaşadığını iddiâ ettiği o rütbeden onu mahrum bırakır.<br/>
<b>Hâfız</b> şöyle der:<br/>
<i>Süleyman’ın yüzüğü gibi bir yüzük olmazsa şayet<br/>Yüzüğün nakışı ne üstünlük kazandırır?<br/>Hudâ o hırkadan yüz kere bîzârdır<br/>Ki onun bir yeninde yüz put ola</i><br/>
İşin/hâlin hakîkati ile tahakkuktan/onu yaşamaktan önce iddiâda bulunmaktan<br/>
koruyacak olan Allah’tır. Nimet veren ve müteâl/yüce olan O’dur.<br/>
<b>4. Eğer Allah bir evlât edinmek isteseydi, elbette yarattıklarından dilediğini</b><br/>
<b>seçerdi. O yücedir. O, tek ve kahhâr olan Allah’tır.</b><br/>
