<a name=2486></a>bu sözünde <i>“Rabb’im”</i> diye hitap ederek önce rubûbiyet şerefini zikretmiş, ardından<br/>kulluk zilletini ifade etmiştir. Kavminden seçtiği adamların görme isteği ise gafil ve boş<br/>kalblerinden gelmiştir. Şevk ateşleri, sû-i edeple yükselmiş, dolayısıyle: <i><b>“Ey Mûsâ, biz<br/>Allah’ı açıkça görmedikçe sana inanmayız”</b></i> (el-Bakara, 2/55) demişlerdir. Bu<br/>sözlerinde önce red ve inkar ifadesini kullanmışlar, sonra da Allah’ı açıkça görme<br/>talebinde bulunmuşlardır. İşledikleri bu zulüm sebebiyle de onlara yıldırım çarpmıştır.<br/>Mûsâ (a.s.)’ın bayılması ile kavminin çarpılması arasında çok fark vardır. Çünkü Mûsâ<br/>(a.s.)’ın baygınlığı, rubûbiyet sıfatının tecellîsi ile bir lütuf baygınlığı idi. Kavmininki<br/>ise izzet ve azamet sıfatlarının zuhuruyla bir kahır çarpılması idi.<br/>
Mûsâ (a.s.). tevhid makamında bulunduğu için vahdet nuruyla bakıyor, eşyanın<br/>
hepsinin Allah katından olduğunu görüyordu. Bu sebeple kavminin gösterdiği<br/>beyinsizliğin ve yaptıklarının, onları denemek ve yoklamak için Allah’ın kahır sıfatının<br/>tecellîlerinden olduğunu anladı. Rabb”i ile karşılıklı konuşmalar vuku bulup Mûsâ (a.s.)<br/>münacât kadehiyle sarhoş olduktan sonra inbisat (bast) yaygısı üzerinde ayağı kaydı ve<br/>şöyle dedi: <i>“Bu senin imtihanından başka bir şey değildir. Onunla dilediğini<br/>sapıtırsın,</i> <i>dilediğine yol gösterirsin.”</i> Yani kahır sıfatı parmağınla istediğinin kalbini<br/>kaydırır ve lütuf sıfatı parmağınla da dilediğin kimselerin kalbini doğrultursun. <i>“Sen<br/>bizim velîmizsin;” </i>bütün işlerimizi yürütür ve doğru yolu bulmamıza yardım edersin.<br/><i>“Bizi”</i> bizden sadır olan hataları “<i>bağışla,”</i> Senden talep ettiğimiz rü’yet (seni görme)<br/>nimetiyle “<i>bize acı</i>. <i>Sen bağışlayanların en iyisisin.” </i>Sen günahkarların günahlarını<br/>örtenlerin en hayırlısısın. Çünkü senden başkaları da hataları örtebilirler, fakat istekleri<br/>yerine getiremezler. Sen ise günahları örter ve onları iyiliklerle değiştirirsin. Hata<br/>yapan kimselere de istediklerini verirsin.<br/>
<i>“Bize bu dünyâda da iyilik yaz, ahirette de” </i>Yani,<i> </i>Muhammed (a.s.)’a ve O’nun<br/>
ümmetinin seçkinlerine hem dünyada, hem de ahirette seni görmeyi yazdığın gibi bu<br/>fazîleti, dünyada ve ahirette bize de nasip eyle. <i>“Biz sana yöneldik.” </i>alenî değil de<br/>gizli olarak bu iyiliği istemek üzere sana döndük. Gizliyi de, en gizliyi de bilen yalnız<br/>sensin.<br/>
Allah Teâlâ, sırra sır, gizliye de gizli ile cevap vererek <i>“buyurdu ki: “Azabıma,</i><br/>
<i>dilediğimi uğratırım.” </i>Yani kahır sıfatımla dilediğimi yakalarım.” Ya da mânâ<br/>şöyledir: <i><b>“Biz, Allah’ı açıkça görmedikçe sana inanmayız.”</b></i> (el-Bakara, 2/55)<br/>diyerek beni görme talebinde sû-i edebde bulunanları edepsizlikleri üzere yakalar ve<br/>ayrılık azabıyla onları edeblendiririm. Nimet, yaratma ve terbiye etme şeklinde tezahür<br/>eden <i>“rahmetim ise her şeyi kuşatmıştır.</i> <i>Onu” </i>yani beni görme nimetini ve rahmet<br/>edip onu ikram etmeyi, “<i>korunanlara, zekâtı verenlere” </i>Allah’a sarılıp mâsivâdan<br/>korunan, bu makamın nisabından bu makamı arzulayanlara verenlere “<i>ve ayetlerimize<br/>inananlara” </i>ayetlerin şâhidlerinin nurlarına taklîdle değil hakiki mânâda (tahkîkî<br/>imanla) inananlara <i>“yazacağım.” </i>Onlar, bu ümmetin seçkinleridir. Nitekim Allah Teâlâ<br/>onların durumlarını ve amellerini şöyle açıklamaktadır:<br/>
<i>“Onlar, o Elçi’ye, o ümmî Peygamber’e uyarlar...”</i> Bu ayette, Muhammed (a.s.)’ın<br/>
