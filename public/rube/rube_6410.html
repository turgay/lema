<a name=6411></a>Büyüklerden birisi şöyle demiştir: “İnsanın üç mezhebi vardır: <b>Birincisi</b>, babası,<br/>
annesi ve bulunduğu şehirdeki topluluğun mezhebidir. “<i>Her doğan fıtrat üzere<br/>doğar…</i>”<a href="RuhulBeyans.html#6418">[31] </a>hadîsi buna işârettir. <b>İkincisi</b>, bulunduğu ülke padişahının mezhebidir.<br/>Padişah âdil ise ülke halkının çoğu âdil, zâlim ise zâlim, zâhid ise zâhid, hakîm ise<br/>hakîm, Hanefî ise Hanefî, Şâfiî ise Şâfiî olurlar. Bu, herkesin padişaha yakın olmayı<br/>istemesinden dolayıdır. Bütün halk padişahın irâdesine ve muhabbetine taliptir.<br/>“<i>İnsanlar meliklerinin/idârecilerinin dîni üzeredir.</i>”<a href="RuhulBeyans.html#6418">[32] </a>hadîsinin mânâsı işte budur.<br/><b>Üçüncüsü</b>, dostun mezhebidir. İnsan kiminle dostluğu isterse, her zaman onun<br/>mezhebinde olur. Sohbetin anlamı, zâhirin benzeşmesi ve bâtının uyumluluğudur. “<i>Kişi<br/>dostunun dîni üzeredir.</i>”<a href="RuhulBeyans.html#6418">[33] </a>hadîsinin anlamı budur.”<br/>
<i>Şu kimse nasıldır diye sorma, arkadaşına bak.<br/>Çünkü her arkadaş arkadaşının peşinden gider.</i><br/>
Ne güzel söylenmiştir:<br/>
<i>Kişi arkadaşının huyunu alır;<br/>Kötü yüzlülerle olmaktan kaçın<br/>Rüzgâr kötü yerlerde esecek olsa,<br/>O çirkin havanın kokusunu alır</i><br/>
“<i>Allâh’ın yaratışında değişme yoktur.</i>” Bu ifâde, yerine getirilmesinin zorunlu olması<br/>
bakımından Allah Teâlâ’nın fıtratına sarılma emrinin sebebini ortaya koymaktadır. Yâni<br/>hevâyı kabul ve şeytanın vesvesesine uymak sûretiyle gereğini ihlâl ve muktezâsını<br/>kendi üzerinde uygulamayarak onu değiştirmek doğru ve düzgün olmaz.<br/>
<i>et-Te’vîlâtü’n-Necmiyye</i>’de der ki: “Onları niçin yaratmışsa onda değişiklik olmaz.<br/>
İnsanların hepsini tevhîd üzere yarattı. Tevhid ve saâdet için yarattığı kimsenin kalbini<br/>dosdoğru kıldı. İlhâd ve şakavet için yarattığı kimsenin kalbini ise kaydırdı.”<br/>
Fakir (<b>Bursevî</b>) der ki: “Şehâdet âlemi levh-i mahfûzun aynasıdır. İkisinin sûretleri<br/>
için değişme ve başkalaşma vardır. Ana rahmi ise gayb âleminin aynasıdır. İkisinin<br/>sûretleri için hakîkatte değişme yoktur. Onun için hadîsde “<i>Saîd olan annesinin<br/>karnında saîd, şakî olan da annesinin karnında şakîdir.</i>”<a href="RuhulBeyans.html#6418">[34] </a>buyrulmuştur.<br/>
<i>İnsanların huyunu, ahlâkını değiştirmesi zordur;<br/>Zâtî olan nasıl zâil olur?<br/>Asıl olan tabiattir, ahlâk ise fer‘dir.<br/>Şüphesiz fer‘ olan asla meyleder</i><br/>
Allah bizi ve sizi, vaaz ve îkaz tesir ettiği zaman kendisine “Artık değişme yok”<br/>
denilenlerden değil, bu illetli kalbin hastalığını tedâvi edenlerden kılsın.<br/>
