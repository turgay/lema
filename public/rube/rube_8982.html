<a name=8983></a><img src="RuhulBeyan-8983_1.jpg"/><br/>
<img src="RuhulBeyan-8983_2.jpg"/><br/>
<img src="RuhulBeyan-8983_3.jpg"/><br/>
<i>“Bizi anmaktan yüç çeviren (kimseden yüz çevir)”</i> kavl-i celilesi yukarıdaki sözü<br/>
geçen üçüncü tedavi şekline işâret etmektedir. Allah’ı anmaktan yüz çevirmek; Allah’ın<br/>varlığına, vahdetine ve sâir sıfatlarına delâlet eden delillerden sarf-ı nazar etmek<br/>mânâsında olan kinâyeli bir sözdür. <i><b>“Dünya hayatından başka bir şey istemeyen<br/>kimseden (yüz çevir)“</b> </i>kavl-i şerifi ise o müşriklerin haşri inkâr ettiklerine işâret<br/>etmektedir. Zira her kim haşr ve hesabın olacağını itiraf etmesze, korkmaksızın Allah<br/>Teâlâ’nın delillerinden vazgeçmekten uzaklaşmazsa, o kişi mârifetullah’a ulaşamadığı<br/>gibi Rasûlü (a.s.)’ne de uymaz. Binâenaleyh Nebî (a.s.)’nin sözleri ve dâveti ona bir<br/>fayda sağlamaz. O insan için yapılacak tek şey kalır, o da tedaviyi bırakıp onunla savaş<br/>yapmaktır.<br/>
Şunu bil ki, bir kimse efendisinin huzurundan uzaklaştığı nisbette dünya hayatına<br/>
dalmış sayılır. Her kim zühdü, vera ve takvâyı, keşfi, kerâmeti ve mûcizeleri terk eder;<br/>insanlar tarafından kabul görmeye ve onların arasında ün yapmaya, makam ve mal elde<br/>etmeye niyet ederse o kimse ancak dünya hayatını istemiş olur. Bu suretle tüm ahvâlini<br/>zâyi ettiği gibi bütün söz ve fiillerini de zarara sokmuş olur. Çünkü bu söz ve fiillerinin<br/>Allah’ın indinde hiç bir semeresini alamaz.<br/>
<i>Ey oğul Zeyd’in evinde çalışıyorsan<br/>Amr’dan boşuna ücret bekleme.</i><br/>
Bu durumda olan kimse bir takım keşifler elde ettiği ve dünya ehli kendisine<br/>
meylettiği için gururlanmasın. Zira elde ettiği bu hususlar ona peşin verilen bir<br/>karşılıktır, âhirette ise hiç bir karşılık alamayacaktır. Bilmezmisin ki İblis, Allah<br/>Teâlâ’ya dokuz bin sene ibâdet ettikten sonra inkâr edip Allah’a: <i><b>“(Bari) bana tekrar<br/>dirilecekleri güne kadar süre ver”</b></i> (el-A’raf, 7/14) dedi. Allah Teâlâ da ona mühlet<br/>verdi. İşte ona verilen bu mühlet, dünya hayatının peşin ödemesi idi.<br/>
<b>30. İşte onların erişebilecekleri bilgi budur. Şüphesiz ki senin Rabbin, evet O,</b><br/>
<b>yolundan sapanı daha iyi bilir; O, hidâyette olanı da çok iyi bilir.</b><br/>
<i>“İşte onların” </i>dünyaya âid “<i>erişebilecekleri bilgi budur.”<br/>Bahru’l-ulûm’da</i> onların erişebilecekleri şey, dünyayı âhirete tercih etmek; <i>İrşad</i>’da<br/>
ise “âhiretten yüz çevirip irâdeyi dünya hayatına hasretmek” şeklinde açıklanmıştır.<br/>Bundan ötesine geçip dâvet ve irşâda lâyık bir hâle gelemezler. Nitekim Allah Teâlâ bu<br/>husûsu <i><b>“onlar, sadece şu yakın hayatın dış yüzünü bilirler- âhiretten ise onlar<br/>tamamen gafildiler.”</b></i> (er-Rum 30/7) âyetinde beyân etmektedir.<br/>
