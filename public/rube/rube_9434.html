<a name=9435></a>Şiirde de böyle gelmiştir:<br/>
<i>Rabbinin rızâsına göre çalışırsan yurdun cennettir,<br/>Allah’ı unutur, haddi tecavüz edersen yerin cehennemdir.<br/>Bunlar iki yerdir, insan için başka mahal yoktur.<br/>Böyle olunca kendin için hangisini seçeceğine dikkat et!</i><br/>
Âyet-i kerimede geçen <i>ashab</i> kelimesi sohbettendir. Sohbet, aslında bir şeyin diğer<br/>
bir şeye az veya çok bir zaman için beraber ve yakın olmasıdır. Bu şekilde her iki<br/>şeyden biri diğerine sâhib yâni arkadaş olmuş sayılır. Bu beraberlik devamlı ve<br/>kesintisiz olursa arkadaşlık ve sohbet tam ve kâmil olur. Sâhib, âdet itibariyle<br/>arkadaşlık eden kimseye denir. Yine bazen her iki tarafa arkadaş ve arkadaşlık eden<br/>kişiye de denilir. Bundan dolayıdır ki, erkeğin eşine sâhibe/arkadaş kelimesi kinâye<br/>olarak kullanılır. Bazan da, kölesiyle devamlı beraberliğinden dolayı efendiye de sâhib<br/>denir. Nitekim Efendiye, kölesini terbiye ettiğinden dolayı <i>rabb</i> denildiği gibi. Bu<br/>sebeple, <i>rabbü’l-mal</i> dendiği gibi <i>sâhibü’l-mal</i> de denir.<br/>
Bütün bu açıklamalara göre, cennet ve cehennem ehli olanlara <i>ashâbü’l-cenneti</i> ve<br/>
<i>ashâbü’n-nari</i> denmesi ya ebedî arkadaşlık ve sürekli beraberlik itibariyledir. Bu<br/>sebeple, Allah’ın dilediği belli bir zaman için azab edilecek olan günahkar müminlere<br/><i>“cehennem ashabı”</i> denmez. Yahud, iyi veya kötü amelleri işlemeleri sebebiyle cennet<br/>ve cehenneme lâyık olanlarına, bunların bir cezâ veya mükâfat yeri olduğuna mübalağalı<br/>bir şekilde işâret etmek üzere ve onlara âid mülk olması itibariyle “cennet ve cehennem<br/>ashabı” denmiştir.<br/>
Cennet ashabı, Allah’tan korkan ve bu sebeple de cennette sonsuz olarak kalmağa hak<br/>
kazanan kimselerdir. <i>İrşad</i> adlı eserde şöyle denmiştir: Âyette cehennem halkının önce<br/>zikredilmesinin sebebi, işin başında belirtilen eşitsizliğin onların kusurlarının bir<br/>sonucu olduğunu, yoksa bunun mukabilleri olan cennetliklerden kaynaklanmadığını<br/>bildirmek içindir. Eşitsizlik, fazlalık ve eksiklik bakımından birbirine zıt iki şey<br/>arasında sözkonusudur. Eşitsizliği, fazla olanın fazlalığı yönünden itibar etmek mümkün<br/>ise de, akla ilk gelen eşitsizliğe noksan olanın eksikliği açısından itibar etmektir.<br/>Nitekim, <i><b>“Körle gören, karanlıkla aydınlık, gölge ile sıcaklık eşit olmaz.” </b></i>(Fâtır,<br/>35/19-21) <i><b>“Deki: Körle gören bir olur mu hiç? Ya da karanlıklarla aydınlık eşit<br/>olur mu? Yoksa O’nun yarattığı gibi yaratan ortaklar buldular da bu yaratma<br/>onlarca bir birine benzer mi göründü? De ki Allah, her şeyi yaratandır. Ve O,<br/>birdir, karşı durulmaz güç sâhibidir”</b></i> (er-Ra’d, 13/16) âyet-i kerimeleri ve benzerleri<br/>buna örnektir. Ama, <i><b>“De ki: Hiç bilenlerle bilmeyenler bir olur mu?”</b></i> (ez-Zümer,<br/>39/9) âyet-i kerimesinde üstün konumdaki bilenlerin önce zikredilmesi, sıla olan fiilin<br/>ilim melekesini ifâde etmesinden olabilir. İlim melekesinden yoksun olana ilim<br/>melekelerine sâhib olan takaddüm eder.<br/>
Âlimlerin bazısı şöyle demiştir: Âyet-i kerimede cehennemliklerin önce zikredilmesi,<br/>
