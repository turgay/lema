<a name=5378></a><i>namazdadır.</i>” buyrulmuştur.”<a href="RuhulBeyans.html#5383">[45]</a><br/>
Rivâyet edilir ki iki cenaze olmuştu. Bunlardan biri mancınıkla öldürülmüş, diğeri ise<br/>
kendi halinde ölmüştü. <b>Fudâle b. Ubeyd</b> kendi halinde ölenin kabrinin yanına oturdu.<br/>Kendisine “Şehîdi bıraktın, onun yanında oturmadın!” denildi. Bunun üzerine o: “Ben<br/>onların (yerinde olsam) hangisinin kabrinde diriltildiğime aldırmam. Çünkü Allah:<br/>“<i>Allah yolunda hicret edip sonra öldürülen yahut ölenleri hiç şüphesiz Allah güzel<br/>bir rızıkla rızıklandıracaktır…</i>” buyuruyor.” dedi.<br/>
Bir hadiste şöyle buyrulmuştu: “<i>Kim hac için yola çıkar da haccedemeden ölürse,</i><br/>
<i>kıyâmete kadar o kimseye hac yapanın ecri yazılır. Kim umre için yola çıkar da umre<br/>yapamadan ölürse ona da kıyâmete kadar umre yapan kimsenin ecri yazılır. Kim gazâ<br/>için sefere çıkar da yolda ölürse o kimseye de kıyâmete kadar gâzî sevabı<br/>yazılır.</i>”<a href="RuhulBeyans.html#5383">[46]</a><br/>
Rivâyet edilir ki <b>Ebû Talha</b> (r.a.) denizde gazâ için sefere çıktığı zamanda gemide<br/>
öldü. Onu defnetmek için bir ada aradılar. Öyle bir adayı ancak yedi gün sonra<br/>bulabildiler. Cesedi hiç değişmemişti. İşte şehidlerin sıfatı budur.<br/>
Büyüklerden biri der ki: “Rızıkların güzelliği, onlarla rızıklananların durumlarının<br/>
farklılığına göre değişir. Onun için bu âyet, her durumda öldürülenle kendi hâlinde<br/>ölenin eşit olmasını gerektirmez. Allah yolunda öldürülenin, Allah Teâlâ’nın zâtı<br/>hakkında elde edeceği şeylerle kendi halinde ölenden daha üstün bir meziyete sâhiptir.<br/>O diğerinden efdaldir. Buna işâret eden bir çok delil vardır. Bunlardan birisi,<br/>Peygamberimiz (s.a.)’e “Hangi cihad efdaldir?” diye sorulduğunda verdiği şu cevaptır:<br/>“<i>Atının yere yıkılıp boğazlanması ve kanının akıtılmasıdır.</i>”<a href="RuhulBeyans.html#5383">[47]</a><br/>
Yine Allah yolunda öldürülen kimse kanının kokusu misk kokusu gibi olduğu halde<br/>
Allah’ın huzuruna gelir. Ölü ise bu üstünlüğe nâil olamaz. Öldürülen kimse, şehâdetin<br/>fazîletini görünce tekrar Allah yolunda öldürülmek için dünyaya dönmeyi temennî eder.<br/>Kendi hâlinde ölen ise böyle değildir. Yine Allah yolunda öldürülmek tüm günahlara<br/>keffârettir. Kendi haline ölen kimse için bu durum söz konusu değildir. Allah yolunda<br/>kendi halinde ölen kimse yıkanır sonra gömülür. Şehîd olarak ölen ise yıkanmaz. Yine<br/>şehîd olarak öldürülen kimse şefâat eder. Kendi hâlinde ölen için ise böyle bir şey<br/>yoktur. Yine şehîd huru’l-ıyni kanı kurumadan görür. Kendi halinde ölen kimse ise böyle<br/>değildir.<br/>
Âyette hakîkati taleb konusunda tabîat vatanlarından hicret etmeye, sıdk kılıcı ile nefsi<br/>
katletmeye ya da beşerî vasıflardan ölmeye işâret vardır. Bunun mükâfâtı dünyada<br/>verilen mânevî rızıktır. Kalblerin rızkı irfanın halâveti, sırların rızkı cemâl<br/>müşâhedeleri, ruhların rızkı ise celâl mükâşefeleridir.<br/>
<i>Mesnevî</i>’de der ki:<br/>
<i>Nice güvenilir şehîdin nefsi ölmüştür<br/>Ama dünyada canlı imiş gibi yürür, gezer<br/>Görünüşte kanlarını döken, ama diri nefisleri</i><br/>
