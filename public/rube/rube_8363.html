<a name=8364></a>O’na itâat ediniz, çünkü O, her şeye galiptir. Her işinde yüce hikmetler vardır.<br/>
“Semavât ve arz” kelimelerinde zamir mevkiinde ism-i zâhir getirilmesi kibriyânın<br/>
şânını tâzim içindir. Hadis-i şerifte şöyle buyrulmuştur: <i>“Elbette Allah’ın üç esvâbı<br/>vardır; izârı izzet, ridâsı kibriyâ, gömleği rahmettir. Kim Allah’tan başkasından izzet<br/>beklerse, Allah onu zelil eder.”</i> İşte Allah Teâlâ âyet-i celîlede, <i><b>“(Azabı) tat, zira sen<br/>kendince üstündün, şerefliydin”</b></i> (Duhân, 44/49) buyurmuştur. Kim kibrederse Allah<br/>ile münâzaa etmiş olur. Allah Teâlâ hadis-i kudsî’de şöyle buyurmaktadır: “<i>Benimle<br/>münâzaa edeni Cennete girdirmem uygun düşmez. Kim insanlara merhamet ederse<br/>Allah da ona merhamet eder</i>.”<a href="RuhulBeyans.html#8366">[20] </a>İşte bu insan Allah Teâlâ’nın uygun merhamet<br/>gömleğini giymiş demektir.<br/>
Yine bir hadis-i kudsîde Allah Teâlâ şöyle buyuruyor: <i>“Kibriyâ (ululuk, yücelik)</i><br/>
<i>benim ridâm, azamet (büyüklük) benim izârımdır. Bunlardan birinde benimle<br/>münâzaa edeni cehenneme atarım.”</i><a href="RuhulBeyans.html#8366">[21] </a>Kul Allah Teâlâ’nın ahlâkıyla ahlâklanmalıdır.<br/>Fakat bu iki ahlâk ile ahlâklanmak muhaldir. Çünkü bunlar ezelî ve ebedîdirler.<br/>Bunlarda bir değişim olmaz. Kulun ahlâkı ise değişim gösterir. Onun bir başlangıcı ve<br/>sonu vardır. Yine kulun bir îcâd ve iâde edeni vardır.<br/>
Bazı büyükler şöyle demiştir: Allah Teâlâ kendi zâtını “izâr ve ridâ” ile vasıflayıp<br/>
“kamîs ve serâvîl” ile vasıflamamıştır. Çünkü bu izâr ve ridâ, dokuma olsalar da dikme<br/>değillerdir. Bunlar basit olmaya daha yakındırlar. Son ikisi ise dikme olup bunlar<br/>mürekkeptirler. İşte bundan dolayı ihramda erkeğe dikişli elbise giymek haram olmuş,<br/>kadına haram olmamıştır. Çünkü erkek her ne kadar mürekkep olan şeylerden yaratılmış<br/>ise de yine de basit olmaya daha yakındır. Kadın ise kesin olarak erkeğe âid olan<br/>şeyden yaratılmıştır. Basit olmaktan uzaktır. Dikişli olan mürekkeptir. Kadına, “sen<br/>aslın üzere kal, erkeğe katılma” denilmiş oldu. Erkeğe de, “sen de terkîbinden terfî et”<br/>denilmiş oldu.<br/>
Hamdin kibriyâ üzerine takdim edilmesinde şuna işâret edilmektedir: Hamd edenler<br/>
Allah’a hamd ettikleri zaman, Allah Teâlâ in’am ve ihsanıyla onların yapmış oldukları<br/>bu hamdden pek yüce ve büyüktür. Bilakis Allah Teâlâ bütün hamdedenlerin hamdinden<br/>büyüktür. Allah’ın nimetleri de bütün şükredenlerin şükründen büyüktür.<br/>
Bazı ârifler şöyle demiştir: “Bil ki tekbir, Rabbini tüm yön, değişim, dönüşüm ve<br/>
mertebelere göre çeşitlilik arz eden ilmî ve itikâdî taayyünât kayıtlarından tenzih<br/>etmendir.” Yine tekbir senin rabbini diğer hasr ve tayin ahkâmından, bu zikredilenlerden<br/>zâhir ve bâtın olandan tenzih etmendir. Öyle ki onları, ancak meşrû ibâdet sırlarını ve<br/>Rabbânî hazrete kevnî yöneliş sırlarını bilen bilir.<br/>
Benim namazımın her tekbirinin mânâsı şudur: Allah Teâlâ kullara taallük eden<br/>
değişim, dönüşüm, mertebe ve kevnî taayyünâtla kayıtlanmaktan pek büyük, yüce ve<br/>münezzehtir.<br/>
<b>Şeyhulislâm Hâherzâde</b> şöyle demiştir: “Allahu Ekber”in mânâsı yâni “Allah bu<br/>
kadar ibâdetle hakkı edâ edilmekten büyüktür. Bilakis O’nun hakkı daha yücedir”<br/>demektir. Nihâyet melekler: “Yâ Rabbi! Sana hakkıyla ibâdet edemedik” derler.”<br/>
