<a name=1663></a><img src="RuhulBeyan-1663_1.jpg"/><br/>
<i>“Bugün” </i>şimdiki zaman ve bitişik geçmiş ve gelecek zaman ya da âyetin nâzil olduğu<br/>
zaman. <i>“Size temiz ve iyi şeyler helâl kılınmıştır.”</i> Temiz ve iyi olan şeyler, düzgün<br/>tabîatlı kimselerin pis ve çirkin bulmadığı şeylerdir. Düzgün tabîat sahipleri de mert ve<br/>güzel ahlâklı kimselerdir. Ya da “temiz ve iyi şeyler,” Şâri’in nassı ve müctehidin kıyâsı<br/>ile hakkında haram hükmü bulunmayan şeylerdir.<br/>
<i>“Kendilerine kitap verilenlerin yiyeceği size helâldir.” </i>Kendilerine kitap<br/>
verilenlerden maksat, yahûdî ve hristiyanlardır. Onların yemeklerinden murad ise,<br/>kestikleri hayvanlar ve diğer şeylerdir.<br/>
<b>İbn Abbas </b>(r.anhüma)’ya hristiyan arapların kestiklerinin yenilip yenilmeyeceği<br/>
sorulduğunda o: “Onların kestiğini yemekte beis yoktur.” demiştir. Tâbiînin büyük<br/>çoğunluğu bu görüşü benimsemişlerdir. Nitekim Ebû Hanîfe ve arkadaşları da bu hükmü<br/>tercih etmişlerdir.<br/>
Ebû Hanife’ye göre sabiîler de âyetteki ehl-i kitap hükmüne tâbîdir. İmam Muhammed<br/>
ve Ebû Yûsuf’a göre ise sabiîler iki sınıftır: Birinci sınıftan olanlar Zebur’u okurlar ve<br/>meleklere taparlar. İkinci sınıftan olanlar ise Zebur’u okumazlar ve yıldızlara taparlar.<br/>Bu ikinci gruptan olanlar kitap ehli hükmüne dâhil değillerdir.<br/>
Mecûsîlere gelince kitap ehlinden alındığı gibi onlardan da cizye alınır. Fakat onların<br/>
kestiği yenilmez. Kadınları ile evlenmek de câiz değildir. Rasûlullah (s.a.v.) şöyle<br/>buyurmuştur: <i>“Kadınlarını nikahlamamak ve kestiğini yememek kaydıyla onlara ehl-i<br/>kitâb gibi muâmele edin.” </i><a href="RuhulBeyans.html#1667">[252]</a><br/>
Bir yahûdî veya hristiyan Allah’tan başkasının adını anarak, mesela bir hristiyan “Hz.<br/>
Mesih adına” diyerek bir hayvanı boğazlasa ulemânın ekserisine göre onun eti helaldir.<br/>Çünkü Allah onların kestiklerini helal kılmıştır. Ve O, onların ne diyeceklerini<br/>bilmektedir.<br/>
<b>Hasan Basrî </b>der ki: Bir yahûdî veya hristiyan Allah’tan başkasının adını anarak bir<br/>
hayvanı boğazlarken sen onun söylediğini işitirsen, o hayvanın etini yeme. Eğer sen<br/>onun ne söylediğini işitmediysen, bu takdirde onun kestiğini ye. Çünkü onun kestiğini<br/>Allah sana helal kılmıştır.<br/>
<i>“Sizin yiyeceğiniz de onlara helâldir.”</i> Sizin onlara yemek yedirmeniz ve onlarla alış<br/>
veriş etmeniz de haram değildir. Eğer sizin yemeğiniz onlara haram olsaydı bu<br/>zikredilen muameleler de aranızda câiz olmazdı.<br/>
<i>“Mü’min kadınlardan iffetli olanlar ile.”</i> Yani, bu kadınlar yukarıda zikredilenler<br/>
gibi size helal kılındı, demektir.<br/>
“__WORD__”tan murad, iffetli ve hür kadınlardır. Bundan sonra bahsedilecek<br/>
olanlardan önce ve özellikle onların zikredilmesi, onlarla evlenmenin daha evlâ<br/>olduğuna işârettir. Yoksa onların dışındakilerle evlenilemeyeceğine delâlet etmez.<br/>Çünkü, mü’mine olan câriyeleri nikahlamak, ittifakla sahihtir. Keza hür kadınlardan<br/>iffetli olmayanları da nikahlamak câizdir. Kitap ehli olan câriyeler ise <b>Ebû Hanîfe</b>’ye<br/>göre müslüman kadınlar gibidir. <b>İmam Şafiî </b>bunun aksi görüştedir.<br/>
<i>“Sizden önce kendilerine kitap verilenlerden iffetli kadınlar da”</i> Yani, sizinle savaş<br/>
