<a name=8924></a>Fakir (<b>Bursevî</b>) derim ki gece miraç zamanı, namaz da mânevî miraç olduğu için; her<br/>
kim Rasûlullah (a.s.)’a miracında iltihak etmeyi murad ederse insanlar uykuda iken gece<br/>namazı kılsın. Yâni insanların gaflet anında gecenin ortasında namaz kılsın. Bu vaktin<br/>şerefinden dolayı Rasûlullah (a.s.)’ın miracı gecenin sabaha yakın olan kısmında<br/>gerçekleşmiştir. Zira bazı kimseler her ne kadar daha tan yeri ağarmasa bile pek çok<br/>sebeplerle bu vakitte ihtiyaçlarına binâen uyanmış olurlar.<br/>
<i>“Ve yıldızların batışından sonra da O’nu tesbih et.”<br/></i>“İdbâr” kelimesi, hemzenin kesre ile “edbera” fiilinin masdarıdır. “Nücûm” kelimesi<br/>
de “necm” kelimesinin çoğulu olup “doğan yıldız” anlamındadır. Âyetteki bu cümlenin<br/>mânâsı: “Gecenin sonuna doğru yıldızların ardından da yâni sabah aydınlığı ile beraber<br/>yıldızların kaybolduğu anda da O’nu tesbih et” şeklindedir.<br/>
Bir kavle göre de gece yapılan tesbihin akşam ve yatsı namazı, yıldızların<br/>
kaybolmasından sonraki namazın da sabah namazı olduğu belirtilmiştir. Bu âyet-i<br/>kerîmede sabah namazını te’hirin yâni son vakte ertelemenin daha faziletli olduğuna da<br/>işâret edilmektedir. Zira Allah Teâlâ sabah namazının iki rekâtının kılınmasını<br/>yıldızların kaybolmasından sonraki vakitte emretmiş olmakla birlikte zâten yıldızların<br/>kayboluşu da sabah aydınlığından sonraki vakte rastlamaktadır. <b>Ebû’l-Leys</b><i> </i>Tefsirinde<br/>müellif bu kanâati taşımaktadır.<br/>
Pek çok müfessire göre de “idbâr-i nücûm” yâni sabah namazının iki rekatı; bu<br/>
namazdan önce, sabahın aydınlığında yıldızların kaybolduğu zaman îfâ edilen sabah<br/>namazının sünnetidir. Bir hadis-i şerifte de: <i>“Sabah namazının iki rekatlık sünneti<br/>bütün dünya ve içindekilerden daha hayırlıdır<a href="RuhulBeyans.html#8925">”</i>[63]</a><i> </i>buyrularak ondaki büyük sevap<br/>beyân edilmiştir.<br/>
Fakir (<b>Bursevî</b>) müfessirlerin sabah namazının sünnetinin vakti husûsundaki<br/>
kanâatleriyle ilgili olarak şöyle derim: Bu hususta ihtilaf edilmiştir. Zira sabah<br/>namazının sünnetinin kılınışındaki nebevî metod, onun vaktin evvelinde kılınmasıdır.<br/>Zira hadis-i şerifler tercih sebebi olup bu sünnetin farza yakın olarak te’hir edilmesi de<br/>müraccah olandır. Bu iki rek’atın vaktin evvelinde kılınması İmam Şâfiî’nin tercih ettiği<br/>vakittir. Bu vakitte yıldızların kaybolması sözkonusu değildir. Zira yıldızların<br/>kaybolması, sabah aydınlığı olan fecr-i sâdıkta vuku bulmaktadır.<br/>
<b>Sehl</b> âyetin tefsirini şöyle yapar: Farz olan namazı Rabbine karşı ihlasla kıl. Bütün<br/>
vakitler sana iyilik etmekten ve seni muhâfazadan gâfil kalmayan Allah’ı sabah ve<br/>akşam anmaktan sen de gâfil kalma!<br/>
<i>et-Te’vîlâtü’n-Necmiyye </i>ise “fe sebbih” ile başlayan cümle-i Kur’âniyyenin, gece-<br/>
gündüz zikir ile tesbihata müdâvemete işâret ettiğini belirtmektedir. Bunun izahı Kaf<br/>sûresinin sonunda yapılmıştır.<br/>
Bazı büyükler şöyle demiştir: Bir müridin şeyhine “Beni hatırında tut” demek sû-i<br/>
edeptendir. Zira bunda, şeyhin hizmet etmesini talep etmesi ve ona töhmette bulunması<br/>hasebiyle sû-i edep vardır. Rasûlullah (s.a.)’e: “Ben seninle cennette arkadaş olmayı<br/>istiyorum” diyen bir kimseye onun: <i>“Ben, çok secde etmeni tavsiye etmekle senin</i><br/>
