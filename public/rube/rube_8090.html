<a name=8091></a>durumda kılıca dolu dolu bakamaz. Böyle nâhoş manzaralara bakan da göz kapaklarını<br/>tam açıp sevimli manzaralara baktığı gibi dolu dolu bakıp seyredemez.<br/>
<b>Kelbî</b> şöyle demiştir: Artık onlar zâhirî; yani baştaki gözleriyle değil kalb gözleriyle<br/>
bakarlar. Çünkü onlar yüzükoyun ateşe sürüklenirler. Yahut onlar kör olarak<br/>haşredileceklerinden dolayı artık körün bakışı gibi endişeli ve korkulu bakarlar.<br/>
Fakir <b>(Bursevî)</b> der ki: Âyeti bu yönlere havâle etmeye gerek yoktur. Çünkü<br/>
bulundukları her bir yer ve bölgenin durumuna göre onların değişik halleri olacaktır.<br/>Burada bahsedilen bakış, yüzüstü cehenneme sürüklenmeleri ve kör olarak<br/>haşredilmeleri gibi hallerin hepsi sahih ve sâbittir.<br/>
Âyette şuna da işâret vardır: Dünyada tedâvi ve salâhı kabul etmeyen nefisler, kıyâmet<br/>
günü dünyaya dönmeyi temennî edeceklerdir. Böylece gûyâ şer’î riyâzet ve tarikat<br/>hizmetleriyle tedâvi olup salâhı bulacaklar. Dünyadayken bütün kuvvet ve kudretin<br/>sâhibi Allah’a boyun eğmeyen azgın nefisler, gûyâ boyun eğip itâat edecekler. Heyhat<br/>artık pişmanlık fayda vermez. Bu temennî ve duâlara itibar edilmez. Ancak böyle<br/>nefisler, müminlerden utandıkları için gizli gizli bakacaklardır. Çünkü müminler, onları<br/>bu temennîlerinden dolayı ayıplayacaklardır. Tabiî ki bu temennî ve taleplere asla kulak<br/>asılmayacaktır. Bahsi geçen nefisler, zâlimlerin nefisleridir.<br/>
<b>Sa’dî</b> şöyle demiştir:<br/>
<i>Senin kötü amellerin başına toplanır da<br/>Başın önünde eğik kalır, utanırsın.<br/>Kardeş, kötü işlerinden bugün utan ki<br/>Yarın iyilerin karşısında mahcup olmayasın.</i><br/>
<i>“İşte asıl ziyâna uğrayanlar” </i>ifâdesinde yer alan “hüsrân”, sermayenin azalıp<br/>
tükenmesi mânâsına gelir. Hüsrân, hem insana hem de işe nisbet edilebilir. Buna göre<br/>“falanca kişi hüsrâna uğradı” yahut “falânın ticâreti hüsrân oldu” denilebilir. Yine<br/>hüsrân kelimesi çoğunlukla mal, rütbe vs. gibi hâricî şeylere kullanıldığı gibi sağlık,<br/>selâmet, akıl, îman ve sevap gibi değerli mefhumlarda da kullanılır. İşte bu ikinci kısım,<br/>Allah Teâlâ’nın apaçık ziyân olarak nitelediği durumdur. Yüce Allah’ın Kuran’da<br/>bahsettiği her hüsrân, bu ikinci mânâda olan hüsrândır. Yoksa dünyevî materyaller ve<br/>beşerî ticaretler değildir.<br/>
<i>“İşte asıl ziyâna uğrayanlar” </i>ifâdesinin haberi “<i>kendilerini ve âilelerini ziyan</i><br/>
<i>edenlerdir” </i>sözüdür. Onlar kendilerini ebedî azâba sunmakla hem kendi nefislerine hem<br/>de kendilerinden olanlara zarar veren kimseler olmuşlardır. Müminler onları orada bu<br/>halde gördükleri zaman bu sözü söyleyeceklerdir. Yine âyette özellikle mâzî kalıbının<br/>kullanılması, işin gerçekliğine delâlet etmesi içindir.<br/>
<b>Kâşifî</b> şöyle der: Kendilerinin ziyâna uğraması, putlara ibâdet etmeleri sebebiyle<br/>
cehennem ateşinin gerekli olmasıdır. Yakınlarının zarara uğraması ise, cehennemlik<br/>olanlarının îman etmelerini engellemiş olmasıdır. Eğer yakınları cennetlik ise onları<br/>
