<a name=1419></a><img src="RuhulBeyan-1419_1.jpg"/><br/>
<img src="RuhulBeyan-1419_2.jpg"/><br/>
<img src="RuhulBeyan-1419_3.jpg"/><br/>
<i>“Biz her peygamberi Allah’ın izniyle ancak kendisine itâat edilmesi için</i><br/>
<i>gönderdik.”</i> Allah, bütün peygamberleri kendilerine itâat edilmesi ve getirdiklerine<br/>uyulması için göndermiştir. Çünkü peygamber getirdiğini Allah’tan getirmektedir.<br/>Dolayısıyla ona itâat etmek, Allah’a itâat etmek; ona karşı gelmek, Allah’a karşı gelmek<br/>demektir.<br/>
<i>“Eğer onlar”</i> sana itâat etmeyi bırakıp senden başkasının hakemliğine başvurarak<br/>
<i>“kendilerine zulmettikleri,”</i> kendilerini azapla karşı karşıya bıraktıkları <i>“zaman”<br/></i>nifâktan tevbe ederek <i>“sana gelseler de”</i> tevbe ve ihlasla <i>“Allah’tan bağışlanmayı<br/>dileseler, Rasûl de” </i>tevbe ettikleri zaman Allah’tan onları bağışlamasını dileseydi<br/><i>“onlar için istiğfar etseydi</i> <i>Allah’ı ziyâdesiyle affedici”</i> tevbeleri çok kabul buyurucu,<br/><i>“esirgeyici”</i> rahmeti ile kendilerine çok ihsân edici olarak <i>“bulurlardı.”</i><br/>
Eğer, “Sahih bir şekilde tevbe etmeleri durumunda tevbeleri zaten kabul edilecektir.<br/>
Öyle ise onların tevbesine bir de peygamberin istiğfârını eklemenin faydası nedir?”<br/>dersen, derim ki: Tâğûtun hakemliğine başvurmak, Allah’ın hükmüne karşı gelmek<br/>olduğu gibi Hz. Peygamber (a.s)’a karşı bir edepsizlik ve kalbini gamlandıracak bir<br/>davranıştır. Dolayısıyla günahı böyle olan birinin ondan da özür dilemesi gerekir.”<br/>
<b>65- Hayır, Rabbine andolsun ki aralarında çıkan anlaşmazlık husûsunda seni</b><br/>
<b>hakem kılıp sonra da verdiğin hükümden içlerinde hiç bir sıkıntı duymaksızın tam<br/>mânâsıyla kabullenmedikçe îmân etmiş olmazlar.</b><br/>
<i>“Hayır”</i> senin hükmüne karşı geldikleri halde, îmân ettiklerini iddiâ etmeleri doğru<br/>
bir iş değildir. <i>“Rabb’ine andolsun ki aralarında çıkan anlaşmazlık husûsunda”<br/></i>aralarında baş gösterip dallanıp budaklanan anlaşmazlıklarda <i>“seni hakem kılıp”</i> sana<br/>mürâcaat edip <i>“sonra da verdiğin hükümden içlerinde hiçbir sıkıntı”</i> darlanma<br/><i>“duymaksızın”</i> hükmüne râzı olarak, gönülleri daralmadan <i>“tam mânâsıyla<br/>kabullenmedikçe”</i> sana hem içleriyle hem dışlarıyla boyun eğmedikçe <i>“îmân etmiş<br/>olmazlar.”</i><br/>
Bu âyetlerde, Allah Teâlâ’nın ya da Peygamber (s.a.v.)’in emirlerinden birini<br/>
reddeden kişinin İslâm’dan çıkmış olacağını gösteren deliller vardır. Bu red, ister şüphe<br/>ister karşı koyma cihetinden olsun farketmez. Bu, sahabîlerin zekât vermeyi inkâr edip<br/>reddedenlerin mürted oldukları, onlarla savaşılacağı şeklindeki görüşünün doğru<br/>olmasını gerektirir. Şu halde, Hz. Peygamber (a.s)’a uymak farz-ı aynlarda farz-ı ayn,<br/>farz-ı kifâyelerde farz-ı kifaye, vâciplerde vâcip; sünnetlerde ise sünnettir. Kezâ ona<br/>karşı gelmek ise İslâm nimetini ortadan kaldırır.<br/>
