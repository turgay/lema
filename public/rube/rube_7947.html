<a name=7948></a><img src="flower_sep.jpg"/><br/>
<img src="RuhulBeyan-7948_2.jpg"/><br/>
<img src="RuhulBeyan-7948_3.jpg"/><br/>
<img src="RuhulBeyan-7948_4.jpg"/><br/>
şeytanlardan ve yıkıcı fitnelerden O’na sığınmalıdır.<br/>
<i> </i><br/>
<b>40. Âyetlerimiz hakkında doğruluktan ayrılıp eğriliğe sapanlar bize gizli kalmaz.</b><br/>
<b>O halde, ateşin içine atılan mı daha iyidir, yoksa kıyâmet günü güvenle gelen mi?<br/>Dilediğinizi yapın! Kuşkusuz O, yaptıklarınızı görmektedir.</b><br/>
<i>“Âyetlerimiz hakkında doğruluktan ayrılıp eğriliğe sapanlar”</i> âyetlerimize yalan,<br/>
sihir ve şiir diyenler <i>“bize gizli kalmaz”,</i> onları cezâlandıracağız. <i>“O halde, ateşin<br/>içine atılan mı daha iyidir”,</i> yüz üstü cehenneme atılan kâfirler mi daha hayırlı, <i>“yoksa<br/>kıyâmet günü güvenle gelen mi?”</i> <i>“Dilediğinizi yapın!”</i> İster cehenneme atılmayı<br/>gerektiren, ister kıyâmet günü güvenle gelmeyi gerektiren işlerden dilediğinizi yapın.<br/><i>“Kuşkusuz O, yaptıklarınızı görmektedir.”</i> Size amellerinize göre karşılık verecektir.<br/>
Burada “cehenneme atılmak”la “kıyâmete güvenle gelme” ifâdesi karşılaştırılmıştır.<br/>
Bu durum müminlerin kıyâmette bütün tehlikelerden emîn olacaklarının açık ve kesin<br/>olarak ifâde edilmesi demektir. Şâyet cehenneme atılacak olanla cennete girecek<br/>olandan hangisi daha hayırlıdır? denseydi, o zaman belli bir korku döneminden sonra<br/>müminlerin durumunun güvene kavuşacağı gibi bir durum söz konusu olabilirdi<i>.</i><br/>
Âyette ihtibak sanatının olduğu da söylenebilir. Buna göre birinci cümlede ikincisinin<br/>
mukâbili, ikinci cümlede ise birincisinin mukâbili hazfedilmiş demektir. Bu durumda<br/>mânâ; korkarak gelip ateşe atılan mı daha hayırlıdır? Yoksa güvenle gelip cennete giren<br/>mi hayırlıdır? demektir. Elbette ikinci durumda olan daha hayırlıdır. Dilediğinizi yapın;<br/>ateşe atılmayı yahut kıyâmete güvenle gelmeyi gerektiren işlerden dilediğinizi yapın,<br/>tercîhinizi yapın, sonuçta ancak kendinize zarar verirsiniz. Bu emir, bir tehdid<br/>ifâdesidir. Bellidir ki bundan maksad, istediklerini yapmaları değildir.<br/>
<i>el-Es’iletü’l-Mukhame</i>’de; “Bu emir tehdid mânâsındadır,” denmiştir. Bunun mânâsı<br/>
şudur: Mücrimlere mühlet vermek, acziyet yahut gafletten dolayı değildir. Suçlunun<br/>kaçacağından endişe eden hemen onu cezalandırır. Böyle dilediğinizi yapın, şeklinde<br/>mühletli bir ifâde, tehdid unsurlarının en belîğ ve en mânidâr olanıdır.<br/>
<i>“O yaptıklarınızı görmektedir”.</i> Binâenaleyh amellerinize göre karşılık verecektir.<br/><i>Hîle ve tuzağı bırak ki Allah onu bilir,<br/>Sahte para verme ki satıcı onu tanır.<br/></i>Bu âyet-i kerîme’de özellikle belli bir gruba tehdid vardır. Bunlar, söz ve fiillerinde<br/>
ölçüsüz, patavatsız olup felâket tellâllığı yapan, halktan îtibar ve kabûl bekleyip orta<br/>yerde elbiselerini parçalayıp feryâd u figân ederek hezeyanlarda bulunan kimselerdir.<br/>Öyle ki bunlar gûyâ uzlet ve inzivâda bulunurlar, tekke ve zâviyelerde zühd ve takvâ<br/>
