<a name=2932></a><img src="RuhulBeyan-2932_1.jpg"/><br/>
<b>sokmuştur.</b><br/>
<b>78. Allah’ın, onların sırlarını da fısıltılarını da bilip durduğunu ve bütün</b><br/>
<b>bilinmeyenleri bildiğini hâlâ bilmediler mi?</b><br/>
<b>79. Sadaka vermekte gönülden davranan müminlere dil uzatan ve ancak</b><br/>
<b>ellerinden geldiği kadar verebilenlerle alay eden kimselerle Allah alay etmiştir.<br/>Onlara can yakıcı azap vardır.</b><br/>
<b>80. Onlar için ister af dile, ister dileme; onlar için yetmiş kere af dilesen yine</b><br/>
<b>Allah onları affetmez. Bu, onların Allah ve Rasûlü’nü inkâr etmelerinden ötürüdür.<br/>Allah, yoldan çıkan kavmi <i>(doğru)</i></b><b> yola iletmez.</b><br/>
<i>“Ey Peygamber”<br/></i>Bilesin ki Allah Teâlâ, diğer peygamberlere (aleyhimü’s-selâm) şerefli isimleriyle<br/>
hitab etmiştir. Meselâ, “Ey Âdem!”, “Ey Nûh!”, “Ey Mûsâ!” ve “Ey İsâ!” buyurmuştur.<br/>Bizim Peygamberimiz’e (s.a.) ise “Ey Peygamber!”, “Ey Rasûl” gibi şerefli lakaplarla<br/>hitâb etmiştir. Bu durum, Peygamber Efendimiz’in izzet ve şerefinin daha yüce olduğunu<br/>gösterir. Ayrıca lakap ve isimlerin çokluğu da onun sâhibinin şerefinin fazlalığına<br/>delalet eder.<br/>
<b>Ebü’l-Leys</b>, Nûr sûresinin sonlarındaki: <i><b>“Peygamber’i, kendi aranızda birbirinizi</b></i><br/>
<i><b>çağırır gibi çağırmayın.”</b></i> (24/63) âyetinin tefsirinde şunları söylemiştir: “Muhammed’i<br/>(s.a.) ismiyle çağırmayın. Ona hürmet ve tâzim gösterin ve “Ey Allah’ın Rasûlü!”, “Ey<br/>Allah’ın Nebîsi”, “Ey Ebû’l-Kâsım” deyin.<br/>
Bu âyette faydalı bilgi öğreten hocaya hürmet edilmesi gerektiği ifade edilmiştir.<br/>
Allah Teâlâ böyle bir hocaya hürmet ve tâzim edilmesini emretmiştir. Hocaların ve<br/>fazîlet sahibi insanların hakkını tanımak ve ona riâyet etmek gerektiğine işâret<br/>edilmiştir.<br/>
Ben derim ki: Bundan dolayıdır ki mürşidler anılırken hangi dilde olursa olsun, onlar<br/>
için saygı ve hürmet ifade eden lafızlar kullanılmalıdır. Çünkü maddî babalarımıza<br/>isimleriyle çağırmaktan nehiy vârid olduğuna göre mânevî babaların isimlerini tasrih<br/>etmek ne kadar edebsizlik olur, bir düşün!<br/>
“Ey Peygamber (Nebî)” ifadesi, Ey Allah’tan tebliğ edip haber veren!” mânâsına, ya<br/>
da “Ey yüce makam ve mertebe sahibi” demektir. Çünkü “nebî” lafzı, “haber vermek”,<br/>“yüksek olmak” mânâlarından gelmektedir.<br/>
<i>“Kâfirlerle ve münâfıklarla cihad et.”</i> Küfürlerini açıkça ortaya koyan kâfirlerle<br/>
kılıçla cihad et. Cihad, hakkı ortadan kaldırmak isteyenleri, kötülükten uzaklaştırmak ve<br/>onlara hak yolu göstermekten ibarettir. Münâfıklarla da, delil getirerek ve onlara had<br/>cezalarını uygulayarak cihad et. Çünkü münâfıklar, had cezalarını gerektiren suçları<br/>çokça işlerler. Münâfıklara karşı kılıçla savaşmak câiz değildir. Çünkü bizim<br/>şerîatımız, zâhire göre hüküm verir. Münâfıklar ise müslüman olduklarını söylerler ve<br/>küfrü kabul etmezler.<br/>
