<a name=4745></a><img src="flower_sep.jpg"/><br/>
<i>“Ve Rabbinden bir rahmet olarak”</i> duvarın altından <i>“hazînelerini çıkarsınlar.”</i> Eğer<br/>
ben duvarı onarmasaydım, duvar yıkılır, onlar malı muhâfaza ve artırmaya muktedir<br/>olmadan önce altındaki hazîne çıkar ve mal tamamen zâyî olurdu.<br/>
Eğer “İki yetimden biri ve onların bakımını üzerine alan kimse hazineyi biliyor<br/>
olsaydı, duvarı yıkılmaya terk etmesi imkansız olurdu. Eğer hazîneyi bilmiyor idiyseler,<br/>hazineyi çıkarmaları onlar için nasıl kolay olur?” denilirse, buna şöyle cevap veririz:<br/>Belki yetimler bilmiyorlardı da onların bakımını üstlenen kimse biliyordu. Ancak o da<br/>orada değildi. İmam (<b>Râzî</b>)’nin tefsîrinde böyle geçmektedir.<br/>
Fakir (<b>Bursevî</b>) der ki: “Onlar bilmiyor idiyseler..” sözü kabul edilemez. Çünkü<br/>
Allah Teâlâ, her hangi bir yolla onlara bu hazînenin yerini bildirmeye ve onlara<br/>çıkarmayı kolaylaştırmaya kâdirdir. Nitekim daha önce yerini bilmeden define bulan<br/>kimseler nâdir değildir. “<img src="RuhulBeyan-4745_1.jpg"/>daki lâm harfi, bulmanın bu iki yetime tahsisi içindir.<br/>
Yedinci dedenin altıncı batından çocukları doğuncaya kadar yaşaması ve onun için mal<br/>gömmesi veya ona tahsis etmesi uzak bir ihtimaldir.<br/>
Ey Mûsâ! <i>“Ben bunları” </i>gördüğün geminin delinmesi, çocuğun öldürülmesi ve<br/>
duvarın onarılması işlerini <i>“kendiliğimden” </i>kendi görüşüm ve ictihâdım olarak<br/><i>“yapmadım.”</i> Ancak Allah’ın emri ve vahyi ile yaptım.<br/>
İşte bu Mûsâ (a.s.)’a müşkil görünen şeyin îzahıdır. Zâhirde münker görünen fiili için<br/>
mâzeret beyanıdır. İşte irşad isteyen kimseye merhamet ve şefkat için ondaki şüphe ve<br/>tereddütleri izâle konusunda mürşid ile müşterşid irşad edilmek isteyen arasında usûl<br/>budur.<br/>
<i>“İşte, hakkında sabredemediğin şeylerin iç yüzü budur.” </i>Bu, Hızır (a.s.)’ın daha<br/>
önceki vaadinin yerine getirilmesidir.<br/>
Rivâyet edilmiştir ki Mûsâ (a.s.) ondan ayrılmak isteyince, Hızır (a.s.) ona: “Eğer<br/>
sabretseydin gördüklerinden çok daha hayret verici işler yapardım.” dedi.<br/>
Mûsâ (a.s.) ayrılırken ağladı ve:<br/>“Ey Allah’ın nebîsi! Bana tavsiyede bulun.” dedi.<br/>Hızır (a.s.) da şöyle dedi:<br/>“İlmi, insanlara anlatmak için öğrenme, amel etmek için öğren. Çünkü ilmi ile amel<br/>
etmeyenin konuşması, kendisine bir fayda sağlamaz, yararı başkasınadır.”<br/>
<i>Mesnevî</i>’de şöyle der:<br/>
<i>Yakup, Yusuf ’a acıkmıştı; özlemişti,<br/>Ekmek kokusu ona ta uzaklardan gelmekteydi.<br/>Halbuki Yusuf ’un gömleğini alıp koşa koşa Yakub’a getiren<br/>O gömleğin kokusunu duymadı bile!<br/>Aradaki mesâfe yüzlerce fersahken Yakub, Yakub olduğundan<br/>Yusuf ’un gömleğinin kokusunu duyuyordu.</i><br/>
