<a name=3381></a>Burada “onlar” zamîri kullanmak yerine “zulmedenler” ifadesinin kullanılması ile<br/>
Nûh (a.s.)’ın kavminin zulümleri tescil edilmiş olmaktadır. Yine Nûh (a.s.)’ın duâ<br/>etmesinin sırf onlar zulme ısrarla devam ettikleri için yasaklandığı ve azâbın kesinlikle<br/>başlarına geleceğine delâlet etmektedir.<br/>
<i>“Onlar mutlaka boğulacaklardır.”</i> Boğulmalarına hükmedilmiştir. Bu konuda kazâ ve<br/>
hüküm geçmiş, kalem kurumuştur. Bunu geri çevirmek artık mümkün değildir. Delil<br/>onları sımsıkı bağlamıştır. Artık onların, ibret alabilenlere ibret kılınmaktan,<br/>sonrakilere misâl verilmekten başka görevleri kalmamıştır.<br/>
<i>“Zulmedenler”</i>in kim olduğu ile ilgili olarak şunlar söylenmiştir: Bu ifâde ile Nûh’un<br/>
oğlu Ken’ân kastedilmektedir. Nitekim<i> Ebü’l-Leys Tefsiri</i>’nde de böyledir. <i>et-<br/>Tibyan</i>’da ise karısı ve Ken’ân’ın annesi Vâlia yahut Vâile de ilâve edilmiştir.<br/>
Fakir <b>(Bursevî)</b> der ki: Herhalde bu, daha doğrudur. Çünkü rivayete göre yer sayha<br/>
ederek: “Yâ Rab! Bu kâfirlere ne kadar yumuşak davranıyorsun! Üzerimde dolaşıyorlar.<br/>Senin verdiğin rızkı yiyerek Sen’den başkasına tapıyorlar.” dedi. Sonra yırtıcı<br/>hayvanlar da aynısını söylediler. Ne zamanki iş kızışıp Nûh (a.s.), kavminden artık<br/>kimsenin inanmayacağını anlayınca helâk edilmeleri için bedduâ etti. Bu durumda nasıl<br/>olur da onlar ve onların kurtarılması konusunda Allah’a hitâb etmiş olur? Ken’ân ve<br/>annesine gelince her ne kadar onlar kâfir iseler de Nûh onları âilesine ve çocuklarına<br/>karşı duyduğu şefkatle ilgili olarak öteki kâfirlerle bir tutmamıştır. İşte Nûh’un ailesi<br/>için Allah’a hitâb etmesi, bu şefkatin bir gereğidir. Bu sebepledir ki bu hitâp Nûh’a<br/>yasaklanmıştır. Bu konuda geniş açıklama aşağıdaki âyetlerde gelecektir.<br/>
<i>et-Te’vîlâtü’n-Necmiyye</i>’de şöyle denilir: <i>“Zulmedenler”</i> yâni nefisler <i>“hakkında</i><br/>
<i>bana hitâb etme.”</i> Çünkü zulmetmek nefsin başta gelen özelliğidir. Şüphesiz o çok<br/>zâlim ve câhildir. Zira nefisler, eşyayı kendi yerlerinden başkasına koyarlar. Hakk’a<br/>ibâdet etmenin yerine hevâyı, dünyaya ve şehevî arzulara tapmayı koyarlar.<br/>
Bu hitâbda nefislerin îmânlarından ümid kestirilmektedir. Burada bir çok hikmetler<br/>
vardır ki açıklaması uzun sürer. Kemâlat ehlinin terakkîsinin ebede kadar sürmesi<br/>bunlardan biridir. Bunu iyi anla! Hak Teâlâ’nın mekri nefiste gizlidir. Onun için ondan<br/>ve sıfatlarından emin olunamaz.<br/>
<i>“Onlar boğulacaklardır.”</i> Yâni Allah’ın selâmete erdirdikleri hariç hepsi fitne<br/>
tûfânında boğulacaktır. Selâmet ise şefkat gemisine binmektedir. Zira Rûh Nûh’u (bile)<br/>bu gemiye binmediği takdirde boğulanlardan olur.”<br/>
Bir hadiste şöyle buyrulur: “<i>Benimle ümmetimin durumu, Nûh’un gemisine benzer.</i><br/>
<i>Bu gemiye sıkıca tutunan kurtulur, ondan geri duran ise boğulur</i>.”<a href="RuhulBeyans.html#3416">[125]</a><br/>
<i>Mesnevî</i>’de şöyle denilir:<br/>
<i>Bu sebepledir ki Hz. Peygamber buyurmuştur ki: “Ben<br/>Zamâne tûfanına karşı, gemi gibiyim.<br/>Ben ve ashabım Nûh’un gemisine benzeriz.<br/>Kim bu gemiye el atar, binerse kurtulur.”</i><br/>
