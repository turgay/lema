<a name=7780></a>Nitekim <b>Bişr Hâfî</b> (k.s.), birinin rüyâsına girmiş, kendisine: “Rabbin sana nasıl<br/>
davrandı?” diye sorduğunda: “Beni bağışladı ve bana cennetin yarısını mübah kıldı”<br/>diye cevap vermiştir. Yani, rûhî nimetler kendisine verilmiş, ama cennetin geri kalan<br/>kısmına ise, ki bunlar bedenî nimetlerdir, bizzat bedeniyle haşredildikten sonra<br/>kavuşacaktır.<br/>
Ölünün, öldükten sonra berzahta gördüğü yeme işi, uyuyan birinin rüyâsında gördüğü<br/>
yeme işinden başka bir şey değildir. Ayrıca rüyâların dereceleri farklı farklı olduğu<br/>gibi, sözgelimi bazıları rüyâ görürken uyandıkları zaman açlık veya susuzluk<br/>hissederler, işte ölülerin halleri de böyledir. Meselâ şehidler, Rablerinin yanında tıpkı<br/>dünyadaki hayata benzer bir şekilde yaşamaktadırlar. Orada sâhip oldukları nimetler de<br/>hissî nimetlere yakındır. Bunu iyi anlayın.<br/>
<i>“Firavun âilesini azabın en çetinine sokun”</i> ifâdesinin mânâsı: “Firavun âilesini<br/>
cehennem azâbının en şiddetli olanına sokun” şeklinde de olabilir. Çünkü cehennem<br/>azâbı çeşit çeşit olup bir kısmı bir kısmından daha ağır ve şiddetlidir. Hadiste<br/>buyurulduğuna göre, <i>“Cehennemliklerin azaba en az uğrayacak olanı, öyle bir<br/>adamdır ki her iki ayağında da (hararetiyle) beynini kaynatan ateşten birer çarık<br/>vardır.”</i><a href="RuhulBeyans.html#7785">[190]</a><br/>
<i>et-Te’vîlâtü’n-Necmiyye</i>’de der ki: “Kıyâmetin kopacağı gün...” ifâdesi, ruhların<br/>
ölümle bedenlerinden ayrılmasına işâret eder. Çünkü “ölen birinin kıyâmeti kopmuş”<br/>demektir. Âyetin, <i>“Firavun âilesini azâbın en çetinine sokun” </i>kısmının işaretine göre,<br/>nefis firavununun uğrayacağı en şiddetli azap ayrılıktır. O, bedeni terkederken tabiatı<br/>gereği alışıp bağlandığı şeylerden bir anda kopacaktır. İnsanın alıştığı bir şeyden<br/>kopması ise gerçekten çok sıkıntı vericidir. Nitekim bağlılığın şiddet ve büyüklüğüne<br/>göre elem de şiddetli olmaktadır.<br/>
<b>Hâfız</b> der ki:<br/>
<i>Mavi gök kubbenin altında tealluk rengine boyanmış<br/>Her şeyden âzâd olanın himmetinin kölesiyim.</i><br/>
Bir başka şâir ise şöyle diyor:<br/>
<i>“ Elif” gibi hiç kimseyle ülfet etme<br/>Ki ayrılık zamanı eleme bağlı kalmayasın.</i><br/>
Âyet-i kerîmede nefsin (insan benliğinin) ve kabir azabının kalıcı olduğuna dâir bir<br/>
delil vardır. Çünkü ateşe sunmaktan maksad, genel olarak azap etmektir. Burada,<br/>kıyâmet günü ateşe sunulacakları kasdedilmemektedir. Zira biraz sonra: “Kıyâmetin<br/>kopacağı gün...” denerek o zamanki durum ayrıca belirtilmektedir. Kabir azâbı, Firavun<br/>âilesi hakkında sâbit ve kesin olduğuna göre başkaları hakkında da sâbit demektir.<br/>Çünkü bunların başkalarından ayrı bir özelliği bulunduğunu söyleyen yoktur.<br/>
