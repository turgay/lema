<a name=2705></a><img src="flower_sep.jpg"/><br/>
<img src="RuhulBeyan-2705_2.jpg"/><br/>
<img src="RuhulBeyan-2705_3.jpg"/><br/>
mânâda anlaşılmalıdır. Yani bütün bunlar Hakk’ın kudretiyle gerçekleşmiş hadiselerdir.<br/>Söyledikleri söz, okudukları dua sebebiyle Allah onları kendi sûretlerinden başka bir<br/>sûrete çevirmiştir. (<i>Âkâmü’l-mercân</i> isimli eserde böyle geçmektedir.)<br/>
Bu konuda görüş belirten <b>Üsküplü Vâlihî </b>şöyle der: “Cibril şu şekle girdi.”, yahud<br/>
“İblis (Allah müstehak olduğu cezâyı versin) şu sûrette göründü.” gibi ifadelerden<br/>maksat onların kendiliklerinden böyle bir iş yaptıkları değil, Allah’ın güç ve kudretiyle<br/>böyle bir şeye muktedir olduklarıdır.<br/>
Kadı Ebû Ya‘lâ ile Üsküplü Vâlihî’nin sözleri arasında çelişki yoktur.<br/>Fakir (<b>Bursevî</b>) derim ki: Melekler ve şeytanlar, lâtîf rûhânî varlıklar nevindendir.<br/>
Ruhlar ise çeşitli şekillere girebilirler. Cisimler çeşit çeşit renkte giysilerle nasıl renk<br/>değiştirebiliyorlarsa, ruhlar da çeşitli sûretlerde görülebilirler. Bütün bunlar hakikatte<br/>Allah’ın kudretiyle meydana gelen şeylerdir. Fakat bu mânânın anlaşılması zordur.<br/>Bunun gerçek mahiyetini ancak peygamberler ve mükâşefe ehli veliler anlayabilirler. En<br/>iyisini Allah Teâlâ bilir.<br/>
Şeytanın âdetlerinden birisi de kendisine itaat edeni helâk çukuruna yuvarlayıp sonra<br/>
da ondan uzak olduğunu belirtmektir.<br/>
Akıllıya gereken, şeytanın hilelerinden sakınmaktır.<br/><i>Mesnevî</i>’de şöyle denilmektedir:<br/>
<i>İnsanoğlunun gizli düşmanı çoktur<br/>İhtiyata riâyet eden kimse akıllıdır</i><br/>
Bilesin ki şeytan bir sâlike galip gelmek istedi mi ona: “Sen kemal ehli, rical<br/>
mertebesine erişmiş güçlü kuvvetli birisisin.” diyerek aldatır.<br/>
Ehl-i hakikatten birisi demiştir ki: “Nefsinin bâtıl dâvâsını ortadan kaldırıp, ucüb<br/>
illetini tedavi etmek için çirkin görülen mübahları ya da mekruh bir işi yapmak caizdir.<br/>Fakat haram işlemek ittifakla caiz değildir.” Bunu hatırında tut. Çünkü zamane sûfîleri<br/>helâli aşıp harama daldılar. Kendi aralarında ve mürşidleriyle olan ahidlerine riâyet<br/>etmediler. Melik ve Allâm olan Allah’ın haremine girmek isteyen kimse için selâmetin<br/>Kitab’a ve Nebî (a.s.)’ın sünnetine sımsıkı sarılmakta, Allah’ın seçkin kullarının<br/>koyduğu âdâb ile edeblenmekte olduğunu bilemediler.<br/>
<b>Hâfız </b>der ki:<br/>
<i>Aşk yolunda şeytanın vesvesesi çoktur<br/>Aklını topla, gönül kulağını meleğin mesajına ver</i><br/>
