<a name=4729></a>Yine şeyh, müridine merhametli davranmalı, onun zelle ve sürçmelerinin çoğunu<br/>
görmezlikten gelmelidir. Hâlinin zayıflığından dolayı işlediği hatâ, yanılma ve ahdini<br/>unutma gibi kusurları sebebiyle muâheze etmemelidir. Ancak emrine muhâlefete,<br/>yasakladığı şeyi terke, bazı söz ve fiillerini inkâr ve îtiraza sebep olan davranışlarını<br/>görünce de uygun bir lisanla îkaz etmeli ve onu uyarmalıdır. Şâyet bu yaptıklarından<br/>vazgeçer, istiğfar eder, hatasını îtiraf eder ve pişman olursa, bir daha tekrarlamamasını<br/>ve yaptıklarından da özür dilemesini şart koşar. Kelîmullâh Mûsâ (a.s.)’ın hâli gibi ki o<br/>şöyle demişti: “<i>Unuttuğum şeyden dolayı beni muaheze etme; işimde bana güçlük<br/>çıkarma, dedi.</i>” Yâni, bu işimde beni sıkıştırma; çünkü benim buna gücüm yetmez.”<br/>
Âyette Allah’tan başkasının noksan sıfatlardan münezzeh olmayıp nâkıs olduklarına<br/>
işaret için, unutmanın peygamberlere de ârız olabileceğine işaret vardır. Fakat isyan<br/>çoğu defa affedildiğine göre peşinden özür beyan edilen bir isyan nasıl affedilmesin.<br/>Nitekim bir beyitte şöyle denilmiştir:<br/>
<i>Sana özür dileyerek gelenin özürlerini kabul et.<br/>Sana göre sözünde doğru da, yalan da olsa.</i><br/>
Sonra bil ki Allah’ın imtihanı ve evliyâullahın imtihânı şiddetlidir. Mutlaka sabır,<br/>
teslimiyet ve rıza gerekir.<br/>
<i>Kilit ağırdır, kalındır, açıcı ise Cenâb-ı Hak<br/>Eli teslim kapısına vur, rıza içinde</i><br/>
<b>Hucendî </b>der ki:<br/>
<i>Cefa ile senden uzak olmak hoş değildir<br/>Iyaz hazretleri ayağını nereye basarsa orası güzel makamların başıdır</i><br/>
<b>Şeyh Ebû Abdillâh b. Hafîf</b> (k.s.)’un şöyle dediği rivâyet edilmiştir: “Hac niyetiyle<br/>
giderken Bağdad’a uğradım. Başımda sûfîlerin yüce gönüllülüğü vardı. Yâni keskin<br/>irâde, şiddetli mücâhede ve masivallahı tamamen terk niyeti vardı. Kırk gün yemek<br/>yememiştim. Cüneyd’in yanına uğramadan, bir şey içmeden abdestli olarak Bağdad’dan<br/>çıktım. Sahrâda bir kuyu başında su içen bir ceylan gördüm. Ben de susuzdum. Ben<br/>kuyuya yaklaşınca, ceylan dönüp kaçtı. Baktım ki, su kuyunun dibindeydi. Yürüdüm ve<br/>kendi kendime: “Rabbim, bu ceylan kadar da mı senin katında benim yerim yok.” dedim.<br/>Arkamdan bir ses işittim. Şöyle diyordu: “Seni tecrübe ettik, sabredemedin. Artık dön<br/>ve suyunu al. Ceylan ipsiz ve kapsız gelmişti. Sen yanında ip ve kap olduğun halde<br/>geldin.” Döndüm. Bir de ne göreyim, kuyu ağzına kadar dolu. Kabımı doldurdum.<br/>Medîne’ye kadar bu sudan içtiğim ve abdest aldığım halde tükenmedi. Hacdan dönünce<br/>câmiye girdim. Cüneyd’in gözü bana ilişti ve: “Eğer sabretseydin, ayağının altından su<br/>kaynardı. Keşke bir an sabretseydin!” dedi.”<br/>
