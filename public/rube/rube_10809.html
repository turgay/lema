<a name=10810></a><img src="RuhulBeyan-10810_1.jpg"/><br/>
<i><b>gelmekten sakınanlar için hayırlıdır.”</b></i> (Yusuf, 12/109) ifâdesi böyle bir ifâdedir.<br/>Kur’ân’ın başka bir yerinde aynı anlama, <i>“ve le’ddâru’l-âhıratu”</i> ifâdesi<br/>kullanılmaktadır. Çünkü burada yer alan “dâr” kelimesi “Âhıret”in tâ kendisidir. Bir<br/>başka âyet-i kerimede, <i><b>“âzabu’l-harîk”</b></i>/yakıcı azab) ifâdesi yer almaktadır. Burada da<br/>kelimenin sıfatına izâfe edilmesi söz konusudur. Çünkü “harîk” kelimesi “muhrik” yâni<br/>yakıcı anlamınadır. Bu da sıfattır. Tıpkı “elîm” kelimesinin mü’lim” yâni (acı veren)<br/>anlamına gelmesi gibi...<br/>
Bu âyet-i kerimede, “din” kelimesi müzekker olduğu halde, onun sıfatı olan<br/>
“kayyime”nin müennes olmasının nedeni, âyet sonlarında uygunluk olması içindir.<br/><i>Keşfu’l-esrar</i>’da ifâde edildiği üzere, burada “din” “millet” anlamına kullanılmıştır.<br/>“el-Kayyime” kendisinde hiçbir eğrilik bulunmayan dosdoğru anlamınadır. <i>Râğıb<br/>Isfahanî</i>’nin ifâdesine göre, bu âyet-i kerimede “el-kayyime” kelimesi, <i><b>“Siz insanlar<br/>için ortaya çıkarılan... hayırlı bir ümmetsiniz.”</b></i> (Al-i İmran, 3/110) âyet-i kerimesi<br/>ile kendilerine işâret olunan ve âdaletle amel eden ümmete işâret etmektedir.<br/>
<b>İbnu-ş’Şeyh</b> der ki: Bazı dinlere mensup olan insanlar, usul ve inanç sistemini tam<br/>
olarak uygulamadan amel etmekte ileri gitmişlerdir. Bunlar Yahudiler, Hırıstiyanlar ve<br/>Mecûsilerdir ve itâatle nefislerini yormuşlardı. Fakat, dine uygun bir inanç içinde<br/>olmadıkları için Hakk dini elde edememişlerdir. Buna karşılık bazı din mensupları ise,<br/>usûlü, yâni inanç sistemini doğru biçimde uygulamışlar fakat fürûu, yâni amelleri ihmal<br/>etmişlerdir. Bunlar da, “İman olduktan sonra ma’siyet insana zarar vermez” inancında<br/>olan Mürcie fırkasıdır. Allah bu âyet-i kerimede her iki grubu hatalı olarak göstermiş,<br/>ve <i><b>“Muhlisîne”</b></i> <i>(yalnız O’na has kılarak)</i> ifâdesi ile “ihlas”ın ve “ilmin”, namaz<br/>kılmaları ve zekât vermeleri cümlesi ile de “amel”in olması gerektiğini beyân etmiştir.<br/>Bu beyânın ardından da, bunların tümünün mu’tedil, ve dosdoğru din olduğunu beyân<br/>buyurmuştur. Nasıl ki organların toplamı “beden” dir. Aynen bunun gibi ilim, ihlas ve<br/>amelin toplamı da bir tek dindir.<br/>
