<a name=9748></a><i>O vakit kendinden geçti Nasûh<br/>Rûhu bedeninden uçup gitti sanki<br/>Cânı helâk eden bu korkunun ardından<br/>Müjdeler geldi “Kaybolan inci işte burada” diye<br/>Doldu hamam halkın bağırış ve nârâsıyla<br/>“Hüzün gitti” diye el çırpmasıyla<br/>Kendinden geçen Nasûh kendine geldi yine<br/>Yüzlerce günün aydınlığını gördü gözleri<br/>Herkes ondan helâllik istemekte<br/>Elini öpüp durmaktaydı herkes<br/>“Senden şüphe ettik, hakkını helâl et<br/>Dedikodunu yaptık, etini yedik âdetâ”<br/>En yakın bulunan o olduğu için padişahın kızına<br/>Herkes ondan şüphe etmişti en fazla<br/>“Sultana ondan yakın bir kadın yok<br/>İnciyi o çalmıştır çaldıysa” diyerek<br/>Önce onu aramak istemişlerdi ama<br/>Yine de hürmet ettiklerinden sona bırakmışlardı<br/>“Aldıysa biraz mühlet vermiş olalım da<br/>Bari bir yere bıraksın” diye düşünmüşlerdi<br/>Bunun için ondan helâllik diliyorlardı<br/>Ardı ardına özür dileyip duruyorlardı<br/>Nasûh: “Bu bana Allah’ın lütfu ihsânı<br/>Yoksa dediğinizden çok daha beterim ben<br/>Bendeki kötülüklerin yüzde biridir bana isnad ettikleriniz<br/>Bundan şüphe eden olabilir fakat bence apaçıktır bu<br/>Şükürler olsun sana Allah’ım<br/>Beni ansızın kurtardın bu kederden<br/>Tenimin her bir kılında bir dil olsa da<br/>Hepsiyle sana şükretmeye kalksam yetmez yine de<br/>Sonra biri gelip Nasûh’a dedi ki:<br/>“Padişahımızın kızı sana iltifât ediyor<br/>Seni çağırıyor padişahın kızı<br/>Ey temiz kişi hemen gel de başımı yıka”<br/>“Var git” dedi Nasûh “elim işten kurtuldu<br/>Hastalandı şimdi senin Nasûh’un<br/>Yürü git bir başkasını bul hemen<br/>Allah’a yemîn olsun ki elim işe varmıyor artık<br/>Kendi kendine: Suç haddi aştı,<br/>Nasıl gider gönlümden o korku, o elem</i><br/>
