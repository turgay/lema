<a name=4595></a><i>“Âcizlikten ötürü bir dosta da ihtiyacı olmayan Allah’a hamd ederim” de” </i>Bu<br/>
sebeple kendisinde olan bir âcizliği dostluğu sayesinde gidermesi için kimseyi dost<br/>edinmemiştir. Çünkü O’nun âciz olup kendisiyle izzet bulacağı ve kendisinden âcizliği<br/>uzaklaştıracak bir kimseye ihtiyaç duyması muhaldir. Çünkü izzetin tamamı O’na âiddir.<br/>Çünkü O’nun için âcizlik olmadığı gibi âcizliği kendisinden uzaklaştıracak bir veliye de<br/>ihtiyacı yoktur. Bu ifâde de ‘Allah’ın dostları olmasaydı Allah bundan âciz kalırdı’<br/>diyen mecûsî ve sâbiîleri reddetmektedir.<br/>
<i>el-Es’iletü’l-Mukhime</i>’de şöyle der: “Âyette Allah’ın çocuğunun olmaması nasıl<br/>
hamde müstehak olmasının illeti kılındı?” sorusunun cevabı şöyledir: Bu hamd etmenin<br/>vâcib olmasının illeti değildir. Bu ancak kime hamd düştüğünü açıklamak içindir.<br/>Nitekim: “Hamd, ilk ve son olan Allah’a muhsustur.” “Hamd âlemlerin Rabbi’ne<br/>mahsustur.” denir.<br/>
<i>el-Keşşâf</i>’ta der ki: “Hamd nasıl çocuğu, ortağı ve ihtiyacı üzerine getirilmiştir,<br/>
onlara dayandırılmıştır? Oysa bunlar ihtiyârî güzellikten değildir” denirse, şöyle derim:<br/>Vasfı bu olan zât her türlü nimeti vermeye kadirdir. İşte o, cins olarak hamdin hepsine<br/>müstahaktır.<br/>
<i>“Ve tekbir getirerek O’nun şanını yücelt!” </i>O’nu tâzim ile yücelt veya ‘ortak ve dost<br/>
edinmiş olmaktan Allah en büyüktür, yücedir’ de.<br/>
<b>Kâşifî</b> şöyle der: “Yâni Cenâb-ı Hakk’ı vasfedenlerin vasfettiklerinden ve âriflerin<br/>
ma‘rifetinden/bilip tanıdığından daha büyük bil”<br/>
<i>Fikirler, akıllar O’nun vasıflarını bilmekten âcizdir<br/>Akılların O’nun hakkında söylediği boş lâf ve abestir<br/>Akıl akıldır, can ise candır<br/>Cenâb-ı Hak her şeyden yüce </i>olandır.<br/>
Hz. Peygamber (s.a.), Abdulmuttalib oğullarından bir çocuk düzgün konuşmaya<br/>
başlayınca ona bu âyeti öğretirdi. Bu âyete ‘<b>izzet âyeti</b>’ adını verirdi.<br/>
<i>et-Te’vîlâtü’n-Necmiyye</i>’de şöyle der: “<i>De ki: “İster Allah deyin, ister Rahman</i><br/>
<i>deyin.”</i> Allah isminin zât ismi, Rahmân isminin ise sıfat ismi olduğuna işâret<br/>etmektedir.<i> “Hangisini deseniz olur.”</i> Yâni zât ismi ve sıfat isimlerinden hangisini<br/>deseniz, hangisi ile O’na duâ etseniz olur. <i>“Çünkü en güzel isimler O’na hastır.”</i> Yâni<br/>O’nun isimlerinden her isim güzeldir. Siz de ona güzel deyin, ona güzel duâ edin.<br/>Elbette O’na ihlâsla duâ etmek şartıyla.<i> “Namazında”</i> yâni duâ ve ibâdetinde riyâ ve<br/>süm‘ada bulunarak<i> “yüksek sesle okuma; onda sesini fazla da kısma;”</i> onu tamamen<br/>gizleme ki<b> </b>başkaları sana tâbi olmaktan ve seni güzel bir örnek edinmekten mahrum<br/>kalmasın <i>“ikisinin arası bir yol tut.”</i> Bu ise farzları camilerde cemaatlerle açıktan<br/>kılmakla ve nâfileleri evlerde yalnız olarak gizli kılmakla olur.<br/>
<i>“Çocuk edinmeyen, hâkimiyette ortağı bulunmayan, âcizlikten ötürü bir dosta da</i><br/>
<i>ihtiyacı olmayan Allah’a hamd ederim” de” </i>Allah çocuk edinseydi inâyetinin kemâli,<br/>
