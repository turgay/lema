<a name=8337></a><img src="RuhulBeyan-8337_1.jpg"/><br/>
onu on gün önce şehit olan kardeşine katması için duâ ettik” dediler. Bu sefer<br/>Peygamberimiz (s.a.): <i>“Peki bu adamın kardeşinin şehid olmasından sonra kılmış<br/>olduğu namazları, yahut tutmuş olduğu orucu ve yapmış olduğu diğer amelleri<br/>hesaba katmıyor musunuz? Çünkü bu arada geçen on günlük ilave bir zamandan<br/>ötürü aralarında gök ve yer arasından daha uzak fark ve fazilet meydana gelmiş”<br/></i>buyurmuştur.<a href="RuhulBeyans.html#8338">[12]</a><br/>
Haberde şöyle gelmiştir: Ölüler kendilerinden amellerin kesilmesinden, hatta selam<br/>
alıp vermenin sevabından mahrum olduklarına bile üzülürler. Akıllı insan geçmişten<br/>hayıflanmaktan ve ayrılık musîbetinden sakınmalıdır. Geride kalmanın hasreti şudur;<br/>İnsanlar diriltilip kabirlerinden kalktıkları zaman, ebrâr olanlar nurdan bineklere<br/>binerler, mukarreblerin binekleri onlardan daha öndedir. Bu sefer geride kalanlar<br/>mahrum olurlar. Ayrılık musîbeti ise Allah Teâlâ bütün yaratıkları mahşerde bir<br/>mekanda toplayınca bir meleğe emreder, o melek, “ey insanlar ayrılın, zira müttakiler<br/>kurtuldular” der.<br/>
Allah Teâlâ şöyle buyuruyor: <i><b>“Ey suçlular bugün şöyle ayrılın!”</b></i> (Yâsîn, 36/59). Bu<br/>
durumda evlâd anne babasından, koca hanımından, dost ve sevgililer birbirinden<br/>ayrılırlar. Bunlardan bir kısmı tâzim ile, tebcil ile naîm cennetlerine götürülür. Bir<br/>kısmı da zincire vurularak cehennem azâbına sevkedilir. Bazı hayırlı kimseler şöyle<br/>demiştir: “Vefatından sonra <b>Şeyh Ebû İshâk İbrâhîm b. Ali b. Yusuf eş-Şîrâzî</b> (k.s.)<br/>hazretlerini rüyamda gördüm, üzerinde beyaz elbise, başında bir taç vardı. Ona, “bu<br/>beyaz elbise nedir?” dedim. Bana, “bu Allah’a itâat şerefidir” dedi. “Peki taç nedir?”<br/>dedim. “Bu da ilim şerefidir” dedi.<br/>
<b>Ebû Bekir Verrâk</b> (k.s.) hazretlerinden rivâyet edildiğine göre şöyle demiştir. “Biz<br/>
dört şeyi aradık ve dört şeyde bulduk. Allah rızasını Allah’a itâatte, geçim rahatlığını<br/>kuşluk namazında, din selametini dili haramlardan korumakta ve kalp nurunu teheccüd<br/>namazında bulduk. Ey insan! Vakit geçmeden eksiklerini telafi etmelisin, çünkü vakit<br/>keskin kılıçtır.”<br/>
<b>Şeyh Sâdi</b> şöyle demiştir:<br/>
<i>Şimdi gaflet yakasından başını kaldır,<br/>Yoksa yarın utançla önüne bakarsın.<br/>Kıyâmet günü iyi kimseler yüksek makamlara ulaşır,<br/>Yerin derinliklerinden Süreyyâ’ya erişir.<br/>Sen de yaptığın kötü amellerin sebebiyle,<br/>Başın önünde mahçup kalakalırsın.<br/>Kardeş kötü amellerinden şimdiden utan ki,<br/>Yarın iyilerin karşısında utanmayasın.</i><br/>
