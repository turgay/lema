<a name=9934></a>delil getirme ve azarlama arzı olacaktır. Üçüncüye gelince bunda amel defterleri<br/>açılacaktır. Kurtuluşa eren kitabını sağ tarafından, helâk olacak olan ise sol tarafından<br/>alacaktır. Sözünü ettiğimiz “arzolunma” sûra ikinci kez üfürülmenin ardından olduğu<br/>hâlde, burada anlatılmasında herhangi bir çelişki yoktur. Çünkü Arapçada “yevm/gün”<br/>kelimesi geniş bir zamanın ismidir. Bu zaman dilimi içerisinde hem sûra birinci ve<br/>ikinci üfürülme, hem bütün canlıların ölmesi, hem yeniden mahşere gelme, hem hesaba<br/>çekilme ve cennetlik olanların cennete, cehennemlik olanların cehenneme girmeleri<br/>gerçekleşecektir. Dolayısıyla bu “yevm” kelimesinin sayılan tüm olaylara zarf olması<br/>uygundur. Bu tıpkı Arapçada söylendiği üzere: “ci’tü ‘âme kezâ: filanca yıl geldim”<br/>cümlesinde olduğu gibidir. Bu cümlede haber veren kimsenin gelme olayı -yılın bütün<br/>vakitlerinde değil- belli bir vaktinde olduğu gibi ve bunda bir çelişki düşünülmediği<br/>gibi âyette de herhangi bir çelişki yoktur.<br/>
İtikâdî sapık mezheplerden Müşebbihe mezhebine göre arşın taşınması ve Allah’a arz<br/>
olunmamız, Allah’ın arş üzerinde mevcûd olduğu ve o hâliyle taşındığı şeklinde<br/>yorumlanmıştır. Buna şu şekilde cevap verilmiştir: Âyette, Allah’ın azametinin<br/>vurgulanması için, dünyadaki sultanların hüküm vermek üzere ortaya çıktıkları gündeki<br/>durumlarına benzetilmek sûretiyle temsili bir ifâde kullanılmıştır. Şu hâlde Allah’ın bir<br/>bulut gölgesi içerisinde gelmesinden maksad, O’nun emrinin ve hükmünün gelmesidir.<br/>Tahavvul hadisine gelince bu hadis, Allah’ın, sıfatlarının mertebesi içerisinde zuhûr<br/>etmesi şeklinde yorumlanmıştır. Bu konuda herhangi bir tartışma olamaz. Aslında Allah<br/>zâtında cismânî bütün sıfatlardan münezzehtir.<br/>
<i>“Size âid hiçbir sır gizli kalmaz.”</i> Bu cümle, “arz olunacaksınız” fiilinin<br/>
mef’ûlünden hâldir. Burada yer alan “minkum” ifâdesi, aslında “hâfiyetun” kelimesinin<br/>sıfatı idi. Fakat arada fâsıla olduğu için öne alınmış ve böylece hâle dönüşmüştür.<br/>Âyetin mânâsı: “Sizler Allah’a, kendisine hiçbir sırrınız gizli kalmaksızın arz<br/>olunacaksınız” demektir. Allah her türlü sırrı bildiğine göre buradaki arz olunma sırf<br/>insanların durumlarının açığa çıkarılması ve adâletteki titizlik sebebiyle olacaktır. O<br/>gün sırlar insanlara gizli kalmayacaktır. Nitekim âyette; <i><b>“Gizlenenlerin ortaya<br/>döküldüğü günde insan için ne bir güç ne de bir yardımcı vardır”</b></i> (et-Tarık, 86/9-<br/>10) buyrulmaktadır.<br/>
<i>Keşşaf ’</i>ta ifâde olunduğuna göre “hâfiye” kelimesinin anlamı; “dünyada iken Allah’ın<br/>
örtmesi sebebiyle gizli kalan sırlarınız ve hâlleriniz” demektir. “Sır ve serira”, gizli<br/>tutulan ve başkalarına söylenmeyen şey demektir. Kıyâmet günü müminlerin hâlleri<br/>ortaya çıkınca onların sevinçleri artacak, başkalarının ahvâli açıklandığında ise onlar<br/>üzülüp utanç duyacaklardır. Bu âyet-i kerîmede -kıyâmet günü bütün herkesin önünde<br/>rezâlete yol açacağı için- günah işlemekten insanları men etme ve bunları engelleme<br/>unsuru vardır.<br/>
Kalbin öyle bir durumda olması gerekir ki kalp bir tabağa konup da insanların<br/>
arasında dolaştırılacak olsa içinde sâhibini utandıracak ve rezil edecek bir unsur<br/>olmamalıdır. Bu, ihlâs ve samîmiyet ehli kimselerin sıfatıdır.<br/>
