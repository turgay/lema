<a name=8749></a><b>Ebu Hureyre’</b>den gelen bir rivâyete göre Hz. Peygamber (s.a.) şöyle buyurmuştur:<br/>
<i>“Cennet ve ateş tartışırlar. Ateş «ben kibirlenen ve güçlüler için seçildim» der.<br/>Cennet ise «Peki bana ne oluyor. Bana insanların zayıfları ve düşkünleri geliyor»<br/>der. Bunun üzerine Allah cennete «sen benim rahmetimsin. Seninle kullarımdan<br/>dilediğime merhamet ederim» der. Ateşe de «sen de benim azabımsın. Seninle<br/>kullarımdan dilediğime azap ederim. Her ikinizi de dolduracaklar vardır» der. Ateşe<br/>atılırlar. Ateş «daha yok mu?» der. Allah ayağını koyana kadar dolmaz. Bunun<br/>üzerine cehennem «yeter yeter» der. O noktada cehennem dolar ve bir kısmı diğer<br/>kısmına dürülür. Allah kullarından hiçbirine zulmetmez. Cennet için ise Allah bir<br/>kısım başka mahlûkat yaratır.<a href="RuhulBeyans.html#8759">”</i>[259]</a><br/>
<i>Kâmus</i>’ta şu şekilde geçmektedir: İzzetin Rabbi ayağını koyana kadar… Yani<br/>
kötülerden Allah’ın getirdiği kişiler, hayırlıları cennete getirdiği gibi Allah’ın ateşe<br/>getirdiklerinin ta kendileridir. Veya “ayak koymak” engellemek ve hâkim olmak<br/>mânâsında bir tâbirdir.<br/>
<i>Bahru’l-ulûm</i>’da da şöyle geçmektedir: Bir şey üzerine «ayak koymak», engellemek<br/>
ve bırakmak için örnektir. Bazıları şöyle demiştir: Allah gücünü göstermek için<br/>cehenneme küçük düşürme kırbacıyla vurur. Ardından sıcaklık ve keskin soğuk arasında<br/>gider gelirler. İblis’in azabının çoğu keskin soğuktur. Çünkü soğuk, İblis’in yaratıldığı<br/>asıldakine yani ateşe galip gelir.<br/>
<b>İbn Melek</b> şöyle demiştir: Ayağını koyması, itmesinden ve sertliğini kırmasından<br/>
kinayedir. Birisinin hakkından geldiğin zaman “ayağımı filanın üzerine koydum” demen<br/>gibi.<br/>
<i>Kevaşî</i>’de ise şöyle geçmektedir: Ayağı daha önce geçen <i>“rahmetin gazabımı geçti”</i><br/>
buyruğundadır. Yani rahmetini koyar. Ya da burada “kadem/ayaktan” kasdedilen şey, bu<br/>isimle isimlendirilen bir topluluk olabilir. “racül/adam” ifadesinden maksad<br/>insanlardan bir gruptur. Bu isim büyük bir çekirge grubu için konulmuş olsa bile<br/>insanlardan bir grup hakkında istiâre için kullanılması uzak bir ihtimal değildir. Şöyle<br/>diyenler de vardır: Allah’ın “<i><b>biz ona ruhumuzdan üfledik”</b></i> (Tahrim, 66/12)<br/>buyruğundaki gibi buradaki maksad mahlûkatının bir kısmının ayağıdır. Yüceltme için<br/>Allah’a izâfe edilmiştir. Hâlbuki burada üfleyen kişi Cibril idi.<br/>
<i>Aynu’l-maânî</i>’de şöyle geçmektedir: Buradaki “kıdem” ifadesi “kadîm” ifadesinin<br/>
çoğuludur. Yani geçmiş olan her şey veya onlardan önce ateşe gidenlerdir. Kadem<br/>ifadesi esreli de rivâyet edilmiştir. Yani dünyada âdemoğullarından önce gelen bir<br/>kavimdir. Bu ifade, insanlardan bir grup için de kullanılır. Bir görüşe göre kıdem<br/>ifadesi, Rablerinin yanında doğruluk noktasında kıdemi bulunan ehl-i kıdem için<br/>kullanılmıştır. Yani cehenneme girecekler, ehl-i tevhid içinde âsi olanlardır. Bazıları da<br/>kıdem’in Allah’ın cehenneme koymak için yarattığı hususi bir kavim olduğunu<br/>söylemiştir.<b> Kadı İyaz</b> bunun en açık tevil olduğunu söylemiştir. Cennet ehlinin<br/>cehennemdeki yerleri boş kalır. Cehennem ehlinin oraları tevarüs edeceği ve onlara<br/>“Allah gazabını dilediğine has kılar” denileceği şeklinde bir bilgi nakledilmemiştir.<br/>
