<a name=4015></a><img src="flower_sep.jpg"/><br/>
şöyle der: Çünkü peygamberlik rütbesi bir taşa tanrı diye inanılmasından endişe<br/>etmeyecek kadar büyüktür. Bu bakımdan İbrâhim (a.s.) esâsen dünyâ metâına<br/>aldanmaktan Allah’a sığınıyordu.<br/>
Fakir (<b>Bursevî</b>) der ki: Öyle görünüyor ki, İmam Gazzâlî’nin bu iki mâdeni özellikle<br/>
zikretmesi, insanları en çok yoldan çıkaran şey olmaları sebebiyledir.<br/>
Rasûlullah (s.a.) de dirhem ve dinar (gümüş ve altın para) peşinde koşanları taşlara<br/>
tapanlara benzetmiştir. “<i>Dînar ve dirhemin kölesi olan kişi helâk olsun!!</i>”<a href="RuhulBeyans.html#4026">[33]<br/></a>buyurmuştur. Yoksa, hevâ ve heves kabîlinden olan her şey puttur. Nitekim Cenab-ı Hak:<br/><b>“<i>Hevâ ve hevesini tanrı edinen kimseyi gördün mü?</i></b><b>”</b> (el-Câsiye, 45/23)<br/>buyurmaktadır.<br/>
Bu yüzden <i>et-Te’vîlâtü’n-Necmiyye’de</i> şöyle der: “Nefsin putu dünyâdır. Kalbin putu<br/>
ukbâdır. Ruhun putu yüksek derecelerdir. Sırrın putu yakınlıkları (kurubât) ma‘rifettir.<br/>Hafînin putu ise mükâşefe, müşâhede ve çeşitli kerâmetlere meyletmektir. Şu halde<br/>bunların hepsinden fânî olmak lâzımdır.”<br/>
<i>O kimseye pâk yüzlü sâlik demezler<br/>O kimse ki mâsivâdan uzak değildir</i><br/>
Şeyhim ve senedim -Allah rûhunu rahat ettirsin- benimle berâber olduğu bir mecliste<br/>
şöyle dedi: Dünyâ ehli çoktur. Ukbâ ehli azdır. Mevlâ ehli ise azın da azıdır. Onlar tıpkı<br/>sultanlar ve hükümdarlar gibidir. Onlar vezirlere nazaran azdır. Vezirler diğer makam<br/>sâhiplerine göre azdır. Onlar ise halka nisbetle azdır. Halk çoktur. Onlardan azı makam<br/>sâhibidir. Onlardan azı vezirdir. Onlardan da azı sultanlardır. Öyle ise mutlak olarak<br/>bütün putları terk etmek gereklidir. Hicabların ve putların en büyüğü ise Farsça ifâdeyle<br/>“hestî” yâni varlıktır.<br/>
<i>Mağribî’nin varlığı kendisine Lât ve Menât olur<br/>Senin kendi Menât’ın (nefsin) cihetinden olan puttan beteri yoktur</i><br/>
Bu âyet, peygamberlerin ismetinin Allah’ın muvaffak kılmasıyla olduğuna delildir.<br/>
İsmetin hakîkati, kulun güç ve tercîhi yine var olmakla berâber Allah Teâlâ’nın kulda<br/>günahı yaratmamasıdır. Bu sebeple <b>İmam Ebû Mansur Mâtürîdî</b> şöyle demiştir: “İsmet<br/>imtihanı, yâni mükellefiyeti kaldırmaz. Şu halde mü’minin îmânından emniyette<br/>olmaması ve kendisini îmanda sâbit kılması için Allah’a yalvarıp yakarması gerekir.<br/>Tıpkı İbrâhim (a.s.)’ın hem kendisi hem de oğulları için îmanda sebât niyâz etmesi gibi.<br/>
<b>Yahya b. Muâz</b>’ın şöyle duâ ettiği rivâyet edilir: “Allah’ım! Bütün sevincim şu<br/>
îmânım sâyesindedir. Onu benden çekip almandan endişe ediyorum. Bu endişem<br/>sürdüğü müddetçe îmânımı çekip almayacağını da ümid ediyorum.”<br/>
