<a name=7053></a><i>el-İrşâd</i>’da der ki, bu âyet isteğe bağlı olarak bir günahı yüklenme imkânı<br/>
bulunmadığını; âyetin baş tarafı ise icbârî olarak bir günah yüklenmenin söz konusu<br/>olmadığını ifâde etmektedir. Âyette şuna da işâret edilmektedir: Tâat nur, isyan zulmet<br/>ve karanlıktır. İnsanın cevheri nur yahut zulmet niteliğine sahip olunca artık bu nitelik o<br/>insanın cevherinden ne olursa olsun başka bir insanın cevherine intikal etmez. Bilindiği<br/>gibi sırat köprüsünde herkes kendi nurunda yürür. Ondan başkasına yahut başkasından<br/>kendisine bir şey geçmez.<br/>
Ey Muhammed! <i>“Sen ancak”</i> Allah’ın azâbı ve âhiret ahkâmı veya halvet hâlinde<br/>
insanlardan gâib iken <i>“görmeden Rablerinden korkanları ve”</i><b> </b>gereği gibi <i>“namazı<br/>kılanları uyarabilirsin.”</i><br/>
<i>Keşfü’l-esrâr</i>’da der ki: Burada “rablerinden korkanlar” ile “namazı kılanlar” lâfzı<br/>
farklı olarak ifâde edilmiştir. Çünkü Allah’tan korkma vakitleri dâimîdir. Namaz<br/>vakitleri ise muayyen ve geçicidir. Mânâ şöyledir: Sen bütün halkı uyarsan da senin îkaz<br/>ve uyarın kavminden ancak Allah’tan korkan ve namaz kılanlara fayda verir. Diğer inâd<br/>ve fesâd ehline fayda vermez. Zâhirî ve bâtınî güzel amellerin asılları oldukları için<br/>burada özel olarak yalnız Allah’tan korkmak ve namazı kılmak zikredilmiştir. Namaz<br/>zâten dinin direğidir.<br/>
“Haşyet” ise yakînin şiâr ve sembolüdür. Kişi Allah’ı bildiği kadar O’ndan korkar.<br/>
Allah Teâlâ şöyle buyuruyor: <i><b>“Kulları içinden ancak âlimler, Allah’tan (gereğince)<br/>korkar”</b></i> (Fâtır 35/28). İlim ve haşyet sâhibi olmayan kalp ölüdür. Ona uyarı etki etmez.<br/>Allah Teâlâ şöyle buyuruyor: <i><b>“Diri olanları uyarsın ve kâfirler cezayı hak etsinler<br/>diye”</b></i> (Yâsin 36/70) Allah Kur’an’ı ona öğretmiştir.<br/>
Bununla beraber uyarının etkili olması, başka bir şarta bağlıdır ki o da namazı<br/>
kılmaktır. Kişinin gaybî haşyetle kalbinin ma’mûr olması, zâhirî ve gerçek âlemde<br/>namazı muhâfaza etmesidir. Hadis-i şerifte şöyle vârid olmuştur: <i>“Kişiyle şirk ve küfür<br/>arasında, namazı terk etmek vardır.”</i><a href="RuhulBeyans.html#7061">[71]</a><br/>
<i>Kim”</i><b> </b>bu uyarılardan etkilenip itâat ederek hâlini düzeltir, mâsiyet ve günah<br/>
kirlerinden <i>“temizlenirse”</i><b> </b>(yahut) zekâtını verirse, bunun faydası yalnız kendine âid<br/>olduğu için <i>“o, kendi menfaatine temizlenmiş olur. Dönüş”</i><b> </b>başkasına değil;<br/><i>“Allah’adır.”</i><b> </b>Allah Teâlâ onları bu temizlenmelerine karşı en güzel şekilde<br/>ödüllendirecektir.<br/>
Nefsini kirleten de kendi aleyhine kirletmiş olur. Zekât verenin de zekâtı kendisine<br/>
âiddir. Bilinmelidir ki mâsiyetlerden temizlenenlerin sevâbı, cennet ve dereceleridir.<br/>Mâsivâ ile ilgi ve alâkadan temizlenenlerin sevâbı ise Mevlâ’nın cemâlidir. Allah Teâlâ<br/><i>“Dönüş Allah’adır”</i> kavliyle buna işâret etmektedir. Kim kendi tercihiyle Allah’a<br/>dönerse artık Allah’tan başkası ile bir kararı kalmaz.<br/>
<b>Şeyh Sâdi</b> der ki:<br/>
<i>Gönül erleri deri güzelliğine/görünüşe gönül vermemişlerdir.<br/>Bunu olsa olsa beyinsiz ve ahmak insanlar yaparlar.</i><br/>
