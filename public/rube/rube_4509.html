<a name=4510></a>alâkalara gelince, bunların olması veya olmaması peygamberlere nisbetle aynıdır.<br/>Dünyadan zühd ve tecerrüdlerine rağmen Îsâ ve Yahyâ (a.s.)’ın bu hususta pek çok<br/>mülkü ve hanımları olan Dâvûd ve Süleymân (a.s.)’a bir fazîleti ve üstünlüğü yoktur.<br/>Görünüşte de olsa onlara böyle bir alâkanın nisbet edilmesi edebe uygun değildir.<br/>Dolayısıyla asıl üstünlük kitab, risâlet, dostluk, konuşma, mi‘râc, rü’yet, şefaat gibi<br/>hususlardadır. Nitekim Allah Teâlâ: “<i><b>O peygamberlerin bir kısmını diğerlerinden<br/>üstün kıldık. Allah onlardan bir kısmı ile konuşmuş…</b></i>” (el-Bakara, 2/253)<br/>buyurmaktadır. İşte böyle Kur’ân’ın bir kısmı bir kısmını tefsir eder.<br/>
<b>Şeyh-i Ekber</b> (k.s.) şöyle der: Süleyman (a.s.) mülkün tamamının zuhûr etmesiyle; Îsâ<br/>
(a.s.) beşikte konuşmak, Rûhu’l-kudüs ile desteklenmek, ölüleri diriltmek, Allah’ın<br/>izniyle çamurdan kuş yaratmak gibi şeylerle, Mûsâ (a.s.) Allah’la konuşmak, beyaz el,<br/>asâ, denizi yarmak ve taşlardan su fışkırtmakla; Sâlih (a.s.) kayadan deve çıkmak ve<br/>benzeri şeylerle; Hûd (a.s.) helâk eden rüzgarla, İbrâhim (a.s.) ateşten çıkartılmakla,<br/>Yûsuf (a.s.) güzelliğiyle ve rüya tabirleriyle üstün kılınmıştır. Nübüvvet bakımından<br/>tecellînin tamamına istidadları farklı farklı olduğundan dolayı da birbirinden üstün<br/>oldular. Çünkü varlık âlemindeki her varlık gıdalanır ve rızıklanır. Ancak Allah Teâlâ<br/>rızık verilenlerden bir kısmını bir kısmına üstün kılmıştır. Rızık cisimler için hissî,<br/>ruhlar için ise ilimler gibi aklîdir. Peygamberlerin şahsî velâyeti ve Allah’a güvenlerine<br/>gelince bu hususta tek bir nefis gibidirler, ne üstün olan ne de üstün kılınan vardır. Bu<br/>sebeple Hz. Peygamber (a.s.) “<i>Beni peygamberler arasında üstün kılmayın</i>.”<a href="RuhulBeyans.html#4512">[100]<br/></a>buyurmuşlardır.<br/>
Kendisini üstün kılmak için “<i>Davud’a da Zebur’u verdik.</i>” Zebûr yüz elli sûre idi.<br/>
İçinde helâl, haram, farzlar ve hadlerle ilgili hiçbir hüküm yoktu. Ancak Allah’ı<br/>yüceltme, Allah’a hamd ve duâ vardı.<br/>
<i>et-Te’vîlâtü’n-Necmiyye</i>’de şöyle denilir: “Bu âyet Allah’ın ezelî hikmetinin makbûl<br/>
olan kimselerin derecelerinin yükselmesini, merdûdların derekelerinin ise alçalmasını<br/>gerektirdiğine işâret etmektedir. Çünkü bunlar lütuf ve kahır sıfatlarının mazharlarıdır.<br/>Herkesin lütuf ve kahırdan bir nasibi vardır. Ezelden ebede lütuf ve kahır sıfatını sonsuz<br/>derecede ızhâr etmekte Allah’ın yüce hikmeti vardır.<br/>
Allah, peygamberlerin bir kısmını bir kısmından üstün kılmıştır. Bu onların kurbiyette<br/>
mekânlarının yüksekliği; ümmetlerindeki sirâyeti ve ümmetlerinin hayırlı olması<br/>bakımından inâyet nazarının te’sirini kabûl iledir. Görmez misin ki Hz. Peygamber<br/>(a.s.), peygamberlerin en üstünü olduğu için onun ümmeti de ümmetlerin en fazîletlisi,<br/>Kitâb’ı da en fazîletli kitap olmuştur. “<i>Davud’a da Zebur’u verdik.</i>” âyeti, Hz.<br/>Peygamber (s.a.)’in Dâvud (a.s.)’a üstünlüğünün, Kur’ân’ın Zebûr’a üstünlüğü kadar<br/>olduğuna işârettir.”<br/>
Allah, önceki kitabların hepsinde Peygamberimiz (a.s.)’ın ve ümmetinin vasıflarını<br/>
anlatmıştır.<br/>
<i>Ey vasfı Mûsâ (a.s.)’ın kitabında olan</i><br/>
