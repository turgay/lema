<a name=8862></a><b>İbn Abbas</b> bu âyetin takdirini, “isteyerek veya istemeyerek de olsa ubûdiyeti kabul<br/>
etmeleri için onları yarattım” şeklinde yapmıştır ki şu mânâdadır: “Fıtratlarının<br/>kendilerini Allah’ın vahdâniyetini, yaratmada eşsiz oluşunu, başkasından çok kendisinin<br/>ibâdete müstehak oluşunu kabule zorlaması sebebiyle mü’minlerin isteyerek kâfirlerin<br/>de kerhen beni ikrar etmeleri için yarattım.” Bu sebeple mahlûkat O’nun kuludur. Bunu<br/><i><b>“Göklerde ve yerde olanların hepsi O’nundur, hepsi O’na boyun eğmiştir”</b></i> (el-<br/>Bakara 2/116) âyeti de şu mânâ ile teyid etmektedir: Göklerde ve yerde olanlar,<br/>kendilerinde bulunan hudûs delillerinin gerektirdiği; başkası tarafından yönetilme,<br/>yaratılma ve başkaları için hizmete hâzır hâle getirilmiş olma sebepleriyle Allah’a<br/>âiddirler. <i>et-Teysîr </i>adlı eserde böyle mezkûrdur. Bu konuda söylenen sözler bunlardan<br/>ibarettir.<br/>
İns ve cinnin hasr yolu ile ibâdet için yaratılmış olmalarının zikrinden maksad,<br/>
rubûbiyetin Allah Tâlâ’ya, ubûdiyetin de mahlûka âid olduğuna işâret etmek içindir.<br/>Zirâ ibâdet, ins ve cinnin en belirgin vasfıdır. Hattâ bâzı âlimler ibâdetin risâletten daha<br/>faziletli olduğunu dahi söylemişlerdir. Bu yüzden Allah Teâlâ İsrâ sûresinin birinci<br/>âyetinde “kulunu geceleyin yürüten” buyurmuş “rasülünü yürüten” dememiştir. Yine<br/>kelime-i şehâdette de “abd: kul” kelimesini “rasûl/elçi” kelimesinin önüne geçiriştir.<br/>
Mahlukâttan her kim rubûbiyet iddiâsında bulunursa bu âyetin (ez-Zâriyât 51/56)<br/>
tehdid ettiği husustan sakınsın. Her ne kadar kulda ortaya çıksa da bütün kemâlât<br/>Allah’a âiddir. Kuldaki sâdece kemâlât-ı îlâhînin bir tezahürüdür, yansımasıdır. Onu<br/>kulda izhar edip kemâle erdiren Allah’tır.<br/>
İbâdetler on kısımdır: Namaz, zekat, oruç, hac, Kur’an kırati, her hâlükârda Allah’ı<br/>
zikr, helâli talep etmek, müslümanların ve birlikte yaşanan kimselerin haklarına riâyet<br/>etmek, dokuzuncusu emr bi’l-ma’ruf nehy ani’l-münker ve onuncusu da saadetin ve<br/>muhabbetullahda fenâ bulmanın anahtarı olan sünnete ittibâdır. Bu hususta Allah şöyle<br/>buyurmaktadır: <i><b>“De ki: Eğer Allah’ı seviyorsanız bana uyun ki, Allah da sizi<br/>sevsin...”</b></i> (Âl-i İmran 3/31)<br/>
<b>Molla Câmi</b> şöyle demiştir:<br/>
<i>Ey Allah’ın nebisi! Selâm senin üzerine,<br/>Muvaffakiyet ve felah senin yanındadır.<br/>Senin sünnetini takip etmezsem,<br/>Ümmetinin âsilerinden olurum.<br/>İsyan yükünün altında kalmışım,<br/>Eğer elimden tutmazsan ayaklar altına düşerim.</i><br/>
Kula; Rabbine ibâdet etmesi, yaratıcısına farz, vâcib, sünnet ve müstehaplarla<br/>
gerektiği vecihle ve O’nun emrettiği şekilde boyun eğmesi gerekir. Farzlar<br/>tamamlanınca da kendisinden istenen kemâlât-ı ibâdetini yerine getirir. İşte kul istenen<br/>bu iki şeyi tamamlayınca da yapabildiği kadar nâfile ibâdetleri îfâ etmeye çalışır. Onun<br/>
