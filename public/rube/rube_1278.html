<a name=1279></a><img src="RuhulBeyan-1279_1.jpg"/><br/>
<i>Geriye ancak lânet kalır, üzerine okunan<br/>Öyle yaşa ki dâimâ hayırla anılasın,<br/>Adamlık değildir ki kabrinde lânetle kalasın.<br/>Gerekmez arkanda kötü bir âdet bırakmak<br/>Çünkü kötü âdetin âkıbetidir lânete uğramak.</i><br/>
Bu durumda, birine haksızlık edene düşen zulmünden tevbe etmek ve zulmettiği<br/>
kişiden daha dünyâda iken helallik almaktır. Bunu yapamıyorsa zulmettiği kişi için<br/>Allah’tan af dilemek ve onun için dua etmektir. Böyle yaparak o kişiye hakkını helal<br/>ettirmesi ümit edilir.<br/>
<b>Fudayl b. Iyâd </b>(r.a.)’ın şöyle dediği nakledilir: “Allah’ın Kitâb’ından bir âyet okuyup<br/>
onunla amel etmek, bana Kur’ân’ı milyon kere hatmetmekten daha sevimlidir. Mü’mini<br/>sevindirmek ve ihtiyacını karşılamak, bana ömür boyu ibâdet etmekten daha sevimlidir.<br/>Dünyâyı terkedip ona gönül bağlamamak bana semâdakilerle yerdekilerin ibâdetini<br/>yapmaktan daha sevimlidir. Haram olan en basit ve küçük bir şeyi terketmek, bana göre<br/>helal malla yapılan iki yüz hacdan daha iyidir.”<br/>
<b>Ebü’l-Kâsım el-Hakîm </b>şöyle diyor: “Üç şey vardır ki kulu îmândan eder:<br/>1. Müslüman olduğu için şükretmemek.<br/>2. Müslümanlığın gidivereceğinden endîşe etmemek.<br/>3. Müslümanlara zulmetmek.”<br/><b>Ebû Meysere</b>’nin şöyle dediği rivâyet edilir: “Kabrine defnedilen birine bir kamçı<br/>
getirilir. Yâni münker ile nekir gelir ve ona: “Sana yüz kamçı vuracağız” derler. Ölü:<br/>“Ben şöyle şöyle biriydim” diyerek şefâat diler, bunun üzerine cezâsını on kamçı<br/>indirirler. Sonra cezâsı tek bir kamçı olana kadar böyle devâm eder. Sonunda melekler:<br/>“Sana bir tek kamçı vuracağız” derler ve öyle bir vururlar kabir ateş kesilir. Adam<br/>meleklere: “Bana hangi sebeple vurdunuz?” deyince melekler: “Zulme uğrayan birinin<br/>yanından geçerken senden yardım istedi. Sen ona yardım etmedin.” der.” Mazlûma<br/>yardım etmeyen birinin durumu böyle olursa, âlimin hâli nasıl olur?”<br/>
Büyükler, bırakın harâmı, şüpheli şeylere bile el uzatmazlardı. Çünkü helal lokmanın<br/>
duânın kabûlünde büyük tesiri vardır. Bu yüzdendir ki <b>Şeyh Necmeddîn Kübrâ </b>(k.s)<br/>şöyle der: “Duânın kabûl edilmesinin ilk şartı, helal lokma ile bâtını ıslâh etmektir. Son<br/>şartı ise, ihlâs ve kalp huzûrudur. Yâni, Allah’a teveccühtür (ehadiyyet teveccühü).<br/>Çünkü ilahî huzurda hâzır bulunan bir kalp, sâhibine şefâat edecektir. Cenâb-ı Hak:<br/><i><b>“Dîni sâdece Allah’a has kılarak duâ ve ibâdet edin.”</b></i> (el-Gâfir, 40/14) buyurur.<br/>İnsanın sâdece dilini oynatması ve kalb huzûru olmadan bağırması, kapıda bekleyen<br/>birinin velvelesiyle bekçinin damdan bağırmasına benzer. Bu durumda akıllıya düşen,<br/>tenhâlarda ettiği duâsının müstecâb olması için haramlardan ve şüpheli şeylerden<br/>sakınmaktır.<br/>
