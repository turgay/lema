<a name=3293></a><img src="RuhulBeyan-3293_1.jpg"/><br/>
<img src="RuhulBeyan-3293_2.jpg"/><br/>
<img src="RuhulBeyan-3293_3.jpg"/><br/>
<b>100. Allah’ın izni olmadan hiç kimse inanamaz. Allah pisliği, akıllarını</b><br/>
<b>kullanmayanların üzerine kor.</b><br/>
<i>“Allah’ın izni olmadan”</i> yani Allah’ın izni, kolaylaştırması ve muvaffak kılması<br/>
olmaksızın <i>“hiç kimse” </i>Allah Teâlâ’nın inanacaklarını bildiği kişilerden hiçbiri, hiçbir<br/>şekilde <i>“inanamaz.”</i> Öyleyse onların hidayete gelmesi için kendini yiyip bitirme.<br/>Çünkü bunları hidayete erdirmek Allah’ın işidir.<br/>
<b>Hâfız </b>der ki:<br/>
<i>Allah tarafından verilen kısmetine râzı ol, alnını kırıştırma<br/>İstediğini yapma hürriyeti kapısını ne sana açtılar, ne bana.</i><br/>
<i>“Allah pisliği”</i> yani inkarı, demektir. Çirkinlik ve tiksinmenin özel adı olan inkar için,<br/>
tiksinti duyulan ve pislik gözüyle bakılan “rics” kelimesi kullanılmıştır. Yani pisliği,<br/>hüccet ve âyetler üzerinde düşünmek suretiyle <i>“akıllarını kullanmayanların</i> <i>üzerine<br/>kor”</i> da bundan sonra “izin” diye ifade edilen hidayet kendilerine nasip olmaz. Böylece<br/>inkar ve dalâlet kabahatleri yüzünden perdelenmiş olarak kalırlar.<br/>
<i>et-Te’vîlâtü’n-Necmiyye’</i>de şöyle denilir: <i>“Allah pisliği</i>” yani perdelenme azabını,<br/>
hidayete erme ve yüzüstü bırakılma konularındaki sünnetullah’ı <i>“akletmeyenlerin<br/>üzerine kor.”</i> Allah’ın adeti, îmân nuruyla desteklenen akılların tevhide ve Allah’ı<br/>tanımaya imkan ve yol bulması; îmân nurundan uzak olan akılların ise bunlara yol<br/>bulamaması şeklinde tecelli eder. Bu âyet filozofları reddetmektedir. Çünkü onlar<br/>îmândan uzak akılların da tevhid ve mârifete yol bulabileceğini sanmaktadırlar.”<br/>
<b>Hâfız </b>şöyle der:<br/>
<i>Akıl defterinden aşk âyetini öğrenmek isteyen kimse<br/>Korkarım bu aşk nüktesini tam olarak bilemez</i><br/>
<b>101. “Göklerde ve yerde olanlara bakın.” de. Fakat inanmayan bir topluma</b><br/>
<b>âyetler ve uyarılar fayda sağlamaz.</b><br/>
Ey Mekkeliler! <i>“Göklerde ve yerde olanlara bakın.” </i>Bunlar üzerinde iyice düşünün<br/>
<i>“de.”</i> Yâni Allah’ın birliğine ve sonsuz gücüne delâlet eden hayret verici yaratıklarının<br/>göklerde ve yerde bulunan eşsiz örneklerine bakın.<br/>
<i>“Fakat âyetler ve uyarılar” </i>yani ne Allah’ın vahdâniyyetine delâlet eden âfâkî ve<br/>
enfüsî âyetler, ne de uyarıcı peygamberler veya uyarılar,<b> </b>Allah Teâlâ’nın ilmine ve<br/>
