<a name=6687></a><img src="flower_sep.jpg"/><br/>
<img src="RuhulBeyan-6687_6.jpg"/><br/>
Bilesin ki onlar iki sebepten korkuya kapıldılar: Birincisi çeşitli gruplardan meydana<br/>
gelen düşman ordularından (ahzâb) kendileri için korktular. Çünkü bu gruplar onlardan<br/>kat kat fazlaydı. İkincisi daha önce geçtiği gibi Kurayza oğulları’nın ahdi bozmaları<br/>sebebiyle şehirde kalan kadın ve çocukları için korktular. Zaten soğuk ve açlık da<br/>müslümanları iyice bunaltmıştı. Nitekim bazı sahabîler “Hendekte üç gün bir şey<br/>yemeden bekledik.” demiştir. Hz. Peygamber (a.s.) da açlıktan karnına taş bağladı.<br/>Gerçi bu durum O’nun: “<i>Ben sizin gibi değilim, elbet ben rabbimin nezdinde<br/>gecelerim rabbim beni yedirir içirir</i>.”<a href="RuhulBeyans.html#6694">[183] </a>hadîsiyle çelişmez. Çünkü bazen sevabı<br/>çoğaltmak için böyle imtihanlar olur.<br/>
Âriflerden birisi Hz. Peygamber (s.a.)’in karnına taş bağlaması hadîsini, bu durumun<br/>
gerçekte açlıktan değil, bilakis O’nun kemal-i letâfeti sebebiyle melekût âlemine<br/>uçmamak ve irşad âleminde karar kılmak için olduğuna yormuştur.<br/>
Dünyâ kendisinin devamlı yağan (rahmet) yağmurunun feyzinden bir sızıntı ve<br/>
nîmetlerinin denizinin süslerinden bir damla olan zat açlıktan karnına taş bağlamaya<br/>ihtiyaç duymaz. Ancak hâcet ve zarûret ânında nîmet bulunduğu halde sabretmek<br/>Rahmân’ın ismet ve korumasıyla mâsûm olan hâs ve hâlis kullarının özelliklerindendir.<br/>
<i>Senin ihtişam meclisinde yedi gezegen bir bardak kadardır,<br/>Senin nîmet mutfağında dokuz felek bir tabak kadardır.</i><br/>
<i>“Ve siz”</i> ey mutlak olarak îmânı ızhâr edip ortaya koyanlar!<b> </b><i>“Allah hakkında türlü</i><br/>
<i>türlü şeyler düşündüğünüz”</i><b> </b>farklı farklı zanlarda bulunduğunuz<b> </b><i>“zaman;”</i> çünkü<br/>ihlaslı, kalbleri ve ayakları sâbit olanlar Allah Teâlâ’nın dînini yüceltme konusunda<br/>vaadini gerçekleştireceğini veya kendilerini imtihan edeceğini düşündüler. Bu yüzden<br/>Uhud savaşında olduğu gibi ayaklarının kaymasından ve tahammülde zaaf göstermekten<br/>korktular. Ancak kenarda duran kalbleri zayıf kimseler ile münâfıklar, onlardan<br/>nakledildiği gibi kendisinde hayır olmayan şeyler düşündüler. Nitekim aşağıda<br/>gelecektir.<br/>
<b>İmam Hafs</b>, Hz. Osman (r.a.) Mushafı’na uyarak “<img src="RuhulBeyan-6687_1.jpg"/>, “<img src="RuhulBeyan-6687_2.jpg"/> ve “<img src="RuhulBeyan-6687_3.jpg"/><br/>
kelimelerindeki bu elifleri ve lamları isbât etmiş/okumuştur. Çünkü Hz. Osman<br/>Mushaf’ında bu harfler bu şekilde mevcuddur. Bugün de o hüküm üzere kalmıştır. Bu<br/>kelimeler, vasl hâlinde elifsiz, vakf hâlinde ise elifle okunur. Vasl ve vakf hâlinde işbâ‘<br/>
elifi terk edilerek “<img src="RuhulBeyan-6687_4.jpg"/> diye de okunmuştur. Aslolan ve kıyâsa uygun olan da budur.<br/>
Birinci (işbâ elifi ile olan) şekildeki kelimelerde elif, fâsılalara riâyet etmek için onları<br/>kafiyelere benzeterek ilâve edilmiştir. Çünkü şâirlerden belâğat ehli olanlar, kafiyelerde<br/>fethayı işbâ için bu tür elifleri ilâve ederler.<br/>
