<a name=5326></a><img src="RuhulBeyan-5326_1.jpg"/><br/>
kimsenin Kâbe’nin etrafını yedi kere dolaşıp tavaf etmeden oradan ayrılmasına ruhsat<br/>yoktur. Bu tavafı terk eden kimseye cezâ kurbanı gerekir. Ancak hayızlı olan kadın<br/>bundan müstesnâdır. Onun vedâ tavafını terk etmesi câizdir. Remel, kudûm tavafına<br/>mahsustur. İfâza ve vedâ tavaflarında remel yoktur.<br/>
<i>Ey bu mahalleye (Mekke’ye) ayak basan,<br/>Harem’e yüzünü döndüren kimse<br/>Bu mahallede ölçülü at adımını.<br/>Eğer ayağın parçalanmışsa yüzün üzerine sürünerek git<br/>Huzur ile dönerek, tavaf ederek sen<br/>Pervâne olmuşsun, Beytülharâm ise mumun nûru<br/>Pervânenin âdetini bilmiyor musun yoksa?<br/>Önce döner, dolaşır sonra da kendini yakar</i><br/>
<b>Şeyh-i Ekber</b> (k.s.) <i>el-Fütûhâtü’l-Mekkiyye</i>’de der ki: Allah, semâda Arş’ı zâtına<br/>
nisbet etti, onu Rahmân’ın istivâ mahalli kıldı ve “<i><b>Rahmân Arş’a istiva etmiştir</b></i>.”<br/>(Tâhâ, 20/5) Allah, melikin sarayının etrafında dolaşan ve emirlerini yerine getirmek<br/>için oradan ayrılmayan bekçiler gibi melekleri arşın etrafında dolaşır kıldı (ez-Zümer,<br/>39/75). Aynı şekilde Allah yeryüzünde Beytini böyle kıldı ve bu üslûb üzere onu<br/>kendisini tavaf edenlerin önüne koydu. Kâbe, Arş’ta bulunmayan açık bir iş ve ilâhî bir<br/>sır sebebiyle Arş’tan üstün olmuştur. Her şavtta rıdvân (rıza) bey‘atı etmen için<br/>Beytullah yeryüzünde Allah’ın yemîni/sağ elidir. Haceru’l-esved, şüphesiz Allah’ın<br/>kullarıyla bey‘at ettiği yemîni/sağ elidir. Fakat bu Yüce Allah’ın bildiği bir şekilde<br/>olur. Bundan dolayı takdîse yapılan nisbetler (bazı şeyleri mukaddes saymak) sahihtir.<br/>Buradan varlıkta noksanlardan münezzeh ve yüce olan Allah’tan başka bir şey yoktur.<br/>
<i>Bütün gönüllerde kendisine bir yol bulunan Kâbe,<br/>Yemînullâhtan bir uzuvdur</i><br/>
Büyüklerden birisi der ki: Allah Beyt’ini yeryüzüne Âdem (a.s.) ve zürriyyetinden<br/>
önce vaz’etmiş/kurmuş, ibtilâ ve imtihan olmak üzere beyt ile beytin Rabbinden<br/>perdelenmeleri için tavaf edenleri etrafında dolaştırmıştır. Yâni kimse O’na ulaşmaya<br/>bir yol olduğunu düşünmesin diye zâtına olan gayretinden vâsıtalar ile onları kendi<br/>cemâlini görmekten perdelemiştir.<br/>
Hikâye edilir ki Allah dostlarından ârif bir zat hacca niyetlendi. Bir oğlu vardı<br/>
Babasına nereye gideceğini sordu. “Beytullah’a/Allah’ın evine dedi. Çocuk Beyt’i<br/>gören Beyt’in sahibini de görür zannetti. Babasına: “Babacığım, niçin beni beraberinde<br/>götürmüyorsun?” dedi. Babası: “Sen henüz bu iş için uygun değilsin.” dedi. Çocuk<br/>ağladı, sızladı. Bunun üzerine babası onu beraberinde götürdü.<br/>
