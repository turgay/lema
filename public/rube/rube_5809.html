<a name=5810></a>“tâ”sına, O’nun nebîler ve rasullere siyâdetinin (efendiliğinin) “sîn”ine, âlemlerin<br/>Rabbinin cemâlini müşâhedesinin “mîm”ine işâret etmektedir.”<br/>
<b>İmam Câfer Sâdık</b> (k.s.) der ki: “Allah Kur’an’da <i>“Tâ Sîn Mîm”</i> sözü ile tûbâ<br/>
ağacına, sidretü’l-müntehâya, Muhammed Mustafa (s.a.)’e yemin etmiştir. O halde <i>“tâ”<br/></i>tûbâ ağacı, <i>“sîn”</i> sidretü’l-müntehâ, <i>“mîm”</i> Muhammed Mustafa (s.a.)’dir.”<br/>
Tûbâ ağacının seçilmesinin sırrı şudur: Allah Teâlâ, Adn cennetini kudret eliyle<br/>
vâsıtasız olarak yarattı ve onu kendisi için hükümdarın kalesi mesabesinde kıldı. Yine<br/>orada kesîbi (kum tepesini) Hak Sübhânehû ve Teâlâ’nın tecellîgahı olarak yarattı.<br/>Yaratılmışların en hayırlısının vesîle makamı oradadır. Allah Teâlâ tûbâ ağacını kudret<br/>eliyle adn cennetine dikti ve onu o kadar yükseltti ki dalları adn cennetinin surlarını aştı<br/>ve diğer bütün cennetleri gölgeledi. Çiçekleri ziynetten ibârettir. Bu ziynetler ise cennet<br/>ehlinin elbise ve süsleridir. Allah onları kendi kudret eliyle yarattığı için özel kıymet ve<br/>değerleri vardır. Bu yüzden nimet olarak cennete âit hakikatleri kendisinde toplayan ve<br/>bereketi en genel olan ağaç olmuştur. Bu yüzden cennet ağaçlarının hepsine göre o,<br/>kendisinden zuhur eden evlatlara göre Âdem (a.s.) gibidir. Cennetteki her nehir, bu<br/>ağacın kökünden çıkar. Bu ağaç Muhammedî makamdadır.<br/>
Sidretü’l-müntehânın seçilmesine gelince, o kürsî ile yedinci semâ arasında bir<br/>
ağaçtır. Dalları tesbîh, tahmîd ve çeşitli nağmelerle inler. Onlarla ruhlar ve kalbler<br/>coşar, güzel haller ziyadeleşir. O, dünya ile âhiret arasını ayıran sınırdır. “el-Müntehâ<br/>(bitiş, son)” diye isimlendirilmiştir. Çünkü yer halkından saîd olanların amelleri<br/>sonunda oraya ulaşır ve yükselir; arşa âit hükümler oraya tenezzül eder/iner. Orada<br/>Rasûlullah (s.a.) semâ meleklerine vitir namazında imam olmuştur. Beytü’l-makdis’te<br/>peygamberlerin, sidretü’l-müntehâda ise meleklerin imamı olmuştur. Böylece O’nun<br/>(s.a.) yer ve gök ehline fazîlet ve üstünlüğü zâhir olmuştur. Nitekim <i>Tefsîru’t-Teysîr</i>’de<br/>böyle geçmektedir.<br/>
Sidretü’l-müntehâ Cebrâil (a.s.)’ın makamıdır. Aklın yeri dimağın ortası olduğu gibi<br/>
Cebrâil (a.s.) da sidretü’l-müntehânın zirvesinde ikamet eder. Çünkü Cibrîl aklın<br/>sûretidir. Onun makamı olan sidretü’l-müntehâ da aklın makamı olan dimağa işârettir.<br/>Bu yüzden rüyada Cibrîl (a.s.)’ı gören aklının sûretini görmüştür. Çünkü Cibrîl (a.s.),<br/>kendi taayyünü makamından peygamberlerden başkasına görülmez.<br/>
<i>“Tâ Sîn Mîm”</i>de kendisiyle hatmiyyet sırrı sebebiyle Muhammed Mustafâ (a.s.)’a<br/>
işâret edilen “Mîm” harfi tehir edilmiştir. Peygamberler Seyyidü’l-mürselîn (a.s.) ile<br/>hatmolunduğu gibi hecâ harfleri de “Mîm” lafzının ihtiva ettiği “yâ” harfi ile hatmolunup<br/>sona erdirilmiştir.<br/>
Allah Teâlâ <i>“Tâ Sîn Mîm”</i> sözündeki yemînde üç hakîkati toplamıştır.<br/>1- Cennete âit nimetlere dâir toplu hakîkattır ki o tûbâ ağacıdır. Cennet nimetlerini<br/>
içine aldığı ve o nimetleri taksim ettiği için Allah onu makam-ı Muhammedî’ye<br/>koymuştur. Nitekim Hz. Peygamber (s.a.) de ilimlerin, ma’rifetlerin ve bütün kemâlâtın<br/>taksim yeridir.<br/>
2- Dünya ve âhiret hakikatlarını içine alan berzaha ait hakîkattır ki o sidretü’l-<br/>
