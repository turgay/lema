<a name=8822></a>soru edatı, kendisindeki şaşılacak duruma ve ona kulak vermeye teşvik eden bir anlam<br/>taşır. Bu gibi edatların getirilmesi ancak Rasûlullah (s.a.)’in olayın büyüklüğü, şânının<br/>yüceliği ve vahiy olmaksızın öğrenemeyeceği bir bilginin verileceğine dikkat çekilmesi<br/>gibi durumlarda olur. Zira Efendimiz (a.s.) ümmî idi. Yazmayı ve okumayı bilmez,<br/>tarihçilerle de oturup kalkmazdı. Öyleyse bu âyette onun nübüvvetine işâret<br/>olunmaktadır.<br/>
<b>İbn Şeyh</b> şöyle demiştir: Buradaki soru edatı takrîr yâni müsbet yönde tekid içindir.<br/>
Anlamı şöyledir: “Muhakkak ki İbrahim (a.s)’ın konuklarının haberi sana gelmiştir.” Bir<br/>görüşe göre de buranın anlamı şöyle takdir edilmiştir: “Eğer bu olayın haberi sana<br/>gelmemişse, biz, onun hakkında sana haber veririz.”<br/>
“Dayf” kelimesi aslında bir kimsenin misâfir olarak birine gitmesini ifâdede<br/>
kullanılan masdardır.<br/>
<b>Râğıb </b>şöyle demiştir: “Dayf” kelimesinin asıl anlamı “meyletmek”tir. Buna göre<br/>
“dayf” da, sana âid olan bir malı, konuğun olana meyletmen, ona yaklaştırmandır. Zâten<br/>halk arasında bu ağırlama fiili, “ziyafet” olarak geçmektedir.<br/>
İbrahim (a.s)’a gelen bu misâfirler Cebrâil, Mikâil ve İsrâfil (a.s.)’ın da aralarında<br/>
bulunduğu on iki melek idi. Onlara “dayf” isminin verilmesinin sebebi, onların konuk<br/>sûretinde olmalarıydı. Çünkü İbrahim (a.s) onları konuk gibi karşıladı.Veya onlar,<br/>misâfir zannedilmeleri sebebiyle bu adı almışlardır.<br/>
“Mükremîn” kelimesi, “dayf” kelimesinin sıfatıdır. Yâni Allah katında korunma,<br/>
kuvvetlendirilme, seçkin olma, Allah’a yakınlık ve peygamberlerle O’nun arasında<br/>elçilik yapma ile değerli kılınan melekler demektir. Nitekim Allah bir âyetinde melekler<br/>hakkında, <i><b>“...Hayır, onlar Allah’ın değerli kullarıdır”</b></i> (el-Enbiyâ 21/26) buyurmuştur.<br/>Veya “mükremin”den murad, İbrahim (a.s)’ın evinde bizzat o ve hanımı tarafından<br/>kendilerine hizmet edilmeleri sebebiyledir. O meleklere “mükremîn” denilmesinin diğer<br/>bir sebebi de kendilerine güler yüz gösterilip hızlı yemek servisi yapılması veya şerefli<br/>misâfirler olmalarıdır. Zira İbrahim (a.s) mahlukâtın en şereflilerindendir. Şerefli<br/>insanın misâfiri de ancak kendisi gibi şerefli olur.<br/>
Bir hadis-i şerifte: <i>“Allah’a ve âhiret gününe îman eden misâfirine ikramda</i><br/>
<i>bulunsun”</i><a href="RuhulBeyans.html#8832">[20] </a>buyrulmuştur. Hz. İbrahim (a.s)’ın ikramının onlara güler yüz gösterip<br/>ağırlamada süratli davranması ve onlara bizzat kendisinin hizmet etmesi olduğu<br/>söylenmiştir.<br/>
Bir rivâyete göre Allah Teâlâ İbrahim (a.s)’a: “Misafirlerine ikramda bulun!” diye<br/>
vahyedince o her bir konuk için kızarmış bir koyun hazırlamıştır. İkinci defa bu vahiy<br/>yinelendiğinde bu sefer bir öküz, üçüncüsünde ise bir deve hazırlamıştır. Dördüncü<br/>defa “Misafirine ikram et!” diye vahiy geldiğinde misâfire ikramın çok yemek vermekle<br/>alakalı olmadığını anlayarak bizzat kendisi hizmet etmeye başlamış, bunun üzerine<br/>Allah’tan: “Şimdi misâfirine ikramda bulunmuş oldun” karşılığını almıştır.<br/>
Hikmet ehlinden biri şöyle demiştir: Sultan da olsa bir kişinin misâfirine, babasına ve<br/>
hocasına kendi eliyle hizmet etmesinde hiçbir utanacak durum yoktur. Dolayısıyla<br/>
