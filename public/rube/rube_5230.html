<a name=5231></a>uymak, yasak ve haramları terk etmektir. Bunun nihâyeti ise tamâmen âlemlerin<br/>Rabb’ına yönelmek, kevn ve fesâd âlemindekilere iltifatı terk etmektir. Esâsen bu<br/>sıddîklık makamıdır.<br/>
Allah’ın insanı ıslah etmesi bazen onu, yaradılıştan sâlih kılması ile bazen de<br/>
yaradılıştan sonra edindiği kötü huyları izâle etmesi ile olur. Çünkü, Cenâb-ı Hak<br/>ezelde, kullarından bazılarının mücâhede etmeksizin zâtına vâsıl olmasını takdir<br/>buyurmuştur. Bunlar Allah’ın hiç çalışıp çabalama ve amel olmaksızın kendisine vâsıl<br/>olacak fıtratta yarattığı kişilerdir. Bazılarını ise bir müddet ağyâr meşgul eder. Allah’ın<br/>tevfîki ile kendi varlığını tedavi eder, sonunda onu ifnâ eder ve onun için Allah’tan<br/>başka hiçbir şey kalmaz.<br/>
Sonra bil ki sabır, salâhın mertebelerindendir.<br/><b>Yezîd Rakkâşî</b> (r.h.)’ın şöyle dediği rivâyet edilmiştir: “Kişi kabre konulduğu vakit<br/>
namazı sağından, zekatı da solundan doğrulup kalkar. İyilikleri onu gölgeler, sabrı da<br/>onun için mücâdele eder. Sabrı diğer amellerine şöyle der: “Sahibiniz önünüzdedir.<br/>Eğer onu koruyabilecekseniz koruyun, aksi halde ben onun ardındayım.” Yâni, eğer<br/>gücünüz yeterse sâhibinizden azabı uzaklaştırınız. Yoksa sizin adınıza ben ona yeterim<br/>ve ondan azâbı uzaklaştırırım.” Bu haber, sabrın amellerin en üstünü, rızânın da<br/>sıfatların en güzeli olduğuna delildir.<br/>
Sabır, ancak belâ ve zorluklara karşı olur. Terakkî (mânevî yükselme), belânın kendisi<br/>
ile değil ancak sabır iledir. Yoksa sırf belâlarla sınanmış olmak, kişinin Allah katındaki<br/>derecesini yükseltse ve onu ebedî saadete erdirseydi, müşrik ve kafirlerden belâya<br/>uğratılanlar da bu dereceye nâil olurlardı. Oysa onlar hakkında belâ, azabın<br/>çabuklaştırılmasından <br/>
ibarettir. <br/>
Sabreden <br/>
mü’minler <br/>
için <br/>
ise <br/>
derecelerinin<br/>
tamamlanmasına ve hatâlarının bağışlanmasına vesile olur. Varlık cevherleri için bir<br/>iksîr hâline gelir.<br/>
<i>Mesnevî</i>’de der ki:<br/>
<i>Hak, yüz binlerce iksir yaratmıştır<br/>Ama insan sabır gibi bir iksir görmemiştir<br/>Meşakkat ve sıkıntı bağına bağlanıp kalırsan<br/>Sabret, çünkü sabır ferahlık ve sevincin anahtarıdır<br/>Hayırda da şerde de dosta şükrederim<br/>Çünkü kazada kaderde beterin beteri vardır<br/>Rızık taksim eden O olunca, şikâyet küfürdür<br/>Sabır gerektir, sabır genişliğe ulaşmanın anahtarıdır<br/>Allah’tan başka herkes düşmandır, dost O’dur<br/>Düşmana dosttan yana şikâyetlenmek güzel olur mu hiç?<br/>Bana ayran verdiği sürece bal istemem<br/>Çünkü her nimetin bir külfeti vardır</i><br/>
