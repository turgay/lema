<a name=9745></a><i>zayıftır, yama yapar, yaptığı yama üzerine ölen mü’mine ne mutlu!</i>“<a href="RuhulBeyans.html#9754">[217] </a>Bunun mânâsı;<br/>mü’min dînini yırtar; yâni zedeler, sonra da tevbe ederek ya da benzer bir hareketle bu<br/>yırtığı yamar. Dosdoğru olunuz, ama bunu asla tamamlayamayacaksınız. Yâni her şeyde<br/>dosdoğru olmayı başaramayacaksınız. Şu halde doğru yoldan sapmayınız. Yine buna<br/>benzer bir ifâde şu şekildedir: <i>“Ey Hanzala! Bazen öyle, bazen böyle...”</i><br/>
<i>Belâgatü’z-Zemahşerî</i>’de şu ifâde yer alır: Nasîhat eden kimsenin sözü senin<br/>
arınmana engel olmasın. O, sendeki yırtığı dikmektedir. Yâni nasîhat eden kişinin<br/>nasîhat ettiği kişiyi kontrol etmekle yaptığı iş, elbisenin eksikliğini gidermeye benzer.<br/>
Demişlerdir ki: Arapça’da bal, mumdan hâlis olduğunda “aselun nâsihun” denilir. İşte<br/>
tevbe de hâlis ve katıksız olma açısından buna benzetilmiştir. Benzer şekilde, nasîhat<br/>veren kişi için, balın karışıklık durumundan uzak olması gibi, sözü hâlis oldu denilir.<br/>
<i><b>“Tevbeten nasûhan”</b></i> tâbiri ile insanlara nasîhat etmek isteyen tevbe kasdedilmiş<br/>
olması da mümkündür. Yâni tevbe eden kişide etkisi ortaya çıktığı için ve yapılan amel<br/>ciddî ve azîmet içinde kararlılıkla gerektiği gibi yapıldığı için insanları benzerine<br/>teşvik eden tevbe çeşidi kasdedilmiş olabilir.<br/>
<b>Zünnûn Mısrî</b> (k.s.) der ki: Tevbe önceden işlenmiş olan günahlara sürekli ağlamak<br/>
ve bu günahlara daldığından dolayı korku duymak, kötü arkadaşlardan uzak durup<br/>cennet ehli olan insanlarla birlikte bulunmaktır.<br/>
<b>Tüsterî</b> (r.h.) demiştir ki: Bu tevbe bid’at olan bir tevbe değil, sünnî bir tevbedir.<br/>
Çünkü bid’atçının tevbesi olmayacaktır. Bunun delîli de Peygamber Efendimiz’in (s.a.)<br/>şu sözüdür: “<i>Allah Teâlâ her bid’atçinin tevbe etmesine engel olmuştur.</i>“<a href="RuhulBeyans.html#9754">[218]</a><br/>
<b>Vâsitî</b> (k.s.) demiştir ki: Tevbe-i nasûh insanın herhangi bir amaç olmaksızın tevbe<br/>
etmesi demektir.<br/>
<b>Şeyh Ebû Abdullah bin Hafîf</b> (k.s.) de şöyle demiştir: Allah Teâlâ kullarından tevbe<br/>
etmelerini istedi. Tevbe kulların terkettikleri hususlarda Allah’a geri dönmeleri<br/>demektir. Tevbenin nasûh olması tevbede sâdık olmak demektir. Tevbenin nasûh olması<br/>demek içten ve dıştan, sözle ve fikren kendisinden sâdır olan ilâhî emirlere aykırı olan<br/>her şeyi terketmek demektir.<br/>
<b>Kàşânî </b>(r.h.) şöyle demiştir: Tevbenin mertebeleri takvânın mertebeleri gibidir. Nasıl<br/>
ki takvâ mertebelerinin ilk basamağı şer’î yasaklardan kaçınmak ve son basamağı da<br/>enâniyet ve onun her türlü kalıntısından vazgeçmektir. İşte tevbe de böyledir. Tevbenin<br/>ilk basamağı mâsiyetlerden uzak durmak, son basamağı da tahkîk ehli nezdinde büyük<br/>günahların analarından birisi olan kendinde varlık görmekten uzak kalmaktır.<br/>
<i>Tevbe pişman olmaktır ancak<br/>Hakk’ın kapısına Müslüman olarak gelmektir yeniden<br/>Yüz çevirip mecâzdan hakîkate<br/>Niyâz ile baştan başlamaktır hizmet ve ibâdete</i><br/>
<i>et-Te’vîlatü’n-necmiyye</i>’de şöyle denir: Allah ayakları îmân toprağına kâmil<br/>
