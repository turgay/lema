<a name=9645></a><b>13. Allah; O’ndan başka hiç bir ilâh yoktur. Müminler yalnız Allah’a dayanıp</b><br/>
<b>güvensinler.</b><br/>
<i>“Allah; O’ndan başka hiçbir ilâh yoktur.”</i> Yâni ma’budluğa lâyık olan O’dur.<br/>
O’ndan başkası değildir. Hidâyete ve dalâlete kadir olan O’dur. İnsanlara doğru yolu<br/>göstermede ve sapıklıklıkları içerisinde bırakmada O’nun hiçbir ortağı yoktur.<br/>Peygamberin elinde de bu özelliklerden hiçbiri yoktur. “Mü’minler” kalplerine îmânın<br/>yerleştirilmesi, musîbetlere karşı sabr hususunda ne tek başına ne de diğerleriyle<br/>ortaklaşarak -başkasına değil- özellikle “yalnız Allah’a dayanıp güvensinler.” Âyette<br/>“aleyhi” diye zamir getirilecek yerde Allah’ın ism-i celalinin getirilmesinin sebebi;<br/>tevekkül olayının yüceliğine dikkat çekmek ve bu emrin ne kadar ulvi olduğunu<br/>vurgulamak içindir. Çünkü ülûhiyyet, insanın bütün benliği ile O’na yönelmesini,<br/>mâsivâ’dan tamamen ilişkiyi kesmesini gerektirir. Bu âyet-i kerime Rasûlullah (s.a.)’i<br/>ve mü’minleri Allah’a tevekkülde sebata ve daha çok tevekkül etmeye teşvik<br/>etmektedir.<br/>
Bil ki; tevekkül, yüce makamlardandır. Tevekkül demek, acziyet göstermek ve<br/>
başkasına dayanmak demektir. <i>el-Hadâik</i>’da denir ki: Tevekkül, Allah’ın nezdinde<br/>olana güvenmek, insanların ellerinde olana bel bağlamamak, ümidi kesmek demektir.<br/>“Âyette yer alan tevekkül emrinin zâhiri, tevekkülün vâcib olduğunu ifâde ediyor, oysa<br/>insanların ekserisinde tevekkül yoktur. Şu halde bu durum insanların âsî olduklarını<br/>ifâde anlamını taşımıyor mu?” şeklinde kafalarda belirebilecek soruya şöyle cevap<br/>verebiliriz: Herhalde âyet-i kerimede emredilen tevekkül aklî tevekkül olsa gerektir.<br/>Aklî tevekkül demek, kulun gerek dünyevî gerek uhrevî hiçbir muradının Allah’ın<br/>dilemesi olmadan gerçekleşmeyeceğine inanması, muradının gerçekleşmesi hususunda<br/>Allah’a güvenmesidir. İnsan nefsi –her ne kadar başkasına yönelse ve sebebliliğe<br/>inandığı için gerçekleşmesini başkasından beklese de– bunu Allah’tan ummasıdır. Allah<br/>sebebleri yaratandır.<br/>
Buna karşılık et-tevekkulü’t-tabiî denilen tabiî tevekküle gelince, bunda kişinin<br/>
güveni tabiî olarak sadece Allah’a olur. İtimadı bütün amaçlarında sadece O’nadır.<br/>Böyle bir kimse bakışını başkalarından tümüyle tam olarak keser. İşte böylesi bir<br/>tevekkül zordur ve nadiren bulunur. Sadece kemal mertebesine ermiş evliyalarda<br/>görülür. Nitekim <b>Bişr Hâfî</b>’den (r.h) naklederler: Bişr Hâfî’ye Şam’dan bir gurup insan<br/>gelip kendisi ile birlikte hac etmesini isterler. Bişr isteğe olumlu cevap verir, ancak üç<br/>şartı vardır:<br/>
1- Yanımıza hiçbir şey almayacağız,<br/>2- Hiç kimseden hiçbir şey istemeyeceğiz,<br/>3- Hiç kimseden hiçbir şeyi kabul etmeyeceğiz.<br/>Şamlılar derler ki birinci ve ikinci şartına tahammül edebiliriz, fakat üçüncüye<br/>
gelince buna gücümüz yetmez. Bunun üzerine Bişr onlara şöyle der: Sizler hacıların<br/>azıklarına tevekkül edenlersiniz.<br/>
Derler ki: Her kim tevekkül ettiğini iddiâ eder, hem de doyar, o kişi azık hamalıdır.<br/>
