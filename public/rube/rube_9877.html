<a name=9878></a><img src="RuhulBeyan-9878_1.jpg"/><br/>
<img src="RuhulBeyan-9878_2.jpg"/><br/>
evimize bir misafir geldi, misafiri ağırlayacak hiçbir şeyimiz yoktu. Eşime: “Efendi, bu<br/>gelen misafirdir, kendisine ikram etmemiz bize emrolunuyor. Bu koyunumuzu al da kes,<br/>misafirimizi ağırlayalım” dedim. Ancak çocukların koyunun arkasından ağlayacağından<br/>korktuğumuz için eşime, koyunu evden uzağa duvarın arkasına götürüp orada kesmesini<br/>söyledim.<br/>
Eşim koyunu kesip kanını akıttığı sırada duvardan içeriye bir koyun sıçradı ve evin<br/>
içerisine girdi. Ben, koyunun eşimin elinden kurtulmuş olabileceğini düşündüm ve<br/>korktum. Gerçek durumu gözlerimle görmek için dışarı çıktım. Bir de ne göreyim eşim<br/>boğazlamış olduğu koyunun derisini yüzmekle meşgul idi. Ona, “efendi çok tuhaf bir şey<br/>oldu” diyerek gördüklerimi anlattım. O, “herhalde Allah kestiğimiz koyunumuza bedel<br/>olarak bize daha hayırlısını gönderdi” dedi. Bizim koyunumuzdan sâdece süt sağılırken,<br/>misafire yaptığımız ikramın bir bereketi olarak bu yeni gelen koyundan hem süt ve hem<br/>de bal sağılmaya başlandı.<br/>
Sâliha kadın bize bu hikâyeyi anlattıktan sonra bize şöyle seslendi: “Evlâdlarım,<br/>
bizim bu koyunumuz müridlerin kalbinde otluyor; onların kalpleri hoş olursa koyunun<br/>sütü de hoş oluyor. Onların kalpleri değişirse koyunumuzun sütü de değişiyor. O hâlde<br/>kalplerinizi hoş tutunuz.”<br/>
<b>Yâfiî</b> der ki: O sâliha kadın “müridler” kelimesiyle aslında kendini ve kocasını<br/>
kasdediyordu. Fakat kasdı özel olarak kendisi ve kocası olduğu hâlde kendilerini<br/>gizlemek ve müridlerin kalplerini hoş tutmaya teşvik etmek için herkesi kasdediyormuş<br/>havası veren genel bir lafız kullanmıştır. Çünkü kalplerin hoş tutulması ile nur, esrar,<br/>yaşama lezzeti gibi sevilen her türlü hoşluk Melik ve Ğaffar olan Allah’ın yardımıyla<br/>birlikte elde edilir. Buna göre burada verilmek istenen ana fikir şudur:<br/>
Eğer bizim kalbimiz temiz olursa kendi yanımızda mâlik olduğumuz şeyler de temiz<br/>
olur. Şu hâlde sizler kalbinizi temiz tutun ki sizin yanınızda bulunan şeyler de size temiz<br/>olsun. Eğer gerçek böyle olmayıp tam tersine maksad bütün müridler olsaydı, sütün<br/>hoşluğu diğer koyunlardan olmuş olurdu. Karı-koca olarak onların kalplerinin kötü<br/>olması durumunda müridlerin kalplerinin temizliği onlara bir fayda vermez. Diğer<br/>taraftan bu iki kişinin kalpleri temiz olduğunda ise diğer müridlerin kalplerinin pis<br/>olması onlara bir zarar vermez.<br/>
<b>33. İşte azap böyledir. Âhiret azâbı ise elbette daha büyüktür. Keşke bilselerdi!<br/></b><i>“İşte azap böyledir.”</i> Bu bir isim cümlesidir. Cümlede haber daha önce mübtedâ<br/>
daha sonra getirilerek bir kasr yapılmıştır. Azap kelimesinin başındaki elif-lam ahd<br/>içindir. Yâni azap Mekkelilere ve bahçe sâhiplerine dünyada verdiğimiz bu azap<br/>gibidir.<br/>
