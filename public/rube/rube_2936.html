<a name=2937></a>Hz. Peygamber (a.s.):<br/><i>“İnsanların “Muhammed, bir kavimle (Rumlarla) savaştı, Allah kendisini ashabı</i><br/>
<i>sayesinde düşmana galip getirdi. O da döndü ashâbını öldürdü.” demelerini<br/>istemem.” </i>buyurdu. Üseyd:<br/>
“Yâ Rasûlallah! Bunlar ashâb değiller ki” deyince, Rasûlullah: “<i>Onlar görünüşte</i><br/>
<i>kelime-i şehâdet getirmiyorlar mı?</i>” dedi.<br/>
Onlara bedduâ edip: <i>“Ey Allahım onlara debîleyi at!” </i>buyurdu.<br/><i>“Debîle”</i>, kürek kemikleri arasından girip göğüslerinden çıkan ateşten bir ışıktır. Bir<br/>
başka rivayette ise onun münâfıklardan her birinin kalbini akciğere bağlayan iki damarı<br/>üzerine düşen ve düştüğü kişiyi helak eden parlak ateş alevi olduğu söylenmiştir.<br/>
<i>“Onlar, Allah ve Rasûlü’nün, Allah’ın lutfiyle kendilerini zengin etmesinden başka</i><br/>
<i>bir şeyi kerih görmediler.”</i> Yani onlar, Allah ve Rasûlü’nün, Allah Sübhânehû ve<br/>Teâlâ’nın lütfu ile kendilerini zengin etmesinden başka bir şeyi kerih görmediler,<br/>ayıplamadılar ve inkar etmediler. Çünkü Rasûlullah (s.a.) Medine’ye geldiğinde onlar<br/>aşırı derecede geçim sıkıntısı çekiyorlardı. Ne binebilecekleri atları vardı, ne de<br/>ganimet elde edebiliyorlardı. (İslâm zaferleri ile elde edilen) ganîmetler sayesinde<br/>zengin oldular, malları çoğaldı. Mesela (münâfıklardan) Cülâs’ın bir kölesi<br/>öldürülmüştü. Rasûlullah (s.a.) onun diyeti olarak on iki bin dirhem verilmesini emretti.<br/>Bu sayede Cülâs zengin oldu.<br/>
<b>Sa‘dî Çelebî</b> demiştir ki: “Cülâs’a iki bin dirhem fazla verilmiş olması ikram ve<br/>
ihsan kabilinden olabilir. Çünkü Araplar, diyet borçlarını veriyorlar ve bu diyete biraz<br/>daha ilave etmek suretiyle mağdûr tarafa ikram ve ihsanda bulunuyorlardı, bu fazlalığa<br/>da <i>“şenak” </i>ismini veriyorlardı.”<br/>
Âyetteki bu ifade, “Sana yaptığım iyilikten başka benim suçum günahım yok.”, yani<br/>
“ortada bir suç varsa, o da sana iyilik yapmış olmamdır.” kabilindendir. Buna göre<br/>âyette böyle bir ifadenin kullanılmış olması, onlarla alay etmek ve onları azarlamaktan<br/>ibârettir.<br/>
<i>“Allah’ın lutfiyle kendilerini zengin etmesinden”</i> cümlesindeki “kendileri/onları”<br/>
zamirinden maksadın, müminler olduğu da söylenmiştir. Bu takdirde mânâ: “Allah’ın<br/>müminleri zengin yapması, münâfıkları öfkelendirmiştir.” şeklinde olur. <b>İbn Abdisselâm<br/></b>bu şekilde izah etmiştir.<br/>
<i>“Eğer tevbe ederlerse kendileri için daha iyi olur.”</i> Eğer içinde bulundukları küfür<br/>
ve nifak hâlinden dönerlerse bu, onlar için hem dünyada hem de âhirette daha iyi olur.<br/>
Anlatıldığına göre Rasûlullah (s.a.) bu âyeti okuyunca Cülâs: “Yâ Rasûlallah! Allah<br/>
bana tevbeyi sundu, vallahi ben de kabul ettim.” demiş, Âmir b. Kays da onu tasdik<br/>etmiştir. Böylece Cülâs tevbe edip güzel bir dönüş yapmıştır.<br/>
<i>“Yok eğer yüz çevirirlerse”</i> önceden olduğu gibi dinden yüz çevirmeye devam<br/>
ederlerse<i> “Allah onlara dünyada da,” </i>öldürülme, esir alınma ve mallarının ellerinden<br/>alınması gibi cezalarla <i>“âhirette de” </i>başta cehennem ateşi olmak üzere türlü cezâlarla<br/><i>“acı bir biçimde azab edecektir.”</i><br/>
