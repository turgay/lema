<a name=7186></a>buyurmuş oluyor: İş öyle değildir, bilakis Allah Teâlâ onları boğmak istese elbette<br/>boğar. Geminin batmaması yolcuların boğulmaması geminin tabiatının gereği değildir.<br/>Öyle olsaydı gemiye hiçbir âfet ulaşmaz ve batmazdı.<br/>
Yine âyet şuna işâret etmektedir: Kendisine nimet verilen kul bu nimet içerisinde<br/>
Allah’ın azabından emin olmamalıdır. Çünkü geçmiş kâfir milletler Allah’ın kendilerini<br/>yakalayıp cezlandırmasından kendilerini emin ve güvende gördüler. Sonunda hiç<br/>anlamadıkları bir cihetten yakalanıp cezâlandırıldılar. Şu halde Mekke halkı ve gemi<br/>yolcuları nasıl emin olurlar? Fakat insanlar ellerindeki nimet gitmeden onun kadrini<br/>bilmezler. Yine musîbete dûçar olmadan âfiyet ve huzûrun kıymetini bilmezler.<br/>
<b>Şeyh Sa’dî</b> <i>Gülistân</i>’da der ki: “Padişahlardan biri dil bilmez bir köle ile gemiye<br/>
binmişti. Köle hiç deniz görmemiş, gemi yolculuğunun zahmetini tatmamıştı. Bağırıp<br/>çağırmaya başladı, korkusundan titriyordu. Ağıdını dindirmek için ne kadar uğraştılarsa<br/>beyhûde oldu. Kölenin bu hâli padişahın da keyfini kaçırdı. Gemide bulunanların biri<br/>onu teskîne çare bulamadı.<br/>
Yolcular arasında bir hakîm (görmüş geçirmiş, tecrübeli bir adam) vardı. Padişaha<br/>
dedi ki: “Eğer müsâade ederseniz ben onu çabuk sustururum.” Padişah: “Lütfedersiniz”<br/>deyince o zatın emriyle köleyi denize attılar. Köle, dalgalar arasında yuvarlanarak<br/>birkaç defa batıp çıktıktan sonra saçından tutup gemiye doğru çektiler, gemiye yanaşır<br/>yanaşmaz iki eliyle dümene sarıldı, yukarı çıkarıldıktan sonra da bir köşeye oturup sesi<br/>kesildi.<br/>
Hakîmin bu tedbiri padişahın çok hoşuna gitti ve bundaki hikmeti sordu. Hakîm dedi<br/>
ki: “Evvel boğulmak acısını tatmamıştı da gemideki selâmetin kadrini bilmiyordu.” İşte<br/>bunun gibi, sıhhatin kadrini de hastalığa tutulanlar bilir.<br/>
<i>Ey karnı tok kimse, arpa ekmeği,<br/>Sana hoş gelmezse, bana ni’mettir<br/>A’râf, cehennemdir cennet ehline<br/>Cehennem ehline, fakat, cennettir</i><br/>
Öyleyse nimete şükürle, lütuf ve ihsana tâatte bulunarak, tevhid ve ma’rifet yolunda<br/>
çalışarak mukabele etmelidir. Çünkü Allah’ın mühlet vermesinden maksad hali<br/>düzeltmektir.<br/>
<i>et-Te’vîlâtü’n-Necmiyye</i>’de der ki: “<i>Onların zürriyetlerini dopdolu bir gemide</i><br/>
<i>taşımamız da onlar için büyük bir ibrettir.” </i>Allah kullarının havâssını hakîkat<br/>denizinde, avâmını dünya denizinde şeriat gemisinde taşıdığına işaret etmektedir. Çünkü<br/>dünya denizinde heva dalgalarının çarpmasından kurtulan kimse ancak Allah Teâlâ’ın<br/>inâyetinin onu şerîat gemisinde taşımasıyla kurtulmuştur. Yine hakikat denizinde şüphe<br/>dalgalarının çarpmasından kurtulan kimse ancak Allah Teâlâ’nın tarîkat erbabının<br/>kaptanlığıyla şerîat gemisinde rabbinin lütuf ve ihsanlarının onu taşımasıyla<br/>kurtulmuştur.<br/>
