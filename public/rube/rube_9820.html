<a name=9821></a><img src="RuhulBeyan-9821_1.jpg"/><br/>
<img src="RuhulBeyan-9821_2.jpg"/><br/>
<img src="RuhulBeyan-9821_3.jpg"/><br/>
<img src="RuhulBeyan-9821_4.jpg"/><br/>
<img src="flower_sep.jpg"/><br/>
<b>SİZİ YERYÜZÜNDE </b><br/>
<b>ÇOĞALTIP YAYAN O’DUR</b><br/>
<i> </i><br/>
<i> </i><br/>
<b>23. <i>(Rasûlüm!)</i></b><b> De ki: Sizi yaratan, size işitme duyusu, gözler ve kalpler veren</b><br/>
<b>O’dur. Ne az şükrediyorsunuz!</b><br/>
<b>24. De ki: Sizi yeryüzünde çoğaltıp yayan O’dur; ancak O’nun huzûruna gelip</b><br/>
<b>toplanacaksınız.</b><br/>
<b>25. «Doğru sözlü iseniz <i>(söyleyin)</i></b><b>, bu tehdid hani ne zaman <i>(gerçekleşecek)</i></b><b>?»</b><br/>
<b>derler.</b><br/>
<b>26. De ki: O bilgi, ancak Allah’a mahsustur. Ben ise sâdece apaçık bir uyarıcıyım.</b><br/>
<i>“(Rasûlüm!)”</i> Ey yaratılmışların en fazîletlisi <i>“De ki:”</i> Ey kâfirler <i>“Sizi yaratan,</i><br/>
<i>size kulaklar, gözler ve kalpler veren O’dur.”</i> Bir olan Allah Teâlâ’dır. “Sizi yaratan”<br/>ifâdesindeki “siz” kelimesinden maksad, âyetin ifâde akışının gösterdiği üzere<br/>kâfirlerdir. Bu ifâde akışı içine gafil insan da dâhildir. Yâni sizi bütün ilâhî hakîkatleri<br/>ve varlığa dâir gerçekleri kabul etmeye müsâid ve benzersiz şekilde yaratan O’dur. Sizi<br/>ilk baştan en güzel bir sûrete sokarak en güzel biçimde yaratmıştır. Sizlere işitme<br/>duyusu verdiği gibi, Allah’ın âyetlerini duyasınız ve gereğine göre amel edesiniz diye<br/>kulak veren de O’dur. Hattâ bütün mevcûdatın kendi dilleri ile ifâde ettikleri gaybî<br/>hitâbları işitesiniz diye işitme duyusunu veren de O’dur. Zira bütün bu varlıklar,<br/>insanoğlunun konuştuğu gibi konuşurlar. Nitekim Allah Teâlâ şöyle buyurur: <i><b>“Yedi gök,<br/>yer ve bunlarda bulunan herkes O’nu tesbih eder. O’nu övgü ile tesbih etmeyen<br/>hiçbir şey yoktur. Ne var ki siz onların tesbihini anlayamazsınız.”</b></i> (el-İsra, 17/44)<br/>
<b>Berz-cemher</b>’e; “insanların en mükemmeli kimdir?” diye sorulur. Der ki: “İnsanların<br/>
en mükemmeli işitme duyusunu fuhşiyâtı işitmek üzere kullanmayandır.” Burada önce<br/>işitme duyusuna yer verilmesi bunun peygamberliğin şartını teşkil etmesinden dolayıdır.<br/>Bu nedenle Allah Teâlâ hiç kulakları işitmeyen, sağır peygamber göndermemiştir.<br/>Çünkü işitme duyusunun faydaları özellikle sâde insanlar için çok büyük ve önemlidir.<br/>Her ne kadar gözün faydaları havas dediğimiz seçkinler açısından daha büyük olsa bile.<br/>Çünkü işitme duyusu -kalbin kapısı açık olduğunda- ona yapılan hitâbın sonucu olarak<br/>çalışır. Görme ise ru’yet sonucu olur kuşkusuz. Hitâbı işitme görmeden daha<br/>
