<a name=4727></a><img src="flower_sep.jpg"/><br/>
<img src="RuhulBeyan-4727_2.jpg"/><br/>
<b>78. <i>(Hızır)</i></b><b> şöyle dedi: “İşte bu, benimle senin aramızın ayrılmasıdır. Şimdi sana,</b><br/>
<b>sabredemediğin şeylerin içyüzünü haber vereceğim.”</b><br/>
<i>“Bunun üzerine yürüdüler.”</i> Mûsâ ve Hızır (aleyhime’s-selâm), gemiyi arayarak<br/>
sâhil boyunca yürüdüler. Yûşa (a.s.)’ı ise Mûsâ (a.s.) İsrâiloğulları’nın yanına<br/>gönderdi. <b>Kâşifî</b> ise “Yûşâ (a.s.) onların peşinden yürüdü.” der.<br/>
Fakir (<b>Bursevî</b>) der ki: Zâhir olan da budur. Çünkü fiilin tesniye (iki kişi için) olması,<br/>
Mûsâ (a.s.)’ın Yûşâ (a.s.)’la birlikte olan kıssasından Hızır (a.s)’la olan kıssasına<br/>intikalden dolayıdır. Yûşâ (a.s), Mûsâ ve Hızır (a.s)’a tâbî idi. Ama burada onun adı<br/>zikredilmedi. <i>el-Meşârık</i>’ta rivâyet edilen Rasûlullah (s.a)’in şu sözü de buna delâlet<br/>eder: “<i>Onların</i> (bu ifade çoğuldur) <i>yanına bir gemi uğradı. Gemiye binmek için<br/>sahipleriyle konuştular. Gemidekiler Hızır (a.s)’ı tanıdılar ve ücretsiz olarak onları<br/>gemiye aldılar</i>.”<a href="RuhulBeyans.html#4737">[209] </a>Ayrıca Yûşâ (a.s)’ı İsrailoğulları’nın yanına geri göndermeyi<br/>gerektiren bir şey de yoktur. Çünkü Hârun (a.s) onlarla beraberdi. Yine de en iyisini<br/>Allah bilir.<br/>
<i>“Nihâyet gemiye bindikleri zaman...” el-İrşâd</i> da Hûd sûresinin tefsîrinde der ki: “ <br/>
 <i>er-Rükûb </i>(binmek)” hareket edebilen bir şeyin üzerine çıkmaktır. Bu ya hayvan<br/>
gibi iradesiyle ya da gemi, araba ve benzeri hariçten zorlama ile hareket eden bir<br/>şeydir.<br/>
<i>Celâleyn’</i>de: “Gemi içerisinde denize açıldıkları zaman…” der Rivâyete göre Mûsâ<br/>
ve Hızır (a.s), gemiye rastlayınca gemicilerden kendilerini gemiye almalarını istediler.<br/>Onlar Hızır (a.s)’ı tanıdılar, onları ücretsiz olarak bindirdiler.<br/>
<i>“O (Hızır) gemiyi deldi.”</i> Yâni onda bir delik açtı. Denizin ortasına varınca bir balta<br/>
aldı. İnsanların haberi olmadan ansızın tahtalarından denize bakan tarafından iki tahta<br/>söktü. Mûsâ (a.s), elbisesiyle delinen kısmı kapatmaya başladı. Hızır (a.s) da cam bir<br/>bardakla ya da bezle geminin delinen yerini tıkadı. Hızır (a.s), gemiyi delince gemiye su<br/>girmediği de rivâyet edilmiştir.<br/>
<b>İmam (Râzî)</b> tefsîrinde der ki: Öyle görünüyor ki, Hızır (a.s) geminin kusurunun dış<br/>
taraftan görülmesi ve halkının batmaması için yan tarafından delmişti.<br/>
İşte o zaman Hızır (a.s)’ın bu fiilini yadırgayarak “<i>Mûsâ: “Halkını boğmak için mi</i><br/>
<i>onu deldin?</i>” dedi. Çünkü delmek, geminin su almasına ve dolayısıyla insanların<br/>boğulmasına sebep olur. Halbuki onlar bizden ücret bile taleb etmemekle bize iyilik<br/>yapmışlardı. Bu yaptığın, onların karşılığı olmamalıydı.<br/>
<i>“Gerçekten sen (ziyanı) büyük bir iş”</i> şaşılacak, çirkin ve gönle ağır gelecek bir iş<br/>
<i>“yaptın!” dedi.”</i><br/>
<b>Zemahşerî</b>’nin beliğ ifâdelerinden biri şöyledir: “Zeyd Amr’a vurmaya devam ettiği<br/>
gibi zaman senin karşına nice şaşılacak şeyler çıkarır.”<br/>
<i>el-Es’iletü’l-mukhime’</i>de der ki: “Zâhirî hükme göre Hızır (a.s.)’ın bu yaptığını<br/>
reddetmek, ilmin tabiî bir hakkı idi. Bununla beraber adet değiştiği, alışılmışın dışına<br/>
