<a name=7784></a>olması imkânsızdır.<br/>
“Kendiniz yalvarın” demekle, duâlarına icabet edilebileceği konusunda onlara ümid<br/>
vermek istiyor değillerdir. Tam tersine duânın kabul edilebileceği gibi bir düşünceyi<br/>tamamen unutmalarını ve şu ifâdede açıkça belirtecekleri gibi, gerçek durumlarını<br/>ortaya koymak istemektedirler: <i>“Halbuki kâfirlerin” </i>kendileri için “<i>yalvarması<br/>boşunadır;”</i> icâbet edilmeyeceği için yitip gitmeye mahkumdur. Çünkü bu, yapılması<br/>gereken bir zamanda yapılmamıştır.<br/>
Âlimler, “kâfirin duâsı kabul edilir” denip denemeyeceği konusunda farklı görüşlere<br/>
sahiptir. Cumhûra göre, <i>“kâfirlerin yalvarması boşunadır”</i> ifâdesinden dolayı böyle<br/>bir şey olamaz. Ayrıca kâfir, Allah’a duâ etmez. Niçin? Çünkü O’nu tanımamaktadır,<br/>Zira ikrar etmiş olsa bile O’nu, kendisine yaraşmayan birtakım özelliklerle tavsif ettiği<br/>için bu tavsifi söz konusu ikrarı yok etmektedir. Hadiste rivâyet edilen: <i>“Kâfir bile<br/>olsalar, zulme uğrayanların duâsı kabul edilir”</i> sözüne gelince, buradaki kâfir lafzı<br/>“nankör” mânâsına hamledilmelidir. Bazı âlimler ise bunu câiz görür ve Cenab-ı<br/>Hakk’ın İblis’ten naklen bildirdiği şu âyeti delil olarak sunar: <i><b>“İblîs: Rabbim! Bana<br/>mühlet ver, (beni hemen öldürme)» dedi. Allah: «Tamam sen kendisine mühlet<br/>tanınanlardansın!» buyurdu.”</b></i> (el-A’râf 7/14-15)<br/>
Bu bir icâbet olduğuna göre, kâfirin duâsının da kabul edileceğine fetvâ verilmelidir.<br/><i><b>Şeyh Sa’dî</b> der ki:</i><br/>
<i>Mecûsî’nin biri dünyaya kapısını kapamış,<br/>Kendini bir putun hizmetine vermişti.<br/>Birkaç yıl geçti. Alnının yazısı bu kötü mezhepli<br/>Mecûsî’yi mühim bir işle karşılaştırdı.<br/>Zavallı adam, iyilik ümidiyle putun ayaklarına düştü,<br/>Mabedin toprağına kapandı:<br/>«Âciz kaldım, canıma doydum, bana merhamet et!..<br/>Elimden tut, ey sanem!»<br/>Putun huzurunda tekrar tekrar yalvarıp yakardı.<br/>Fakat katiyen işleri yoluna girmedi.<br/>Sineğini kovmaktan âciz olan bir put,<br/>Adamın işini nasıl halleder?<br/>Mecûsî hiddetlendi: «Hey dalâlet bukağısı! dedi;<br/>Sana kaç yıldır boşuna mı taptım?<br/>Ya şu işimi yaparsın, yahut da<br/>Ben gider, Allah’tan isterim!»<br/>Ve daha puta ettiği secdenin toprakları yüzündeyken<br/>Ulu Yaratan Mecûsî’nin murâdını verdi.<br/>Gerçeği bilen bir zat bu hale hayret etti;<br/>Aklı, fikri bulandı.</i><br/>
