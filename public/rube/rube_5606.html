<a name=5607></a><img src="figure_sep_1.jpg"/><br/>
bitti.<br/>
<i>Fâtiha Tefsîri’</i>inde özetle der ki: “Hissedilen bütün sûretleri ve akledilen bütün gaybî<br/>
hakîkatleri ile âlem, Hakk’ın nûrunun şualarından ibârettir. Hak Teâlâ, kendisinin<br/>göklerin ve yerin nûru olduğunu haber vermiş, sonra mertebelerinin gerektirdiği şekilde<br/>mazharlarla taayyün eden misalleri ve açıklamaları zikretmiştir. Âyetin sonunda ise<br/>“<i>(Bu) nûr üstüne nûrdur. Allah dilediği kimseyi nûruna eriştirir</i>.” buyurmuştur.<br/>Kendisi bizâtihî nûr olduğu halde Allah nûru kendisine izâfe etmiştir. Kandillik, lamba,<br/>ağaç ve diğer misalleri mukayyed nûruna ve mazharlarının mertebelerinde taayyün eden<br/>tecellîlerine yol gösterici kıldığı gibi yüksek ve alçak âleme izâfe edilen mutlak nûrunu<br/>ma‘rifete yol gösterici ve delil kılmıştır. Aynı şekilde peygamberinin diliyle de<br/>kendisinin nûr olduğunu ve kendisini perdeleyen perdenin de nûrdan ibâret olduğunu<br/>bildirmiştir.”<br/>
Hz. Şeyhim ve senedim (Allah ruhunu rahat ettirsin) şöyle demiştir: <i>“Nûr üstüne</i><br/>
<i>nûrdur.”</i> âyetinde birinci nûr, isimlerin semâlarında ve eşyâ arzında yayılan izâfî<br/>nûrdur. İkinci nûr ise isimlerin semâlarından ve eşyâ arzından müstağnî hakîkî nûrdur.<br/>İzâfî nûr, hakîkî nûru gösteren bir delildir. Delîl, mutlak nûrun zâhiri; bu delilin delâlet<br/>ettiği şey ise o nûrun bâtınıdır. İşin tam hakîkatini söylemek gerekirse O yine kendisine<br/>delildir. Allah’ı ancak Allah Sübhânehû bilir.<br/>
<a href="RuhulBeyans.html#5599">[167].</a> <i>Tirmizî</i>, Îmân, 18; <i>Müsned</i>, II, 176-197<br/><a href="RuhulBeyans.html#5601">[168].</a> <i>Aclûnî</i>, II, 214<br/><a href="RuhulBeyans.html#5602">[169].</a> Hitay veya Hıtâ, San Nehir ile Çin Şeddi arasındaki bölgenin adıdır.<br/><a href="RuhulBeyans.html#5606">[170].</a> <i>Buhârî</i>, Rikak, 38<br/><a href="RuhulBeyans.html#5606">[171].</a> Aliyyû’l-Kârî, <i>Şerhu’ş-Şifâ</i>, I, 429<br/>
