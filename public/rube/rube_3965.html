<a name=3966></a><img src="flower_sep.jpg"/><br/>
<img src="RuhulBeyan-3966_2.jpg"/><br/>
<img src="RuhulBeyan-3966_3.jpg"/><br/>
<img src="RuhulBeyan-3966_4.jpg"/><br/>
<img src="flower_sep.jpg"/><br/>
delillere îtibar etmemişler, inad ederek ve işi zora sokarak başka mucizeler<br/>göstermesini teklif etmişlerdir.<br/>
<i> </i><br/>
<b>11. Peygamberleri onlara dediler ki: “<i>(Evet) </i></b><b>biz sizin gibi bir insandan başkası</b><br/>
<b>değiliz. Fakat Allah nîmetini kullarından dilediğine lütfeder. Allah’ın izni olmadan<br/>bizim size bir delil getirmemize imkân yoktur. Mü’minler ancak Allah’a<br/>dayansınlar.”</b><br/>
<i>“Peygamberleri onlara dediler ki:” </i>Burada, söz özellikle o milletlerle ilgili<br/>
olduğundan ifâdeye bir <i>‘onlara’</i> lafzı ilave edilmiştir. Çünkü maksad, onların ilzâm<br/>edilmesidir. Ancak Allah hakkında herhangi bir şüphe olmadığını belirten bir önceki<br/>âyet böyle değildir. Akabinde gelen cümleler bu milletlere mahsus olsa da bu ifâde,<br/>genel bir ifâdedir.<br/>
Peygamberler birer insan olduklarını kabûl edip Allah’ın üzerlerindeki nîmetine<br/>
işâret ederek şöyle dediler: Evet <i>“biz de sizin”</i> de dediğiniz <i>“gibi bir insandan<br/>başkası değiliz.”</i> bunu inkâr etmiyoruz. <i>“Fakat Allah nîmetini kullarından dilediğine<br/>lütfeder.”</i> peygamberlik ve vahy nîmetini ihsan eder.<br/>
Burada peygamberliğin tıpkı saltanat gibi ilâhî bir ihsan olduğuna, velîlik ve vezirlik<br/>
gibi çalışarak kazanılabilecek bir şey olmadığına delâlet vardır.<br/>
<i>“Allah’ın izni olmadan bizim size”</i> bırakın apaçık delili, herhangi <i>“bir delil</i><br/>
<i>getirmemize imkân yoktur” </i>böyle bir şey mümkün değildir. Çünkü böyle bir delil,<br/>Allah’ın dilemesiyle alâkalı bir şeydir, O dilerse meydana gelir, dilemezse gelmez.<br/>Hâsılı, biz de sâhipli kölelerden ibâretiz.<br/>
<i>Bize kudretsizlik ve acziyet lâzımdır<br/>Kudret ve ihtiyar Allah Teâlâ’dandır<br/>İşlere doğrulukla hükmeder<br/>O kâdirdir, ne isterse onu yapar.</i><br/>
<i>“Mü’minler”</i> kim ve ne olursa olsun başka bir şeye değil yalnızca <i>“ancak Allah’a</i><br/>
<i>güvenip dayansınlar.”</i> Mü’minlere düşen ‘Allah’tan başkasına tevekkül etmemek’<br/>olduğundan sizin düşmanlık ve inâdınıza karşılık hepsi de Allah’a güvenip dayansınlar.<br/>
