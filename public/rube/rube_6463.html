<a name=6464></a><img src="RuhulBeyan-6464_1.jpg"/><br/>
<img src="RuhulBeyan-6464_2.jpg"/><br/>
<img src="RuhulBeyan-6464_3.jpg"/><br/>
(kıyâmete yakın) yüz yıllar gelecek ki onun üzerinde bir tane muvahhid olmayacak. İşte<br/>Allah dünyânın yok olmasını istediğinde o zaman ehl-i îman kaybolacak. Sonra devr-i<br/>sünbüle sona erecek ve zuhûr butûna intikal edecek. Berzah müddeti tamam olduktan<br/>sonra sûra üfürülecek. Ehl-i îman öldükleri gibi tevhid üzere diriltilecek. Ehl-i küfür<br/>ise helâk edildikleri Allâh’a ortak koşma üzere diriltilecek. Dünyâ, dünyânın müddeti,<br/>ihtivâ ettiği işler ve haller unutulup gidecek.<br/>
Ne mutlu dünyânın gündüzü boyunca oruç tutup da kıyâmetin o uzun gününde Allâh’ın<br/>
cennet nîmetleriyle doyuracağı kimseye! Ne mutlu dünyânın gecesi boyunca ibâdet edip<br/>de Allâh’ın sıkıntıdan rahatlatmak için arşının gölgesinde durdurduğu kimseye! Ne<br/>mutlu Allah muhabbetinin ateşine düşüp de Allâh’ın o günün cehennem ateşinden<br/>kurtardığı ve kendisini nur ile kuşattığı kimseye! Çünkü müttaki bir mü’minde hem<br/>dünyâ sıkıntısı hem de âhiret sıkıntısı toplanmaz.<br/>
<b>Şeyh Attâr</b> (k.s.) <i>İlâhînâme</i>’de der ki:<br/>
<i>Günlerden bir gün Bağdat çarşısında şiddetli bir yangın oldu.<br/>Halktan, bir feryâd koptu. Kıyâmet koptu sanki.<br/>Yolda, elinde sopası ihtiyar bir kadın, bir yerden geliyordu.<br/>Birisi ona, sakın gitme. Evin yanıyordur mutlaka, dedi.<br/>Kadın: Sus, deli sensin. Allah benim evimi yakmaz, dedi.<br/>Sonunda anlaşıldı ki kocakarıya yangından hiçbir ziyan gelmemiş.<br/>Ona, a kocakarı, bunu nereden bildin, söylesene dediler.<br/>İhtiyar kadın şöyle dedi: “Ya evimi yakar, ya gönlümü yakar,<br/>Madem deli gönlümü dertlere yaktı, elbette evimi yakmayacak.”</i><br/>
Şu halde akıllı kimseye düşen, Allah Teâlâ’nın kendisini cehennem ateşinden kurtarma<br/>
konusundaki murâdının gerçekleşmesi için Allâh’ın hükümlerinde ve emirlerinde O’nun<br/>muradı üzere olmaktır. Allâh’ın rızâsını elde etmeye çalışmak ise sadece dünyâda olur.<br/>Çünkü dünyâ mükellifiyet yurdudur. Ölüm gelip çattığı zaman ağız ve uzuvlar<br/>mühürlenir, duyular, kuvveler ve eksikleri telâfi yolları tamamen kapanır. Herkes ameli<br/>ile başbaşa kalır.<br/>
<b>58. Andolsun ki biz, bu Kur’an’da insanlar için her çeşit misale yer vermişizdir.</b><br/>
<b>Şâyet onlara bir mûcize getirsen inkârcılar kesinlikle şöyle diyeceklerdir: Siz<br/>ancak bâtıl şeyler ortaya atmaktasınız.</b><br/>
