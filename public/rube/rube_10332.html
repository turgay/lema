<a name=10333></a>dile getirilmektedir.<br/>
Dağlardaki dördüncü değişiklik kökünden sökülüp atılması halidir. Çünkü dağlar<br/>
yukarda zikredilen değişikliklerle birlikte henüz yerli yerince durmakta ve altlarında<br/>toprak bulunmaktadır. Bir başka ifâdeyle yer altlarında henüz açığa çıkmış değildir.<br/>Allah rüzgar göndererek dağları yerinden söküp koparacaktır. Nitekim <i><b>“Sana dağlar<br/>hakkında sorarlar? Deki: Rabbim onları ufalayıp savuracak”</b></i> (Tâhâ, 20/105) âyeti<br/>bu gerçeğe işâret etmektedir.<br/>
Dağların uğrayacak olduğu beşinci durum rüzgarların onları yerden havaya kaldırması<br/>
ve havada toz misali uçurmasıdır. Nitekim Allah bu gerçeğe şöyle işâret buyuruyor:<br/><i><b>“Sen dağları görürsün de onları yerinde durur sanırsın. Oysa onlar bulutların<br/>yürümesi gibi yürümektedirler.”</b></i> (en-Neml, 27/88) Yâni insanoğlu dağlara baktığı<br/>zaman onu kendi gözünde yerlerinde sâkin olarak görür. Oysa onlar rüzgarların hızla<br/>önüne katıp yürüttüğü bulutlar gibi yürümektedirler. Şöyle ki; cisimler belli bir eğilim<br/>içerisinde hareket ettiklerinde -bu cisimler ne kadar hızlı hareket ederlerse etsinler-<br/>insanın gözü o hareketi hemen hemen farkedemez. Özellikle de bu izleme uzaktan<br/>olunca.<br/>
Dağların alacak olduğu altıncı şekil seraba dönüşmeleridir.<br/>Fakir (<b>Bursevî</b>)’ye göre bu âyet-i kerîmede; nefislerin enâniyetinin izâle edilip<br/>
nefislerin ön plana geçmesinin ortadan kaldırılmasına işâret vardır. Çünkü nefisler,<br/>Allah’ta fâni olmaktan ibaret bulunan kıyâmet-i kübra esnasında seraba döneceklerdir.<br/>Öylesine ki, insan onların yanına geldiğinde nefislerden hiçbir eser bulamayacaktır.<br/>Fakat gözleri perdelenmiş olan avâm ehl-i fenâyı kendilerinin yediklerinden yer,<br/>içtiklerinden içer gördüklerinde zannediyorlar ki, kendi nefisleri de onların nefisleri<br/>gibi bâki kalacaktır. Fakat onlar bu düşünceleriyle kötü bir zan beslemiş oluyorlar. Zira<br/>Allah’ta fâni olanlarla kendileri arasında o kadar uzak bir mesafe, o kadar büyük bir<br/>fark var ki! Çünkü Allah’ta fâni olanlar, inâyet ve tevfîk rüzgarıyla nefislerinin dağlarını<br/>beşeriyet arzından silip süpürmüşler ve nefislerini yok etmişlerdir. Onlara ruhlarının<br/>seması fetholunmuş, o sema sırr, hafâ ve ahfâ kapılarıyla kapı kapı açılmıştır. Onlar, bu<br/>kapılardan makamlara veya makamlardan daha yakın mertebelere girerler. Böylece Hak<br/>ile birlikte olurlar; çünkü Hak onlarla birlikte olmuştur. Sonra velâyet âlemine bakan<br/>yüce hakikat kapısından inerler. Akıl, kalp, mutahayyile, müfekkire, hâfiza ve zâkire<br/>kapılarından içeri girerler. Artık “kabe kavseyn” makamında halk ile birlikte olurlar;<br/>çünkü halk onlarla birliktedir. Ancak onların halk ile birlikte olmaları Hak’tan mahrum<br/>kalmalarına sebeb olmaz. Bu hak öyle bir haktır ki bu velâyet cânibidir. Ayrıca bunlar<br/>Hak ile birlikte olurlar. Ancak bu birliktelikleri, nübüvvet cânibindeki halktan mahrum<br/>kalmalarına yol açmaz. Böylece onlar zâhirde <i><b>“Bana sadece sizin ilâhınızın ancak bir<br/>tek Allah olduğu vahyedildi”</b></i> (el-Enbiyâ, 21/108) âyet-i kerîmesinin doğrulayıcı delili<br/>olurlar. Onların makamlarını bilmeyen mahcublar/perdeliler nerede, bu gibi gafillerin<br/>onların durumlarını idrak etmeleri ve durumlarının gerçek yüzünü kavramaları nerede!<br/>
