<a name=2826></a><img src="RuhulBeyan-2826_1.jpg"/><br/>
<img src="RuhulBeyan-2826_2.jpg"/><br/>
<img src="RuhulBeyan-2826_3.jpg"/><br/>
<img src="RuhulBeyan-2826_4.jpg"/><br/>
Kendilerinden aktarıldığı kadarıyla onların sözlerinin uygun düştüğü bir kriter ve<br/>dayandığı bir dayanak da yoktur.<br/>
<i>“Halbuki kâfirler hoşlanmasa da Allah, mutlaka nûrunu tamamlamak ister”.</i> Yani<br/>
Allah, kelime-i tevhidi yüceltmek ve İslâm dinini hâkim kılmak suretiyle nûrunu<br/>tamamlamaktan başka bir şey istemez.<br/>
<i>“Kâfirler hoşlanmasa da.” </i>“Kâfirler isteseler de istemeseler de Allah mutlaka<br/>
nurunu tamamlamayı diler.” mânâsınadır. Âyette “isteseler de” ifadesi hazfedilmiştir.<br/>Çünkü “istemeseler de” ifadesi, açık bir şekilde ona delâlet etmektedir. Çünkü mânîsi<br/>varken gerçekleşen bir şey, mâni’ olmadığı zaman haydi haydi gerçekleşir.<br/>
<i>Hakk’ın tutuşturduğu çerağı<br/>Söndürmeye kalkan saçını, sakalını yakar</i><br/>
<b>33. O, elçisini hidayetle ve hak dinle gönderdi ki müşrikler hoşlanmasa da onu,</b><br/>
<b>bütün dinlerin üstüne çıkarsın.</b><br/>
Yalnızca nûrunu ve dinini tamamlamak isteyen <i>“O, elçisini hidâyetle”</i>, yani<br/>
muttakîler için hidayet olan Kur’ân ile “<i>ve hak dinle” </i>hak din olan İslâm ile <i>“gönderdi<br/>ki müşrikler hoşlanmasa da onu bütün dinlerin” </i>diğer bütün din mensuplarının<br/><i>“üstüne çıkarsın”</i>, yani Rasûlünü galip getirsin. Ya da hak dini diğer dinler üzerine<br/>galip kılsın. Bu da hikmetinin gerektirdiği şekilde hak dinle diğer dinleri nesh etmek<br/>suretiyle gerçekleşir.<br/>
Âyette Peygamber’in gönderilmesi bunu gerektiren bir sebebe bağlanmıştır.<br/>
Eş‘arî’lere göre ise Allah Teâlânın fiilleri, belli maksatlara bağlı (muallel) değildir.<br/>Fakat bu fiiller, yüce gayelerinin gerçekleşmesini beraberinde getirir. Şu halde<br/>maksadın maksadı olduğu şeyin yerine konulması gibi burada gaye, o gâyenin semeresi<br/>olan şeyin yerine konulmuştur.<br/>
Allah Teâlâ müşrikleri, önceki âyette küfür ile vasıflandırdıktan sonra bu âyette şirk<br/>
ile vasıflandırmıştır. Çünkü onlar peygamberi inkarın yanına bir de Allah’ı inkarı<br/>katmışlardır.<br/>
<b>Şeyhzâde</b> şöyle der: Hak dinin diğer dinlere galebesi, sürekli artarak devam eder, İsâ<br/>
(a.s.)’nın inişiyle tamam olur. Çünkü rivayet edildiğine göre Rasûlullah (s.a.), İsâ’nın<br/>inişi hakkında: “<i>Onun zamanında İslâm dışındaki bütün dinler yok olacaktır</i>.”<a href="RuhulBeyans.html#2829">[127]<br/></a>buyurmuştur.<br/>
