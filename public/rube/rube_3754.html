<a name=3755></a><img src="RuhulBeyan-3755_1.jpg"/><br/>
<img src="RuhulBeyan-3755_2.jpg"/><br/>
<b>84. Yüzünü onlardan çevirdi, “Ah Yûsuf’um ah.” diye sızlandı ve üzüntüden</b><br/>
<b>gözleri ağardı. Artık yutkunuyor da yutkunuyordu.”</b><br/>
Yâkuboğullarından duyduğu sözlerden hoşlanmayarak <i>“yüzünü onlardan çevirdi.”<br/></i><b>Kâşifî</b> şöyle der: “Yâkub (a.s.) son derece kederlenip hüzünler evine Yûsuf’un<br/>
kaybolmasından sonra inşa ettirip bu ismi verdiği eve yöneldi.”<br/>
<b>Câmî</b> şöyle der:<br/>
<i>Ey arkadaş, sen git dostlarla eğlence meclisinde hoşça yaşa<br/>Beni terk et ki bu hüzün evinde yalnız kalıp öleyim</i><br/>
<i>“Ah Yûsuf ’um ah” diye sızlandı”</i> “__WORD__”, hüzün ve hasretin daha şiddetli hâlidir.<br/>
Bu sözü ile Yâkub (a.s.): “Ey benim tasam! Haydi gel, şimdi tam senin zamanın”<br/>
diyerek tasasını çağırmaktadır.<br/>
<b>Câmî</b> der ki:<br/>
<i>Eğer Yûsuf gibi birden kaybolursan<br/>Yâkub gibi bize “yâ esefâ” demek düşer</i><br/>
<b>Hâfız</b> ise şöyle der:<br/>
<i>Benim aziz Yûsuf ’um gitti ey biraderler, bana acıyın<br/>Onun gamından Kenanlı ihtiyarın hâlini tuhaf görüyorum</i><br/>
Hâdise Yûsuf’un iki kardeşinin, yâni Bünyamin ve onunla birlikte Mısır’da kalanın<br/>
başına gelmiştir. Yeni meydana gelen bir şey nefse daha fazla acı verir. Buna rağmen<br/>Yâkub (a.s.) Yûsuf için esef etmektedir. Bunun sebebi, Yûsuf’un gidişine duyduğu<br/>esefin hâlâ devam ettiğini göstermek ve aradan ne kadar süre geçmiş olursa olsun,<br/>bunun kendisi açısından hâlâ taptaze ve canlı olduğunu anlatmak, bütün bu musîbetlerin<br/>temelinde Yûsuf’un başına gelenlerin yattığını göstermektir. Ayrıca iki kardeşin hâlen<br/>hayatta olduklarını, hatta nerede yaşadıklarını kesin olarak bildiği ve döneceklerine<br/>ümid beslediği halde, Yûsuf’a kavuşma konusunda Allah’ın fazl u rahmetinden başka<br/>bir ümidi olmadığı için Yûsuf’un yokluğuna esef etmektedir.<br/>
Bir hadiste şöyle buyrulur: “<i>Birinin ölümü üzerine söylenen “</i> __WORD__
<i>(Şüphesiz biz Allah’a âidiz ve yine O’na döneceğiz.) ifadesi Muhammed ümmetinden<br/>başka hiçbir ümmete verilmemiştir.</i>”<a href="RuhulBeyans.html#3765">[76] </a>Görüldüğü üzere Yâkub (a.s.) başına gelen<br/>musîbetler karşısında böyle dememiş, “Ey Yûsuf üzerindeki tasam/Ah Yûsuf’um ah!”<br/>demiştir.<br/>
<b>Ebû Meysere</b>’nin şöyle dediği rivâyet edilir: “Şâyet Allah benim cennete girmemi<br/>
nasîb ederse ebeveynine yaptıklarından dolayı Yûsuf (a.s.)’a çıkışacağım! Gam ve<br/>kederini teskin etmek için babasına tek satır bir şey yazarak durumunu bildirmemiş!”<br/>
