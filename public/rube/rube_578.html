<a name=579></a><img src="RuhulBeyan-579_1.jpg"/><br/>
<img src="RuhulBeyan-579_2.jpg"/><br/>
<img src="RuhulBeyan-579_3.jpg"/><br/>
Akl-ı selîm sahipleri, şiddetli riyâzatla nefislerini öldürmeli, güzel ve sonsuz bir<br/>
hayat ile kalblerini diriltmelidir. Ey Allah’ım, hasta kalblerimize devâ bulmaya bizleri<br/>muvaffak kıl! Amin.<br/>
<i> </i><br/>
<b>180. Birinize ölüm geldiği zaman, eğer bir hayır bırakacaksa anaya, babaya,</b><br/>
<b>yakınlara uygun bir biçimde vasiyet etmek Allah’dan korkanlar üzerine bir borçtur.</b><br/>
Ölümün gelmesinden maksad, onun hastalık, illet ve benzeri işâret ve sebeblerinin<br/>
ortaya çıkmasıdır. Çünkü tam ölüm ânında kişi vasiyete güç yetiremez.<br/>
Âyette geçen <i>“hayr”</i>dan maksad az veya çok ya da sadece çok mal demektir. Meselâ<br/>
“falan kişi mal sahibidir” sözü malı az olana ıtlak edilmez. Bu sebeble vasiyet etmek<br/>için, ölmekte olan kimsenin arkada bırakacağı belli bir miktar malı olması gerekir. Bu<br/>konuda, Hz. Âişe (r.anhâ) validemizden şöyle bir rivâyet vardır: Adamın birisi <b>Hz.<br/>Âişe </b>(r.anhâ)’ya gelerek vasiyyette bulunmak istediğini söyleyince o, adamın ne kadar<br/>malı olduğunu sordu. Adam: “Üç bin” diye cevap verdi. Bu kez Hz. Âişe: “Bakmakta<br/>olduğun kaç kişi var?” diye sordu. Adam: “Dört” diye cevap verdi. Bunun üzerine Hz.<br/>Âişe (r.anhâ): “Allah Teâlâ ancak, arkada belli bir miktar mal bırakanlara vasiyeti farz<br/>kılmıştır. Seninki ise gayet azdır. Onu sen âilene bırak. Çünkü hayrın, şerrin zıddı<br/>olması hasebiyle, en çok fayda doğuracak yere yapılması gerekir” dedi.<br/>
<b>İhvân-ı Safâ</b> risâlelerinde de şöyle bir ifâde vardır: “Hayır, gerekli bir sebeple<br/>
gereken bir vakitte gerekli işi yapmaktır.”<br/>
Ölümü yaklaşan bir kimse, eğer arkaya belli bir miktar mal bırakıyorsa, bu maldan<br/>
kendisine vâris olabilecek ana babasına ve kendisine vâris olamayacak yakınlarına<br/>vasiyet etmesi farzdır. Yalnız bunun uygun bir şekilde olması gerekir. Yâni vasiyet<br/>edenin, malının üçte birinden fazlasını vasiyet etmemesi ve malını, fakiri bırakıp da<br/>zengine vermemesi lâzımdır.<br/>
<i>Bu âyetin iniş sebebi şudur</i>:<br/>Cahiliye döneminde insanlar, gösteriş yapmak, övülmek ve şeref sahibi olarak<br/>
bilinmek için uzak kimselere mallarını vasiyet ederek fakir olan yakın akrabalarını<br/>ihmâl ederlerdi. Bundan dolayı Allah Teâlâ bu âyeti indirerek, akrabalığı olmayan uzak<br/>insanlara yapılan yardımı anne babaya ve yakın akrabaya çevirmiş oldu. Hikmet ve<br/>maslahatın gerektirdiği kadar bu âyetle amel edildikten sonra Nisâ sûresindeki miras<br/>âyetleriyle bu âyet nesholundu. Şu anda hiçbir kimsenin, uzak veya yakın hiçbir kimseye<br/>vasiyyette bulunması farz değildir. Fakat isteyen, kendine vâris olabilecekler dışında,<br/>yakın veya uzak diğer kimselere vasiyyette bulunabilir. Vasiyet, malını zâyi etmekten ve<br/>yakınlarını mahrûm bırakmak istemeyen kimseler üzerine bir borçtur. Yâni eğer siz<br/>
