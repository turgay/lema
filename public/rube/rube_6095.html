<a name=6096></a>Rivâyete göre Firavun’un kavmi arasında azgınlar ona şöyle dediler: “Biz, korkulan<br/>
ve sakınılan çocuğun bu olduğunu zannediyor, senden korkulduğu için onun denize<br/>atıldığını düşünüyoruz. Sen onu öldür.” Bunun üzerine Firavun onu öldürmeğe karar<br/>verdi. Karısı Âsiye ona dedi ki: “Bu çocuk, İsrâiloğullarından değildir.” Kendisine<br/>“Bunu nereden biliyorsun?” diye sorulunca, şöyle dedi: “İsrâloğulları evlâdları<br/>üzerinde çok titrerler; öldürülme korkusuyla çocuklarını gizlerler. Dolayısıyla onlardan<br/>bir annenin kendi çocuğunu eliyle denize atacağı nasıl düşünülebilir.” Yahud da Âsiye<br/>Firavun’a şöyle demiştir: “Bu çocuk büyüktür. Kâhinlerin sana haber vermesinden önce<br/>dünyaya gelmiştir. Dolayısıyla senin mülküne son verecek olan çocuk bu değildir.<br/>
Asiye, çocuğu kurtarma delillerini ve işâretlerini görünce; Firavun’dan onu kendisine<br/>
hibe etmesini istedi. Firavun da artık çocuğu bıraktı. Asiye, çocuğa Mûsâ ismini verdi.<br/>Çünkü tabutu su ile ağaç arasında bulunmuştu. Bu kavmin diline göre; suya “<img src="RuhulBeyan-6096_1.jpg"/>”, ağaca<br/>da “<img src="RuhulBeyan-6096_2.jpg"/> denirdi.<br/>
<i>Bahru’l-hakâik’</i>ta şöyle denilmiştir: Kur’ân hâdî (hidâyet eden) olduğu için; rüşde<br/>
(doğruya ve hakka) sevk edip yönlendirir. Rüşd; kalbin tasfiyesi, Allah Teâlâ’ya<br/>teveccüh, nefis tezkiyesi ve nefsi boş arzu ve isteklerden engellemek olunca, Mûsâ<br/>(a.s.) ve Firavun kıssası da kalb ve nefis ahvâline uygun düşer. Çünkü kalb Mûsâ’sı,<br/>zikrullah asasıyla, nefis Firavun’u ile ordusunu -kendisinin yalnız ve onların sayısının<br/>çok olmasına rağmen- gâlip gelmiştir. Hak Teâlâ, bu kıssayı Mûsâ (a.s.)’ın mevkiini<br/>yüceltmek, Kur’an belâğati için beyânı çokça yapmak ve nihâyet öncekilerde<br/>zikretmediği yeni bilgiler vermek için tekrarlamıştır.<br/>
<i>Keşfü’l-esrâr</i>’da denilmiştir ki: Mûsâ (a.s.) kıssasının Kur’an’da çokça anılması,<br/>
onun işinin azametinin ve kadir ve kıymetinin büyüklüğünün delilidir. Mûsâ (a.s.) bu<br/>mertebe ve övgüye rağmen Muhammed (s.a.) Efendimizin yoluna tabi oldu. Nitekim<br/>Nebî (s.a.) şöyle buyurmuştur: “<i>Eğer Mûsâ (a.s.) yaşasaydı, bana tâbi olmaktan başka<br/>yolu kalmazdı.</i><a href="RuhulBeyans.html#6097">”[90]</a><br/>
Mustafa (s.a.), sâhip olduğu makama ve “<i>Âdem su ile çamur arasında iken ben nebî</i><br/>
<i>idim</i>.”<a href="RuhulBeyans.html#6097"> [91]</a> sözünde belirtilen kerâmetin yüceliğine rağmen o eşiğe talip oldu ve “<i><b>Ben de<br/>ancak sizin gibi bir insanım</b></i>” (Fussilet, 41/6) dedi. Mûsâ Kelîm ise kendi makamını<br/>aşıp makamın başköşesine geçmeye talip oldu ve “<i><b>Rabbim! Bana (kendini) göster;<br/>seni göreyim!</b></i>” dedi. Mûsâ’ya “<i><b>Sen beni asla göremezsin.</b></i>” (el-A’râf, 7/143) cevabı<br/>geldi. Mustafa’ya ise “<i><b>Rabbini görmedin mi?...</b></i>” (el-Furkân, 25/45) ve “<i>Sen<br/>olmasaydın, âlemleri yaratmazdım</i>”<a href="RuhulBeyans.html#6097">[92] </a>denildi. İnsanlar arasında öyle âdet olmuştur ki<br/>büyük bir yere gidip mütevazi bir şekilde ayak ucuna oturunca kendisine “Burası senin<br/>yerin değil, kalk daha üst tarafa otur” denilir. Akıllı kimseye gereken şey, Cenâb-ı<br/>Hakk’ı görebilmek için tam bir tevâzu hâlinde olmaktır.<br/>
<i>Akıllı adam mütevazi olur<br/>Meyve dolu ağaç başını yere eğer</i><br/>
