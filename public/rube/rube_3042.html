<a name=3043></a><img src="RuhulBeyan-3043_1.jpg"/><br/>
sabit kılması için duâ etmeleri, daha önce işlediği günahları sebebiyle onu<br/>ayıplamamaları, onunla birlikte oturmaları, ona ikramda bulunmaları gerekir. Öte<br/>yandan tevbe eden kimse de verdiği sözü bozmaktan ve günahlara geri dönmekten<br/>sakınmalıdır.<br/>
<b>Yahyâ b. Muâz</b>: “Tevbeden sonra yapılan bir günah, tevbeden önce yapılan yetmiş<br/>
günahtan daha çirkindir.” demiştir.<br/>
<b>Kuşeyrî </b>(k.s.) demiştir ki: Tevbe edenler sınıf sınıftır. Bazıları vardır ki işlediği<br/>
zelleden, ibadet ve tâate döner. Bazıları da nefsini müşâhadeden, Allah’ın lütfunu<br/>müşâhedeye döner. Bazıları da var ki kendine ve hemcinslerine ihsandan, Rabb’inin<br/>hakikatlerinde istiğrâk haline döner.<br/>
Allah Teâlâ’ya samîmî olarak, ihlasla <i>“ibadet edenler,”<br/>İbâdet samimi niyetle yapılırsa iyidir<br/>Yoksa içinde beyin olmayan deriden ne çıkar<br/></i>İbadet, Allah Teâlâ’ya ta‘zim ve saygıyı gösteren bir fiili yerine getirmek demektir.<br/>Anlatılır ki <b>İmam-ı Azam </b>(rh.a.) yirmi yıl yatsı abdesti ile sabah namazı kıldı. Hiçbir<br/>
zaman yere yan gelip uzanmadı. Gece elbisesi yoktu. Başı açık oturdu, ayağını uzatmadı.<br/>
Bir hadiste şöyle buyurulmuştur: “<i>Mahlukatın Allah’a en sevimsizi sıhhatli olduğu</i><br/>
<i>halde (kalbi Hak’tan) boş olanıdır</i>.”<a href="RuhulBeyans.html#3048">[301]</a><br/>
<b>Kuşeyrî </b>(k.s.) demiştir ki: <i>“İbadet edenler”</i> her yönden Allah’a boyun eğen<br/>
kimselerdir. Onları ne dünya nimetleri ne de âhiretin büyük nimetleri kul köle<br/>edinebilir. Kul ancak sonradan olanların (hâdis) hepsinden tecerrüd etmedikçe gerçek<br/>mânâda Allah’ın kulu olamaz.<br/>
<i>“Hamdedenler”</i> yani verdiği nimetlere karşılık Allah’a hamd ü senâda bulunan,<br/>
nimetlerine karşı O’na şükreden, üstün sıfatları ve isimleri ile O’nu medhedenler.<br/>
Bazı âlimler hamdi genelleyip insanların hem uhrevi hem de dünyevî nimetlere karşı<br/>
hamdetmeleri gerektiğini söylemiştir. Ayrıca dünyada ailesine, kendisine ya da malına<br/>gelen şiddet ve musîbetlere dahi hamdetmesini gerekli görmüşlerdir. Başa gelen sıkıntı<br/>ve musibetler de gerçekte nimettir. Çünkü bunlar kula pek çok mükâfâtlar kazandırır.<br/>Hatta çocukların ölüm anında katlandığı şiddetli sıkıntılar dahi sabırlı velîye sevap<br/>olarak döner. Sahih bir rivayette geldiğine göre Rasûlullah (s.a.): “<i>Başa gelen iyi kötü<br/>her hale Allah’a hamdolsun.</i>”<a href="RuhulBeyans.html#3048">[302] </a>buyurmuşlardır. Nitekim <i>Minhâcü’l-âbidîn</i>’de bu<br/>şekilde geçmektedir.<br/>
Bilinmesi gereken hususlardan birisi de şudur: Allah Teâlâ’nın bir kulu tevhid<br/>
akidesine muvaffak kılması, o kul için büyük bir nimettir. Öyleyse mümin daima: “ __WORD__ ” <i>“Bize İslâm dinini ihsan eden, bizi imana</i><br/>
<i>muvaffak kılan Allah’a hamdolsun”</i> demelidir. Nitekim (tâbiîn âlimlerinden) Mücâhid,<br/><i><b>“Allah şükredenleri daha iyi bilmez mi?”</b></i> (el-En‘âm, 6/53) âyetini, “Allah, tevhid<br/>akîdesi nimetine şükredenleri daha iyi bilmez mi” şeklinde tefsir etmiştir.<br/>
Bunu öğrendikten sonra, “Bizzat din, kezâ İslâm ve iman aslında kendileri nimet<br/>
