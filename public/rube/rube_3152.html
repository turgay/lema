<a name=3153></a><img src="RuhulBeyan-3153_1.jpg"/><br/>
<b>16. <i>(Yine) </i></b><b>de ki: “Eğer Allah dileseydi ben size onu okumazdım, O da size onu</b><br/>
<b>bildirmezdi. Bundan önce aranızda bir ömür boyu bulundum. Hâlâ düşünmüyor<br/>musunuz?”</b><br/>
Yine <i>“de ki: “Eğer Allah” </i>Kur’ân’dan bana vahyedileni size okumamamı <i>“dileseydi</i><br/>
<i>ben size onu okumazdım.”</i> Çünkü ben bir ümmiyim, okuma ve tilâvet bilmem. Nitekim<br/>Kur’an bana ilk nâzil olduğunda Cebrâil ile olan hâlim de böyleydi. O zaman “<i>Cibril<br/>(a.s.) “Oku!” dedi. “Ben okuma bilmem.” dedim. Bunun üzerine o beni tutup sıktı,<br/>sonra bıraktı ve</i> <b>“<i>Yaratan Rabb’inin adıyla oku</i></b><b>.” </b>(el-Alak, 80/1) <i>dedi. O beni okur<br/>haline getirdiği için okudum. Allah okumamamı dileseydi ben de onu size<br/>okuyamazdım</i>.”<a href="RuhulBeyans.html#3156">[30]</a><br/>
Anlatılır ki bazı inkarcılar, ümmî şeyhlerden birisinden ısrarla vaaz etmesini isterler.<br/>
Nasıl olsa vaaz edemeyip rezil olacağı zannındadırlar. Çünkü kendisi Arapça<br/>bilmediğinden güzel vaaz ve nasîhat edemiyecektir. Bunun üzerine şeyh kederli bir<br/>şekilde uykuya dalar. Rüyasında Rasûlullah (s.a.) bu hususta ona izin verir. Ertesi gün<br/>şeyh vaaz ve nasihat meclisine oturur. Her türlü tefsir ve te’vilden bahsettikten sonra<br/>şöyle der: “Acem olarak yattım, Arap olarak kalktım.” İşte bu Allah’ın bir lütfudur. O<br/>her şeye kadirdir.<br/>
<b>Hâfız </b>şöyle der:<br/>
<i>Rûhu’l-kudüs (Cebrâil)’ün feyzi eğer imdada yetişirse<br/>Başkaları onu Mesih (a.s.)’ın eylediğini düşünürler</i><br/>
<i>“O da size onu bildirmezdi.”</i> yani, Allah benim lisânımla Kur’an’ı size bildirmez ve<br/>
onu size asla duyurmazdı. <i>“Bundan” </i>Kur’an inzâl edilmeden <i>“önce aranızda bir ömür<br/>boyu” </i><b>Ebü’l-bakâ</b>’nın beyânına göre bir ömür mikdarı veya bir ömür müddeti,<br/><b>Şeyhzâde</b>’nin beyânına göre uzun bir müddet, yâni yıl <i>“bulundum.”</i> ikamet ettim, ama<br/>ne böyle bir şey okuyor ve ne de böyle bir şey biliyordum.<br/>
Rasûlullah (s.a.), vahiy gelmeden önce onların arasında kırk sene yaşamıştır. Ondan<br/>
sonra kendisine vahiy gelmiştir. Vahiyden sonra da Mekke’de on üç yıl ikamet etmiştir.<br/>Sonra Medine’ye hicret etmiş on sene de orada ikamet etmiştir. Altmış üç yaşında iken<br/>de vefat etmiştir. Aralarında kırk yıl yaşayıp o müddet zarfında hiçbir ilim öğrenmemiş,<br/>hiçbir âlim görmemiş, şiir ve hutbe söylememiştir. Sonra ise onlara öyle bir kitap<br/>okumuştur ki onun fesâhati hatiplerin tamamının fesâhatini geçmiş, her manzûm ve<br/>mensûr söze galebe çalmış, usûl ve furû’ ilimlerinin esaslarını kendinde toplamıştır.<br/>Öncekilerin kıssalarını, sonrakilerin haberlerini olduğu gibi açıklamıştır. Böylece onun<br/>kendisine Allah tarafından öğretildiği, mu’cize ve hârikulâde olduğu anlaşılmıştır.<br/>
<i>O öyle bir ümmî âlimdir ki ilim ile dopdolu</i><br/>
