<a name=3946></a><img src="flower_sep.jpg"/><br/>
<img src="RuhulBeyan-3946_2.jpg"/><br/>
<img src="RuhulBeyan-3946_3.jpg"/><br/>
<i>kitaptır.”</i> Bu ifâde birazdan gelecek olan <b>“<i>Andolsun biz Musâ’yı da âyetlerimizle<br/>göndermiştik...</i></b><b>”</b> âyetine uygun düşmektedir.<br/>
<i>“Güçlü olan Allah’ın yoluna”</i> ifâdesinde yolun ne kadar büyük olduğunu göstermek<br/>
maksadıyla <i>“sırât (yol)” </i>kelimesi, <i>“el-Azîz (güçlü)” </i>kelimesine izâfe edilmiştir. Bu<br/>yoldan maksad İslâm dînidir. Çünkü İslâm hem cennete hem kurbete/Hakk’a yakınlığa<br/>hem de vuslata götüren bir yoldur.<br/>
<i>el-Aziz</i>, dînine bağlı olanların intikâmını düşmanlarından alan galib/güçlü demektir.<br/>
<i>el-Hamîd</i> (övgüye lâyık) kelimesi ise, intikam alması sâyesinde kullarından övgüyü hak<br/>eden, övgüye lâyık, övülmüş mânâsınadır.<br/>
Âyette şuna da işâret vardır: Cismânî zulmetlerden ve rûhânî nurlardan geçmek,<br/>
Allah’a giden yegâne yoldur. Allah, kulunun kendisine ancak bu perdelerden çıkarak<br/>ulaşabileceği bir Aziz’dir. Yine O, cemâl ve celâlinin kemâl üzere olmasından dolayı<br/>izzet, kibriyâ ve azâmet perdeleriyle perdelenmeyi hak eden övgüye lâyık bir varlıktır.<br/>
<b>2. O Allah ki göklerde ve yerde olanların hepsi O’nundur. Şiddetli azabdan dolayı</b><br/>
<b>kâfirlerin vay hâline!</b><br/>
<i>“O Allah ki göklerde ve yerde olanların”</i> akıllı-akılsız bütün varlıkların <i>“hepsi</i><br/>
<i>O’nundur.” </i>Bu ifâde önceki âyetteki “el-Azîzi’l-hamîd” ifâdesini açıklamak üzere ona<br/>atfedilmiştir. Çünkü Allah lâfzı, varlığı zorunlu olan ve âlemi yaratan zâtın özel ismidir.<br/>
Âyette şuna da işâret vardır: Seyr ilallah ehlinin seyri, sıfatlarda son bulmaz. Burada<br/>
sıfatlar el-azîz ve el-hamîddir. Ancak onların seyri zâtta seyr ile son bulur. Zât ise<br/>Allah’tır. Tüm varedilenler O’nun fiilleridir. O’nun fiillerinde kalanlar sıfatlarına<br/>ulaşamaz. Sıfatlarında kalanlar O’nun zâtına ulaşamaz. İttisâl ve infisâl olmaksızın<br/>kendi benliğinden geçip Allah Teâlâ’nın hüviyyetine çıkmak sûretiyle kim O’nun zâtına<br/>ererse O’nun hem sıfatları hem fiilleri konusunda O’nun zâtından faydalanırlar.<br/>
<b>Kemâl Hocendî</b> (k.s.) şöyle der:<br/>
<i>Mâsivâdan kesilmedikçe Hakk’a vuslat müyesser olmaz<br/>İlk kesilme mâsivânın cümlesinden kesilmektir</i><br/>
<b>Molla Câmî</b> (k.s.) ise şöyle der:<br/>
<i>Tenzih ederiz seni yoktur ilmimiz ancak<br/>Senin bize öğrettiğinden, ilhâm ettiğinden başka!</i><br/>
