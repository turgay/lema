<a name=8023></a><img src="RuhulBeyan-8023_1.jpg"/><br/>
<b>Cafer Sadık</b> (r.a.) şöyle demiştir. Allah’ın kullarına lutufkâr oluşu onları helâlinden<br/>
rızıklandırıp duruma göre bu rızkı taksim etmesidir. Yani Allah Teâlâ seni helâl ve temiz<br/>şeylerle peyderpey rızıklandırmış, bunu bir kerede takdim ederek: “Al ne hâlin varsa<br/>gör!” dememiştir.<br/>
<b>Ali b. Mûsâ</b> şöyle der: Allah’ın kullarına lutufkâr oluşu kulların amellerine kat kat<br/>
ecir vermesidir.<br/>
<b>Cüneyd</b> (k.s.) der ki: Allah kendi dostlarına lutufta bulundu da onlar Allah’ı bildiler.<br/>
Şâyet düşmanlarına da aynı lutufta bulunsaydı onu inkâr etmezlerdi. Allah’ın kullarına<br/>lutufkâr oluşu, kulların iyilik ve güzelliklerini yayıp günah, ayıp ve kötülüklerini<br/>örtmesi olarak da yorumlanmıştır.<br/>
Bazıları şöyle dediler: O lutuf sahibidir, senden belli ve sınırlı ibâdetler ister fakat<br/>
sana ebedî mükâfatlar verir. Allah hem lutufkâr hem de kahredicidir. Onun lutfu ile<br/>Kâbe ve mescidler inşâ ederler, onun kahrı yüzünden kilise ve puthâneler yaparlar.<br/>Bazıları onun tevfîki sebebiyle lutuf yolunda ilerler, bazılarıysa yardımını kesmesi<br/>muktezasınca kahır yolunda yürürler.<br/>
Yıllardır ezan okuyan bir müezzin vardı. Bir gün minâreye çıktı, gözü Hıristiyan bir<br/>
kadına ilişti ve ona âşık oldu. Minâreden inerek evinin kapısına gitti ve durumunu ona<br/>anlattı. Kadın ona: “Eğer iddiân doğruysa ve eğer gerçekten âşıksan beline zünnâr<br/>bağlaman gerekir” dedi. O bedbaht, bu kadının ihtirasıyla Hıristiyan zünnârını bağladı,<br/>şarap içti. O kadın için kendinden geçti, fakat kadın kaçtı ve o evin kapısında kaldı. O<br/>bedbaht evin damına çıktı ve hîle yaparak evin içine atladı. Ezelî yardımdan mahrum bir<br/>şekilde damdan düşüp Hıristiyan olarak helâk oldu. Yıllarca müezzin olarak İslam’ın<br/>şartlarını yerine getirirken, sonuçta Hıristiyan olarak helâk oldu ve maksadına<br/>erişemedi.<br/>
<b>Hafız</b> şöyle demiştir:<br/>
<i>İffetlinin de ayyaşın da hükmü gizlidir/mühürlüdür,<br/>Kimse sonunun ne olacağını bilmez.</i><br/>
<b>İmam Gazali</b> şöyle der: Latif; kulların maslahatlarına olan şeylerin incelik ve<br/>
gizliliklerini, onların gizem ve sırlarını bilen sonra bu güzellikleri zorbalıkla değil de<br/>gâyet nazik, yumuşak ve müşfik bir yolla kullara ulaştırandır. İş ve muâmelede<br/>yumuşaklık, ilim ve idrakte letâfet bir araya gelince işte latifin mânâsı orada tecellî<br/>eder. Bu durum ilim ve fiilde kâmil mânâda yalnız Allah Teâlâ için tasavvur edilebilir.<br/>Allah’ın kullarına lutufkâr oluşunun gereğidir ki Allah cenini anne karnında/rahimde üç<br/>karanlık; ışık, ısı ve su geçirmez zarla sarılı bulunan üç doku içinde yaratıyor sonra onu<br/>orada koruyup ağızdan gıdâ alma safhasına kadar göbek bağıyla orada gıdâlandırıyor.<br/>
Dünyaya geldiği andan itibaren ona annesinin memesini ağzına almasını ve emmeyi<br/>
