<a name=9937></a><i>üzerinde bir peygamber, bir sıddık ve iki şehid bulunuyor”</i> buyurmuştur.<a href="RuhulBeyans.html#9943">[71] </a>İşâret<br/>ettiğimiz üzere o esnâda Uhud dağı üzerinde Peygamberimiz (s.a.), Hz. Ebû Bekir, Hz.<br/>Ömer ve Hz. Osman bulunuyordu. Bu hadis-i şerif, Hz. Ebû Bekr’in mertebesinin<br/>diğerlerinin mertebesinin üzerinde bulunduğuna işâret etmektedir. Çünkü “sıddîklık”<br/>mertebesi, peygamberlik mertebesinden hemen sonra gelir.<br/>
Kitabını sağ tarafından alacak olan kişi sevinçle ve gönül huzûruyla “Alın kitabımı<br/>
okuyun!” der. Çünkü kendisine kitabı sağ tarafından verilince kendisinin cehennemden<br/>kurtulmuş ve cenneti elde etmiş olanlardan olduğunu anlar. Elde ettiği bu derece ile<br/>başkaları da sevinsin diye onu onlara açmak ister.<br/>
<i>“Alın kitabımı okuyun”</i> yâni ey âile ferdlerim, yakınlarım ve arkadaşlarım işte<br/>
kitabım, alınız ve onu okuyunuz der.<br/>
<i>Tibyân</i>’da gelmiştir ki; bu kitap amellerin yazıldığı kitaptan başkadır. Onda cennet<br/>
müjdesi vardır. Hafaza meleklerinin yazdığı Allah ile kulu arasındaki bu kitabı hiçbir<br/>kimse ne görmüş ne de okumuştur.<br/>
Bir haberde şöyle ifâde olunur: Müminin güzel amelleri kitabının dışına, kötü<br/>
amelleri ise içine yazılmıştır. Bunları kendisinden başka hiç kimse görmez. Mümin amel<br/>defterini eline aldığında ve açtığında içerisinde “kötü amellerini bağışladım, kitabını<br/>kapat” ibâresinin yazıldığını görür. Bunun üzerine onu kapatınca amel defterinin dışında<br/>“bu amelleri senden kabul ettim” ifâdesinin yer aldığını müşâhede eder. Böylece<br/>duymuş olduğu aşırı sevinçten dolayı “ey arkadaşlarım alın kitabımı okuyun” der.<br/><i>Aynu’l-maânî</i>’de böyle ifâde edilmektedir.<br/>
Âyette yer alan “kitabî: benim kitabım” kelimesi “oku” anlamına gelen “ikra”<br/>
kelimesinin mef’ûlüdür. Âyetteki ifâdenin aslı “alın kitabımı okuyun kitabımı” demektir.<br/>Burada birinci kitap kelimesi, ikinci kitap kelimesi onun yerine geçtiği için<br/>hazfedilmiştir. Bunun benzeri şu âyet-i kerîmedir: <i><b>“Getirin bana üzerine bir mikdar<br/>erimiş bakır dökeyim.”</b></i> (el-Kehf, 18/96)<br/>
“Kitâbiyeh” kelimesinin sonundaki “ha” harfi, okuma esnâsında vakf, istirahat ve sekt<br/>
içindir. Bu nedenle, “ha” harfi kırâat esnâsında durulduğunda okunurken geçildiğinde<br/>okunmaz. Nitekim sekt harfi olan “ha”da da durum aynıdır. Çünkü bu harf, harekeyi<br/>korumak için getirilir. Bir başka ifâdeyle, üzerinde durulan kelimenin son harekesini<br/>korumak üzere getirilir. Zira bu harf olmasa, durulma esnâsında hareke düşer. İşte bu<br/>harf, durma esnâsında okunur. Zira geçme hâlinde buna ihtiyaç kalmaz. Bu nedenle “ha”<br/>harfinin durma esnâsında yerinde kalması, ama geçerken düşürülmesi gerekir. Ancak<br/>yedi kırâat imamı, -geçme hâlini durma yerinde uygulayarak ve ilk imam mushafın<br/>yazısına uyarak- bu harfin dururken de geçerken de yerinde kalacağı noktasında fikir<br/>birliği etmişlerdir. Çünkü bu harf, mushafta geçtiği her yerde sâbittir. Bunlar, bu<br/>sûredeki “kitâbiyeh, hisâbiyeh, mâliyeh, sultâniyeh” kelimeleri ve Karia sûresindeki<br/>“mahiyeh” kelimeleridir. Bu kelimelerden mushafta sâbit olanlar mutlaka lâfzan sâbit<br/>olmak zorundadır. Ancak kırâat imamı Hamza, üç kelime sonundaki “ha”yı Kur’an<br/>okunurken geçme esnâsında düşürmüştür. Bunlar; “mâliyeh, sultâniyeh ve mâhiyeh”dır.<br/>
