<a name=6502></a><img src="RuhulBeyan-6502_1.jpg"/><br/>
Müslümanın anne-babasına -kâfir bile olsalar- bakması, ihtiyaçlarını karşılaması,<br/>
iyilik etmesi, hizmetlerinde ve ziyaretlerinde bulunması dinî bir vazifesidir. Ancak<br/>kendisini inkâra çekmelerinden endişe ederse, bu takdirde onları ziyaret etmeyebilir.<br/>Anne-babası hristiyan iseler onları kiliseye götürmez; çünkü bu günahtır. Ancak<br/>kiliseden alıp eve götürebilir.<br/>
Bazıları demişlerdir ki: Buradaki “ma’rûf/iyi geçinmek”, eğer anne-baba Allâh’ı<br/>
tanımıyorlarsa, çocuğun dinî bakımdan hatâlı ve yanlış olan şeyleri onlara öğretmesidir.<br/>
<i>el-Müfredât</i>’ta şöyle denilir: “<br/>
”, akıl ve din ile güzel olduğu bilinen her türlü<br/>
fiildir. Münker de akıl ve dinin çirkin gördüğü her iştir. Bu sebeple cömertlikte orta<br/>yolu tutmaya “ma‘rûf” denilmiştir. Çünkü bu hem dinin hem de aklın güzel gördüğü bir<br/>durumdur.<br/>
Dinde <i>“bana”</i> tâat konusunda tevhid ve ihlâsla <i>“yönelenlerin”</i> yâni kâmil<br/>
mü’minlerin “<i>yoluna uy.</i> <i>Sonunda dönüşünüz”</i> hem senin hem de anne-babanın dönüşü<br/><i>“ancak banadır. O zaman”</i> dönüş vakti <i>“size yapmış olduklarınızı”</i> her birinizin<br/>yaptığı iyilik ve kötülüğün karşılığını vermek sûretiyle “<i>haber veririm.</i>” O zaman size<br/>yaptığınız şeylerin karşılığını vereceğimi bildiririm.<br/>
Âyet aşere-i mübeşşereden <b>Sa‘d b. Ebî Vakkâs</b> (r.a.) hakkında nâzil olmuştur. O<br/>
müslüman olduğu zaman annesi, o dininden dönene kadar hiçbir şey yememeye ve<br/>içmemeye yemin etmişti. Rivâyete göre Sa‘d’ın annesi (oğlunun Müslüman olması<br/>sebebiyle) üç gün ekmek yemedi ve su içmedi. Ağzını bir çöp ile açarak su döktüler.<br/>Sa‘d şöyle der: “Eğer onun yetmiş canı olsa ve birer birer kabzetseler; yâni farz edelim<br/>ki yetmiş defa ölse, ben İslâm dininden dönmezdim.” Onun kıssası, pek çok hikmet ve<br/>faydasıyla birlikte Ankebût suresinin baş tarafında geçti.<br/>
Bilesin ki tevhidden sonra vâciblerin en mühimi, anne-babaya iyilik etmektir.<br/>
Rivâyete göre bir adam gelip: “Yâ Rasûlallah! Annem ihtiyarladı; ona elimle yediriyor,<br/>içiriyor, abdest aldırıyor, omzumda taşıyorum. Aceba hakkını ödemiş olur muyum?”<br/>diye sordu. Efendimiz (a.s.): “<i>Hayır, hatta yüzde birini bile ödemiş olmazsın.</i>”<br/>buyurdu. Adam: “Niçin ey Allâh’ın Rasûlü?” diye sorunca da şöyle cevap verdi:<br/>“<i>Çünkü o sana küçük ve zayıf olduğun bir zamanda hayatta kalasın diye hizmet etti.<br/>Sen ise ona ne zaman ölecek diye hizmet ediyorsun. Fakat sen iyilik yaptığında, Allah<br/>sana aza karşılık çok sevap verecektir.</i>”<a href="RuhulBeyans.html#6517">[83]</a><br/>
<b>Şeyh Sa‘dî</b> der ki:<br/>
<i>Bir delikanlı annesinin sözünü dinlememiş,<br/>Onun dertli yüreğini ateşe yakmıştı.<br/>Kadıncağız çaresiz kalınca<br/>Oğlunun beşiğini aldı, önüne koydu:<br/>A muhabbetsiz, a küçüklüğünü unutan çocuk, dedi.<br/>Sen bir zamanlar durmadan ağlayan, âciz bir çocuk değil miydin?<br/>Hani senin yüzünden geceleri uykum tutmazdı.</i><br/>
