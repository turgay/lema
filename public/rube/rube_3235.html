<a name=3236></a><img src="flower_sep.jpg"/><br/>
<img src="RuhulBeyan-3236_2.jpg"/><br/>
<img src="RuhulBeyan-3236_3.jpg"/><br/>
Allah’a varır.<br/>
<b>Bayezid </b>(k.s.) der ki: “Allah’ın velileri gelinler gibidir. Gelinleri de sadece<br/>
mahremleri görebilir. Mahrem olmayanlar ise göremez. Veliler O’nun katında üns<br/>perdesiyle gizlenmişlerdir. Onları hiç kimse ne dünyada ne de âhirette görebilir.”<br/>
<b>Sehl </b>(k.s.) de der ki: “Allah’ın velilerini ancak onlara denk olanlar ya da Allah’ın<br/>
onlardan kendilerini faydalandırmak istediği kimseler tanıyabilir. Allah onları insanlar<br/>tanıyacak kadar tanıtsaydı onlar bu insanların aleyhine bir delil olurdu. Onları<br/>tanıdıktan sonra karşı gelenler küfre düşerler, onların emirlerini yerine getirmeyenler de<br/>yoldan çıkardı.”<br/>
<b>Şeyh Ebü’l-Abbas </b>(k.s.) şöyle der: “Veliyi tanımak Allah’ı tanımaktan daha zordur.<br/>
Çünkü Allah Teâlâ, kemali ve cemali ile tanınır. Ama bir mahluk kendisi gibi yiyen,<br/>kendisi gibi içen birisini nasıl tanıyabilir? Allah dostlarının zâhiri şeriat hükümleriyle<br/>müzeyyen, bâtını ise fakr nurlarıyla meşguldür.”<br/>
<i>Mesnevî</i>’de şöyle denilmiştir:<br/>
<i>Tarikat sâliklerinin âdeti şudur:<br/>Onlar şeriatın hükümleri üzere giderler</i><br/>
<b>Kâşifî </b>de velileri tavsif ederken şöyle der:<br/>
<i>Onlar atlarını ezel meydanından bu âleme sürdüler<br/>Ebed çevgânıyla (ucu eğri cirit sopası) topu oynattılar<br/>Cenâb-ı Kibriyâ’nın hareminde îtikafa girip, kapandılar<br/>Gönülden kibir ve riyâ sûretlerini yıkadılar.<br/>Hak yolun sâliki veliler herkese yol göstermezler.<br/>İlâhî sırları açığa vurmazlar; bu sırları herkese söylemezler</i><br/>
<b>Sa‘dî</b> de şöyle der:<br/>
<i>Hakk’ın muhabbetinde esir olanlar kurtulmak istemezler<br/>Hakk’ın avı olanlar onun kemendinden kurtulmak dilemezler<br/>Mahbûbum yanımdayken ben mahbûb ararım<br/>Irmak kenarında dudak susuzluktan kurumuş!</i><br/>
<i> </i><br/>
<b>64. Dünya hayatında da ahirette de onlara müjde vardır. Allah’ın sözlerinde aslâ</b><br/>
