<a name=606></a>îtikâfa girilebileceğini gösteriyorsa da, beş vakit namaz ve cuma kılınan büyük<br/>câmilerde îtikâfa girmek daha uygundur. Çünkü Cum’a kılınan câmide îtikâfa giren,<br/>cuma namazını kılmak için dışarı çıkmak zorunda kalmaz; böylece ibâdetini kesintiye<br/>uğratmamış olur. Gönülden, ihlâs ve samimiyetle yapılan îtikâf, en değerli<br/>ibâdetlerdendir. Zira Allah’a itaat için tek başına mescidde kalan kul mâsivâyı<br/>gönlünden çıkarmış olur.<br/>
<b>Atâ </b>bu konuda şöyle der: “Îtikâfa giren kul büyük bir zâtın kapısı önünde oturup<br/>
“ihtiyacım görülmedikçe buradan ayrılmam” diyen kimseye benzer. Çünkü îtikâfa giren<br/>kul, âdetâ Allah’ın evi mesâbesindeki mescidde oturur ve “günahlarım bağışlanmadıkça<br/>bu mescidden ayrılmam” der.”<br/>
Bir hadis-i şerifte buyurulur ki: <i>“Kim din kardeşinin işini görmeye, onun herhangi</i><br/>
<i>bir ihtiyacını gidermeye çalışırsa yirmi yıl îtikâfta durmuş gibi sevap kazanır. Kim de<br/>bir gün îtikâfta bulunursa, Allah onunla cehennem arasına her biri iki ufuk<br/>arasındaki mesâfeden daha geniş üç hendek koyar.”</i><a href="RuhulBeyans.html#608">[110]</a><br/>
Halvetin ve insanlarla ilgiyi kesmenin birçok faydaları vardır.:<br/>1- İnsanlar onun, o da insanların zararından emin olur.<br/>2- Halvet, nefsin varlık duygusunu ortadan kaldırır, dünyaya iltifâtı önler. Bu da,<br/>
doğruluk ve ihlâsın ilk basamağıdır.<br/>
3- Halvet, Allah ile ünsiyeti, tevekkülü ve elindeki nimetlerle yetinmeyi sağlar.<br/>
Böylece kulu helâk olmaktan kurtarır. Çünkü devamlı insanlarla haşır-neşir olan kimse<br/>geçimini sağlarken mutlaka bazı güçlüklerle karşılaşır. Kazancının helâl olup<br/>olmadığını ayırt edemez duruma gelince de helâk olup gider.<br/>
4- İnsanlardan ayrı yaşayan, başkalarına yaranmaya çalışmaktan ve insanlarla içiçe<br/>
yaşadığında karşılaşabileceği diğer günahlardan kurtulur.<br/>
<b>Şeyh Üftâde </b>Hazretleri (k.s.), şöyle demiştir: Tasavvuf; içinde haram ihtimali<br/>
bulunan her şeyden kaçınmak ve dili boş sözlerden korumaktır. Tarîkatlardaki kırk<br/>günlük <i>“halvet”</i> uygulaması da bunun dışında bir şey değildir. Çünkü tasavvuf, kesret<br/>(çokluk ) içinde vahdeti yakalamaktır. Halvetle ulaşılmak istenen nihâî gâye de budur.<br/>Fakat kesret içinde, yâni insanların içine girerek elde edilen hasletler daha sağlam ve<br/>kalıcıdır. Halbuki halvetle oluşan hasletler insanların arasına karışınca yok olabilir.<br/>
Bizim yolumuz Hz. Peygamber (s.a.) ve ashâbının yoludur. Peygamber Efendimiz<br/>
(s.a.) îtikâf için kırk gün sınır koymamış, sadece Ramazan ayının son on gününde îtikâfa<br/>girmiştir. Fakat kırk gün halvete çekilmeyi Mûsâ (a.s.) uygulamıştır. İşte Halvetiyye<br/>tarîkatının bu kırk gün halvet prensibi <i><b>“Mûsâ’ya otuz gece vâde verip sonra buna on<br/>gece daha ekledik. Böylece Rabbinin tayin ettiği müddet kırk geceye tamamlandı.”<br/></b></i>(el-A’râf, 7/142) âyetinden çıkarılmıştır. Nitekim <i>Vâkıatü’l-Hüdâyî</i>’de böyle<br/>kaydedilmektedir.<br/>
Oruç âyetinin başından buraya kadar anlatılan bu hükümler, Allah’ın hudûdu; yâni<br/>
sınırlarıdır. Hudûd, hadd kelimesinin çoğuludur. İki şey arasındaki sınır ve engel<br/>demektir. Allah Teâlâ, koyduğu yasakları kulları için bir engel yapmıştır. Çünkü bu<br/>
