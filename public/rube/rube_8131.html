<a name=8132></a><img src="RuhulBeyan-8132_1.jpg"/><br/>
<i>Ben de onu Evs kızlarından bir kız olarak aldım.</i><br/>
Fakir <b>(Bursevî)</b> der ki: “Cüz” kelimesi aslında dişiler-kızlar mânâsına gelmez.<br/>
Lügatçılar bu mânâyı âyetten alarak zikretmişlerdir. Çünkü “cüz” kelimesi bu âyette<br/>dişiler-kızlar olarak tefsir edilen veled mânâsındadır. Bu kelimenin lügat kitaplarında<br/>zikredilmesi yeni olmasıyla çelişmez. Çocuk babasının bir parçası ve ondan bir bölüm<br/>olduğu için çocuğa cüz denilmiştir. Peygamberimiz (s.a.) şöyle buyurmuştur: <i>“Elbette<br/>Fâtıma bendendir.”</i><a href="RuhulBeyans.html#8133">[148]</a> Yani benden bir parçadır. Yine Peygamberimiz (s.a.) <i>“Fâtıma<br/>benden bir bıd’adır<a href="RuhulBeyans.html#8133">”</i>[149] </a>yani et parçasıdır, buyurmuştur. Allah’a evlâd nispet etmek<br/>ise vücûb-i zâti ile çelişen bir imkâniyetin varlığını lüzumlu kılan bir terkîbi<br/>gerektirmektedir. O halde babasının bir parçasından ibaret olan evlâd konusu Allah için<br/>muhaldir, mümkün değildir. Çünkü Yüce Allah vahdet-i hakikiye ile birdir. Âyetin<br/>mânâsı şöyledir: “Müşrikler inanıp şöyle bir hüküm vererek Allah’a evlâd ispat ettiler.<br/>Ve bu evladın da Allah’ın has kulları mevkiindeki melekler olduğunu beyanla “melekler<br/>Allah’ın kızlarıdır” dediler. Hem de bunu gökleri ve yeri yaratanın Allah olduğunu itiraf<br/>ettikten sonra yaptılar. Allah’ın nasıl evlâdı olabilir ki, doğum, cisimlerin<br/>sıfatlarındandır. Allah ise bütün cisimleri yaratandır. Bu ifâdede onların cehâlet ve<br/>akılsızlıklarına hayret ve tenbih vardır. Çünkü onlar, Allah’ı yaratıkların vasıflarıyla<br/>vasıflandırmışlardır.<br/>
Şuna da işâret edilmektedir ki, evlâd babasının kölesi olmaz. Halbuki melekler<br/>
Allah’ın kulları ve köleleridir. Peki, Allah’ın kızları oldukları iddiâ edilen melekler<br/>nasıl hem Allah’ın kulları hem evlâdları olacaktır?<br/>
“Cüz” kelimesinin burada nasip mânâsında olduğu da söylenmiştir. Nitekim bu<br/>
mânâda âyet-i kerîmede şöyle buyrulmaktadır: <i><b>“Onun yedi kapısı vardır. Her kapıya<br/>onlardan bir bölüm (cüz) ayrılmıştır.”</b></i> (el-Hicr, 15/44) Dolayısıyla bu âyetin mânâsı<br/>şu âyetle örtüşmektedir: <i><b>“Allah’ın yarattığı ekinlerden ve hayvanlardan Allah’a pay<br/>(nasîb) ayırdılar.”</b> </i>(el-En’âm, 6/136) Buradaki “nasîb” kelimesinin mânâsı şudur:<br/>“Müşrikler kızları Allah’a, oğulları da kendilerine pay olarak ayırmışlardır.” Bu<br/>konunun îzâhı ilerde gelecektir.<br/>
<i>“Gerçekten insan apaçık bir nankördür.” </i>Onun küfrü açık ve abartılıdır. Yahut insan,<br/>
küfrünü izhâr edip ortaya koymaktadır. Bunun için de bu nankörler, Allah hakkında ileri<br/>geri, olur olmaz konuşur dururlar. Oysa Allah onların vasfettikleri şeylerden pek yüce<br/>ve münezzehtir.<br/>
Şu beytte dile getirildiği gibi:<br/>
<i>Zât-ı ahad, kadın ve çocuğa sahip olmaktan münezzehtir,<br/>Ezelden ebede kadar O, Ferd ve Samed’dir.</i><br/>
