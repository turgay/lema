<a name=3723></a><b>kapılardan girin. Ama Allah’tan <i>(gelecek) </i></b><b>hiçbir şeyi sizden savamam. Hüküm<br/>yalnız Allah’ındır. Ben sadece O’na tevekkül ettim. Tevekkül edenler de O’na<br/>tevekkül etsinler.”</b><br/>
<i>“Sonra”</i> oğullarını hep birlikte göndermeye karar verince, onlara nasihat ederek<br/>
<i>“şöyle dedi: “Oğullarım!”</i> şehre, Mısır’a “<i>hepiniz bir kapıdan girmeyin, ayrı ayrı<br/>kapılardan”</i> farklı yollardan ve değişik sokaklardan <i>“girin.”</i> Mısır’ın dört giriş kapısı<br/>vardı ve Yâkub (a.s.) oğullarına nazar değmesinden korktuğu için böyle buyurdu. Çünkü<br/>hem nazar hem de sihir haktır. Yani nazar edilen ve büyülenen kişilerde bunların etkisi<br/>görülür.<br/>
Yâkub oğulları Mısır’da yakışıklı ve güzel, azîze yakın kişiler olarak meşhur<br/>
olmuşlardı. Bu sebeple Yâkub (a.s.) tek bir grup halinde Mısır’a girdikleri takdirde<br/>nazar değeceğinden korkmuştu.<br/>
Mısır’a ilk girişlerinde ise böyle bir tavsiyeye gerek duymamıştır. Çünkü o zaman<br/>
ikinci girişlerinde olduğu gibi güzel ve yakışıklı oldukları fark edilmiyor ve<br/>Mısırlılarca tanınmıyorlardı.<br/>
Yâkub (a.s.)’ın böyle bir tavsiyede bulunmasının altında yatan bir gerekçe de<br/>
Bünyamin için duyduğu endişeydi.<br/>
<i>Letâif</i>’de rivâyet edilir ki Yâkub (a.s.) önce baba sevgi ve şefkatini, sonra da kulluk<br/>
aczini ızhâr etti ve şöyle dedi:<br/>
<i>“Ama”</i> aldığım tedbirle <i>“Allah’tan”</i> ve O’nun hükmünden, kazasından gelecek<br/>
<i>“hiçbir şeyi sizden savamam.”</i> Bu hususta size hiçbir faydam dokunmaz. Zira korkunun<br/>ecele faydası yoktur.<br/>
<i>Ben dâim cehd ederim, kaza ise şöyle söyler:<br/>Bu çalışma sana kâfî gelmez, iş başkadır.</i><br/>
Bu sözüyle Yâkub (a.s.) tedbiri tamamen elden bırakın demek istememektedir. Allah<br/>
Teâlâ: <b>“<i>Kendi ellerinizle kendinizi tehlikeye atmayın</i></b><b>.”</b> (el-Bakara, 2/195) ve <i><b>“yine<br/>de tedbirinizi alın” </b></i>(en-Nisâ, 4/102) buyururken nasıl böyle bir istekte bulunmuş<br/>olabilir? Onun maksadı yaptığı bu tavsiyenin, istediği neticeyi mutlaka meydana<br/>getirecek şeylerden olmadığını, aksine sadece bir tedbir olduğunu, bu tedbirin herhangi<br/>bir tesiri olmasının ve bir menfaat sağlamasının mutlak galib ve her şeye gücü yeten<br/>Allah’a âit olduğunu beyan etmektir. Bu sözlerinin kadere karşı savunmak değil, aksine<br/>Allah’tan yardım dileyerek Allah’tan yine Allah’a kaçmak mânâsına geldiğini<br/>anlatmaktır.<br/>
Mutlak mânâda <i>“hüküm, yalnız Allah’ındır.”</i> Bu konuda hiç kimse O’na ortak olamaz.<br/>
Hiçbir şey bu hususta O’na karşı gelemez. O’nun dışında hiçbir varlık herhangi bir<br/>kötülüğe ve başka bir şeye hükmedemez. <i>“Ben”</i> her konuda onun dışındaki herhangi bir<br/>varlığa değil <i>“sadece O’na tevekkül ettim.”</i> Bu ifade, sebepleri göz önünde<br/>bulundurmanın tevekkülü bozmayacağına delildir.<br/>
