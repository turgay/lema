<a name=10697></a><img src="RuhulBeyan-10697_1.jpg"/><br/>
<img src="RuhulBeyan-10697_2.jpg"/><br/>
<img src="RuhulBeyan-10697_3.jpg"/><br/>
<img src="RuhulBeyan-10697_4.jpg"/><br/>
<img src="RuhulBeyan-10697_5.jpg"/><br/>
Ya da karanlığı, dünyayı veya yeryüzünü ortaya çıkarttığında gündüze, demektir.<br/>
Bunlar bilindiklerinden dolayı zikredilmemişlerdir.<br/>
Bu âyette güneşi ortaya çıkardığında ve zuhûrun son haddinde ibrâz ettiğinde rûhun<br/>
nurunun istilâ etmesine, gücünün ortaya çıkmasına ve nurunun yerleşmesine işâret<br/>edilmektedir. Tıpkı güneşin parlaması hususunda istivâ vaktindeki gündüz gibi.<br/>
<b>4. Onu örttüğünde geceye,<br/></b><i>“Onu”</i> güneşi <i>“örttüğünde geceye.”<br/></i>Gece, güneş ile gece karanlığının üzerine düştüğü şey arasına giren yeryüzünün<br/>
gölgesidir. Gece güneşin ışığını örter ve güneş kaybolur ve ufuklar kararır. Bizimle<br/>güneşin arasına yeryüzünün girip güneşi perdelemesi geceleyin olduğundan, sanki gece<br/>güneşi perdelemekte ve örtmektedir. Onun için örtme ve kapatma fiili geceye isnâd<br/>edilmiştir.<br/>
Ya da âyet ‘<i>ufukları ve yeryüzünü örttüğünde geceye</i>’ demektir.<br/>Herhalde âyette muzâri, şimdiki/geniş zaman siygasının mâziye tercih edilmiş olması,<br/>
Allah Teâlâ hakkında zamanın geçerli olmadığına delâlet etmek içindir. Allah katında<br/>gelecek zaman geçmiş zaman gibidir. Elbette burada âyet sonlarındaki ses uyumuna da<br/>riâyet edilmiş olmaktadır.<br/>
Âyette nefis gecesinin karanlığı ile ruh gündüzünü kapatmasına işâret vardır. Bu da<br/>
Allah’ın en büyük âyetlerinden/mûcizelerinden birisidir. Çünkü gece el-Mudill isminin<br/>mazharıdır. Dolayısıyla el-Hâdî isminin mazharı olmasına nazaran gündüze yemin etmek<br/>câiz olduğu gibi geceye yemin etmek de câiz olur.<br/>
<b>5. Gökyüzüne ve onu bina edene,<br/></b>Yani gökyüzünü son derece muazzam ve uçsuz bucaksız yaratana yemin ederim. Bu<br/>
yaratıcı Allah Teâlâ’dır.<br/>
Âyette “men” yerine “mâ” harfinin tercih edilmesi, yüceltmek için vasfiyet özelliğinin<br/>
irade edilmesinden dolayıdır. Çünkü “mâ” edatı ile akıllıların sıfatları sorulur. Âyette<br/>sanki şöyle denilmiştir: Göğü binâ eden şânı büyük olan Kâdir’e yemin olsun.<br/>
Aynı açıklama gelecek olan âyet için de geçerlidir.<br/>
