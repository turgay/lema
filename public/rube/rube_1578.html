<a name=1579></a>isâbet etmedi. Kâfirler ise ne ilâhî nuru gördüler, ne de o nur kendilerine isâbet etti.<br/>Sanki münâfıkların aldanmaları ilâhî nûrun parıldayışını gördüklerinde olmuştur.<br/>Çünkü, onlara isâbet etmemiştir.<br/>
İşte o parıltıyı görmelerinin neticelerindendir ki <i>“Namaza kalkarlar.” </i>Ama<br/>
kendilerine ilâhî nur isâbet etmediğinden; <i>“Namaza kalktıkları zaman üşenerek<br/>kalkarlar.” </i>O nûru gördükleri (halde kendilerine isâbet etmemesi) gibi <i>“insanlara<br/>gösteriş yaparlar.”</i><br/>
<i>“Allah’ı da pek az zikrederler.”</i> Çünkü, onlar Allah’ı kalbî, bâtın lisânı ile değil,<br/>
kalıplarının (bedenlerinin) zâhir lisânıyla zikrederler. Kalıp, dünyâdandır. Dünyâ ve<br/>dünyâda olan şeyler ise azdır. Kalb ise âhirettendir. Âhiret ve âhirette olan şeyler ise<br/>çoktur. Kalb lisanıyla yapılan zikir çok olur. Kurtuluş, Allah’ı çok zikirdedir, az zikirde<br/>değil. Nitekim Allah Teâlâ <i><b>“Allah’ı </b></i>(kalb lisânıyla)<i><b> çokça anın ki kurtuluşa<br/>eresiniz.”</b></i> (el-Enfâl, 8/45) buyurmuştur.<br/>
Münâfıkların zikri kalıplarıyle olduğundan az olmuş ve bu zikir sâyesinde kurtuluşa<br/>
erememişlerdir. Münâfığın zikri, sadece dildendir. Çünkü o ilâhî nûrun parıldayışını<br/>ancak uzaktan zâhiren görebilmiş ve nur kendisine isâbet etmemiştir. Eğer isâbet<br/>etseydi, gönlü geniş olurdu. Nitekim Allah Teâlâ: <i><b>“Allah’ın gönlünü İslâm’a açtığı<br/>kimse, Rabbi’nden bir nur üzerinde değil midir?”</b></i> (ez-Zümer, 39/22) buyurmuştur.<br/>Yânî, Rabb’inin üzerine saçtığı nur üzerinde değil midir, demektir.<br/>
Nûrun kaynağı kalptir. Kalb, bu nur ile Allah’ı zikreder sonunda o nur kalbin lisânı<br/>
hâline gelir. Böylece kalbin zikri çok olur.<br/>
Münâfıkların ruhları, ilâhî nûrun parıldayışını müşâhede ile yaratılışın zulmeti<br/>
arasında gidip geldiği için ne kendilerine nur isâbet edenlerden, ne de ilâhî nûrun<br/>parıldayışını hiç görmeyen nasipsizlerden olmuşlardır. İşte bu sebeple onlar hakkında<br/>şöyle buyrulmuştur:<br/>
<i>“Arada bocalayıp dururlar; ne onlara ne de bunlara, Allah’ın şaşırttığı kimseye</i><br/>
<i>aslâ bir yol bulamazsın!”</i> Mü’minlerle kâfirler arasında yalpalayıp dururlar. Ne<br/>bunlara bağlanırlar ne de onlara. Allah kime nûrunu isâbet ettirmezse o muhakkak<br/>dalâlet ehlinden olur. Onu Allah’ın nûruna ulaştıracak bir yol asla bulamazsın. Âyette<br/>bu husûsa şöyle işâret edilir: <i><b>“...Bir kimseye Allah nur vermemişse, artık onun<br/>nurdan nasîbi yoktur.”</b></i> (Nur, 24/40) Ezelde Cenâb-ı Hakk’ın ruhlar üzerine saçtığı<br/>nurdan bir nasip alamayanlar, bugün de hidâyet nûruna erişemezler.” Bu kısım, <i>“et-<br/>Te’vîlâtü’n-Necmiyye”</i>den alınmıştır.<br/>
Allah’ım, bizi çok zikir ile rızıklandır ve büyük-küçük her türlü günahlardan koru!<br/>Denir ki: Mü’minin kalesi üçtür: Mescid, zikrullah ve Kur’an tilâveti. Eğer mü’min<br/>
bu üç şeyden biriyle meşgul ise kendisini şeytandan koruyan bir kale içinde bulunuyor<br/>demektir.<br/>
<b>Hz. Ali </b>(r.a.) şöyle demiştir: “İnsanlar üzerine öyle bir zaman gelecek ki, İslâmın<br/>
sadece ismi, Kur’an’ın yalnız resmi kalacak. Onlar, mescidlerini maddî olarak îmar<br/>ederler. Halbuki Allah Teâlâ’nın zikri bakımından haraptır. O zamanın insanlarının en<br/>
