<a name=10082></a><img src="flower_sep.jpg"/><br/>
<img src="RuhulBeyan-10082_2.jpg"/><br/>
diye bu uzuvlarla secdenin yapılmasına hükmetmiştir.<br/>
<b>19. Allah’ın kulu, O’na yalvarmaya <i>(namaza)</i></b><b> kalkınca, neredeyse onun etrafında</b><br/>
<b>keçe gibi birbirlerine geçeceklerdi.</b><br/>
<i>“Allah’ın kulu”</i> yâni Peygamber Efendimiz (s.a.) <i>“O’na ibâdete kalkınca”.</i> Bu cümle<br/>
de vahyedilen cümlelerdendir. Yâni denmiş oluyor ki: De ki cinlerden bir topluluğun ...<br/>dedikleri ve Allah’ın kulu ona ibâdete kalkınca neredeyse onun etrafında keçe gibi<br/>birbirlerine geçecek oldukları bana vahyolundu.<br/>
<i>“Abdullah: Allah’ın kulu”</i> ifâdesiyle Nebiyy-i Ekrem (s.a.) Efendimiz kasdedildiği<br/>
için “Abdullah” ismini onun isimleri arasına almışlardır. Çünkü her ne kadar o, “cem’”<br/>hâlindeyken O’nun mazharı ise de “fark” hâlinde İsm-i A’zam’ına izâfe edilen hakîkî kul<br/>idi.<br/>
Eserlerde gelmiştir ki Nebiyy-i Ekrem (s.a.) Efendimiz’e hiçbir isim Abdullah<br/>
isminden daha güzel gelmemiştir. Zira hiç kimse ibâdet ve ubûdiyeti yerine getirme<br/>husûsunda onun gibi bir kudrete sâhip olamamıştır. Şüphesiz bu isim Rasûlullah (s.a.)<br/>Efendimiz’e, meleklerin menzillerine doğru yükseldiği vakit verilmişti ki <b>“<i>Münezzehtir<br/>O (Hâlik-ı Kudret) ki, kulunu bir gece Mescid-i Haram’dan çevresini mübârek<br/>kıldığımız Mescidi Aksa’ya yürüttü</i></b><b>.<i>”</i></b> (el-İsrâ, 17/1) âyeti gelmiştir. Yine Kur’ân’ın<br/>feleklerin derecelerinden indirilmesi esnâsında kendisine bu isim verilmişti.<b> “<i>Hayır ve<br/>bereketi nihâyetsizdir o zâtın ki, Furkân’ı kulu üzerine indirdi</i></b><b>.<i>”</i></b> (el-Furkan, 25/1).<br/>
<i>O kul, sevgilinin kulluğunun alâmeti ve nişanıdır<br/>O bütün kullardan daha makbuldür.<br/>Onun, kulluğuna öyle yol verdiler ki<br/>Bu yolu hiçbir padişah görmemiştir.</i><br/>
Peygamber (s.a.)’in “Abdullah” olarak zikredilmesi, onun kıyâm ve ibâdetinin<br/>
gerektirdiği kulluk ve tevâzuuna işâret etmek içindir. Çünkü bu ifâdede sanki Peygamber<br/>Efendimiz (s.a.) kendisinden bahsetmektedir. İfâdenin takdiri şudur: “De ki bana<br/>vahyolundu ki ben namaza kalktığımda cinlerden bir tâife neredeyse etrafımda keçe gibi<br/>birbirlerine geçeceklerdi.” Buraya kadar yaptığımız açıklama âyetin “enne” şeklinde<br/>okunmasına göredir. Buna karşılık kırâat imamlarından <b>Nafi</b>’in ve <b>Ebû Bekr</b>’in<br/>kırâatini esas alırsak o zaman muktezâya/kıyâma ve ibâdete işâret ettiği anlaşılır.<br/>
Burada Kureyşlilere bir târiz de vardır. Çünkü onlar çocuklarına “Abduvedd”,<br/>
“Abduyeğus”, “Abdumenaf”, “Abduşems” vb. isimler veriyorlar ancak “Abdullah”<br/>ismini vermiyorlardı. Gerçi aralarında “Abdullah” ismini verenler var idiyse de bu<br/>
