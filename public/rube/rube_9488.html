<a name=9489></a><b>Hz. Ali</b> (k.v) şöyle dediği nakledilmiştir: Kişinin şeref ve değeri ilim ve edepledir,<br/>
aslı ve nesebi ile değil.<br/>
<i>Varsa hünerini göster, cevherini değil<br/>Gül dikenden, İbrahim de Âzer’den olmuştur.</i><br/>
<i>“Fakat Allah’tan sana gelecek herhangi bir şeyi önlemeye gücüm yetmez” </i>cümlesi,<br/>
istisnâ edilen cümleyi tamamlayan kısımdır. <i>Le estağfiranne</i> fiilinin fâilinden hal olup<br/>mahallen mansubdur. Yâni “Babacığım, senin için istiğfar edeceğim, bundan başka,<br/>şâyet îman etmezsen başına gelecek azabı önlemeye gücüm yetmez” demektir. O halde<br/>burada istisnânın gelişi, yalnız istiğfârın kendisi için olup peşinden gelen cümle için<br/>geçerli değildir. Çünkü bu cümle, İbrahim (a.s.) kendisinde bulunan güzel ve iyi bir<br/>meziyeti dile getirmektedir ki bu da aczini açıklamak ve işi Allah’a havâle etmektir.<br/>
Bu âyet-i kerîmede, Peygamberimiz Hz. Muhammed (s.a.)’in üstünlüğünü apaçık<br/>
gösteren bir delil vardır. Şöyle ki, Allah, Rasûlullah (s.a.)’e uyulmasını emrettiğinde<br/>mutlak olarak ona uyulmasını emretmiş ve hiçbir istisnâda bulunmadan, <i><b>“Peygamber<br/>size ne verdiyse onu alın, size ne yasakladıysa ondan da sakının”</b></i> (el-Haşr, 59/7)<br/>buyurmuştur. İbrahim (a.s.)’a uyulmasını emrettiği zaman ise yukarıda açıklanan<br/>istisnâda bulundu. Yine <i><b>“Andolsun ki Rasûlullah sizin için, Allah’a ve âhiret gününe<br/>kavuşmayı umanlar ve Allah’ı çok zikredenler için güzel bir örnektir.”</b></i> (el-Ahzab,<br/>33/21) buyurarak ona uymayı mutlak olarak zikretmiş ve hiçbir şeyle bu emrini<br/>kayıtlamamıştır.<br/>
<b>Sâib</b><i> </i>demiştir ki:<br/>
<i>Allah vergisinin güzelliğiyle öyle kendimden geçiyorum ki<br/>Hâfız Şirâzî’nin şiirleri gibi, birinden birini seçmek imkânsız.</i><br/>
<i>(O mü’minler şöyle dediler:) “Rabbimiz! Ancak sana dayandık, sana yöneldik.</i><br/>
<i>Dönüş de ancak sanadır.”</i> Bu cümle İbrahim (a.s.) ile beraberinde olan müminlerden<br/>nakledilen güzel örneğin devamıdır. Yâni “Yalnız sana dayandık, günahlarımızı itiraf<br/>ederek ve Sana itâat ederek yalnız sana döndük ve yöneldik, âhirette dönüş yalnız<br/>Sanadır!” demektir. Bu son cümledeki <i>car ve mecrur</i>ların öne alınması, güvenmenin,<br/>yönelmenin ve dönüşün yalnız Allah Teâlâ’ya olduğunu anlatmak içindir. İbrahim<br/>(a.s.)’ın yanındaki müminler, inkârcılara karşı gereken mücâhedeyi verdikten sonra<br/>bütün işlerinde Allah’a sığınmak için, özellikle inkârcılara karşı kendilerini savunmakta<br/>ve onların şerlerinden ve kötülüklerinden koruması için böyle söylemektedirler.<br/>
<i>Yüzümüzü Sana döndük ve kalbimizi Sana bağladık<br/>Her şeyden yüz çevirdik ve Seninle kaldık<br/>Sevgiliye bağlı olmayan her şeyden kesildik, uzaklaştık</i><br/>
