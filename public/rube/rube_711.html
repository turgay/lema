<a name=712></a><b>Eğer kocalar barışmak isterlerse, bu durumda boşadıkları kadınları geri almaya<br/>daha fazla hak sâhibidirler. Erkeklerin kadınlar üzerindeki hakları gibi, kadınların<br/>da erkekler üzerinde belli hakları vardır. Ancak erkekler, kadınlara göre bir<br/>derece üstünlüğe sahiptirler. Allah azîzdir, hakîmdir.</b><br/>
Âyette geçen <i>“mutallakât”</i> yâni boşanmış kadınlardan maksad; kendileriyle nikâh<br/>
sûretiyle cinsî münâsebette bulunulmuş, hayız gören hür kadınlardır. Çünkü nikâh<br/>altında olduğu halde kendileriyle cimâ’ edilmemiş kadınların boşanması hâlinde iddet<br/>beklemek gerekmez. Yaşının küçüklüğü veya büyüklüğü sebebiyle hayız görmeyen<br/>kadınların iddeti üç ay, hâmile kadınların iddeti ise rahimlerinde bulunan çocukları<br/>doğuruncaya kadardır. Câriyenin iddeti ise iki kur’ (iki âdet veya iki temizlik süresi ya<br/>da iki aydır).<br/>
<i>“Tatlîk”</i>; iki şey arasında bulunan bağlantıyı kesip ortadan kaldırmak, demektir. İşte<br/>
kocalarıyla kendi aralarında mevcûd olan nikâh bağlarından sıyrılıp kopmuş olan<br/>kadınların, üç kur’ yâni üç âdet veya temizlik süresi bekleyip kendilerini gözetlemeleri<br/>ve hâmile olup olmadıklarına bakmaları gerekir. Bu müddet içinde evlenmeleri<br/>haramdır.<br/>
<i>“Kurû’”</i>, <i>“kur’”</i> kelimesinin çoğuludur. <i>“Kur’”</i>, temizlik ve hayız gibi iki zıd mânâyı<br/>
ihtivâ eden bir kelimedir. Meşhûr olan görüşe göre bu kelime, mecâz değil, hakîkî<br/>olarak hem temizlik, hem de hayız için kullanılır. Nitekim <i>“şafak”</i> kelimesi de hem<br/>kırmızılık, hem de beyazlığın ismidir.<br/>
<b>Ebû Hanîfe</b> ve arkadaşları <i>“kur’”</i>un, “hayız” mânâsında olduğu görüşünü<br/>
savunmuşlardır. Çünkü Allah Teâlâ, ay hesâbıyla iddet beklemeyi, <i>kur’</i> hesâbıyla iddet<br/>beklemekten bedel yaparak şöyle buyurmuştur: <i><b>“(Yaşlılıklarından ötürü) âdetten<br/>kesilen kadınlarınızın (bekleme sürelerinden) şüphe ederseniz (bilin ki) onların<br/>bekleme süresi üç aydır”</b></i> (el-Talak, 65/4). Hayız durumunun ortadan kalkması hâlinde<br/>konulan bu hüküm, iddet beklemede göz önüne alınacak husûsun hayız olması<br/>gerektiğine delâlet eder.<br/>
<b>Şâfiîler</b> ise: <i><b>“Ey Peygamber! Kadınları boşadığınız zaman onları iddetleri içinde</b></i><br/>
<i>(âdetten temiz oldukları sırada)<b> boşayın”</b></i> (et-Talak, 65/1) âyetiyle istidlâl ederek<br/><i>“kur’”</i>un temizlik mânâsına geldiğini savunmuşlardır. Çünkü âyetteki <i>“li-<br/>iddetihinne”</i>nin başındaki <i>“lâm”</i> vakit içindir. Buna göre iddet vaktinin hayız vakti<br/>olması câiz değildir. Zîrâ hayız hâlinde talâk yasaktır.<br/>
Hanefîler buna şöyle cevap veriyorlar: Şâfiîler’in istidlâl etmiş oldukları âyetin<br/>
mânâsı: “Kadınları, üç hayız müddeti olan iddetlerini beklemeye başlamak üzere<br/>boşayınız” demektir. Böylece talâk vuku bulur ve kadın iddetini beklemeye başlar.<br/>Yoksa âyetin mânâsı; talâk, iddet içinde vâki olur, demek değildir.<br/>
Şâfiîlerle Hanefiler arasındaki bu ihtilâfın şu faydası vardır: Şafiî’ye göre iddet<br/>
müddeti daha kısa, Ebû Hanîfe’ye göre ise daha uzundur. Şafiî’ye göre adam hanımını<br/>temizlik hâlinde boşasa, bunun akabinde kadın hemen hayız görse bile, boşamanın vuku<br/>
