<a name=2739></a><img src="flower_sep.jpg"/><br/>
<img src="RuhulBeyan-2739_2.jpg"/><br/>
devam ettirilmektedir. Yani, siz esirlerden fidye alarak dünyanın çerçöpünün peşinde<br/>koşuyorsunuz.<br/>
Dünya malına “araz” denilmesi, fazla kalıcı olmadığındandır. Dünyevî menfaatlerin<br/>
ve bunlarla alakalı her şeyin kalıcı ve devamlı olmadığını ifade etmektedir. Bu itibarla<br/>ortaya çıkıp sonra hemen kaybolan bir gölge gibi gelip geçicidir.<br/>
Burada hitap Rasûlullah (s.a.v.)’e ve ashâbının ileri gelenlerine değil, dünyalık<br/>
peşinde olan kimseleredir. Çünkü Ebû Bekir (r.a.)’ın kasdı, dinin yüceltilmesi ve<br/>esirlerin müslüman olmaları ümidi idi.<br/>
Âyette yine müşrik esirlerden fidye almanın ne Nebî (a.s.)’ın ne de diğer<br/>
peygamberlerin âdeti olmadığına işaret vardır. Çünkü fidye almak dünyaya rağbet<br/>sayılır. Nebî (a.s.)’ın mizâcı ise buna uygun değildi. Nitekim O: “<i>Benim dünya ile ne<br/>alakam olabilir?</i>”<a href="RuhulBeyans.html#2745">[69] </a>buyurmuştur.<br/>
<i>Bu dünya cîfedir, murdar ve değersiz<br/>Böyle bir murdar için nasıl haris olabilirim</i><br/>
Allah Teâlâ’nın <b>“<i>İş hususunda onlarla istişare et</i></b><b>.”</b> (Âl-i İmran, 3/159) emrine<br/>
imtisalen Allah Rasûlü onlarla istişare ettikten sonra bazıları, dünya malına rağbet<br/>göstermişti.<br/>
<i>“Allah ise” </i>sizin için<i> “ahireti istiyor.” </i>dünya ve içindekilerle ölçülemeyecek<br/>
miktarda ahiret sevabına erişmenizi istiyor.<br/>
<b>Şeyhülislâm Sa‘dî Çelebî </b>der ki: Doğrusunu Allah bilir, herhalde bu ifadeden<br/>
maksad, “Allah (sizin için) ahirete razı olur.” demektir. Rıza kelimesi yerine iradenin<br/>kullanılması ise iki kelime birbirine benzediği içindir. Böyle olunca Allah Teâlâ’nın<br/>muradı vukua gelmemiş diye bir itiraz ileri sürülemez. Yine âyet, ehl-i sünnetin “murâd-<br/>ı ilahi mutlaka vukua gelir.” görüşüne ters olmamış olur.<br/>
<i>“Allah daima üstün,” </i>dostlarını düşmanlarına karşı galip getiren Azîz,<i> “hüküm ve</i><br/>
<i>hikmet sahibidir.” </i>ne zaman ne yapılacağını en güzel şekilde bilen Hakîm’dir. Bunun<br/>içindir ki güç-kuvvet müşriklerde olduğu zaman onların kılıçtan geçirilmesini emretmiş<br/>ve fidye almayı yasaklamıştır. Durum değişip Müslümanlar üstün hâle gelince:<i><b> “Ondan<br/>sonra artık ya lütfen bırakır veya karşılığında fidye alırsınız”</b></i> (Muhammed, 47/4)<br/>buyurarak bu iki hususta onları muhayyer bırakmıştır.<br/>
Bazı âlimler, bu âyetin peygamberlerin müctehid olduklarına delalet ettiğini<br/>
söylemiştir. Çünkü âyetteki kınama, vahiy neticesi ortaya çıkan bir hâdiseden ve doğru<br/>alınmış bir hükümden dolayı değil, olması mümkün bir hatadan dolayıdır. Şu kadar var<br/>ki peygamberler ictihadlarındaki hata üzere bırakılmayıp uyarılarak hataları düzeltilir.<br/>
