<a name=9376></a><i>İ’tibar</i> kelimesi Arapçada, bir şeyden diğer bir şeye geçmek mânâsına olan <i>ubûr</i><br/>
kökünden alınmıştır. Bu sebeple ibret ve ders alma olayına ibret denilmiştir. Çünkü<br/>burada gözden gayeye geçilir. Mesela “tâbir ehli” denir, zira tâbirci hayal edilenden<br/>akla yatkın olana geçer. Sözlere, lafızlara <i>ibareler</i> denilmiştir. Çünkü bu sözler ve<br/>lafızlar, anlamları, konuşanın lisanından dinleyenin aklına ve düşüncesine taşır. Yine<br/>“Mutlu kişi, başkasının hâlinden ibret ve ders alan kişidir” denir. Çünkü o, başkasının<br/>hâlinden kendi aklıyla kendi durumuna intikal etmiştir.<br/>
<i>Bedbahtın biri tuzağa düştüğünde,<br/>İyi bahtlılar ondan ibret alırlar.</i><br/>
Görme organına ve ondaki gören güce <i>basar</i> denir. Kalbin idrak gücüne <i>basîret</i> ve<br/>
<i>basar</i> denir. <i>Müfredat’</i>ta ifâde edildiği gibi, görme organına hemen hemen hiç <i>basîret<br/></i>denmez.<br/>
Bazı tefsirlerde şöyle denmiştir: <i>Ebsar</i> kelimesi <i>basar</i> kelimesinin çoğuludur. <i>Basar</i><br/>
kendisiyle mülk âleminin müşâhede edildiği baştaki gözdür. Mülk âlemi, içinde<br/>bulunulan, görülüp yaşanılan âlemdir. Hatta görenle görülen şey arasında binlerce yıllık<br/>mesâfe olsa da göz merceğindeki ışığın ve nurun görülene ulaşmasıyla onu bir anda<br/>müşâhede eder ve görür. Kalpteki basîret baştaki göz gibidir. Gayb âlemi olan meleküt<br/>âlemi basiret ile müşahede edilir. Müşahede edilen levh-i mahfuzda ve en yüce âlemde<br/>olsa da durum böyledir. Hatta Allah Teâlâ’nın, kullarından birinin müşâhede etmesine<br/>ilâhî meşîetinin taalluk ettiği bir şeyi bile kul bir anda müşâhede ediverir. Bazan muhâl<br/>olan mümkün olur, görülmeyen ve sonsuz olan şeyler bile basiretle bir tür müşâhede<br/>edilir. Vicdanımızda bunu bazen hissederiz. Bütün bunlar ilâhi sanat ve fiillerden<br/>akıllara hayret veren hususlardandır.<br/>
Buradaki bazı göz kelimeleri müşahededen mecaz yapılmıştır. Çünkü çoğunlukla<br/>
basar/göz müşahedeye âlet olur. Ve müşahede ölçüsünde önem kazanır. Hatta bazan<br/>müşahede olmasa basar yok hükmünde olur. Bu itibarladır ki, gözler basiretler yerine<br/>getirilmiş ve bu âyet-i kerimenin tefsirinde de, “Öğüt alınız ve ey akıl ve basiret<br/>sâhipleri! Bakınız, onların başlarına gelen felâkete bakınız” denilmiştir. Bu mânâ öğüt<br/>edinilmeye daha lâyık ve “Ey akıl sâhipleri! İbret alınız” âyet-i kerimesine daha<br/>uygundur. Çünkü <i>lübb</i> kelimesi, beşerî bulanıklıklardan sıyrılmış hâlis akıldır ve öğüt<br/>alma emrine muhatap olmaya lâyık hâlis akıllarla parlayan kalp gözüdür. Basar denilen<br/>göz diğer canlılarda, akıl saflığı ile parlamayan basiret de avamda, sıradan insanlarda<br/>bulunur. Diğer bazı âlimler, <i>ebsar</i> kelimesine hakiki mânâsını vererek, âyet-i kerimenin<br/>tefsirinde, “Ey bu olayları gözü ile gören kimse bundan öğüt al” demiştir. Ancak her iki<br/>ifâdenin anlamı birdir. Çünkü, gözle, yalın olarak sağlıklı bir basiret olmadan bakmak,<br/>öğüt almaya faydası olmaz.<br/>
<i>Vasit</i> adlı eserde şöyle denilmiştir: Öğüt almanın anlamı, işlere ve olaylara, bu türden<br/>
başka bir şeyi görebilmek için bakmaktır.<br/>
