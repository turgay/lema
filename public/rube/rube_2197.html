<a name=2198></a>Bil ki dünyada yapılan her kötü iş ve çirkin amel, ahirette kötü bir şekle bürünerek o<br/>
işi yapanın karşısına dikilir. Esasen çirkin işler, dünyada da kötü bir surette bulunurlar.<br/>Ancak imtihan ve ibtila için sahibine güzel ve süslü gösterilir. Böylece kötülükler, içine<br/>zehir katılmış bal gibi olmuş olur.<br/>
Kötü amellerden Allah’a sığınırız.<br/>Cennet bizim için sevimli olmayan amellerle kuşatılmıştır. Cehenmem ise bizim arzu<br/>
ettiğimiz, yapmaya can attığımız şeylerle çevrilmiştir. Yani, cennet bizim için nâhoş olan<br/>şeylerle, cehennem ise sevdiğimiz şeylerle kuşatılmıştır. Nefislerimiz onlara meyleder.<br/>Arzularına ve hevasına muvafık olduğu için onları yapmayı sever.<br/>
Dış dünyâda (âfâk) çok çeşitli fırkalar vardır. Bazıları bir yaratıcı olduğunu inkâr<br/>
eder. Bazıları O’nun sıfatlarını kabul etmez. Bir kısmı da O’nun hakkında, söylenmesi<br/>ve düşünülmesi caiz olmayan şeylere inanır. Bazıları da vardır ki sağlam bir akîde ve<br/>salih amel konusunda peygamberlerin ve Allah’ın dostlarının yolundan giderler.<br/>
Aynı şekilde insanın iç âleminde (enfüs) de muhtelif kuvvetler vardır. Özellikleri bir<br/>
olmadığı gibi hiçbir konuda da ittifak etmezler. İnsan tabiatı şehvetlerinin, nefis<br/>hevasının, ruh ise Mevlâ’ya yönelmenin peşindedir.<br/>
İnsanın olgunlaşması kendisinde olan gerçek din, insanın iç (bâtın) ve dış (zâhir)<br/>
âlemlerinin uyum içinde olması ile vücud bulur. Kalbiyle o gerçek dinden uzaklaşan,<br/>görülsün ve duyulsun diye onun bazı alâmetlerine ve zâhirine yapışan kimse, mânâdan<br/>mahrum, boş iddiâ ehli fırkalardan olur.<br/>
Meşhur <b>Üftade hazretleri</b>, Hz. Hüdayi’ye hitaben şöyle demiştir: “Mülhidlere<br/>
(inançsızlara) yakın olmadığın için Allah’a şükret. Çünkü dinsizlik, cüzzam hastalığı<br/>gibi ıslahı mümkün olmayan bir illettir. Zannederim onlar, cehennemden<br/>çıkamayacaklardır. Çünkü onlar, hali bırakıp kuru iddialara dalmışlardır.”<br/>
Bu kabil iddia sahiplerinden biri de saçlarını ve sakallarını kısaltan, hatta traş eden<br/>
Kalenderiyye mensuplarıdır.<br/>
<b>Hâfız</b> şöyle der:<br/>
<i>Kalenderlik sakal, kıl ve baş tıraş etmekle olmaz<br/>Kalenderlik yolu, tam tamına uymakla olur<br/>Başı tıraş etmek Kalendirîlikte kolaydır<br/>Hafız gibi kim baştan geçerse, kalender odur</i><br/>
Bid’atçı fırkalardan biri de Cüvlâkıyye’dir. Kalenderiyye’nin bir kolu olan<br/>
Cüvlakıyye olan gayr-i sünni bir tarikatın ismidir. Onlar, sakallarını keserler. Kıl<br/>çuvaldan kaba elbiseler giyerler. Nebi (a.s.) ise ümmetini, ister ince ister kalın olsun<br/>dikkat çeken elbiseler giymekten men’ etmiştir. Çünkü bu, müslümanlar arasında şöhret<br/>ve imtiyaz sâhibi olmaya çalışmak demektir. Hz. Peygamber (a.s.): <i>“İnsanlardan biri<br/>gibi ol.<a href="RuhulBeyans.html#2200">”</i>[191] </a>buyurmuştur. Kişi gösteriş düşkünü ise çuvaldan yapılmış ve kaba<br/>elbiseler giymesinin faydası olmaz.<br/>
