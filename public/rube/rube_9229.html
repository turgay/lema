<a name=9230></a>bu tedrîc ve teennî sünneti bütün işlerde hâsıl olmuştur.<br/>
Bunun gibi Allah Teâlâ’nın, Hz. Âdem’in (a.s.) toprağını kardığı kırk gün hakkında da,<br/>
bunların dünya günlerinden mi âhiret günlerinden mi olduğu husûsunda ihtilafa<br/>düşülmüştür. Bu âyet-i kerîme’de Cenâb-ı Hakk’ın altı sıfatına işâret vardır. Bunlar:<br/>hayat, ilim, kudret, irâde, sem’ ve basardır. Yâni O, bütün varlıklara mevsuf olduğu bu<br/>altı sıfatla tecellî etmiştir. Çünkü, vücûdun tecellî etmesi, ancak ona gerekli olan ve<br/>onunla ilgili bulunan şeylerle birlikte olur. Allah Teâlâ’nın“<i><b>O’nu övgü ile tesbih<br/>etmeyen hiç bir şey yoktur. Ne var ki siz onların tesbîhini anlamazsınız.</b></i>” (el-İsra,<br/>17/44) âyet-i kerîmesinde buyurduğu gibi. Tesbîh, hayat sâhibi olmayı, tesbih edilecek<br/>kimseyi bilmeyi, tesbîhe gücünün yetmesini, tesbîhi sadece tesbîh edilecek olana tahsis<br/>edecek irâde sâhibi olmayı, tesbîh edilenin kendisine edilen tesbîhi işitmesi gerekli<br/>olduğundan işitme gücüne sahib olmayı, bazı müşâhede mertebelerinde tesbih edeni<br/>müşâhede edebilmek için görme duyusuna sâhip olmayı gerektirir. <i>et-Te’vilâtü’n-<br/>necmiye</i>’de de kaydedildiği gibi.<br/>
Âyet-i kerîmede geçen <i>istivâ</i> kelimesi lâzım fiil olduğundan “alâ” harfi cerri ile<br/>
geçişli olduğunda istîlâ mânâsına, “ilâ” harfi cerri ile geçişli fiil olunca da ya bizzat<br/>veya tedbir ve yönetmek sûretiyle intihâ mânâsına gelir. Bazı büyükler demişlerdir ki:<br/>İstivâ mânâsı temsil etmek mânâsına haml edilmiştir ki, bunun açıklaması daha önce<br/>yapılmıştı.<br/>
<b>Kâşifî</b> demiştir ki: “…Sonra Allah, arşın tedbiri ve buna bağlı işleri irâdesine uygun<br/>
bir tarzda yaptı.”<br/>
<i>et-Te’vilâtü’n-Necmiyye’</i>de şöyle denilmiştir: Yâni O, arş üzerine, arşın kabiliyet ve<br/>
kabûlü ölçüsünde tecellî eden gökteki rûhânî mazharların istîdâdlarını ve yerdeki<br/>cismânî mazharların istîdâdlarını yerleştirip tamamlamıştır. Herhangi bir şeyin kabiliyet<br/>arşına ancak istidadı ve kabûlü ölçüsünde tecellî eder. Bu tecellî, ne az, ne de çok olup<br/>istîdâdı kadardır.<br/>
Ârifin de dediği gibi:<br/>
<i>Ne kıl kadar eksiklik olur O’nun tedbirinde<br/>Ne de zerre miktar fazlalık</i><br/>
“<i>Yere gireni</i>” hazineler, defîneler, ölüler, tohumlar gibi şeyleri bildiği gibi, bir yerde<br/>
bitip tükenirken diğer bir yerde kaynayan yağmur sularını da bilir. Âyette geçen <i>vülûc<br/></i>kelimesi dar bir yere girmek mânâsınadır. <i>Münâsebât</i> adlı eserde, örtülü bir yere<br/>tamamen girmek mânâsında olduğu söylenmiştir.<br/>
“<i>Ve ondan çıkanı</i>” altın, gümüş, bakır gibi cevhrerleri, ekinleri, hayvanları, suyu,<br/>
hazineleri ve kıyâmet günü ölüleri bilir. <i>et-Te’vilâtü’n-Necmiyye’</i>de denilmiştir ki:<br/>Yâni O, her şeyi kuşatan ilmiyle insanlık toprağına giren nefse âid tohumlardan şerîate<br/>aykırı ve tabîate uygun olan şeyleri bildiği gibi, kalbe âid şerîate uygun tabîate aykırı<br/>hâllerin filizlerini, kalpteki gaybe mahsûs vâridât ve ilhamları, amellerin niyetlere bağlı<br/>
