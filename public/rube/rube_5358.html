<a name=5359></a><img src="RuhulBeyan-5359_1.jpg"/><br/>
Sonunda ölüm hepsini sardı, helâk hepsine ulaştı. Geride onların yurtlarında yırtıcı<br/>
hayvanlar, evlerinde ise tilki ve kertenkeleler kaldı. Bahçelerinin ve mallarının yerini<br/>yabânî ağaçlar, dikenler, dikenli çalılar ve kevenler aldı. Yerlerinde cinlerin<br/>çalgılarının seslerinden ve aslanların kükremelerinden başka bir şey duyulmaz oldu.<br/>Allah’ın azâbının şiddetinden ve O’nun cezâsını gerektirecek şeylerde ısrardan yine<br/>O’na sığınırız.<br/>
“<br/>
<b> </b>(ulu saray)” Onu İrem oğlu Âd oğlu Şeddâd’ın yaptırdığı kasırdır.<br/>
Yeryüzünde onun benzeri inşâ edilmemiştir. İnsanların ünsiyetinden sonra ürküntü veren<br/>bir yer olması ve mâmur olduktan sonra vîrâneye dönmesi bakımından onun durumu,<br/>zikredilen kuyunun durumu gibidir. Orada nimetlerden, müreffeh bir hayattan, değerli<br/>mülk ve düzgün bir ahâlî bulunduktan sonra duyulan cinlerin çalgı seslerinden ve<br/>ürkütücü seslerden dolayı kimse oraya yaklaşmaya güç yetiremez. Çölde kaybolup<br/>gittiler, bir daha da geri dönmediler.<br/>
Allah Teâlâ öğüt vermek, hatırlatmak, muhâlefet ve mâsıyetin kötü âkıbetinden<br/>
sakındırmak üzere onları bu ayette zikretti.<br/>
<b>Kâşifî</b> der ki: “<i>Teysîr</i>’de şöyle geçmektedir: Kâfir bir padişah müslüman vezire<br/>
öfkelendi, onu öldürmek istedi. Vezir, îmân ehli dört bin kişi ile birlikte kaçtı ve havası<br/>güzel olan Hadramut denilen dağın yamacına yerleşti. Ne kadar kuyu kazsalar da suyu<br/>acı oluyordu. Rical-i gaybdan birisi yanlarına geldi, kuyu kazmaları için bir yer<br/>gösterdi. Orayı kazdıklarında son derece berrak, tatlı, hoş bir su çıktı.<br/>
<i>Lezzeti, şekerkamışı sütü gibidir<br/>Tatlılıkta, âb-ı hayâtın kız kardeşi gibidir</i><br/>
Kuyuyu açtılar; dibinden yukarısına kadar altın ve gümüş kerpiçlerle içini ördüler.<br/>
Rablerine ibadetle meşgul oldular.<br/>
Bir müddet sonra sürekli olarak şeytan, sâliha yaşlı bir kadın kılığında gelip kadınlara<br/>
kocalarının yokluğunda birbirleriyle sevişmeleri<b> </b>hususunda yol gösterdi. Bir başka<br/>zaman zâhid bir insan suretinde onlara göründü. Erkeklere, kadınlarından uzak<br/>kaldıkları zaman hayvanlara yakın olmalarını emretti.<br/>
Bu çirkin ameller onlar arasında yaygınlaşınca, Hak Teâlâ Hanzala veya Kuhâfe b.<br/>
Safvân’ı peygamber olarak onlara gönderdi. Ona inanmadılar. Suları yok oldu. Îmân<br/>etmeye söz verdiler; Peygamber duâ etti, su tekrar geldi. Yine ferman dinlemediler,<br/>îmân etmediler.<br/>
Hak Teâlâ yedi yıl, yedi ay, yedi gün sonra onlara azab göndereceğini duyurdu.<b> </b>Onlar,<br/>
altın, gümüş, yakut, mücevher ve murassa kerpiçlerle yüksek ve sağlam bir köşk<br/>yaptılar. Verilen mühlet dolunca o köşke sığındılar, kapılarını sıkıca kapattılar. Cebrâil<br/>(a.s.) geldi, onları köşkle birlikte yerin dibine batırdı. Onlardan geriye kuyuları kaldı.<br/>Oradan siyah pis kokulu bir duman çıkar. O bölgede olanlar, helâk olmuş olanların<br/>iniltilerini işitirler.”<br/>
