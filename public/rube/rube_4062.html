<a name=4063></a><img src="RuhulBeyan-4063_1.jpg"/><br/>
<img src="RuhulBeyan-4063_2.jpg"/><br/>
<img src="RuhulBeyan-4063_3.jpg"/><br/>
<img src="RuhulBeyan-4063_4.jpg"/><br/>
<b>GÖKTE BURÇLAR YARATTIK</b><br/>
<i> </i><br/>
<b>16. Andolsun, biz gökte birtakım burçlar yarattık ve seyredenler için onu</b><br/>
<b>süsledik.</b><br/>
<b>17. Onu taşlanmış <i>(kovulmuş)</i></b><b> her şeytandan koruduk.<br/>18. Ancak kulak hırsızlığı eden müstesna. Onun da peşine açık bir alev sütunu</b><br/>
<b>düşer.</b><br/>
<i>“Andolsun, biz gökte birtakım burçlar”</i> yâni yedi gökteki yedi gezegenin konakladığı<br/>
köşkler <i>“yarattık”</i><br/>
<i>Nisâbü’s-sıbyân’</i>da sırasıyla bu gezegenlere şöyle işâret edilmektedir:<br/>
<i>Yedi yıldız vardır ki dünyâda,<br/>Kâh onlardan yardım, kâh zarar gelir:<br/>Bunlar Ay, Utarid ve Zühre<br/>Güneş, Merih, Müşteri ve Zühal’dir</i><br/>
Buradaki burçlar, görünüm ve özellikleri birbirinden farklı on iki burçtur. Bunların<br/>
adları şöyledir: Koç, boğa, ikizler, yengeç, aslan, başak, terazi, akrep, yay, oğlak, kova<br/>ve balık. Burçlar ve konak yerleri ile alâkalı geniş açıklamayı Yunus sûresinin<br/>başlarında. (5.âyette) yapmıştık. Oraya bakılabilir. Yüksek köşk demek olan ‘burç’<br/>adının verilmesi, bu burçların yıldızlar için tıpkı konakların sâkinleri için gördüğü<br/>vazifeyi görmesinden ileri gelmiştir. Burç lafzı “tebberüc (açılma-saçılma)”’dan<br/>müştaktır. Çünkü burçlar görünür vaziyettedir.<br/>
<i>Şerhu’t-Takvîm</i>’de şöyle der: ‘Burç’ lafzı lügatte kale anlamındadır. Kalenin amacı<br/>
ise içine girilip içeridekilere ulaşılmasını engellemektir. Bir feleğin bir devri kısımlara<br/>bölünüp her kısma ‘burç’ adı verilir. Her burcun uzunluğu bir kutuptan diğer kutba 30<br/>derece, genişliği ise 180 derecedir. Felek, bu kısımlardan birinde iken meydana gelen<br/>olaylar o burçta meydana gelmiş sayılır. İşte felekte var olduğu farz edilen bu kısımlar,<br/>içindeki yıldız ve diğer şeylerle süflî âlemdeki şahısların tasarruflarını engelleyen<br/>şeyler gibi addedildiği için bu münâsebet dikkate alınarak onlara ‘burçlar’ diye<br/>isimlendirilmiştir. Nitekim <i><b>“Biz göğü korunmuş bir tavan yaptık.”</b></i> (el-Enbiya, 21/32)<br/>âyeti ile bu husûsa işaret edilir.<br/>
