<a name=10046></a>delil olarak gösterirler. Bu âyet-i kerîmede yer alan “kelimât” ifâdesi cem-i müennes<br/>sâlim olduğu hâlde on kadar çokluğa değil, ifâdede görüldüğü üzere sonsuz çokluğa<br/>delâlet etmektedir.<br/>
<i>“Boğuldular.”</i> Dünyada günahları sebebiyle tûfânla boğuldular, başka bir sebepten<br/>
değil. Bu ifâdede, bütün günah işleyen insanları günahtan vazgeçirip uzaklaştırma<br/>mânâsı vardır.<br/>
<i>“Ateşe atıldılar”</i> ateş anlamına gelen “nar” kelimesinin elif-lâmsız getirilmiş olması<br/>
ya ateşin büyüklüğünü ve korkunçluğunu vurgulamak, ya da Cenâb-ı Hakk’ın, işlemiş<br/>oldukları inkâr ve küfür sebebiyle onlara buna uygun bir çeşit ateş hazırlamış olduğunu<br/>ifâde içindir. Buna göre bu âyet-i kerîmede yer alan “nar” yâni ateşten maksad ya kabir<br/>azâbıdır ya da doğrudan doğruya cehennem azâbıdır. Kabir azâbı olduğunda bu azap<br/>suda boğulmalarının ardından gelecek azaptır. Onlar her ne kadar suyun içinde olsalar<br/>da boğulmanın ardından kabir azâbını yanma biçiminde göreceklerdir. Çünkü suda ya da<br/>ateşte ölen veya yırtıcı hayvan veya kuşların yemiş olduğu kimseler kabirde azap gören<br/>kimselerin gördükleri azâbın aynısını göreceklerdir.<br/>
<b>Dahhâk</b>’ın şöyle dediği rivâyet olunur: Onlar bir yandan bedenleri ile suda<br/>
boğulurlarken diğer yandan ruhlarıyla yanıyorlardı. Böylece onlar hem suda boğulma<br/>hem de ateşte yakılma açısından her iki azâbı birleştirmiş oluyorlardı. Nitekim aynı<br/>mânâyı şâir mısralarında şu şekilde yansıtır:<br/>
<i>Topludur yaratıklar ayrıdır bazen dostum!<br/>Bak olaylara! Şöyledir bazen, böyledir bazen.<br/>Şasırma! -dostum- eşlik ediyorsa zıd, zıdda<br/>Nasıl toplamış Allah -baksana- ateşle suyu bir kapta!</i><br/>
Bu ateşten maksad cehennem azâbı da olabilir. Bu açıklamaya göre onların suda<br/>
boğulmalarının hemen ardından cehennem ateşine atılmış olduklarının ifâde edilmesi<br/>cehenneme atılacakları zamanın yakın olmasından, hiç kuşkusuz gerçekleşecek<br/>olmasından ve suda boğulma ile cehenneme atılma zamanının birbirine -âdeta- bitişik<br/>olmasından dolayıdır. Nitekim şu ifâde bize bu gerçeği yansıtmaktadır: <i>“Kim ölürse<br/>onun kıyâmeti kopmuş olur.” </i><a href="RuhulBeyans.html#10054">[124]</a><br/>
Öte yandan âyette yer alan ve ateş anlamına gelen “nar” ya yarım ateştir -ki bu ateş<br/>
berzah âleminde ruhlar içindir-, ya da tam ateştir, bu da hem ruhlar ve hem de cesedler<br/>için mahşerden sonradır. Nimetlerle dolu naîm cennetlerine girmeyi, cehenneme<br/>atılmaya kıyasla!<br/>
<i>“Kendileri için Allah’tan başka yardımcılar bulamadılar.”</i> Yâni onlardan hiçbiri<br/>
kendisini kahır ve intikamla cezâlandıran zâta karşı yardımcı olacak birini bulamadı. Bu<br/>ifâdede onların Allah Teâlâ’yı bırakıp da kendilerine başka ilâhlar edinmiş olmalarına<br/>bir ta’riz ve bu taptıkları ilâhların onlara yardım etmeye kadir olamayacağına işâret<br/>vardır. Ayrıca bu ifâde kendileri ile alay anlamını taşımaktadır.<br/>
