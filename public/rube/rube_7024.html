<a name=7025></a><img src="flower_sep.jpg"/><br/>
<img src="RuhulBeyan-7025_2.jpg"/><br/>
<img src="RuhulBeyan-7025_3.jpg"/><br/>
Mevlâ’nın zâtının, sıfatlarının, fiil ve amellerinin güzelliğiyledir. Mevlâ’yı bulan her<br/>şeyi bulmuştur. Onu bulamayan tüm dünyayı elde etse de hiçbir şey bulamamıştır. Şöyle<br/>rivayet edilmiştir: <b>İbrahim b. Edhem</b> bir gün Dicle’nin kenarında oturmuş hırka<br/>dikiyordu. İğne suya düştü. Birisi ona, “Sahip olduğun saltanatı bıraktın, eline ne<br/>geçti?” diye sordu. Denize işâret etti ve “iğnemi veriniz”, dedi. Bin kadar balık sudan<br/>çıktı; her birinin ağzında altından bir iğne vardı. “Kendi iğnemi istiyorum” dedi. Cılız<br/>bir balık çıktı ve onun iğnesini getirdi. İbrahim onu aldı ve “Elde ettiğim en değersiz<br/>şey budur, gerisini sen bilemezsin” dedi. İşte bütün bunlar, hâlis hidayetin semereleri,<br/>hâlis niyet ve sâlih amellerin ve Allah ile beraber hüsn-i hâlin güzel sonuçlarıdır. Bu<br/>güzel sonuçlar, ancak bu işte usûlüne göre hareket edip şeriat mertebesinde tabiatını;<br/>tarikat mertebesinde nefsini ıslah eden, şeriatın ve akl-ı selimin güzel gördüğünü güzel<br/>gören, bunların çirkin gördüğünü de çirkin görenler için hâsıl olur. Nefis ve hevâ ile<br/>bid’at sâhiplerine gelince, onlara kötü niyetleri ve kötü amelleri şeytan tarafından<br/>süslenmiş ve böylece onlar hidâyet ve sünnet yolundan sapmışlardır.<br/>
Allah Teâlâ’dan bizleri bu sağlam din ehlinin girdiği sırât-ı müstakim üzere dâim<br/>
kılmasını, bizi güzel amellere iletmesini ve bizleri güzel ahlâk ile süslemesini<br/>diliyoruz.<br/>
<b>9. Rüzgârları gönderip de bulutu harekete geçiren Allah’tır. Biz onu ölü bir</b><br/>
<b>bölgeye göndeririz de ölümünden sonra toprağa onunla hayat veririz. Ölülerin<br/>yeniden dirilmesi de böyle olacaktır.</b><br/>
<i>“Rüzgârları gönderip de bulutu harekete geçiren”</i><b> </b>onu yağmur indirmek için yer ve<br/>
gök arasında yayan<b> </b><i>“Allah’tır.”</i><b> </b>“İrsâl” kelimesi Kur’an’da iki mânâda kullanılmıştır.<br/>Birincisi “göndermek” anlamındadır. Allah Teâlâ şöyle buyuruyor: <b>“<i>Ey Peygamber!<br/>Biz seni hakikaten bir şâhitd bir müjdeleyici ve bir uyarıcı olarak gönderdik”<br/></i></b>(Ahzab 33/45). İkincisi “musahhar kılmak” anlamındadır. Allah Teâlâ’nın <i>“Rüzgârları<br/>gönderip de bulutu harekete geçiren”</i> kavlinde olduğu gibi.<br/>
<i>Müfredat</i>’ta der ki; “irsal” kelimesi insanla ilgili sevimli veya sevimsiz şeylerde<br/>
kullanılır. Bazen “irsâl”, rüzgar ve yağmur göndermek gibi musahhar kılma<br/>mânâsındadır. Bazen elçiler göndermek gibi tercih ve irâde sâhibi olan zatları<br/>göndermeyi ifâde eder. Bazen de serbest bırakıp engeli kaldırmak anlamındadır.<br/>Nitekim âyette şöyle buyrulmuştur: <i><b>“</b>(Resûlüm!) <b>Görmedin mi? Biz, kâfirlerin<br/>üzerine, kendilerini iyice </b>(isyankârlığa)<b> sevkeden şeytanları gönderdik”</b></i> (Meryem<br/>19/83).<br/>
