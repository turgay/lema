<a name=3244></a><img src="RuhulBeyan-3244_1.jpg"/><br/>
<b>Şüphesiz bunda işiten bir toplum için ibretler vardır.</b><br/>
<i>“Geceyi sizin istirahat etmeniz”</i> maişet talebinin verdiği yorgunluktan rahatlamanız<br/>
<i>“için”</i> karanlık kılan; <i>“gündüzü de”</i> maişet sebeplerini elde etme peşinde<br/>koşuşturmanız için <i>“aydınlık yapan O’dur.”</i><br/>
Âyette Allah Teâlâ’nın bazı vakitleri mücâhedenin zorluğundan ve taatlerin<br/>
yorgunluğundan istirahat edilecek vakitler kıldığına işaret edilmektedir. Bu ise nefislere<br/>bezginlik, kalplere de bıkkınlık geldiğinden ve matlûbuna daha şevkle ciddi olarak<br/>sarılması içindir. Bu sebepledir ki eğitim-öğretim faaliyetleri ile uğraşanlar, ilim tahsili<br/>için yeniden zindelik meydana gelsin diye tatil günü belirlerler.<br/>
Nitekim <b>İbn Hayyam</b> şöyle der:<br/>
<i>Bir zamanımız mübâhese, ders ve müzâkere iledir<br/>Çünkü insanlar bunlarla kemal kazanırlar<br/>Bir zamanımız da şiir, satranç ve hikâye söylemekledir<br/>Çünkü gönlümüz bıkkınlığını bunlarla bertaraf eder</i><br/>
Şu halde bir üsluptan başka bir üsluba geçişte daima bir yenilik vardır. Ashab-ı<br/>
kehf’in uzun bir vakit sonra sağdan sola çevrilmeleri de buna benzer.<br/>
<b>Hâfız </b>şöyle der:<br/>
<i>Medresenin kıyl ü kâlinden gönlüm daraldı<br/>Bir zaman da maşuka ve meye hizmet edeyim</i><br/>
<i>“Şüphesiz bunda”</i> yani gece ve gündüzün tavsif edildiği şekilde yaratılmasında<br/>
Kur’an öğütlerinden ibret almak ve iyice düşünmek için dinleyip <i>“işiten bir toplum<br/>için”</i> birçok hayret verici <i>“ibretler vardır.”</i> İbretler, herkesin yararına olsun diye<br/>konduğu halde sadece ibret almak için dinleyenlere mahsus gibi gösterilmiştir. Çünkü<br/>ibretlerden yararlananlar sadece onlardır.<br/>
<a href="RuhulBeyans.html#3243">[62].</a> <i>Beyhakî</i>, el-Esma ve’s-sıfât, I, 204; <i>Hindî</i>, Kenzu’l-ummâl, I, 389<br/>
