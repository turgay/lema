<a name=5513></a><img src="flower_sep.jpg"/><br/>
<img src="flower_sep.jpg"/><br/>
Behlül der ki: “Bu çocuğun kimlerden olduğunu sordum. Onun Hz. Hüseyin’in<br/>
evlâdından olduğunu söylediler. Bunun üzerine “Bu meyvenin ancak o ağaçtan meydana<br/>gelmesi hayran oldum.” dedim. Allah bizi ondan ve atalarından faydalandırsın.<br/>
<b>Şeyh Ebû Bekir Vâsıtî</b> der ki: “Bir gün bu âyet okunuyordu. O şöyle buyurdu: Hayır<br/>
hayır, halkı boş yere yaratmadı. Belki Allah Teâlâ varlığının âşikâr olmasını ve kemal<br/>sıfatlarına yarattıklarının yol bulmalarını diledi. Şöyle buyrulmuştur: Sizi oyun için<br/>yaratmadık, belki Muhammed (a.s.)’ın nûrunun zuhûru için yarattık. Çünkü ezelde o<br/>parlak incinin insan cinsinden ve sadefinden çıkması kararlaştırılmıştı. O hâlde o<br/>asıldır, sizler ise fer‘siniz.”<br/>
<i>Düzülen yedi yıldız, dokuz felek ve dört ana unsur<br/>O’nun yüceliğini mahsus olmak üzere yaratılmıştır<br/>Şah olan O’dur, bütün insanlar ise O’nun askerleridir<br/>Asıl olan O’dur, bütün âlem ise O’na tâbîdir</i><br/>
<i>Bahru’l-hakâik</i>’da der ki: “Rivâyet edildiğine göre Allah Teâlâ: “<i>Halkı benden</i><br/>
<i>faydalanmaları için yarattım, yoksa ben onlardan istifade etmek için değil.</i>”<a href="RuhulBeyans.html#5516">[106]<br/></a>buyurmuştur.<br/>
Denilmiştir ki: Allah melekleri, ilâhî kudretin görülme yeri olsunlar diye yaratmıştır.<br/>
İnsanları, muhabbet cevherinin mahzeni olsunlar diye yaratmıştır. Bâzı semâvî<br/>kitaplarda şöyle geçer: “Ey Âdemoğulları! Eşyanın hepsini sizin için yarattım. Sizi de<br/>kendim için halk ettim.” İşte “<i>Ben gizli bir hazineydim…</i>”<a href="RuhulBeyans.html#5516">[107]</a> sırrı burada tam olarak<br/>zuhûr eder. Nitekim <b>Mevlânâ</b> (k.s.) <i>Mesnevî</i>’de bu hususa şöyle işâret eder:<br/>
<i>Ey zuhûru tamamen nur olan Rasûl<br/>Gizli olan hazine seninle zuhûra çıktı<br/>O gizli bir hazine idi, doluluğundan yarıldı<br/>Toprağı, göklerden daha parlak hâle getirdi<br/>O gizli bir hazine idi, taşkınlığından coştu<br/>Toprağı atlaslar giyen bir sultana döndürdü<br/>Sefil insan kendini tanımadı<br/>Artıdan gelip eksiye indi<br/>İnsan kendini ucuza sattı<br/>Bir atlastı, kendini bir hırkaya yama yaptı<br/>A akıllar, tedbirler, düşünceler kulu kölesi olan<br/>Kendini nasıl oluyor da böyle ucuza satıyorsun?</i><br/>
