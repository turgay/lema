<a name=3584></a><img src="RuhulBeyan-3584_1.jpg"/><br/>
<img src="RuhulBeyan-3584_2.jpg"/><br/>
açtırmıştı. Kuyunun üstü dar; altı genişti.<br/>
<b>Kâşifî </b>der ki: Kuyunun derinliği yetmiş arşın veya daha fazlaydı.<br/>Yûsuf’u bu kuyunun başına getirdiler. Yûsuf kardeşlerinin elbiselerine tutunmaya<br/>
çalışıyor, kardeşleri ise elbiselerini onun elinden çekip alıyordu. Yûsuf’u beline<br/>bağladıkları bir iple aşağı sarkıtmak isterlerken o, kuyunun ağzına tutunmaya<br/>çalışıyordu. Bunun üzerine ellerini bağladılar. Babasını aldatmak üzere yalandan bir<br/>kana bulamaya karar verdikleri için gömleğini de çıkardılar.<br/>
Buna karşılık Yûsuf: “Ah kardeşlerim! Gömleğimi bari geri verin de yaşarken<br/>
bedenimi örteyim, öldükten sonra da kefenim olsun.” diye yalvardıysa da bunu<br/>yapmadılar. Yûsuf kuyunun ortasına geldiğinde belindeki ipi koparıp ölsün diye attılar.<br/>Kuyuda su olduğu için suya düştü. Sonra da kuyunun yan tarafında bulunan bir kayaya<br/>sığındı, ağlayarak kayanın üzerine çıktı. Kardeşleri kendisine bağırınca, acıdıklarını<br/>sanarak cevap verdi. Yaşadığını anlayınca üzerine taş atmak istedilerse de Yahuda buna<br/>mâni oldu.<br/>
<b>Kâşifî </b>der ki: “Hazret-i Mele-i A‘lâ’dan sidretü’l-müntehâda olan Cebrâil (a.s.)’a<br/>
“Cibrîl, kuluma yetiş!” diye hitap ulaştı. Yûsuf kuyunun dibine ulaşmadan Cibrîl ona<br/>ulaştı. Yûsuf’u mukaddes kanadıyla tuttu. Kuyunun dibinde olan bir taşın üzerine oturttu.<br/>Ona cennet yiyecek ve içeceklerinden verdi. Yâkub (a.s.)’ın koluna muska gibi<br/>bağladığı Hz. İbrahim’in gömleğini çözüp üzerine örttü.”<br/>
Hasan (<b>Basrî</b>) der ki: “Yûsuf kuyuya on iki yaşındayken atıldı. Babasına seksen sene<br/>
sonra kavuştu. Yûsuf atıldığında on yedi ve on sekiz yaşında olduğuna dair rivâyetler de<br/>vardır.<br/>
Rivâyete göre kuyuda yaşayan haşereler birbirlerine ‘Yuvalarınızdan çıkmayın. Çünkü<br/>
civarınıza bir peygamber misafir gelmiş bulunuyor.’ dediler. Yılan dışındakiler buna<br/>uyarak ortada dolaşmadı, ancak yılan Yûsuf’a doğru yöneldi. Cebrail (a.s.) ona<br/>bağırınca yılan sağırlaştı ve bu sağırlık yılan neslinde devam edegeldi.<br/>
Yûsuf kuyuya atılınca şöyle duâ etti:<br/>
<i>“Ey gâib olmayan şâhid! Ey uzak olmayan yakın! Ey mağlûb olmayan gâlip! Şu</i><br/>
<i>içinde bulunduğum durumdan kurtulup çıkmamı nasip eyle!”</i> Bir rivâyete göre ise<br/><i>“Beni bu içinde bulunduğum durumdan kurtar.” </i>diye duâ etti. Onun için kuyuda fazla<br/>kalmadı.<br/>
<b>Kevâşî</b> der ki: “Yûsuf kuyuda üç gün kaldı. Bir saat içinde oradan çıktığı da<br/>
söylenmiştir.”<br/>
Cebrail (a.s.) Yûsuf’a kuyudayken şu duâyı öğretti:<br/>
