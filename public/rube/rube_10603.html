<a name=10604></a><img src="flower_sep.jpg"/><br/>
<i><b>“Subhane rabbiyel aziym”</b></i> ifâdesinin rükuya, <i><b>“subhane rabbiyel a’la”</b></i> tesbihinin<br/>
secdeye tahsis edilmesinin sırrı şurda yatar: Birinci emir hayvan, canlı mertebesine<br/>ikincisi de bitkilerle, cansızların mertebesine işâret etmektedir. Şu halde Allah’ı tenzih<br/>etmekte bir terakki ve yukarıya doğru yükselmede bulunmak şarttır.<br/>
“Peygamber Efendimiz (s.a.) ile orduları tepelere yükseldiklerinde tekbir getirirler.<br/>
Tepelerden aşağılara indiklerinde Allah’ı tesbih ederlerdi. İşte namaz da aynı anlayışla<br/>bu şekilde tanzim edilmiştir.” <a href="RuhulBeyans.html#10609">[72]</a><br/>
<b>Sadrettin Konevi</b> (k.s.) <i>Kırk Hadis Şerhi</i>’nde şöyle diyor: “Bil ki yücelik ve irtifa<br/>
herhangi bir şeyin üzerine çıkmak demektir. Böyle bir davranış bir nevi tekebbür<br/>anlamına gelir. Eğer bu yükselme zâhiren ise bu tekebbür sûretlerinden bir tablodur.<br/>Eğer bâtınî ise o zaman tekebbür niteliğindedir. Kibriya sâdece bir olan Allah’a âid<br/>olduğu için tepelere yükselmek bir nevi yükseğe çıkmak ve bir çeşit yücelmek demektir.<br/>Adeta bu harekette bir isti’la ve bir benzerlik vardır. Bundan dolayı tepelere çıkarken<br/>tekbir getirmek sünnet olmuştur. Böylece tekbir getiren kişi âdetâ şöyle demiş oluyor:<br/>Allah Teâlâ onun kibriyasına ortak olunmayacak derecede en büyük ve en yücedir. Her<br/>ne kadar biz onun kibriyasına ve yüceliğine ortakmış havasını veren bir halde zuhûr<br/>etsek de ortaya çıksak O, kibriyasına ortak olunmaktan son derece yüce ve büyüktür.<br/>
Tepelerden aşağılara inerken tesbih getirilmesi emrine gelince bunu da açalım: Bu<br/>
emrin verilmesi maiyyet yâni birliktelik sırrı dolayısıyladır. Nitekim bu birliktelik<br/>gerçeğine Allah bir âyet-i kerimede şu şekilde işâret buyuruyor: <i><b>“Nerede olsanız, O<br/>sizinle beraberdir” </b></i>(Hadid, 57/4) Bizler Allah’ın nerede olursak olalım bizimle<br/>birlikte olduğuna îman ettiğimize göre tepelerden aşağıya inerken Rabbımız bizimle<br/>birlikte demektir. Oysa Allah böyle aşağıda olmaktan, aşağılara inmekten münezzehtir.<br/>O aşağının yukarısındadır. Nitekim O aynı zamanda yukarının da yukarısındadır. Allah<br/>açısından aşağı, yukarı gibi çeşitli yönler eşittir. Çünkü O böyle cihetlerle ve yönlerle<br/>kayıtlanmaktan ve bunlarla kuşatılmaktan münezzehtir. Bu nedenle yukarılara çıkarken<br/>tekbir getirilmesi, aşağılara inerken tesbih okunması meşru kılınmıştır. Ancak bu tesbih<br/>ve tekbir yukarda dikkat çektiğimiz anlayış gözönüne alınarak yapılacaktır.”<br/>
<i>“Subhane Rabbiye’l-a’la”</i> diyen ilk yaratık Mikail (a.s.)’dır. Olay şöyle olmuştur:<br/>
Mikail (a.s.)’ın bir gün Allah’ın azameti hatırına gelmiştir ve Allah’a niyaz ederek: ‘Ya<br/>Rabbi! bana güç ve kuvvet ver de senin azametine, saltanatına bakabileyim” der. Allah<br/>kendisine göklerde bulunan bütün mahlukatının gücü kadar güç verir. Mikail bu güçle<br/>beşbin sene uçar. Sonunda kanatları arşın nurunun etkisiyle yanıp, tutuşur. Sonra<br/>Allah’tan tekrar kuvvet ister. Allah Teâlâ ona önceki gücün iki katını verir. Mikail bu<br/>güçle uçmaya başlar ve onbin yıllık bir mesâfe boyutunda göğe yükselir. Sonunda<br/>kanatları yine yanar ve kanatları yandığı için artık bir civciv gibi kalır. Allah’ın<br/>hicabını ve arşını kendi hâli üzere görür ve o esnâda Mikail hemen secdeye kapanır ve<br/><i>“subhane rabbiyel a’la”</i> der. Sonra Rabbından kendisini eski mekanına ve ilk hâline<br/>
