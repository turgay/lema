<a name=9311></a><img src="RuhulBeyan-9311_1.jpg"/><br/>
Havle her defasında sesini yükselterek, “Yalnızlığımla ve bu sıkıntımla beraber,<br/>
eşimin bu muâmelesinden dolayı Allah’a şikâyette bulunuyorum. Eşimle uzun süre<br/>beraber kaldım, karnımda ne varsa ona boşalttım” diyor, bununla eşinin yanında<br/>yaşlandığını, bundan böyle artık doğum yapamayacağını kasdediyordu. Bunları her<br/>söylediğinde de insanların o zamanki âdetine göre Arş yönünden ilâhî emrin inmesi<br/>umuduyla başını göğe kaldırarak: “Allahım! Peygamberinin diliyle vahyini indir” diyor,<br/>sözünü tekrar etmeye ve şikâyetini Allah’a arz etmeğe devam ediyordu.<br/>
O sırada Hz. Aişe, Peygamberimiz’in mübarek başının bir tarafını yıkamış diğer<br/>
tarafını yıkamağa başlamıştı ki, Cebrail (a.s.) bu dört âyet-i kerimeyi, Havle’nin duâ ve<br/>şikâyetinin kabulüne bir nişane olarak indirdi. Havle böylece zıhar meselesinin<br/>aydınlanmasına sebep oldu. Bu Âyet-i kerimede ayrıca Rasûlullah’ın ve kendisiyle<br/>tartışan Havle’nin, zıhar konusunda Allah Teâlâ’nın bir hüküm indireceğini ve<br/>Havle’nin sıkıntısını gidereceğini ümidle beklediklerine de işâret etmektedir. Çünkü<br/>mâzî fiilin başına gelen “__WORD__ /kad” edatı, o işin kesinlikle vuku bulmuş olduğunu ifâde<br/>eder<a href="RuhulBeyans.html#9324">.[1]</a><br/>
<i>“Allah sizin konuşmanızı işitir.”</i> Yâni Allah Teâlâ sizin zıhar konusunda birbirinizle<br/>
olan konuşmalarınızı, karşılıklı hitâb ve cevaplarınızı bilir. Âyet-i kerimede geçen<br/><i>tehâvür</i> kelimesi, sözü ve cevabını tekrarlamak, karşılıklı suâl cevapla konuşmak<br/>anlamındadır. Dönmek anlamındaki <i>havr</i> masdarından alınmıştır. Bu da Rasûlullah<br/>(s.a.)’in, Havle’nin, kocasına haram olduğu hükmünü dönüp tekrar söylemesi; Havle’nin<br/>de aynı şekilde hakkında helâl hükmünün verilmesini tekrar tekrar istemesinden<br/>dolayıdır. Bir konuyu araştırırken karşılıklı konuşmaya <i>muhâvere</i> denmesi de böyledir.<br/>“<i>Kevr</i>den sonra <i>havr</i>dan Allah’a sığınırız” yâni ziyadeye ulaştıktan sonra noksana,<br/>yahut ünsiyetten sonra yalnızlığa dönmekten Allah’a sığınırız, tarzındaki duâ da bu<br/>kabildendir.<br/>
<b>Râğıb </b>şöyle<b> </b>demiştir: <i>Havr</i> ya bizzat veya fikirde tereddüd ve kararsızlıktır. Şöyle bir<br/>
deyim vardır: “Kevrden sonra havre düşmekten yâni bir işe karar verdikten sonra<br/>kararsızlıktan, tereddüde düşmekten veya fazlaya kavuştuktan sonra eksiğe dönmekten<br/>Allah’a sığınırız” sözü gibi. Âyette yer alan <i>yesme‘u</i> şeklindeki muzâri kipi,<br/>konuşmanın devam etmesi nedeniyle dinlemenin devam ettiğini göstermek içindir.<br/>
Âyet-i kerîmede “senin konuşmanla o kadının konuşması” anlamında <i>tehâvüruhâ ve</i><br/>
<i>tehâvürüke</i> denmesi gerekirken, “ikinizin konuşması” anlamında tehâvürukümâ<br/>buyrulmuştur. Böylece tesniye muhatab zamirinde Yeryüzündekilerin en hayırlısının<br/>yanına Havle’nin de katılması hem tağlib; yâni Efendimiz’in gereği idi, hem de bunda<br/>Havle’ye iki yönden önem ve şeref bahş etmek vardı. Cümle, öncekinin sebebi<br/>durumunda müstakil bir cümledir. Havle’nin kendi lehine fetvâ verilmesini ısrarla<br/>isteyip Allah’a duâ etmekte mübalağa etmesi, Peygamberimiz’in de ona cevapla karşılık<br/>vermesi, bunların birlikte vahyin inmesini beklemekte olduklarının habercisidir. Allah<br/>Teâlâ’nın da onların durumlarını yakînen bilmesi, onlara vahiy ile cevap verileceğinin<br/>sebeplerindendir.<br/>
