<a name=426></a>“Yüzünü Allah’a teslîm ederse” anlamında olup yüzün zâttan kinâye olması da<br/>muhtemeldir. Çünkü yüzü cömerd olanın, diğer organları cimrilik yapamaz. Bu anlayışa<br/>göre <i>“vech”</i>den yüz anlamı kasdedilmiş oluyor.<br/>
“<i>Muhsin</i>, ihsân ehli olarak; yâni tüm amellerini lâyıkı vechile yaparak” demektir.<br/>
Yoksa, sadece Allah rızâsı için amel etmek, şerîat katında o amelin güzel olduğu<br/>anlamına gelmez. Zira ihsânın hakîkati, ameli lâyıkı vechile yapmaktır ki, bu da ameli<br/>hem “zâtı” hem de “vasfı” itibariyle güzel yapmaktır. Hz. Peygamber ihsan’ı: <i>“Allah’ı<br/>görüyormuşsun gibi ibâdet etmendir. Her ne kadar sen O’nu görmüyorsan da, O seni<br/>görüyor.<a href="RuhulBeyans.html#429">”</i>[360] </a>buyurarak, açıklamıştır. Bu mânâ, îmânın hakîkatidir. Bunun zâhiri ihsân,<br/>bâtını ise kulun nâfile ibâdetler netîcesinde bir anlamda Allah’ın gören gözü, işiten<br/>kulağı olmasıdır. Bu durum, Hakk’ın zâtının ve vücûdunun kulun sıfatları için bir tür<br/>ayna, onun hallerine mazhar olmasıdır. Farzlarla Allah’a yaklaşmak ise, Allah’ın<br/>kulunun diliyle söylediği: <i>“Semiallahu limen hamideh”</i> (Allah kendisine hamdedeni<br/>duyar) sözünde açıklanan kulun sıfatlarının ve hallerinin Hakk’ın zâtı için Hakk’ın<br/>vücûdunu ızhâr edip, yansıtan bir ayna olmasıdır. Nâfilelerle Allah’a yakınlaşmakta<br/>zâhir olan ve müşâhede edilen kulun kendisidir; farzlarla yakınlaşmakta zâhir olan ve<br/>müşâhede edilen ise Hak Teâlâ’nın kendisidir.<br/>
İşte kendisini Allah’a teslîm edene: Ameli karşılığında Allah’ın kendisine va’d ettiği<br/>
ecr ve sevâb vardır ki, bu da cennettir. Âyette cennetin ecir ve sevâb olarak tasvîr<br/>edilmesi, cennetin amelle irtibâtının kuvvetine ve amelsiz cennete girmenin mümkün<br/>olmadığını tenbîh içindir.<br/>
Bu ecir ve sevâb, kendisinin mâliki, işlerinin müdebbiri ve kendisini kemâle erdiren<br/>
Rabbi katında sâbittir. Zâyi olmaz eksilmez. Ecrin: <i>“Rabbinin katında” </i>buyurulması ise<br/>değerini artırmak içindir.<br/>
<i>“Onlara hiçbir korku yoktur, onlar mahzûn da olmayacaklardır.” </i>Bu, âhırette<br/>
cennete girdikleri vakittir. Nitekim Allah cennet ehlinden: <i><b>“Bizden hüznü gideren<br/>Allah’a hamdolsun.”</b></i> (Fâtır, 35/34) şeklinde haber vermiştir. Dünyâda ise şiddetli ve<br/>korkulu hallerle karşılaşmaktan korkarlar. Yerine getiremedikleri sâlih ameller ile<br/>kendilerini saâdet ve kurtuluşa eriştirecek tâatları kaçırmaları sebebiyle üzülürler.<br/>Mü’min, Allah’ın rahmetinden ümîdini kesmediği gibi, gazabından ve azâbından da<br/>emin olmaz. Nitekim <i>“İki korku ve iki emniyet bir arada bulunmaz,”</i> denilmiştir.<br/>Dünyâda korkanlar; âhırette kâfirlerin azâbdan korktuğu, amellerini zâyi edip ömürlerini<br/>boşa geçirenlerin üzüldüğü vakitte, emniyet ve güven içinde olurlar. Zira korku ileride<br/>vuku bulacak şeyler sebebiyle olur. Aynen üzüntünün daha önceden olmuş şeyler<br/>sebebiyle olması gibi. Dünyâda emîn olanlar ise, âhırette korku içerisinde olur. Nitekim<br/><i>Mesnevî</i>’de şöyle denilmektedir:<br/>
<i><b>“Korkmayınız” </b>emr-i ilâhîsi korkanlar hakkında inmiştir.<br/>Bu âyet, korkanlara daha lâyık ve münâsibtir.<br/>Korkan kimseyi, korktuğundan emîn kılarlar.<br/>Ürküp korkmuş gönlü sâkinleştirmeye çalışırlar.</i><br/>
