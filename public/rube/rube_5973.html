<a name=5974></a><img src="flower_sep.jpg"/><br/>
<img src="RuhulBeyan-5974_2.jpg"/><br/>
<img src="RuhulBeyan-5974_3.jpg"/><br/>
Bir adam Rasûlullah (s.a.)’e amellerin en fazîletli olanını sordu. Rasûlullah (s.a.):<br/>
<i>“Allah’ı bilmek (el-ilmü billâh) ve dîninde ince anlayış sâhibi (fıkh) olmak.”</i> buyurdu.<br/>Adam bir kaç kez sorusunu tekrarladı ve sonunda: “Yâ Rasûlallah! Ben sana amelden<br/>soruyorum, sen ilimden haber veriyorsun.” dedi. Bunun üzerine Rasûlullah (s.a.):<br/><i>“İlimle işlediğin az amel sana fayda verir. Cehaletle işlediğin çok amelin ise sana<br/>faydası olmaz.”</i> buyurdu.<a href="RuhulBeyans.html#5990">[45]</a><br/>
İlim sâhibi olmayan âbid, değirmen taşını döndüren merkebe benzer. Döner durur ama<br/>
yol alamaz.<br/>
<b>Feth el-Mevsılî</b><i> </i>(k.s.) der ki: “Hasta kimseden yiyecek, içecek ve ilaç men’ edildiği<br/>
zaman ölmez mi? İşte kalb de böyledir. Ondan ilim, hikmet ve tefekkür men olununca o<br/>da ölür.”<br/>
Zâhir gıdalarla karnında tıka basa dolmak, bâtın gıdalarla beslenmeye mâni olur.<br/>
Nitekim <b>Şeyh Sa’dî</b> (r.h.) şöyle der: “Dervişin biri akşam yemeğinde on batman yemek<br/>yerdi ve seher vaktine kadar da namazda Kur’ân’ı hatmederdi. Onun bu durumundan<br/>haberdar olan gönül erlerinden biri şöyle dedi: “Yarım ekmek yiyerek yatıp uyusa<br/>bundan daha iyi olurdu.”<br/>
<i>Mideni tıka basa doldurma ki marifet nuru girsin<br/>Ağzına kadar doldurduğundan midende hikmete yer kalmamış</i><br/>
Kezâ kendini beğenmek ve kibir de nûra ve safâya (kalbin temizlik ve huzûruna)<br/>
engeldir. Nitekim yine <b>Sa’dî</b><i>, Bostân’</i>da şöyle der:<br/>
<i>Su dolu bir kandil gibi kendi benliğinle dolmuşsun<br/>Bu halde iken mum gibi nasıl parlarsın?</i><br/>
Kişi şerîatla zâhirini, tarîkatla bâtınını ıslâh edince, nebîlere ve velîlere verilen,<br/>
onların bu sâyede kendi zamanlarındaki mü’minlerden üstün kılındıkları ilmin feyzine<br/>istîdadlı olur. Bu üstün kılma, Allah Teâlâ’ya daha fazla hamd ve şükre sebeptir. Çünkü<br/>senâ, mevhibe/bağış ve ihsan mikdârıncadır.<br/>
Allah Teâlâ’ya nimet ve ihsanlarından dolayı hamd ederiz. İlmimizi ve ilim<br/>
denizinden bize verdiği damlaları artırmasını niyâz ederiz. Tahkîk yolunda muvaffak<br/>kılmasını, hevâyı dizleyen ve şehvetleri engelleyen öldüren faydalı ilimle birlikte sâlih<br/>amelde bize sebat vermesini dileriz. Çünkü lütfeden, nimet veren, kerem sâhibi, bol bol<br/>ihsân eden, bol bol veren ve çok merhametli olan O’dur.<br/>
<i> </i><br/>
