<a name=1235></a>“Cevizin sert kabuğu, yeşil kabuğa nisbetle görünürde bir fayda sağlamaktadır;<br/>
nitekim bir yerde uzun süre tutulduğunda cevizin iç kısmını bozulmaktan korumaktadır.<br/>Kırılıp cevizden ayrıldığı zaman da içine nisbetle değersiz bir madde olduğu için<br/>yakacak olarak kullanılabilir.<br/>
Mânevî bir ilham ve keşfi olmayan sırf bir inanç tarzındaki tevhid de, sadece dille<br/>
yapılana göre çok daha faydalıdır. Göğsün genişleyip açılması ve Hak nûrunun göğüste<br/>parlaması ile hâsıl olan mücâhede ve keşf tarzındaki tevhîde göre ise daha değersizdir.<br/>Çünkü bu göğsün açılması, şu âyet-i kerîmelerle kastedilen açılmadır: <i><b>“Allah kimin<br/>gönlünü İslâm’a açmışsa, o Rabbi katından bir nur üzere olmaz mı?”</b></i> (ez-Zümer,<br/>39/22) <i><b>“Allah, kimi doğru yola koymak isterse, onun gönlünü İslâm’a açar.”</b></i> (el-<br/>En’âm, 6/125)<br/>
“Ceviz içi, kabuğuna nisbetle daha değerlidir. Fakat ceviz içi de yağına nisbetle<br/>
birtakım istenmeyen kirlerden uzak değildir. Aynı şekilde üçüncü mertebedeki bir tevhid<br/>de tek ve gerçek varlıktan başkasını görmeyenlere nisbetle başka şeyleri düşünmekten<br/>ve çokluğa yönelmekten kurtulamaz.” Hanefî’deki mâlûmat burada bitti.<br/>
Bu âyet-i kerîme, Allah’ı ayakta zikretmenin câiz olduğuna delâlet eder. Bu sebeple<br/>
meşâyıh-ı kirâm; “hareket etmeden hissetmedikleri halleri, hissediyormuş gibi<br/>görünmeden müridlerin, kalplerini rahatlatmak maksadı ile ayakta zikretmelerinde bir<br/>beis görmemişlerdir.”<br/>
Hülâsa, âdâbına uygun yapıldıktan sonra, zikrin husûsî bir şekli yoktur. Ayakta da,<br/>
otururken de yatarken de zikredilebilir. Ancak hadis-i şeriflerde zikrullah’ın sessizce<br/>yapılmasının daha iyi olduğunu gösteren birtakım rivâyetler vârid olmuştur.<br/>
<i>el-Keşşâf</i> şârihi, bu durumun makamın gereğine göre değişebileceğini belirtmektedir.<br/>
İrşâd görevini üstlenmiş bir şeyh, bu yola yeni girene, kalbinde kök salmış düşünceler<br/>kalbini terketsin diye sesli zikri emreder. <i>el-Meşârik</i> şerhinde de böyle geçer. <i>el-<br/>Muzhir</i>’de söylenilenler de buna uygundur. <i>Muzhir</i>’in müellifi şöyle der: “Sesli zikir<br/>câizdir, hatta riyâdan kaynaklanmadığı sürece müstehabtır. Çünkü bu sâyede insanlar,<br/>fırsatı ganimet bilip dînî duygularını ortaya koyabileceklerdir. Zikrin bereketi evlerde,<br/>yurtlarda ve dükkânlarda bulunanlara da ulaşıp onlar da zikredecekler ve onu duyan yaş<br/>kuru her şey onun hakkında kıyâmette şâhidlik edecektir. Bazı şeyhler, riyâdan daha uzak<br/>olduğu için gizli zikri tercih etmişlerdir. Bu, niyeti ilgilendiren bir konudur. Kimin niyeti<br/>sâdık olup da seslice Kur’ân okur, zikir yaparsa, yukarıda belirttiğimiz sebepten dolayı<br/>bu daha iyidir. Kim de riyâya kaçacağından endişe ederse, riyâya düşmemek için, sessiz<br/>zikri tercih etmesi daha evlâdır.”<br/>
Denilir ki: Kişi yalnız başına bulunuyorsa ve havâs kişilerden ise, kendisi hakkında<br/>
gizli zikir daha iyidir. Avâmdan ise, sesli zikir daha iyidir. Zikretmek üzere bir araya<br/>toplanmışlarsa, kendileri hakkında daha iyi olan kuvvetlice sesli zikirdir. Çünkü böyle<br/>bir zikir, perdeleri kaldırma ve sevap açısından daha tesirlidir. Zira her birine hem<br/>kendi zikrinin sevabı, hem de arkadaşlarının zikrini duyma sevabı verilir. Allah Teâlâ<br/>şöyle buyurur: <i><b>“Sonra kalpleriniz yine katılaştı, taş gibi hatta daha da katı oldu.”</b></i><br/>
