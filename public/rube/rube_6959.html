<a name=6960></a><img src="RuhulBeyan-6960_1.jpg"/><br/>
<img src="RuhulBeyan-6960_2.jpg"/><br/>
<i> </i><br/>
<b>23. Allah’ın huzurunda, kendisinin izin verdiği kimselerden başkasının şefâati</b><br/>
<b>fayda vermez. Nihayet onların yüreklerinden korku giderilince: “Rabbiniz ne<br/>buyurdu?” derler. Onlar da: “Hak olanı buyurdu. O, yücedir, büyüktür.” derler.</b><br/>
<i>“Allah’ın huzurunda, kendisinin izin verdiği kimselerden başkasının şefâati fayda</i><br/>
<i>vermez.” </i>Şefâat, başkasından başkası için af veya lütuf taleb etmektir. Yâni şefâat eden<br/>şefâat edilenin azabdan kurtuluşu ya da sevabının artması talebiyle şefâatçi olmaktadır.<br/>Bunun için kişinin kendisi için yaptığı duâya şefâat denilmez. Ümmetin Hz. Peygamber<br/>(s.a.)’e duâ etmesi ve O’nun için Allah’tan vesîle makamını istemesine de şefâat<br/>denilmez. Çünkü şefâat edenin şefâat edilenden daha üstün olması ya da şefâat edilenin<br/>âciz olması şarttır. Her ikisi de burada mevcud değildir.<br/>
Müşriklerin “<i><b>Bunlar, Allah katında bizim şefâatçilerimizdir</b></i>.” (Yûnus, 10/18)<br/>
diyerek iddia ettikleri gibi Allah’ın huzurunda O’nun izni olmadan doğrudan şefâat<br/>yoktur. Çünkü Allah Teâlâ: <i><b>“İzni olmadan O’nun katında kim şefâat edebilir?”</b></i> (el-<br/>Bakara, 2/255) buyurmaktadır.<br/>
Âyette şefâatin olmayacağı değil faydasının olmayacağı ifâde buyrulmuştur. Bu<br/>
müşriklerin şefâatin meydana gelmesinden kasdettikleri şeyin (putların şefâatiyle<br/>Allah’ın kendilerini bağışlamasının) olmayacağını açıklamak içindir.<br/>
Şefâat makamına hak kazanan peygamberlerden, meleklerden ve benzerlerinden şefâat<br/>
konusunda kendisine izin verilen kimseler dışında hiçbir durumda şefâat meydana<br/>gelmez. Böylece kâfirlerin şefâatten tamamen mahrum oldukları ortaya çıktı. Putları<br/>cihetinden şefâatten mahrum olmaları, aklı olmayan ve konuşamayan cansız varlıklara<br/>şefâat konusunda izin verilmesinin imkânsızlığı zarûretinden dolayı onlar için izin<br/>olmadığının âşikâr olması sebebiyledir. Taptıkları meleklere gelince onlara verilen izin<br/>şefâati hak edenlere şefâat etmekle sınırlıdır. Çünkü Allah Teâlâ: “<i><b>Rahmân’ın izin<br/>verdiklerinden başkaları konuşmazlar; konuşan da doğruyu söyler.</b></i>” (en-Nebe’,<br/>78/38) buyurmaktadır. Kâfirler için şefâatte bulunmanın doğru sözden uzak olduğu<br/>açıktır.<br/>
Ya da şefâate hak kazanan şefâatçilerin şefâati, şefâat edilmeye müstehak olanlar için<br/>
ve onlar hakkında izin verilenler dışında hiçbir durumda fayda vermez. Onların dışında<br/>şefâat edilmeye müstehak olmayanlara ise -şefâatin varlığı ve şefâatçilerden sâdır<br/>olduğu farz edilse bile- şefâat asla fayda vermez. Çünkü bu kimselere onlara ve hatta<br/>başkalarına şefâat etme konusunda izin verilmemiştir. Bu durumda nassın ibâresiyle<br/>müşriklerin şefâatçilerin şefâatinden, nassın delâletiyle de putların şefâatinden mahrum<br/>olacakları sâbit olmaktadır. Çünkü onlar şefâate muhtaç bazı kimselere şefâat etmeye<br/>muktedir olanlar cihetinden şefâatten mahrum olunca, şefâat etmekten âciz olan putlar<br/>cihetinden şefâatten mahrum olmaları daha uygundur.<br/>
