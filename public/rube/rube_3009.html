<a name=3010></a><img src="RuhulBeyan-3010_1.jpg"/><br/>
müşahede ettiği şeyleri bilen Allah’a döndürüleceksiniz.<br/>
Kıyamet gününe kadar uzanan bu döndürülmenin akabinde <i>“o size”</i> daha önce<br/>
dünyada <i>“yaptıklarınızı bir bir haber verecektir.”</i> Buradaki haber vermekten maksat,<br/>göstermek (ızhar etmek)tir. Çünkü bilginin sebebi olmaları yönünden “haber verme” ile<br/>“gösterme” arasında yakın ilişki bulunmaktadır. Allah onların irtikap ettikleri şeyin<br/>gerçek halinden cahil, kötü akibetinden gafil olduklarına dikkati çekmek için (dünyada<br/>yaptıkları şeyleri bir bir haber verecektir). Yani onların amellerini herkesin gözü<br/>önünde ızhar edecek, dünyada sürekli olarak işlemekte oldukları şeyin ne kadar çirkin<br/>olduğunu onlara öğretecek ve lâyık olan cezayı verecektir.<br/>
Öyleyse akıllı insan Allah’ın, Rasûl’ünün ve tüm müminlerin huzurunda rezil ve<br/>
rüsvay olmamak için sâlih ameller işleme peşinde koşmalı, yüz kızartıcı, utandıracak<br/>fiilleri irtikap etmekten kaçınmalıdır.<br/>
<i>et-Te’vîlâtü’n-Necmiyye</i>’de denir ki: Güzel amel işleyen kimsenin (muhsin) ameli ve<br/>
samimiyeti için bir nûr vardır. Bu nûr o muhsin insanın doğruluğunun ve ihlasının<br/>kuvveti ölçüsünde semalara yükselir. Yükselen bu nûru Allah Teâlâ ulûhiyyet nûru ile<br/>görür, Rasûl’ün (a.s.) rûhu nübüvvet nûru ile, müminlerin ruhları da imanlarının nûru<br/>ile görürler. Bu nûrun berraklığı ve parlaklığı ile semalara yükselmesi, muhsin insanın<br/>himmetinin yüceliği, niyetinin samimiyeti, vicdanının saf ve temizliği ölçüsünde olur.<br/>Öte yandan günahkar bir kimsenin de ameli için zulmet (karanlık) vardır. Bu zulmet, o<br/>günahkarın gafleti, nefsinin pisliği ve kötülüğünün kuvveti ölçüsünde semalara yükselir.<br/>Allah Teâlâ onu görür, Rasûlü’nün ruhu ve müminlerin ruhları da görür.<br/>
Bir hadiste şöyle buyurulmuştur:<br/>“<i>Hafaza melekleri kulun namaz, zekat, oruç, hac, umre, güzel ahlâk, susma (az</i><br/>
<i>konuşma) ve Allah’ı zikir’den oluşan amelini semalara yükseltir. Bu ameli yedi kat<br/>semanın melekleri de teşyî’ eder ve bu şekilde Allah Teâlâ’ya ulaştırıncaya kadar<br/>bütün hicabları katederler. Nihayet Rab Celle Celâlühû’nun huzurunda dururlar. O<br/>kulun amelinin salih ve Allah için samimi olduğuna şâhitlik ederler. Allah Teâlâ<br/>onlara şöyle buyurur:</i><br/>
<i>“(Ey melekler!) Siz, kulumun amelini korumakla görevlisiniz. Ben ise onun</i><br/>
<i>içindekileri gözetleyen, murâkabe edenim. Bu kul, bu ameli ile benim rızamı<br/>gözetmedi, onu sırf benim rızam için samimi bir şekilde işlemedi. Bu ameli ile neyi<br/>murad ettiğini ben daha iyi bilirim. O, âdemoğullarını aldattı. Sizi aldattı. Fakat beni<br/>aldatamadı. Gizlilikleri eksiksiz bilen, kalplerdekine muttali olan yalnız benim.</i><br/>
<i>Hiçbir gizli, bana gizli kalmaz, hiçbir uzak bana uzak kalmaz. Olanlar hakkındaki</i><br/>
<i>bilgim ile olmayanlar hakkındaki bilgim birdir. Geçmişi bilmem, devam edeni bilmem<br/>gibidir. Evvelkileri bilmem, sonrakileri bilmem gibidir. Gizliyi de gizlinin gizlisini de<br/>bilirim. Kulum beni ameliyle nasıl aldatabilir?</i><br/>
<i>O ancak bilmeyen yaratılmışları aldatır. Ben ise gizlilikleri eksiksiz bilenim.</i><br/>
