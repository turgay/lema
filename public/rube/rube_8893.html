<a name=8894></a>sûreten ve mânen ecdâdının derecelerine kavuşmaları şer’î îman ve tevhîd-i aklî şartına<br/>bağlı olarak mümkündür. Ancak müşrik çocuklarının bunda bir yeri yoktur. Onlar nasıl<br/>olur da mutlak anlamda cennet ehline iltihak olabilirler. Zira ancak mü’min olan kimse<br/>aynı cinsten olduğu için mü’min olanın hükmüne tâbi olur. Fıtrî îmana gelince, bu husus<br/>ne dâr-ı teklif olan dünyada ne de dâr-ı cezâ olan âhirette dikkate alınmaz. Sırları en iyi<br/>bilen Allah Teâlâ’dır. Ve biz ancak haber verilen güzel şeylere iltihak etmesini Cenâb-ı<br/>Hakk’tan umarız.<br/>
<i>“Herkes kazandıklarına karşı bir rehindir.”</i>Akla sâhip büluğa ermiş mükellef her bir<br/>
adam, hayır ve şer her ne işlemişse kıyâmet günü rehindir. Yâni mükâfât veya cezâ<br/>kendi ameline bağlıdır ve ondan kurtulmasının imkânı yoktur. Başkasının amelinden<br/>dolayı sorguya çekilmez. Mükellef olan kadın için de hüküm aynıdır. <i>Tefsir-i Kâşifi’</i>de<br/>böyle geçmektedir.<br/>
“Rehn” bir borç sebebiyle güvence için ortaya konulan şeydir. Rehinden tasavvur<br/>
olunan husus onun elde tutulması ise bununla elde tutulan herhangi bir şeye istiâre<br/>yapılmıştır, denilebilir. <b>İbnu’ş-Şeyh </b>bu âyet, hakkında şöyle demiştir: Âyetteki “mâ”<br/>masdariye olup “rahîn” kelimesi “merhûn” anlamındadır. Amel-i sâlih ise devamlı talep<br/>edilmesi ve kişinin nefsinin kendisi sebebiyle rehin tutulması sebebiyle onun üzerine<br/>sâbit bir borç mesâbesindedir. Nasıl ki kendisinden rehin alınan kimseye alınan borç<br/>geri verilmediği müddetçe rehin durumu kalkmıyorsa âmel-i sâlih de Allah’a<br/>ulaşmadığı müddetçe kişinin rehin alınan nefsi bu rehin hâlinden kurtulamaz. O halde<br/>mânâ: Her kimse Allah katında üzerine bir borç olan sâlih âmeliyle kazandığına<br/>bağlıdır. Eğer o ameli işler ve kendinden beklendiği gibi edâ ederse rehin<br/>boyunduruğundan kurtulur. Aksi takdirde o rehin bu kimseyi helâke götürür. İşte bu<br/>mânâda Rasûlullah (s.a.) Ka’b b. Acre (r.a.)’a: <i>“Haramdan biten hiçbir et cennete<br/>girmez. Ona en uygun yer cehennemdir. Ey Ka’b b. Acre! İnsanlar iki sınıftır”</i><a href="RuhulBeyans.html#8895">[46]<br/></a>buyurmuştur.<br/>
<b>Mukâtil</b> de bu âyeti şöyle tefsir eder: Her inkâr eden kişi, işlemiş olduğu şirk<br/>
sebebiyle cehennemde tutulacaktır. Mümin ise, <i><b>“Her can, kazandığıyla rehin<br/>alınmıştır. Yalnız kitapları sağından verilenler hariç” </b></i>(el-Müddessir 74/38-39)<br/>âyetinde buyrulduğu üzere âhirette rehin tutulmayacaktır.<br/>
Âyet-i kerîmedeki diğer bir husus ise “rehin” kelimesinin “râhin” anlamında ism-i fâil<br/>
olarak getirilmesidir. O takdirde de mânâ, “Her kişi kendi kazandığına bağlıdır. Yâni o<br/>kazandığı şey üzere dâim, sâbit ve mukîmdir. Eğer iyilik yaparsa ebedî sûrette cennette,<br/>kötülük yaparsa da ebedî olarak cehennemde kalacaktır” şeklindedir. Dünyada<br/>amellerin devâmı a’yânın devamıyladır. Zira a’raz ancak cevherin içinde bâkî kalır ve<br/>onun içinde mevcûd olur. Âhirette a’yan-ı sâbitenin devamı ise amellerin sürekliliği ile<br/>olur. Zira Allah Teâlâ insanların amellerini, Allah katında bâki kalan sâlih şeyler<br/>olmaları hasebiyle bâki kılar. Allah katında olan her şey bâkî olup bâkî de a’yandandır<br/>ve kişinin amelinin devamlılığı nispetinde de bakâsını sürdürür.<br/>
<i>İrşâd’</i>da müellif bu son mânâyı makama en uygun bularak amelde sürekliliğin kul ile<br/>
