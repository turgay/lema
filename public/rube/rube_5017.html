<a name=5018></a><img src="RuhulBeyan-5018_1.jpg"/><br/>
<img src="RuhulBeyan-5018_2.jpg"/><br/>
<img src="RuhulBeyan-5018_3.jpg"/><br/>
<img src="RuhulBeyan-5018_4.jpg"/><br/>
yapmaya karar vermişti. Onun ayrılması ile birlikte buzağı heykelini yapmaya yöneldi.<br/>Hz. Mûsâ’ya Allah tarafından haber verildiğinde ise bu fitne meydana gelmişti.<br/>
Sâmirî, İsrailoğulları’nın önde gelenlerinden idi. İsrailoğulları’nın Sâmire kabilesine<br/>
mensubtu. Ya da o, ineklere tapan Kirman halkından bir kâfirdi. İsrailoğulları’nın<br/>arasına katılınca onlarla birlikte müslüman oldu. Ancak onun gönlünde hâlâ sığırlara<br/>tapınma husûsunda bir meyil vardı. Böylece Allah Teâlâ onun vâsıtasıyla<br/>İsrailoğulları’nı sınadı. Allah, Sâmirî’nin gözlerinden perdeyi kaldırdı da o, Cebrâil’in<br/>bindiği hayat atının izini gördü. O atın adı Hayzûm’dur. Sâmirî, o atın izinden bir miktar<br/>toprak aldı. Şeytanın vesvesesi ile o toprağı eritilmiş ziynetlerin içine kattı.<br/>
<b>Kâşifî </b>der ki: “Sahih olan onun İsrâiloğulları’ndan olduğudur. Fir’avn onların erkek<br/>
çocuklarını öldürdüğü zamanda dünyaya geldi. Annesi doğumundan sonra onu Nil<br/>nehrinin kenarında bir adaya bıraktı. Hak Teâlâ Cebrâil’e onu besleyip büyütmesini,<br/>ona yiyecek ve içecek hazırlamasını, onu muhâfaza etmesini emir buyurdu. Mûsâ (a.s.)<br/>Tûr’a gittiği zaman Sâmirî, Hârun (a.s.)’ın yanına vardı.<br/>
“Kıptîler’den bir miktar altın ve gümüş emanet almıştık. Onlar bizimledir. Onlarda<br/>
tasarrufta bulunmak bize revâ değildir. Görüyorum ki İsrâiloğulları onları alıp<br/>satıyorlar. Hüküm buyursanız da hepsini toplasalar ve yaksalar.” dedi.<br/>
Hârun (a.s.) emretti, bütün altın ve gümüşlerini getirdiler ve yakmak için bir çukura<br/>
döküp ateşe verdiler. Sâmirî eli çabuk bir kuyumcu idi. Eriyen o altın için bir kalıp<br/>hazırlamıştı. Eriyen altını kalıba döktü ve ona buzağı şekli verdi. Cebrâil (a.s.)’ın<br/>‘hayat atı’ adı verilen atının ayağının bastığı topraktan bir miktar o heykelin içine attı.<br/>Buzağı derhal dirildi, eti ve derisi zâhir oldu, sesi çıkmaya başladı.<br/>
Bir görüşe göre buzağı dirilmemiştir. Fakat öyle kalıba dökülmüştür ki ses<br/>
çıkarıyordu. İsrâiloğulları’nın yirmi dört bölüğünden dördü ona secde ettiler. Hak<br/>Teâlâ, Mûsâ (a.s.)’a ‘Sen kavminin arasından çıktıktan sonra onlar buzağıya tapmaya<br/>başladılar.’ diye haber verdi.<br/>
<i> </i><br/>
<b>86. Bunun üzerine Mûsâ, öfkeli ve üzüntülü olarak kavmine döndü. “Ey kavmim!</b><br/>
<b>Rabbiniz size güzel bir vaadde bulunmamış mıydı? Şu halde size zaman mı çok<br/>uzun geldi, yoksa üstünüze Rabbinizin gadabının inmesini mi istediniz ki, bana olan<br/>vaadinizden döndünüz?” dedi.</b><br/>
<i>“Bunun üzerine Mûsâ, öfkeli ve üzüntülü olarak kavmine döndü;” </i>Mûsâ (a.s.)<br/>
Zülkâde’den on gün ve Zülhicce’nin tamamı olmak üzere kırk günlük süreyi<br/>tamamladıktan sonra Tevrat’ın yazılı olduğu levhaları alıp öfkeli ve üzüntülü bir şekilde<br/>
