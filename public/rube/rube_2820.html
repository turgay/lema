<a name=2821></a>3. Mecûsî, ehl-i kitap veya müşrik Arapların dışında kalan Türkler ve Hindular’ın<br/>
putperestleri gibi diğer kâfirler sınıfı. Ebû Hanîfe ve öğrencileri (Allah onlara rahmet<br/>etsin) bunlardan cizye almanın câiz olduğu görüşündedirler. Çünkü Arap yarımadası<br/>dışında iki dinin bir arada bulunması mümkündür ve bu bölgelerdeki insanlar Arap<br/>değildirler.<br/>
Cizyenin miktarı, çalışan fakir bir zimmî için her ay bir dirhem olmak üzere senede on<br/>
iki dirhemdir. Bu miktar, zimmînin yılın çoğunda sıhhatli olduğunda geçerlidir. Yılın<br/>çoğunda veya yarısında hasta olan zimmînin cizye vermesi gerekmez. Orta halli bir<br/>kişiye her ay iki dirhem olmak üzere yılda yirmi dört dirhemdir. Zengine ise her ay dört<br/>dirhem olmak üzere yılda kırk sekiz dirhemdir. Çalışıp kazanmaya gücü olmayan fakir,<br/>çok yaşlı, kötürüm, kör, çocuk, kadın ve insanlar arasına çıkıp dolaşmayan rahiplerin<br/>cizye olarak bir şey vermeleri gerekmez. Çünkü cizye, kişiyi küfürden men etmek ve<br/>İslâm’a teşvik etmek için meşru kılınmıştır. Çünkü cizye, savaş yerine kaim olan bir<br/>uygulamadır. Bu saydıklarımız ise savaş ehli değildir. Savaşanlar hakkındaki men edici<br/>(hüküm) hâsıl olunca -ki onlar asıldır- (asla) tâbi olan da men edilmiş olur.<br/>
<b>Haddâdî</b> demiştir ki: “Din düşmanlarının: “Kâfirlere müslüman olmak yerine cizye<br/>
vererek küfür üzere kalmalarına imkan vermek nasıl câiz olur?” şeklindeki sorularının<br/>cevabı şöyledir: Kâfirlerin küfrüne rızâ göstererek onlardan cizye almak câiz değildir.<br/>Cizye, ancak onların küfür üzere devam etmelerine karşılık alınan bir cezadır. Cizye<br/>almadan imana gelmeleri için onlara mühlet vermek câiz olduğuna göre cizye almak<br/>suretiyle mühlet vermek daha evladır.”<br/>
Vâlilerin ve cizye toplayan görevlilerin Allah Teâlâ’nın Kitabı’nda koyduğu sınırı<br/>
aşmamaları gerekir. Çünkü zulüm, mutlak olarak câiz değildir. Zulmün kötü sonuçları,<br/>zulmedene geri dönmekle kalmaz, başkalarına da sirayet eder. Bir hadiste şöyle<br/>buyurulmuştur: <i>“Şu beş şey, şu beş şeyi doğurur: Faiz yenilirse yerin dibine batma ve<br/>zelzele âfetleri meydana gelir. Hâkimler zulmederse kıtlık olur. Zina zuhûr ederse<br/>ölümler artar. Zekat verilmezse hayvanlar helak olur. Zimmîlere zulmedilirse idâre<br/>onların eline geçer.”</i><a href="RuhulBeyans.html#2829">[123]</a> <b>İbn Fahreddin Rûmî</b>’nin <i>el-Esrâru’l-Muhammediyye</i> adlı<br/>eserinde bu şekilde zikredilmiştir.<br/>
<b>Mesnevî</b>’de denilir ki:<br/>
<i>Herkes bunu bilir, sen inanmasan da<br/>Her ne ekersen, bir gün onu biçersin</i><br/>
Fakir (<b>Bursevî</b>) der ki: 1094/1683 senesinden bugüne, yani 1101/1690 senesine kadar<br/>
kâfirlerin Rum diyarını, Karadeniz’i ve Akdeniz’i istîlâları esnasında bizden<br/>öncekilerin görmediği sıkıntıları gördük.<a href="RuhulBeyans.html#2829">[124]</a> Kimse yarın ne olacağını bilemiyor. Emir<br/>ve hakimiyet, Allah’ın elindedir. Bütün bunlar idareciler tarafından müslümanlara ve o<br/>beldelerde yaşayan zimmîlere yapılan aşırı zulüm sebebiyle meydana gelmiştir.<br/>Aşağılık ve zillet, kâfirlerden sahte müslümanlara geçti, küçülen onlar oldu. Bu<br/>
