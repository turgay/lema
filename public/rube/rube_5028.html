<a name=5029></a><b>Hâfız </b>der ki:<br/>
<i>Yürü bu tuzağı bir başka kuşa koy<br/>Çünkü ankanın yuvası yüksektir</i><br/>
Yine o şöyle der:<br/>
<i>Anka kimsenin avı olmaz, tuzağını geri topla<br/>Burada dâim havadan başka eline geçecek bir şey yoktur</i><br/>
Rivayet olunur ki Hz. Mûsâ, kardeşine Allah için öfke ve hiddetinin şiddetinden sağ<br/>
eliyle saçını, sol eliyle de sakalını tutmuştu. O, her konuda öfkeli, sert bir yapıya<br/>sahipti. Kavmini buzağıya tapar halde görünce kendine hâkim olamadı ve kavminin onu<br/>ve Hz. Hârun’a yaptıklarını gördükleri bir yerde kardeşine yapacağını yaptı.<br/>
Hz. Hârun dedi ki: <i>“Ben,”</i> eğer onlardan bir kısmı ile beraber olup diğerlerine<br/>
(buzağıya tapanlara) karşı savaşsaydım, kavmin arasında zuhûr eden ayrılığı ve<br/>çarpışmayı görünce<i> “senin: ”İsrailoğulları’nın arasına ayrılık düşürdün; sözümü<br/>tutmadın!”</i> demenden korktum. Buradaki “<i>ayrılık</i>”tan maksad savaştan sonra oluşan,<br/>artık bir daha bir araya gelme ümidi olmayan tefrikadır.<br/>
<i>Celâleyn</i>’de der ki: “Onlardan ayrılsam ve senin peşine düşsem, onların iki gruba<br/>
ayrılıp birbirlerini öldürmelerinden ve senin “Onların arasına tefrika soktun” demenden<br/>korktum.”<br/>
“<i>Sözümü tutmadın!</i>” yâni benim yerime onları güzel idâre etme tavsiyemi muhâfaza<br/>
etmedin. Hz. Mûsâ, bununla şu sözünü kastediyor: <i><b>“Kavmim içinde benim yerime geç,<br/>ıslah et.”</b> </i>(el-A‘râf, 6/142) Çünkü “<i>ıslah</i>” Hz. Mûsâ dönene kadar dağınıklığı toplamak<br/>ve birliği muhâfaza ve onları idâre etmek anlamındadır. Böylelikle döndüğü zaman<br/>onlarda göreceğini görür, işi bizzat üstüne alır ve kendi görüşüne göre telâfî ederdi.<br/>Onlar çok güçlü, biz ise sayıca az ve zayıf idik. Nitekim Hârun (a.s.)’ın şu sözü bunu<br/>ortaya koymaktadır: <i><b>“Bu insanlar beni hırpaladılar, az daha beni öldürüyorlardı.”<br/></b></i>(el-A‘râf, 7/150)<br/>
<i>el-Uyûn</i>’da “ve lem terkub kavlî” ifadesi şöyle açıklanmıştır: “Benim işime niçin<br/>
bakmadın veya gelmemi beklemedin?”<br/>
<i>et-Te’vîlâtü’n-Necmiyye</i>’de şöyle der: “Sözünü tutmam ve emrine itâat etmem beni<br/>
sana tâbi olmaktan alıkoydu, yoksa emrine karşı gelmek değil.”<br/>
Hz. Hârun’un âyette belirtilen sözü özür dilemektir. Özür ise insanın hatâsını<br/>
affettirmek için aradığı çarelerdir. Bu da üç şekilde olur: Ya ben (öyle) yapmadım<br/>denir, ya da ben şu sebeple böyle yaptım, denir. Böylece kendisini günahkâr olmaktan<br/>çıkaran şeyi zikreder. Yâhut da öyle yaptım, ancak bir daha yapmayacağım, der. Bu<br/>sonuncusu tevbedir. Her tevbe, bir nevi özür dilemektir. Ancak her özür dileme, tevbe<br/>değildir.<br/>
