<a name=9083></a>bulamaz, cennet görevlisi Rıdvân cennette arasa bulamaz, dedi.<br/>
Bunun üzerine: “Ey Bâyezid o garib nerede bulunur?” dediklerinde:<i><b> “Müttakîler</b></i><br/>
<i><b>cennetlerde ve ırmakların kenarlarında, güçlü, yüce Allah’ın huzurunda hak<br/>meclisindedirler” </b></i>dedi. Bu sebeple doğruluk sâhibi olmak ve sâdıklara hizmet etmek<br/>kaçınılmaz bir görevdir ki, insan bu yüce makama ulaşabilsin. O makamın bir çok güzel<br/>yönleri ve mertebeleri vardır.<br/>
Sözde doğruluk, günahların en çirkini olan yalandan dili korumaktır. Sevgili<br/>
Peygamberimiz (s.a.): <i>“Tâcirler, fâcirdirler”</i><a href="RuhulBeyans.html#9084">[163] </a>dedi. “Ey Allah’ın Rasûlü, Allah alış<br/>verişi mübah kılmadı mı? dediler. Rasûlullah; <i>“Evet, ancak onlar yemin edip günah<br/>işliyorlar, konuşuyor ve yalan söylüyorlar”</i> buyurdu. Yine Efendimiz (s.a.); <i>“Yalan<br/>söylemek rızkı azaltır”</i> buyurmuştur. Yine bir hadis-i şerifte: <i>“Kendisinde dört huy<br/>bulunan, namaz kılsa, oruç tutsa da münafıktır; konuştuğu zaman yalan söyler, bir<br/>şey için vaad ettiğinde vaadinden döner, bir şey kendisine emanet edildiğinde hıyanet<br/>eder ve husûmet ettiğinde haktan ayrılır”</i> buyurulmuştur.<a href="RuhulBeyans.html#9084">[164]</a><br/>
Halde doğruluk, hâlini eksiltecek şeylerden korunmaktır. Bir işi yapmak ve bir hal<br/>
üzerinde bulunmak konusunda Allah’a güvenmek ve teslimiyettir. Benzeri işlerde<br/>doğruluk, bu karar üzere devam etmek ve onun durumunu eksiltecek şeylerden<br/>sakınmaktır. Sülûk hâlinde olanlar, halde doğruluğa büyük önem verirler.<br/>
Rivâyete göre, sülûk hâlinde olanlardan bir zat büyük bir vecd ve feryad içindeydi.<br/>
Bir gün geldi ve dervişlik hırkasını Harem-i şerifte bulunan şeyhe verdi. “Benim şu<br/>andaki feryâdım âşık olduğum bir kadın içindir. Bu durumda âşıkların hırkasını giyip de<br/>yalancı olmak istemiyorum” dedi. Günler sonra gelip önceden çıkarıp şeyhe teslim<br/>ettiği âşıklar hırkasını aldı ve: “Beni o kadından kurtaran Allah’a hamd u senâlar olsun,<br/>önceki hâlime döndüm” dedi.<br/>
Halde doğruluğun bir örneği de, mürîdin irâdesinde sadâkatidir. Müridde şeyhinin<br/>
irâdesine muhâlif bir hareket görülürse o, irâdesinde yalancıdır. Zira mürid, irâdesini<br/>şeyhinin irâdesinde ifnâ eden, onun irâdesiyle bütünleştirendir.<br/>
İnsanın gerek hal, gerekse söz doğruluğu bakımından hangi durumunda sadâkat<br/>
bulunursa, onun kurtuluşuna ve derecelerinin yükselmesine sebep olur.<br/>
Şair ne güzel söylemiş:<br/>
<i>Doğrulara doğrulukları sebebiyle verilir:<br/>Hayatta ve ölümden sonra kurtuluş.</i><br/>
Bu şiirin söylenmesine sebep şudur:<br/>Şamlı üç kardeş savaşırlarken bir defasında Rumlar onları esir etti. Kral onları yanına<br/>
alarak: “Nasrânîliği/hrıstiyanlığı kabul etmeniz şartıyla ben sizi kral yapacağım ve<br/>kızlarımla da evlendireceğim,” dedi. Üç kardeş bu teklifi şiddetle red ettiler ve “Ey<br/>Muhammedimiz! biz senden ayrılır mıyız!” dediler. Kral üç kardeşten ikisini kızdırılmış<br/>zeytin yağına atarak feci şekilde öldürdü. Üçüncüsünü yanında alıkoydu ve kızını ona<br/>
