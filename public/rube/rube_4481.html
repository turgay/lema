<a name=4482></a><img src="RuhulBeyan-4482_1.jpg"/><br/>
fırına atılan bir oduna benzetmiştir. Tevhid bütün iyiliklerin aslı, şirk ise bütün<br/>kötülüklerin kaynağıdır. Tahkîk ehli şöyle demiştir: Lâ ilâhe illallah kelimesini kâfir bir<br/>kimse söylediği zaman kendisinden küfrün karanlığı gider, kalbinde tevhid nûru yerleşir.<br/>Mü’min söylediğinde ise ondan nefsin zulmetini giderir, kalbinde vahdâniyyet nûru<br/>yerleşir. Her gün bin defa bu sözü söyleyen kimse ise her defasında kendisinden daha<br/>önce gidermediği bir kötülüğü giderir. Allah’ı bilme makâmı, ebediyete kadar bitmez.<br/>Allah Teâlâ “<i><b>Rabbim ilmimi artır” de.</b></i>” (Tâhâ, 20/114) buyurmuştur.<br/>
<i>Ey birâder, Hakk’ın dergâhı nihâyetsizdir<br/>Her nereye erişsen Allah bizimledir</i><br/>
<b>Yahyâ b. Muâz</b> (r.h.) şöyle demiştir: “Dünya ancak Senin zikrinle güzeldir. Âhiret<br/>
ancak Senin affınla, cennet ancak Seninle karşılaşmakla güzeldir.” Bir hadîste “<i>Dünya<br/>lânetlenmiştir. Dünyadaki her şey de lânetlenmiştir. Ancak Allah’ı zikir ve Allah’ı<br/>zikre yardım eden şey, bilen âlim ve öğrenen hariç</i>.”<a href="RuhulBeyans.html#4483">[91]</a><br/>
Tevhid vahdeti, birliği isbat etmektir. Tevhid ehlinden kemâl üzere olanlar ise<br/>
kesretten çokluktan vahdete/birliğe kaçanlardır.<br/>
<b>Şeyh Ebü’l-Hasen </b>şöyle demiştir: Dağda yaşayan bir velîden bahsedildiğini işittim.<br/>
Bir gece onun çilehanesinin kapısında geceledim. Onun şöyle dediğini duydum: “İlâhî!<br/>Kullarından bazıları halkı kendi emri altına vermeni taleb etti. Sen de ona istediğini<br/>verdin. Ben ise senden insanların bana iyi muâmele etmemelerini istiyorum. Böylece<br/>senden başka sığınacağım, ilticâda bulunacağım kimse olmasın.”<br/>
Allah bizi ve sizi bu makâmın hakikatlerine ulaştırsın. Bizi kendisine kavuşuncaya<br/>
kadar her ân firâr ile şereflendirsin. Firâr’ın mânâsı Allah Teâlâ’yı her şeye tercih<br/>etmektir. Çünkü himmetin üstünlüğü ancak, mâsivâyı terk etmekle ortaya çıkar.<br/>
Hikâye edilir ki sultanlardan birisi vezirlerinden birini diğerlerinden daha fazla<br/>
severdi. Diğer vezirler ona hased ettiler ve onu tenkid ettiler. Sultan o vezirin kendisine<br/>olan sevgisinin derecesini göstermek istedi. Çeşitli süslerle bezenmiş bir evde<br/>vezirlerine ziyâfet verdi. Sonra vezirlerine “her biriniz evde bulunanlardan en çok<br/>hoşuna giden şeyi alsın” dedi. Vezirlerden her biri hoşlarına giden mücevher ve<br/>eşyalardan dilediklerini aldılar. Kıskanılan vezir ise sultânı aldı ve “Senin dışında<br/>hiçbir şey benim hoşuma gitmedi” dedi.<br/>
<b>Hâfız</b> der ki:<br/>
<i>Senin köyünün dilencisi sekiz cennetten müstağnîdir<br/>Senin aşkının esiri her iki âlemden âzâddır</i><br/>
Yâni sâdık âşık sevgilisinden başkasını seçmez ve her durumda başkalarını<br/>
