<a name=10407></a><img src="RuhulBeyan-10407_1.jpg"/><br/>
taşıyan her nefesin karşılığı âhirette Cehennem ateşidir. Kim bugün şehvet ateşiyle<br/>yanarsa yarın Cehennem azabına erişir. Kim de bugün riyazet ve mücahede suyu ile<br/>şehvet ateşini söndürürse, yarın rahmet suyu ve mârifet nûruyla Cehennem ateşini<br/>söndürür. Cehennem öyle bir duruma gelir ki mü’minin mârifetinin nûrundan feryâd<br/>ederek <i>“çabuk geç ey mü’min, nûrun ateşimi söndürüyor” </i><a href="RuhulBeyans.html#10407">[10] </a>der. Bunun gibi dünyada<br/>her mü’minin gönlünde irfan denilen bir Cennet olduğu gibi ukbada da Rıdvan denilen<br/>bir Cennet vardır. Kim dünyadaki irfan cennetini taat süsü ile bezerse yarın Rıdvan<br/>Cennetine erişir.<br/>
<b>Kâşânî</b> bu son âyetleri şöyle anlıyor: “Azan” yâni insâni fıtrattan sapana, adâlet ve<br/>
şeriatin sınırını aşıp behîmi/hayvâni veya sebû’i/yırtıcılık rütbesine geçen ve bu<br/>azgınlığında ileri gidene, “ve dünya hayatını âhirete tercih edene” ve süflî lezzetlerin<br/>muhabbeti ile hissi hayatı hakîkî hayata tercih edene, “şüphesiz Cehennem tek<br/>barınaktır”, şüphesiz Cehennem onun varıp dönecek olduğu yer ve sığınağıdır.<br/>“Rabbinin makamından korkan” yâni kalp makamına terakkî ederek onun kendi nefsini<br/>kayyumiyetini müşâhede ederek, Rabbinin makamından korkan, “ve nefsini kötü<br/>arzulardan uzaklaştıran” yâni nefsini onun ikabı ve kahrı ile hevâ ve hevesine uymaktan<br/>uzaklaştıran için ise “şüphesiz Cennet yegane barınaktır.” Cennet derecelerine göre<br/>onun barınağıdır.<br/>
Bazıları derler ki; bu âyet ile sülûk mertebelerinde mübtedî kimsenin hâline işâret<br/>
vardır. Çünkü mübtedi Allah’a yöneldiği vakit ona hicab yâni mahrumiyet korkusuyla<br/>refah ve ruhsat izni verilmez. Tasfiye ve mârifet makamına ulaştığında artık kendi<br/>nefsini heva ve hevesinden uzaklaştırmaya ihtiyacı kalmaz. Zira nefsi, cismi ve şeytanı<br/>artık rûhâni olmuştur. Buradaki duymuş olduğu arzu bir tek arzudur. O da ruhun<br/>arzusudur. Oysa mübtedi arzu noktasında nefsi ile birliktedir. Bundan dolayı kendisine<br/>yasaklama getiriliyor. Müntehi (menzilin sonuna varmış kişi) ise bu konuda yâni arzu<br/>konusunda Rabbi ile birliktedir. Kim Rabbi ile birlikte olursa onun şehveti gerçek ve<br/>makbul lezzete dönüşür.<br/>
<a href="RuhulBeyans.html#10405">[8]</a>. Terğib, I, 50.<br/><a href="RuhulBeyans.html#10405">[9]</a>. Müslim, Salat 60.<br/><a href="RuhulBeyans.html#10407">[10].</a> Ebû Nuaym, Hilye c.9 s. 329<br/>
