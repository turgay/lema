<a name=7577></a><img src="RuhulBeyan-7577_1.jpg"/><br/>
<img src="RuhulBeyan-7577_2.jpg"/><br/>
<img src="RuhulBeyan-7577_3.jpg"/><br/>
<b>18. Onlar ki sözü dinlerler ve onun en güzeline uyarlar. İşte Allah’ın doğru yola</b><br/>
<b>ilettiği kimseler onlardır. Gerçek akıl sâhipleri de onlardır.</b><br/>
“<i>Onlar ki sözü dinlerler ve onun en güzeline uyarlar.</i>” Burada, önceki âyette<br/>
zikredilen müjdenin Hz. Peygamber (a.s.)’ın ağzından yapıldığı açıkça ifâde<br/>edilmektedir. Bu dünyadaki müjdedir. Meleğin müjdesi ise âhirette olacaktır. Nitekim<br/>Allah Teâlâ şöyle buyurmaktadır: <i><b>“Dünyâda da âhirette de müjde onlara!”</b></i> (Yûnus,<br/>10/64) Hâsılı âhiretteki müjde kişinin dünyada müjdelenip müjdelenmediğine bağlıdır.<br/>Yâni ikinciye lâyık olan birinciye de lâyık olacaktır.<br/>
Bu âyetin <b>Osman b. Affân, Abdurrahman b. Avf, Sa’d, Saîd, Talha ve Zübeyr</b><br/>
(r.anhüm) hakkında nâzil olduğu söylenmiştir. Onlar Ebû Bekir (r.a.)’a durumunu<br/>sorduklarında onlara kendisinin îman ettiğini haber verdi. Bunun üzerine onlar da îman<br/>ettiler. Nitekim <i>et-Tekmile</i>’de geçtiği üzere bu rivâyeti <b>Mehdevî</b> nakletmiştir.<br/>
Buna göre mânâ şöyledir: “<i>Onlar ki</i>” Ebû Bekir (r.a.)’tan “<i>sözü dinlerler ve onun en</i><br/>
<i>güzeline</i>” yâni Lâ ilâhe illâllah sözüne “<i>uyarlar.</i>” Nitekim <i>Keşfü’l-esrâr</i>’da böyle<br/>geçmektedir.<br/>
<i>el-İrşâd</i>’da der ki: Onlara âid zamir ile “<i>Onları müjdele</i>” buyrulmak yerine açık isim<br/>
kullanılmıştır. Bu, “<i>kullarımı</i>” diye Allah’a izâfet ile onlara şeref bahşetmek, onların<br/>tâğuttan kaçınmalarını ve Allah’a yönelmelerini sağlayan şeyin, dînî konuları ince<br/>eleyip sık dokuyarak hakkı bâtıldan ayırmaları ve daha üstün olanı ondan da üstün olana<br/>tercih etmeleri olduğuna delâlet etmek içindir.”<br/>
Bu tefsir, âyetteki “<i>söz</i>”ü kaide gereği mutlak ve âmm kabul ettiğimiz takdirde<br/>
geçerlidir.<br/>
Fakir (<b>Bursevî</b>) der ki: “Mânânın şöyle olması da ihtimal dahilindedir: “<i>Onlar ki</i>”<br/>
Kur’an olsun başkası olsun mutlak olarak “<i>sözü dinlerler ve</i>” îman ve amel ile “<i>onun<br/>en güzeline uyarlar</i>” ki bu da Kur’an’dır. Çünkü Allah Teâlâ Kur’an hakkında, bu<br/>sûrede geleceği üzere: “<i><b>Allah sözün en güzelini indirdi</b></i>.” (ez-Zümer, 39/23)<br/>buyurmaktadır.<br/>
<b>Râğıb</b>, <i>el-Müfredât</i>’ta der ki: <i>“Onun en güzeline”</i> yâni, şüpheden en uzak olanına<br/>
“<i>uyarlar.</i>”<br/>
<i>Bahru’l-hakâik</i>’da der ki: “<br/>
” kelimesi, Allah, melek, insan, şeytan ve nefsin sözleri<br/>
için geneldir. İnsan hak, bâtıl, iyi ve kötü söyler. Şeytan, isyana dâvet eder. Nefs, arzu<br/>ve isteklere teşvik eder. Melek, tâate dâvet eder. Hz. Allah <i><b>“Bütün varlığınla O’na<br/>yönel”</b></i> (el-Müzzemmil, 73/8) buyurduğu gibi kendine çağırır. O halde hâlis kullar,<br/>âlemlerin Rabbi olan Allah’ın hitabı olan en güzel kavilleri/sözleri Hz. Peygamber’in<br/>dilinden dinleyip onu takip eden kimselerdir.<br/>
