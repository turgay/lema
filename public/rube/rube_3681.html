<a name=3682></a><img src="RuhulBeyan-3682_1.jpg"/><br/>
<img src="RuhulBeyan-3682_2.jpg"/><br/>
Burada töhmetleri ortadan kaldırmaya ve töhmete sebep olacak yerlerden sakınmaya<br/>
çalışmak gerektiğine delil vardır. Bir hadiste şöyle buyrulur: “<i>Kim Allah’a ve âhiret<br/>gününe inanıyorsa kendisini töhmet altında bırakacak yerlerden uzak dursun</i>.”<a href="RuhulBeyans.html#3690">[49]<br/></a>Peygamberimiz îtikafta iken bir ara yanına hanımlarından birisi gelmişti. O sırada<br/>yanına uğrayanlara, Hz. Peygamber (a.s.)’ın töhmeti kaldırmak için: “<i>Bu kadın, falanca<br/>eşimdir</i>.”<a href="RuhulBeyans.html#3690">[50] </a>buyurması bu kabildendir.<br/>
Kral kendisini dâvet ettiği halde zindandan çıkmakta acele etmeyerek büyük bir iç<br/>
güven ve sabırla hareket eden Yûsuf (a.s.)’ın bu tutumunu Hz. Peygamber (s.a.)’in çok<br/>beğendiği ve şöyle buyurduğu rivâyet edilmiştir: “<i>Yûsuf ’a, keremine ve sabrına hayret<br/>ediyorum. Allah kendisini bağışlasın, kendisine o semiz ve zayıf ineklerin neyi<br/>gösterdiği sorulduğunda onun yerinde olsaydım, beni zindandan çıkarmalarını şart<br/>koşmadan bir şey söylemezdim. Yine elçi kendisine gelip de elçiye: ‘Efendine dön ve<br/>ona... sor’ demesine de hayret ediyorum. Ben onun yerinde olsaydım ve onun kadar<br/>zindanda kalsaydım, hemen cevap verir, kapıya koşardım. Mazeretimi anlayıp<br/>anlamamalarına önem vermezdim. Yûsuf gerçekten hilim sâhibi ve teennî ile hareket<br/>eden biriymiş</i>.”<a href="RuhulBeyans.html#3691">[51]</a><br/>
<b>İbnü’l-Melek</b> der ki: “Bu hadis Peygamber Efendimiz (s.a.)’in sabırsız ve aceleci<br/>
olduğunu göstermez. Aksine burada Yûsuf (a.s.)’ın itham edildiği ağır suç kralın<br/>kalbinden zâil olsun ve kendisine şüpheci gözlerle bakmasın diye zindandan çıkmakta<br/>acele etmemesi ve sabretmesi medhedilmektedir.”<br/>
<b>Tıybî</b> der ki: Rasulullah (s.a.)’in bu ifadesi, tevâzû îcâbı söylenmiş bir sözdür. Yoksa<br/>
O teennî ile hareket etmeyen aceleci biri olduğu için böyle konuşuyor değildir. Tevâzu<br/>ise ne büyük birini küçültür ne de yüce birini alçaltır. Aksine tevazu, sahibi için bir<br/>fazîlettir, onu yüceltir ve kıymetini artırır.<br/>
<i>“Şüphesiz benim Rabbim”</i> olan Allah <i>“onların”</i> kadınların “Sâhibine itâat et”<br/>
derken kurdukları <i>“hîlesini çok iyi bilir” dedi.”</i><br/>
Bu ifadede kendisinin suçsuz olduğuna, kadınların ise kendisine tuzak kurduğuna<br/>
Allah’ın bilgisini şâhid tutmak söz konusudur. Sanki şöyle demiş oluyor: ‘Onu<br/>araştırmaya sevk et. İşte o zaman suçsuz olduğum ortaya çıkar. Çünkü Allah olanların<br/>kadınların hîlesinden ibâret olduğunu biliyor.’<br/>
<i>O yiğit bu sözü şâha söyleyince<br/>Mısır’ın kadınlarına haber verdiler,<br/>Onları pâdişâhın önüne topladılar<br/>Hepsi o mumun pervanesi oldular</i><br/>
<i> </i><br/>
