<a name=9449></a><img src="RuhulBeyan-9449_1.jpg"/><br/>
<b>23. O, öyle Allah’tır ki, kendisinden başka hiçbir tanrı yoktur. O, mülkün</b><br/>
<b>sâhibidir, eksiklikten münezzehtir, selâmet verendir, emniyete kavuşturandır,<br/>gözetip koruyandır, üstündür, istediğini zorla yaptırandır, büyüklükte eşi<br/>olmayandır. Allah, müşriklerin ortak koştukları şeylerden münezzehtir.</b><br/>
<i>“O, öyle Allah’tır ki, kendisinden başka hiçbir tanrı yoktur.”</i> Bu âyet-i kerimede de<br/>
tevhide verilen önemi belirtmek için <i>“Hüve”</i> zamiri tekrar edilmiştir. Yâni O’ndan<br/>başka ibâdete lâyık hiçbir bir ilah yoktur. O öyle bir padişahtır ki celâl olan zâtı, muhtaç<br/>olmaktan münezzeh, kemâl olan sıfatları mutlak istiğnayla müstağnîdir.<br/>
<i>“O, mülkün sâhibidir.”</i> Melik, hükümranlık ve saltanat sâhibi, demektir. Mülk, emir<br/>
ve yasaklarla akıllı topluluklara tasarruf etmektir. Bu tasarruf, düşünüp konuşabilen<br/>varlıklara mahsus olan yönetimlerde geçerli olan bir tasarruftur. Bu sebeple, <i>Melikü’n-<br/>nas</i>/insanların meliki denir de Melikü’l-eşya/eşyanın meliki denmez. Bundan dolayı<br/><i><b>“Din gününün mâliki”</b></i> (el-Fatiha, 1/4) anlamındaki âyet-i kerimenin anlamı, “Din<br/>günündeki mâlik” demektir. <i>Müfredat</i> adlı eserde de böyle kaydedilmiştir. Abdülmelik<br/>demekten maksad, Allah’ın dilediğiyle tasarruf ederek kendi nefsine ve diğerlerine<br/>mâlik olan ve Allah’ın dilediğiyle emreden demektir. Böyle biri, Allah’ın yaratılmışlar<br/>üzerindeki en ağır ve en ciddi kimsesidir.<br/>
<b>İmam Gazzali</b> (k.s.) şöyle demiştir: Kulun kendisine âid ülkesi, kalbi ve kalıbıdır.<br/>
Ordusu; şehveti, hevesi ve gadabıdır. Emrindeki raiyyesi ve yönettiği halkı; lisanı, iki<br/>gözü ve iki eliyle diğer organlarıdır. Kul bunlara sâhib olup onların emrine girmediği<br/>zaman hükümranlığı, bir melikin kendi halkını yönetmesi seviyesine ulaşmış olur.<br/>
<b>Şeyh Sa‘dî</b> (r.a.) şöyle demiştir:<br/>
<i>Senin vücûdun iyi ve kötü ile dolu bir şehirdir,<br/>Sen onun sultanısın, akıl da bilge veziri.<br/>Bu şehirde başıboş alçaklar vardır,<br/>Bunlar kibir, sevdâ ve hırstır.<br/>Sultan kötülere meyl ü muhabbet ederse,<br/>Akıllı insanlarda rahat ve huzur nasıl kalır?</i><br/>
Bir de onun başarılı yönetimine insanların hiç birine muhtaç olmaması, aksine<br/>
insanların ona uzun ve kısa vadede ihtiyaç duyması eklenecek olursa o alem-i ‘arzda<br/>melik sayılır. Bu, peygamberlerin rütbesidir. Çünkü onlar, âhiret hayatını mamur<br/>etmenin yolunu bulmakla Allah’tan başka her şeyden müstağni olur, hiç kimseye ihtiyaç<br/>duymazlar, aksine herkes onlara muhtaç olur. Bu sultanlıkta peygamberleri, vârisleri<br/>olan âlimler takib ederler. Âlimlerin saltanatları, Allah’ın kullarını irşad etmeğe ve<br/>aydınlatmağa güçleri yettiği ve kendileri irşada muhtaç olmaktan uzak bulundukları<br/>kadardır. Bu saltanat, kula mülkünde ve gerçek saltanatında ortağı bulunmayan gerçek<br/>
