<a name=3339></a><img src="flower_sep.jpg"/><br/>
<img src="RuhulBeyan-3339_2.jpg"/><br/>
<img src="RuhulBeyan-3339_3.jpg"/><br/>
çekişmede sizi galip getirmeleri için <i>“çağırın.”</i> Çünkü bir insanın uydurduğu şeyi<br/>başka bir insan da uydurabilir.<br/>
<b>14. Eğer size cevap vermedilerse bilin ki o Allah’ın ilmiyle indirilmiştir ve O’ndan</b><br/>
<b>başka tanrı yoktur. Nasıl, artık müslüman oldunuz mu?</b><br/>
<i>“Eğer size cevap vermedilerse”</i> <i>“size”</i> zamiri Rasûl (a.s.) içindir. Ta‘zim için çoğul<br/>
yapılmıştır. Ya da hem Rasûl (a.s.) hem de mü’minler içindir. Çünkü mü’minler, meydan<br/>okumakla emredilme konusunda Rasûlullah’a (s.a.) tâbidirler. Burada mü’minlerin<br/>vazifesinin Hz. Peygamber’den asla ayrılmamak, inatçılarla sözlü mücâdelede<br/>zorluklara O’nunla beraber göğüs germek olduğuna dâir latif bir nükte vardır. Tıpkı<br/>cihadda yaptıkları gibi.<br/>
<b>Müftü Sa‘dî </b>der ki: “Kur’an’da Hz. Peygamber (a.s.)’a olan hitâbın ümmetine de<br/>
şâmil olup olmadığı ihtilâflıdır. Şafiîler ümmetine şâmil olmadığını söyler, Hanefîler ve<br/>Hanbelîler, hitâbın özellikle Hz. Peygamber’i (a.s.) ilgilendiren bir şey olduğunu<br/>gösteren bir delîl olmadığı takdirde ümmetine de şâmil olduğunu söyler.”<br/>
Mânâ şu şekildedir: Ey Muhammed ve ashâbı, bu müşrikler size kendilerini davet<br/>
ettiğiniz Kur’an’a sözlü mücâdele, onun on sûresinin benzerini getiremedikleri<br/>hususunda size cevap veremedikleri ve Allah’tan başka çağırıp yardımına<br/>başvurabildikleri herkesten yardım istedikleri halde bundan âciz oldukları ortaya<br/>çıktığına göre <i>“bilin ki o Allah’ın ilmiyle”</i> Allah Teâlâ’dan başka kimsenin bilmediği<br/>meziyet, özellik ve keyfiyetlerle<i> “indirilmiştir.”</i><br/>
<b>Kâşifî</b> der ki: “Yâni Cenâb-ı Hakk’a mahsus bir ilimle kuşatılmıştır. O ilim kulların<br/>
faydasına, dünya ve âhiret işlerinin düzenlenmesine dâirdir.”<br/>
<i>et-Te’vîlâtü’n-Necmiyye</i>’de şöyle denilir: “Kur’an, yaradılanların ilmiyle değil,<br/>
<i>“Allah’ın ilmiyle indirilmiştir.”</i> Çünkü Kur’an’da ileride olacak şeyler haber<br/>verilmektedir. Bu da gaybın bir boyutudur. Gaybı ise Allah’tan başka kimse bilmez.”<br/>
<i>“Bilin ki”</i> ifadesiyle anlatılmak istenen bilmeye devam ve bilmekte sebât etmektir.<br/>
Yâni, ‘Ey mü’minler Kur’an’ın Allah tarafından indirildiği ve Hz. Peygamber’in<br/>peygamberlik davâsında doğru olduğuna delâlet eden mûcizelerden biri olduğu<br/>hususundaki yakîniniz ve sâbit-kademliğiniz artsın diye şimdi bildiğiniz şeyi bilmeye<br/>devam edin ve bu konuda kararlı olun.’ demektir.<br/>
<i>“Ve O’ndan başka tanrı yoktur.”</i> Yani bunu bilmeye de devam edin. Bu ifade ile<br/>
şöyle denmek isteniyor: Vahyi indiren Allah’tır. O’ndan başka vahiy indiren yoktur.<br/>Çünkü O kendisinden başka tanrı bulunmayan yegâne tanrıdır.<br/>
