<a name=1182></a><img src="RuhulBeyan-1182_1.jpg"/><br/>
<img src="RuhulBeyan-1182_2.jpg"/><br/>
<img src="RuhulBeyan-1182_3.jpg"/><br/>
<img src="RuhulBeyan-1182_4.jpg"/><br/>
<img src="RuhulBeyan-1182_5.jpg"/><br/>
<img src="RuhulBeyan-1182_6.jpg"/><br/>
Bu sözler müslümanları şöyle demeye itti: “Nasıl oluyor da müşriklere mağlup<br/>
oluyoruz? Biz, Allah’ın Rasûlü’ne ve İslâm dînine yardım ettiğimiz; onlar ise Allah’ı<br/>inkâr ettikleri ve O’na şirk koştukları halde, nasıl oluyor da muzaffer olabiliyorlar?”<br/>
Bu soru, durumu kabullenemeyen bir tarzda sorulmakta olduğundan Allah Teâlâ,<br/>
Peygamberine, kavminin bu fâsid sorularına şu şekilde cevap vermesini emrediyor: <i>“De<br/>ki: O, kendinizdendir.”</i> Bu mağlûbiyet, ganimet malına tama’ edip o stratejik geçidi<br/>terkederek emre karşı gelmek sûretiyle etmiş olduğunuz o meş’ûm isyandan<br/>kaynaklanmıştır.<br/>
<i>“Şüphesiz Allah, her şeye kadirdir.”</i> Emre uyduğunuz zaman, yardım edip, karşı<br/>
çıktığınızda yüzüstü bırakmak da O’nun kadir olduğu şeylerdendir. Başınıza gelen tüm<br/>bu belâlar, peygamberine itâatten ayrıldığınız için Allah tarafından gelmiştir.<br/>
<i> </i><br/>
<i> </i><br/>
<b>166, 167. İki birliğin karşılaştığı gün sizin başınıza gelenler, ancak Allah’ın</b><br/>
<b>dilemesiyle olmuştur ki, bu da, mü’minleri ayırdetmesi ve münâfıkları ortaya<br/>çıkarması için idi. Bunlara: “Gelin, Allah yolunda çarpışın; ya da savunma yapın”<br/>denildiği zaman, “Harbetmeyi bilseydik, elbette sizin peşinizden gelirdik” dediler.<br/>Onlar o gün, îmandan çok, kâfirliğe yakın idiler. Ağızlarıyla, kalplerinde olmayanı<br/>söylüyorlardı. Halbuki Allah, onların içlerinde gizlediklerini daha iyi bilir.</b><br/>
Uhud savaşında, sizden ve müşriklerden ibâret <i>olan “iki topluluğun karşılaştığı</i><br/>
<i>gün</i>,<i>”</i> sizin <i>“başınıza gelen, ancak Allah’ın izniyle olmuştur</i>.<i>”</i> Başınıza gelen belâ,<br/>ancak O’nun kazâsı, yani hükmü sebebiyle gelmiştir. Âyet-i kerîmede, Allah’ın<br/>kâfirlerin önünü açması, “Allah’ın izni” olarak isimlendirilmiştir; çünkü bu Allah’ın<br/>izninin gereklerindendir.<br/>
<i>“Ve münâfıkları bilsin”,</i> mü’minlerle münâfıkları ayırsın ve bir topluluğun îmanı, bir<br/>
topluluğun da infâkı ortaya çıksın diye.<br/>
Bu münâfıklar, Abdullah b. Übeyy ve arkadaşlarıdır. Bunlar, Uhud günü, Hz.<br/>
Peygamber’in yanından çekip gitmişlerdi. Abdullah b. Harâm (r.a.) kendilerine: “Sizi<br/>Allah’a şikâyet ediyorum; hem kavminizi, hem de peygamberinizi yüzüstü bırakmış<br/>oluyorsunuz.” deyip bunları savaşa teşvik etmiştir. Âyet-i kerîmenin şu bölümü bu<br/>olaydan bahsetmektedir: “<i>Gelin Allah yolunda savaşın, </i>ya da savaşmasanız bile<br/>
