<a name=9472></a>Anlatıldığına göre, <i>el-Milel ve’n-Nihal</i> adlı kitabın sâhibi faziletli ilim adamı<br/>
<b>Muhammed eş-Şehristanî,</b> kelamcıların sayılı büyüklerinden ve akıllılarından idi.<br/>Onun kelam ilmi konularında çok büyük araştırmaları vardı. Genellikle onun araştırdığı<br/>konuları, onun gibi araştırıp onu geçecek kimse bulunmazdı. Bütün bu geniş konuları<br/>kesinlik kazandıktan sonra hazırladığı kitapta bir araya toplamış, sonuçta Allah<br/>Teâlâ’nın yüce zâtı konusunda hayret ve acze düşerek, bu gibi hususları Allah’a havâle<br/>eden âcizlerin mezhebine dönmüş ve “bu konuda size yaşlı kadınların dindarlığı gibi<br/>dindar olmayı tavsiye ederim. Çünkü o hediyelerin en değerlilerindendir.” demiş ve şu<br/>şiiri söylemiştir:<br/>
<i>Bu kelam konularının tamamını gerçekten dolaştım,<br/>Bu ilim konuları arasında asil atamı koşturdum<br/>Sonunda, şaşakalmış kimsenin elini çenesine koyduran,<br/>Ve boşuna uğraşmaktan pişman olandan başka kimse görmedim.</i><br/>
Sonra da, yol varsa o da şudur, diyerek açıklamasına şöyle devam etmiştir: Kul, Hz.<br/>
Muhammed (s.a.)’in getirip, dâvet ettiği ve kendisine yöneldiği şekliyle dine inanıp<br/>bağlanacak, bu itikadına aklının görüşünden en ufak bir şey sokmayacak. Gerek tenzih<br/>gerek bir benzetme buna hiçbir sey eklemeyecek. Aksine Allah’ın zâtı ve sıfatları<br/>konusunda gelen bütün âyetlere inanıp ilmini, bu âyetle yüce zâtını vasıflayan Allah’a<br/>bırakacak. İşte bu selamet ve esenlik yolu, sağlam dinin ta kendisidir.<br/>
Ashab-ı kiram ve sâlih selefimiz (r.a.) bu yolda yürümüşler, nihâyet ilmin zirvesine<br/>
ulaşmışlardır. Zaten araştırıcı akıllı kimselerin varacağı nokta burasıdır. Allah’ın<br/>kendisini başarılı kıldığı kimse de bu yolda yürür, görüşü bu vadiye yönelip saflaşır.<br/>Kim ki, kendi görüş ve içtihadının verdiği sonuçla kalırsa bu, Peygamber Hz.<br/>Muhammed (s.a.)’in getirdiği görüş kesinlikle değildir. Çünkü bu kimse buraya kendi<br/>açıklaması ve görüşü ile elde ettiği sonucu sokmuş ve kendi görüş ve aklına dayanıp<br/>güvenmiştir. Eğer esenlik içinde olmayı ve sorumlu duruma düşmemeyi istiyorsanız<br/>benim size tavsiyem budur.<br/>
Bunun aksini isteyen ise, sorulardan ve sorumlu olmaktan nihâyet tehlike içinde<br/>
bulunmaktan kurtulamaz. Çünkü kesin o ki, âyetleri bırakıp kendi görüşleriyle gidenler<br/>için Allah’ın dilediği şey zor bir sonuçtur. Allah’ın sıfatları konusunda delil ve<br/>dayanakları değişen akıllı kimseler gördük. Mesela Mutezile görüşündekiler Eş’ari<br/>görüşünde olanlara, onlar da Eş’ari’lere, onlar felsefecilere, felsefeciler de onlara<br/>muhâlefet etmişlerdir. Bunların her biri diğerini câhillik ve küfürle itham ediyor.<br/>Bundan anladık ki, bu ihtilaf, onların görüşlerinin değişik ve sağlam delil ve dayanak<br/>bilmemelerinden kaynaklanmaktadır. Ya tamamı veya bir kısmı sağlam delilden<br/>yoksunlar. Buna karşılık Peygamberlerin ikisinin dahi Allah Teâlâ’nın zâtı hakkında<br/>birbirleriyle hiç bir zaman ihtilaf etmediklerini gördük. Her biri Allah’a aynı kapıdan<br/>dâvet etmiştir. Onların ihtilafları hükümlerin küçük ayrıntılarındadır. Asla hükümlerin<br/>
