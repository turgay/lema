<a name=9396></a><img src="RuhulBeyan-9396_1.jpg"/><br/>
<img src="RuhulBeyan-9396_2.jpg"/><br/>
<b>8. <i>(Allah’ın verdiği bu ganîmet malları,)</i></b><b> yurtlarından ve mallarından</b><br/>
<b>uzaklaştırılmış olan, Allah’tan bir lütuf ve rızâ dileyen, Allah’ın dinine ve<br/>Peygamberine yardım eden fakir muhâcirlerindir. İşte doğru olanlar bunlardır.</b><br/>
<i>“(Allah’ın verdiği bu ganîmet malları) yurtlarından ve mallarından uzaklaştırılmış</i><br/>
<i>olan, Allah’tan bir lütuf ve rızâ dileyen, Allah’ın dinine ve peygamberine yardım eden<br/>fakir muhâcirlerindir.” “</i>Fakir muhâcirler” cümlesi, önceki âyette geçen “akraba ve<br/>ona atfedilenler”den bedeldir. “Allah ve Rasûlü” kelimelerinden bedel değildir. Aksi<br/>halde Peygamberin de fakirlerden sayılması gerekirdi ki, eksiklik ve yermeyi<br/>çağrıştıracağı için Peygamber (a.s.)’a fakir denmez. Çünkü, <i>fakr</i> kelimesinin asıl<br/>mânâsı, “sırt omurgasının kemiğini kırmak” demektir. Bu sebeple büyük ihtiyaç ve<br/>belâya, ağır sıkıntıya <i>fâkıra</i> adı verilmiştir. Zira bu ihtiyaç ve belâ insanı yenik düşürüp<br/>belkemiğini kırar. Allah Rasûlü’nü fakirlikle isimlendirmek uygun olmayınca, Allah<br/>Teâlâ için böyle bir şeyin söz konusu bile edilmemesi gerekir. Nitekim Allah Teâlâ,<br/>Rasülü’nü “Allah’ın dinine ve Peygamberine yardım ederler” cümlesiyle fakirlerden<br/>ayırmıştır. Geriye, vatanında malı bulunan yolcuya da fakir denilemeyeceği kalıyor ki,<br/><i>Telvih</i> ve diğer bazı eserlerde bu böyle kaydedilmiştir. <b>İmam Şâfiî</b> gibi akrabadan<br/>zengin olanlara da feyden pay verenlere göre bu cümle, yetimler ve ondan sonraki ona<br/>atfedilen kelimelerden bedeldir. <b>İmam Ebû Hanife</b> gibi akrabadan yalnız fakir olanlara<br/>feyden pay verenlere göre ise “yakınları” ve ona atfedilmiş olanlardan bedeldir. Çünkü<br/>Ebû Hanife’ye göre feyden pay verilmesi için o yakınların yoksul olmaları şarttır.<br/>“Rasûlullah’ın yakınlarına feyden pay vermek için fakir olmaları şartı Nadiroğullarının<br/>feyine mahsustur” demek açık bir yanlıştır. <i>İrşad </i>adlı kitapta da böyle belirtilir.<br/>
Mekke müşrikleri, müslümanları yurtlarından çıkmaya mecbur bıraktılar, mallarını da<br/>
aldılar. Yüz kişi olan bu müslümanlar bu sebeple Mekke’den çıktılar. Aslında<br/>müslümanlar, Allah’ı ve Rasûlü’nü sevdikleri için çıkmışlardır. Bütün bu zorluklara<br/>rağmen İslam dînini tercih etmişlerdir. Öyle ki, onlardan bazı kimseler açlıktan dolayı<br/>belini doğrultabilmek için karnına taş bağlardı. Kimi de sığınacak evi ve yeri<br/>bulunmadığı için soğuktan korunmak amacıyla kışın çukur kazar ve oraya sığınırdı.<br/>Sahih olan rivâyete göre Rasûl-i Ekrem (s.a.), muhâcirlerin yoksullarıyla güne başlar ve<br/>onlara şöyle hitâb ederdi: <i>“Ey muhâcir yoksullar! Size müjdeler olsun, kıyamet günü<br/>size tam nur verilecek. Siz zenginlerden yarım gün önce cennete gireceksiniz. Bu da<br/>beşyüz yıl eder.<a href="RuhulBeyans.html#9410">”</i>[39]</a><br/>
<i>“Muhâcirler, dünyada Allah’tan bir rızık, âhirette de rızâ diledikleri halde...”</i><br/>
Önce, yurtlarından çıkarılmış olmaları sebebiyle fey’e hak kazanmış olmakla<br/>vasıflandılar. Sonra da aynı nedenle kıymet ve itibarlarının büyük olduğu tekrar<br/>edilerek pekiştirilmektedir. Bu cümle, “<i>uhricû</i>/çıkarıldılar” fiilinin fâili durumundaki<br/>
