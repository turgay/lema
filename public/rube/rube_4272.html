<a name=4273></a><img src="RuhulBeyan-4273_1.jpg"/><br/>
<img src="RuhulBeyan-4273_2.jpg"/><br/>
<img src="RuhulBeyan-4273_3.jpg"/><br/>
<img src="RuhulBeyan-4273_4.jpg"/><br/>
çoktur. Kısa zaman içinde öncekilerin ulaşamadıkları mertebelere ulaşırlar. Bu,<br/>Allah’ın onlara bir ihsanıdır.<br/>
Bir hadiste şöyle buyrulmuştur: <i>“Erkeklerinizin en hayırlıları, yaşlılarınıza</i><br/>
<i>benzemeye çalışanlar; yaşlılarınızın en kötüleri ise gençlerinize benzemeye<br/>çalışanlardır.” </i><a href="RuhulBeyans.html#4277">[171]</a><br/>
Fakir (<b>Bursevî</b>) der ki: Bu benzeme söz, fiil, hal, oturma, kalkma, giyinme ve benzeri<br/>
bütün durumlara şâmildir. Sûfî, mânâda ihtiyardır. Çünkü onun gâyesi bütün kötü huy ve<br/>vasıflardan arınmaktır. Dolayısıyla yaşı genç de olsa yaşlılar gibi giyinmesi daha iyidir.<br/>Bir hadiste şöyle buyrulmuştur: “<i>Kimin üzerinden kırk yıl geçer de hâlâ hayrı şerrine<br/>galib gelmezse, ateşe hazırlansın</i>.” <a href="RuhulBeyans.html#4277">[172]</a><br/>
<b>Yahya b. Muaz</b> der ki: “Âhiret hayâtına göre dünyâdaki ömrün, tek bir nefes gibidir.<br/>
Nefesini zayi ettiğinde ebediliği kaybeder, hüsrâna düşenlerden olursun.”<br/>
Âyette fena ve bakâya işâret vardır. <i>“el-Müteveffa”</i> (ölen kişi): Varlığını isbattan fânî<br/>
olandır. <i>“el-Merdûd” </i>(geri döndürülen), kendi varlığını var edenin varlığıyla bâki<br/>olandır. <i>“Daha önce bilgili iken hiçbir şeyi bilmez hâle gelsin diye” </i>ifâdesi, işinin<br/>sonu kendi ilminin fenâ bulmasından sonra kendi ilmiyle bir şey bilmemesi, bilakis<br/>Rabbi ile eşyâyı bilmesi, demektir. Nitekim <i>et-Te’vîlâtü’n-necmiyye</i>’de böyle<br/>geçmektedir.<br/>
<i> </i><br/>
<b>71. Allah kiminize kiminizden daha bol rızık verdi. Bol rızık verilenler, rızıklarını</b><br/>
<b>ellerinin altındakilere verip de bu hususta kendilerini onlara eşit kılmazlar. Durum<br/>böyle iken Allah’ın nîmetini inkâr mı ediyorlar?</b><br/>
<i>“Allah” </i>Teâlâ<b> </b><i>“kiminize kiminizden daha bol rızık verdi.” </i>Yâni rızık konusunda<br/>
birbirinizden farklı kıldı. Sizden bir kısmınız zengin, bir kısmınız fakir, bir kısmınız<br/>malik, diğer bir kısmınız da köledir. Rızık, Allah’ın canlılara verdiği yiyecek ve<br/>içeceklerdir. Burada tenbih vardır ki malı çok olanın zenginliği, zekâsından, aklının<br/>ileri ve çok çalışmasından değildir. Malı az olan fakirin fakirliği ise beceriksizliğinden,<br/>aklının noksan ve çalışmasının az olmasından değildir. Bilakis Allah Teâlâ’dandır. Bu;<br/>şairin şu sözünde ifâdesini bulur:<br/>
<i>Nice akıllı kimse vardır ki, akıllı oluşu onun yollarını tıkamış;<br/>Nice câhil kimse vardır ki, câhillik onu rızıkla karşılaştırmıştır.</i><br/>
