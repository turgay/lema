<a name=1757></a>sonra da verdiğin hükümden <i>“yüz çevirip gidiyorlar.”</i> Bu husus da taaccüb hükmüne<br/>dâhildir. Bu kat’î olarak bilinen bir şeyin, yadırgamayı ve hayreti te’kid için getirilmiş<br/>bir îzâhıdır. Yani, senin hükmüne râzı olduktan sonra kendi kitaplarına da uygun olan<br/>senin hükmünden yüz çevirirler.<br/>
<i>“Onlar” </i>zikredilen sıfatlara sahip olan o kimseler, evvela kendi kitaplarından ikinci<br/>
olarak da kendi kitaplarına uygun olan senin hükmünden yüz çevirdikleri için sana ve<br/>ona <i>“inanmış kimseler değildir.”</i> Âyetlerde zulmü yerme, adaleti medh, haram kılınan<br/>şeyleri ve rüşveti de kötüleme vardır.<br/>
Bir hadis-i şerifte şöyle buyurulmuştur: <i>“Haram kazançla beslenen her ete cehennem</i><br/>
<i>daha layıktır.”</i><a href="RuhulBeyans.html#1759">[318]</a><i> </i>Yine bir hadiste <i>“Allah rüşvet alana, verene ve ikisinin arasında<br/>aracılık edene lanet etsin.”</i><a href="RuhulBeyans.html#1759">[319] </a>buyurulmuştur. Aracılık edenden maksat, rüşvet alanla<br/>veren arasında gidip gelen kimsedir.<br/>
<i>Mesnevî’</i>de şöyle denilmektedir:<br/>
<i>Nice kuş vardır ki uçup tane arar<br/>Boğazı, boğazının kesilmesine sebep olur<br/>Nice balık vardır ki su içinde herşeyden eminken<br/>Boğazının hırsı yüzünden oltaya takılmıştır<br/>Nice namuslu, örtülü kadın vardır ki<br/>Ferciyle boğazının şomluğundan rüsvay olmuştur<br/>Nice bilgili ve iyi huylu kadı vardır ki<br/>Boğazının yüzünden rüşvet almış, utanıp yüzü sararmıştır<br/>Hatta Harut’la Marut bile o şarabı tatmıştır da o şarap<br/>Onların göğe çıkmalarına mani olmuştur</i><br/>
<b>Hassaf</b>’ın <i>Edebü’l-kâdî </i>adlı eserinde rüşvetin dört çeşit olduğu zikredilmiştir:<br/>1- Bir kimsenin korkudan dolayı rüşvet vermesidir ki rüşveti kendi canının bir zarar<br/>
görmesi korkusunu gidermek için verir.<br/>
2- Kendisi ile devlet arasındaki işinin görülmesi için verir.<br/>3- Sultan tarafından kadılığa tâyin edilmek (devletten görev almak) için rüşvet verir.<br/>4- Kadıya kendi lehine hüküm vermesi için rüşvet verir.<br/><i>Birinci durumda</i> rüşveti almak helâl değildir. Çünkü bir kimseyi korkutmaktan<br/>
vazgeçmek, zulümden vazgeçmektir ki bu şerîat hakkı olarak vâcibtir. Bu yüzden bu<br/>şekilde korkutarak rüşvet almak câiz değildir. Rüşveti veren kimse ise bununla canını<br/>korumaya çalıştığı için vermesi câizdir, şerîata da uygundur.<br/>
<i>İkinci durumda</i> da rüşveti almak câiz değildir. Çünkü müslümanların işlerini yerine<br/>
getirme, devletin karşılık beklemeden yapması gereken bir iştir. Bu yüzden rüşvet almak<br/>helâl olmaz.<br/>
<i>Üçüncü durumda</i> rüşveti almak da vermek de câiz değildir.<br/><i>Dördüncü durumda</i> ise rüşveti veren kimse ister dâvâsında haklı olsun, ister haksız<br/>
