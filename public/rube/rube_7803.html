<a name=7804></a><img src="figure_sep_1.jpg"/><br/>
<i>Keşfü’l-esrâr</i>’da da belirtildiği üzere, Allah’tan istenen şeylerin en güzeli sıhhat ü<br/>
âfiyettir. Duâ bitiminde ellerin yüzlere sürülmesinin sünnet olması da buradan ileri<br/>gelmektedir. <i>Gunye</i>’de de belirtildiği güzere en sahih olan budur.<br/>
<i>el-Esrâru’l-Muhammediye</i>’de der ki: Hz. Peygamber (s.a.) ashabına duâ bittikten<br/>
sonra ellerini yüzlerine sürmelerini emreder ve bunu teşvik ederdi.<a href="RuhulBeyans.html#7805">[199] </a>Bunun sırrı<br/>şudur: İnsan duâ ettiği esnâda hem içiyle hem de dışıyla Allah’a yönelmektedir. Gönlü<br/>belli bir noktaya teksif etmek de bunun doğru bir şekilde yapılması da bunun için şart<br/>koşulmaktadır. Buna göre elleri kaldırıp duâ bitiminde yüze sürmenin sırrı şu<br/>olmaktadır: Birinci el, kişinin Allah’a dışıyla yönelişini dile getirirken ikinci el, içiyle<br/>yönelişini dile getirmektedir. Dil ise her iki yönelişi de dile getirmektedir. Ellerin yüze<br/>sürülmesi de, hem teberrük; hem de ruhla beden arasındaki birleştirici hakikate dönüşe<br/>dikkat çekmek içindir. Zira bir şeyin hakîkati zâtıdır, dış yüz ise zâtın tezâhür ettiği<br/>yerdir.<br/>
Müstehab olan ellerin duâda göğüs hizâsına kadar kaldırılmasıdır. <b>İbn Abbas</b><br/>
<b>(r.anhümâ)</b>’nın naklettiğine göre Hz. Peygamber (s.a.) de böyle yapardı. Efdal olan,<br/>ellerini arada az da olsa bir boşluk bulunacak kadar açmak ve ellerin birbirinin üstüne<br/>konulmamasıdır. Şayet soğuk vb. bir sebeple bu zor oluyor da işaret parmağıyla işaret<br/>ediyorsa, bu, ellerini açmak yerine geçer. Sünnet olan, duâ esnâsında ellerin yenlerin<br/>dışına çıkarılmasıdır.<br/>
Âriflerin Sultanı <b>Bâyezîd Bistâmî</b> (k.s.) diyor ki: Bir gece Allah’a duâ ederken<br/>
ellerimden birini çıkarmış diğerini çıkarmaya ise şiddetli soğuktan dolayı güç<br/>yetirememiştim. O arada biraz kestirmişim. Rüyamda dışarı çıkardığım elimin nurla<br/>dolduğunu diğerinin ise bomboş olduğunu gördüm. “Bunun sebebi nedir ya Rab!” diye<br/>sorunca bana şöyle seslenildi: “İstemek için dışarı çıkardığın elini doldurduk gizlediğin<br/>elin ise mahrum kaldı.”<br/>
Ayrıca <i>“Bana duâ edin kabûl edeyim”</i> ifâdesi, “bana duâ edin” kısmının, “yalnız<br/>
benden isteyin, benden başkasından değil. Çünkü ben her kimin isem, benim olanlar da<br/>onun olur. <i>“Beni, ancak beni talep edenler bulur</i>” dediği gibi, her kim beni talep<br/>ederse beni bulur” mânâsına geldiğine işâret etmektedir.<br/>
<b>Şeyh Sâ’di</b> der ki:<br/>
<i>Evliyanın Cenâb-ı Hak’tan Hakk’ın gayrını<br/>Temenni etmesi tarîkat-i aliyyenin hilâfınadır.</i><br/>
Cenab-ı Hak’tan niyâzımız, bizleri kendisine samîmiyet ve ihlâsla kulluk eden duâ<br/>
sahiplerinden eylemesidir.<br/>
<a href="RuhulBeyans.html#7795">[194].</a> Terğîb, V, 326-327.<br/>
