<a name=1237></a><img src="RuhulBeyan-1237_1.jpg"/><br/>
<img src="RuhulBeyan-1237_2.jpg"/><br/>
<img src="RuhulBeyan-1237_3.jpg"/><br/>
getirilmesi, zâlimlerin çoğul olduğuna itibarladır: “Zâlimlerden hiç biri için hiç bir<br/>yardımcı yoktur.” demektir. Buradaki yardımcıdan maksat ise, güç kullanıp savunarak<br/>zâlimlere yardım edenlerdir. Yoksa, bu âyette şefâatin olmadığını gösteren bir delîl<br/>yoktur. Çünkü şefâat; Allah’ın azabını zâlimlerden yumuşak üslûblarla ve isteme yolu<br/>ile defetmektir. Dolayısıyle yardımın olmayacağını söylemek, şefâatin de olmayacağını<br/>göstermez.<br/>
<i> </i><br/>
<b>193. Ey Rabbimiz! Gerçek şu ki biz, “Rabbinize inanın!” diye îmana çağıran bir</b><br/>
<b>dâvetçiyi <i>(Peygamber’i, Kur’ân’ı) </i></b><b>işittik, hemen îman ettik. Artık bizim<br/>günahlarımızı bağışla, kötülüklerimizi ört, ruhumuzu sâlih <i>(iyi)</i></b><b> lerle beraber al, ey<br/>Rabbimiz!</b><br/>
“<i>Ey Rabbimiz! Bizi Rabbinize,</i> sahibinize, işlerinizi yürütene, sizi kemâle ulaştırana<br/>
<i>inanın diye îmana çağıran bir dâvetçiyi işittik.”</i> Buradaki dâvetçiden maksat, Rasûl-i<br/>Ekrem (s.a.)’dir. Çünkü o, gerçekten îmana çağırıp dâvet etmektedir. Allah Teâlâ; <i><b>“Ey<br/>Muhammed, Rabbinin yoluna dâvet et!”</b></i> (en-Nahl, 16/125) buyurmuştur. <i>“İşittik”<br/></i>sözünde işitilen hazfedilerek sağduyuluların bu sözü söyleyeni işittikleri belirtilmiştir.<br/>Çünkü onun özelliği, söylenen bir şeyin var olduğunu göstermektedir. <i>“Ve hemen îman<br/>ettik.”</i> Onun nidâsına icâbet ederek onun emrine uyduk. <i>“Ey Rabbimiz”</i> büyük<br/><i>“günahlarımızı bağışla.”</i> “Büyük” diyoruz, çünkü îman etmek, küfür dönemindeki<br/>günahları zâten silip atar. <i>“Kötülüklerimizi ört”</i>; yani küçük günahlarımızı ört. Zira<br/>büyük günahlardan uzak duranların küçük günahları da örtülür. <i>“Canımızı iyilerle<br/>beraber al!”</i> Ruhlarımızı, iyilerin özel dostları olarak; komşuları olma hakkını<br/>kazanmış olarak; iyiler zümresinden sayılmış olarak kabzeyle. Buradaki “beraberlik”<br/>ölüm zamanı açısından bir beraberlik değildir. Çünkü kişilerin birbirleri peşisıra<br/>ölmeleri zarûri olduğu için, iyilerle aynı anda ölmek muhaldir. Bu beraberlikten maksat,<br/>ölüm esnasında iyilerin sıfatıyla muttasıf olmaktır.<br/>
Burada, mü’minlerin Allah’a kavuşmayı arzuladıklarına işâret edilmektedir. Her kim<br/>
Allah’a kavuşmayı arzularsa Allah da ona kavuşmayı arzular. Allah Teâlâ, kimi,<br/>inanmak sâiki ile îman edenlerden kılarsa, ona cennetlerdeki dostlarıyla beraber<br/>ikrâmda bulunacaktır. Sözü işitip de en iyisine tâbi olanlara ne mutlu. Ne mutlu güzel<br/>öğütlerden ibret alanlara! Nitekim <b>Hâfız</b> şöyle diyor:<br/>
<i>Nasîhata kulak ver, çünkü candan azîz tutarlar<br/>Yaşlı âlimin öğütlerine kulak veren gençleri.</i><br/>
