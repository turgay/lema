<a name=5183></a><img src="flower_sep.jpg"/><br/>
<img src="RuhulBeyan-5183_2.jpg"/><br/>
<img src="flower_sep.jpg"/><br/>
<img src="RuhulBeyan-5183_4.jpg"/><br/>
<b>53. Dediler ki: “Biz, babalarımızı bunlara tapar kimseler bulduk.”<br/></b>“<i>Dediler ki:</i>” Sanki İbrahim (a.s.): “Sizi, bunlara tapmaya sevk eden nedir?” demiş,<br/>
onlar da şu cevabı vermişlerdir: “<i>Biz babalarımızı bunlara tapar kimseler bulduk.</i>”<br/>Biz de onlara tâbi olarak bunlara tapmaya devam ediyoruz. Bu ise delil getirmekten âciz<br/>olanların vereceği bir cevaptır.<br/>
<b>54. “Doğrusu, siz de, babalarınız da açık bir sapıklık içindesiniz.” dedi.<br/></b>Yâni Allâh’a andolsun ki ey taklitçiler, siz ve size bu bâtıl yolu açan babalarınız,<br/>
büyük bir sapıklık ve herkes için âşikâr olan bir hatâ içindesiniz. Çünkü dayandığınız<br/>hiçbir delil yoktur. Taklid, ancak genel olarak doğru olması muhtemel olan bir hususta<br/>câiz olur. Bâtıl, onu savunanların çok olması sebebiyle hak olmaz. Burada Allâh’ın<br/>rüşdünü verdikleri müstesnâ, hevâya ve dünyaya kul olma konusunda halkın tamamında<br/>taklidin gâlib olduğuna işâret vardır.<br/>
Bil ki taklid, hiçbir delil olmaksızın başkasının sözünü kabûl etmektir. Bu, fürû ve<br/>
amelî konularda câizdir. Ancak usûlü’d-dîn de ve îtikadla ilgili konularda câiz değildir.<br/>Bilakis bu konularda düşünmek ve istidlâlde bulunmak gerekir. Bununla birlikte Hanefî<br/>ve Zâhirîler’e göre mukallidin îmânı sahihtir. Mukallid, delil aramaksızın âlemin hâdis<br/>(sonradan) olduğuna, onu yoktan var edenin varlığına ve sıfatlarına, peygamberler<br/>gönderdiğine ve onların getirdiklerinin hak olduğuna, hulâsa inanması gerekenlerin<br/>hepsine îman eden kimsedir. Çünkü Nebî (a.s.) bedevîlerin, çocukların, kadınların, köle<br/>ve câriyelerin îmanlarını herhangi bir delil istemeden kabul etmiştir. Fakat mukallid,<br/>kendisine vâcib olduğu için düşünüp delil getirmeyi terk ettiği için günahkâr olur.<br/>
<i>Faslül’-hitâb</i>’da şöyle der: “Müslüman diyarda yetişip de kâinattaki mükemmelliği<br/>
görerek onu Yaradan’ı tesbih eden kişi, mukallid olmaktan çıkar. Çünkü kâinat<br/>kitabındaki eşsiz sanatların farkına varıp da bunları Yaradan’ı tesbih eden, hakîkî îman<br/>için gereken delilleri bulmuş demektir. Bu tavrıyla sanki o şöyle demektedir: “Bu eşsiz<br/>güzellikleri yaratan Allah’tır. O’ndan gayrısı, bunun benzerini yaratmaya muktedir<br/>olamaz.” İşte bu, eseri müessirin varlığına delil saymak, O’nun sonsuz kudretini,<br/>irâdesini ve diğer sıfatlarını isbât etmektir. Şu halde istidlâlden murâd, ne şekilde<br/>olursa olsun, küçük büyük ayırmadan ve mantık kurallarına göre neticeye varmak için<br/>mukaddimelerin sırasına bakmaksızın eserden müessire, sanattan sanatkâra intikal<br/>etmektir.<br/>
