<a name=224></a>kelimesinin iştikakında risâlet mânâsı vardır.<br/>
Müslümanlıktaki genel inanca göre melekler, latîf varlıklar olup çeşitli şekillere<br/>
girmeye muktedirdirler. Nitekim peygamberlerin bunları farklı şekillerde görmeleri<br/>buna delîldir.<br/>
Rivâyet edilmiştir ki: Âdemoğulları cinlerin onda biri, insanlar ve cinler kara<br/>
hayvanlarının onda biri, bu üçü, dünyâ semâsında bulunan meleklerin onda biri, bütün<br/>bunların hepsi, ikinci semâdaki meleklerin onda biri kadardır. Yedinci kat semâya kadar<br/>bu durum böylece devam etmektedir. Bunların hepsinin sayısı, Kürsî’nin etrafında<br/>bulunan meleklere nisbeten çok azdır. Bunların bütünü, Arş’ın etrafında bulunan altı yüz<br/>bin meleğin onda biridir. Bu meleklerin bulunduğu alanın uzunluğu, genişliği ve<br/>yüksekliği, göklerin, yerin ve bu ikisinin içinde ve aralarında olanlar ile mukayese<br/>edilse, gökler ve yerlerinki öncekilerin yanında hissedilebilecek bir miktar dahi olamaz.<br/>Arş’ın hiçbir karış yeri yoktur ki, orada secde eden, rükû eden veya kıyâmda bulunan<br/>bir melek bulunmasın. Bunlar sürekli Rabblerini tesbih ve takdîs ederler. Bütün bunlar,<br/>Arş’ın etrafında dönen meleklere nisbetle denizden bir damla gibidir. İsrâfîl (a.s.)’ın<br/>yardımcıları olan Levh’teki melekler ve Cebrâîl (a.s.)’ın askerleri olan melekler vardır.<br/>Bunların cinsleri sayılmayacak kadar çoktur. Ömürlerinin süresi belli değildir.<br/>İbâdetlerinin keyfiyeti de bilinmez. <i><b>“Rabbinin ordularını ancak kendisi bilir.” </b></i>(el-<br/>Müddessir, 74/31) âyetinin belirttiği üzere bunları ancak alîm ve habîr olan Allah bilir<br/>ve bildirir.<br/>
Rivâyet olunmuştur ki, Rasûlullah (s.a.) Mi’râc gecesi semâya çıkınca orada şerefli<br/>
bir mekânda birbirlerine doğru yürüyen melekler görüp Cibrîl (a.s.)’a “bunların nereye<br/>gittiklerini” sordu. O: “Nereye gittiklerini bilmiyorum. Ancak yaratıldığım günden beri<br/>onları bu halde görüyorum. Ve bir gördüğüm meleği bir daha göremiyorum.” diye cevap<br/>verdi. Cibrîl ve Hz. Peygamber (s.a.) meleklerden birisine “kaç yıl önce yaratıldığını”<br/>sordular. Dedi ki: “Bilmiyorum, şu kadar var ki, Allah Teâlâ her dört bin yılda bir<br/>yıldız yaratır. Ben yaratılalı tam dört yüz bin yıldız yaratıldı. O öyle bir ilâhtır ki bütün<br/>noksan sıfatlardan yücedir. Kudreti ne yüce ve melekûtu ne kadar da geniştir.<a href="RuhulBeyans.html#239">”[228]</a><br/>
Âyet-i celîlede kendilerine hıtâbta bulunan meleklerden maksad yeryüzünde bulunan<br/>
meleklerdir. Çünkü; Allah Teâlâ göğü, yeri, melekleri ve cinleri yaratıp melekleri göğe,<br/>cinleri de yeryüzüne yerleştirdi. Cinler Cânn’ın oğullarıdır. Âdem (a.s.), beşerin babası<br/>olduğu gibi, Cânn da cinlerin babasıdır. Allah Teâlâ cinleri, yer ile gök arasında<br/>bulunan ve yıldırımların kendisinden oluştuğu dumansız bir ateşten yarattı. Sonra<br/>çoğaldılar. Âdem (a.s.)’dan önce yedi bin yıl kadar yaşadılar. Sonra aralarında hased<br/>ve zulüm yayıldı. Bozgunculuk yaptılar. Savaşıp birbirlerini öldürdüler. Bunun üzerine<br/>Allah Teâlâ onlara dünyâ semâsında bulunan melekleri gönderip, İblîs’i onların<br/>başlarına emir tâyin etti. İblîs’in ilk ismi Azâzîl olup melekler içinde en bilginiydi.<br/>Melekler yeryüzüne inip cinleri hezimete uğratarak, onları adalara ve dağ eteklerine<br/>sürdüler. Yeryüzüne yerleşip orada yaşamaya başladılar. Yapılması emredilen ibâdetler<br/>bunlara gâyet hafîf geliyordu. Çünkü göklerde bulunan meleklerden her sınıf meleğin<br/>
