<a name=7934></a><img src="flower_sep.jpg"/><br/>
<img src="RuhulBeyan-7934_2.jpg"/><br/>
<img src="RuhulBeyan-7934_3.jpg"/><br/>
Minârelerin Mekke’de Mescid-i Haram’da o gün için yedi tane oluşu fenâya dâvetin<br/>
mertebelerine işarettir. Bunlar da, sonuncusu ‘el-Kahhâr’ olan yedi isimdir. Zîrâ Kâbe<br/>zat-ı ahadiyete işarettir. Yükselme bakımından bunun mertebeleri fenâ mertebeleridir.<br/>Çünkü bakâ ancak nüzûlden sonradır. Bunun için Peygamberimiz (s.a.) Miraç’tan<br/>indikten sonra bakâ mertebesinin gerçekleşmesi için Medine’ye hicret emredilmiştir.<br/>
Kâbe’nin sekizinci bir minâresi daha vardır ki bu da bekâ minâresidir. Ancak bu<br/>
minâre Kâbe’nin içinde “Kâbe’nin altında gömülü ve gizli olup” yalnız keşif ve<br/>mükâşefe yoluyla bilinir. Diğerleri gibi dış yüzeyde olmaz. Harem’e komşu olarak<br/>Mekke’de ikamet ettiğim zamanlar bu durum bana da keşfen sâbit olmuştur.<br/>
<i>Tarih-i Kutbî</i>’de mütâlaa ettiğime göre, ilk zamanlar Mescid-i Haram’ın elli kadar<br/>
minâresi vardı. Bu minârelerin bazıları haremde bazıları da Mescid-i Haram’ı<br/>çevreleyen dağların tepelerinde idi. Bütün bunlar vakitleri bildirmek içindi. Bu elli<br/>minâre miraç gecesinde ilk defa elli vakit olarak farz kılınan namazın aslına işarettir.<br/>Allah Teâlâ daha sonra namazı hafifletmiş, nihâyet beş vakit olarak kalmıştır. Her şeyde<br/>Allah’ın bir hikmeti, çok güzel bir maslahatı vardır.<br/>
<b>34. İyilikle kötülük bir olmaz. Sen <i>(kötülüğü)</i></b><b> en güzel bir şekilde önle. O zaman</b><br/>
<b>seninle arasında düşmanlık bulunan kimse, sanki candan bir dost olur.</b><br/>
<i>“İyilikle kötülük”;</i> iyi hasletle kötü haslet, karşılık görmede ve güzel sonuç elde<br/>
etmede <i>“bir olmaz.”</i> Sen müşriklerin eziyet ve cehâletlerine sabreder, onlardan intikam<br/>almaz, onların beyinsizliklerine aldırış etmezsen, dünyada saygıyı, âhirette ise sevâbı<br/>hak etmiş olursun.<br/>
Sana bazı düşmanlarından bir takım kötülükler ârız olunca <i>“sen”</i> sana kötülük yapana<br/>
iyilik yapmak gibi bir hasletle <i>“(kötülüğü) en güzel bir şekilde önle”</i> Zîrâ bu durum<br/>affetmekten daha güzeldir.<br/>
Bu ifâde kul ile Rab arasında cârî olan güzel amelleri beyân mâhiyetindedir.<br/>
Peygamberimiz (s.a.) müşriklerin eziyetlerine karşı sabra teşvik edilmekte ve onların<br/>kötülüklerine iyilikle mukabele etmesi emredilmektedir. Burada ikinci nefiy edatı<br/>zâittir. Nefiy burada tekit içindir. Yani iyi hasletle kötü haslet ödülde, karşılık görmede<br/>ve güzel sonuçta bir olmaz, demektir.<br/>
Zîrâ sen onların eziyet, işkence, cehâlet ve kabalıklarına sabreder; intikamcı olmaz ve<br/>
onların beyinsizliklerine aldırış etmezsen dünyada tâzim, saygı ve hürmet; âhirette ise<br/>sevap ve ödülü hak etmiş olursun. Onların durumu ise tam aksinedir. Öyleyse onların<br/>böyle kötülüklere teşebbüs etmeleri senin bu güzel hasletlere sahip olmana engel<br/>olmasın. İyilik ve kötülük cins ve çeşit olarak tefsir edilirse mânâ şöyledir: Tüm<br/>
