<a name=8610></a>ashâbına anlatmıştı. Onlar da bu rüya vesilesiyle sevinmişler, o sene Mekke’ye<br/>gireceklerini ümid etmişlerdi. Mekke’ye girişleri gecikince münâfıklardan bazıları: “Ne<br/>saçımızı kısalttık, ne tamamen tıraş ettik, ne de Mescid-i Haram’ı gördük” demeye<br/>başladılar. Bunun üzerine bu âyet-i kerîme nâzil oldu.<br/>
Bu durum, <i>Bahru’l-ulûm</i>’da geçtiği üzere, kelâm âlimlerinin çoğunluğunun ve<br/>
Mutezile kelamcılarının -yazıklar olsun onlara- rüyânın bâtıl olduğunu iddia etmelerine<br/>karşılık, hak olduğunun kesin bir delilidir. Onlar şöyle söylemişlerdir: Rüya, kişinin<br/>kalbini meşgul eden şeylerden değilse, aynı zamanda rüya görenin zihnî durumu iyi,<br/>mizacı da sağlam ise, bu durumda rüya Allah’tandır. Peygamberlerin, velîlerin ve sâlih<br/>kulların rüyaları böyledir. Hadis-i şerifte şöyle buyrulur: “<i>Sâdık rüya peygamberliğin<br/>kırk altı cüzünden bir cüzdür.”</i><a href="RuhulBeyans.html#8625">[141]</a><br/>
Âyetteki <i>“doğru çıkardı”</i> ifadesi, Allah’ın peygamberine gösterdiği rüyayı bu şekilde<br/>
tasdîkinin, gerçek bir hedef ve açık bir hikmet içerdiğini göstermektedir. Bu da îmânı<br/>içine sindirmiş olanla, îmân kalbine tam olarak yerleşmemiş olanı birbirinden<br/>
ayırmaktır. Bir başka açıdan “<img src="RuhulBeyan-8610_1.jpg"/>=doğru, gerçek” ifadesi bu rüyanın karmakarışık<br/>
düşlerden olmadığını, hakkı ve hakikati içerdiğini gösterir. Nitekim O’nun (s.a.)<br/>gördüğü bu rüya takdir edilen vaktinde gerçekleşmiştir ki bu da bir sonraki senedir.<br/>
Bu ifadenin, Cenâb-ı Allah’ın “Hak” ismine yapılan bir yemin veya bâtılın zıddı olan<br/>
“hak” anlamında kullanılmış olması da mümkündür.<br/>
<i>“Allah dilerse... gireceksiniz”</i>in mânâsı; “Allah’a yemin olsun ki bir yıl sonra<br/>
Mescid-i Haram’a mutlaka gireceksiniz” demektir.<br/>
Bu cümle içerisindeki <i><b>“</b></i><b>Allah dilerse”</b> ifadesi, Cenâb-ı Allah’ın vaad ettiği şeyi, yine<br/>
O’nun dilemesine bağlamaktadır. Bu ifade aynı zamanda, kulların yapmayı planladıkları<br/>şeyleri “inşaallah” diyerek Allah’ın dilemesine bağlamalarını öğretmek içindir. Yoksa -<br/>hâşâ- Allah’ın ayette vaad edilen şeyi yapıp yapmama konusunda tereddüdlü olduğu<br/>anlamına gelmez. Zira O, bundan münezzehtir.<br/>
<b>Sa‘leb</b> bu hususu şöyle izah eder: Allah Teâlâ, insanların gerçekleşip<br/>
gerçekleşmeyeceğini bilmedikleri hususlarda “inşaallah” demelerinin lüzumunu beyan<br/>için, gerçekleşeceğini kesin olarak bildiği bir şeyde “inşaallah” tabirini kullanmıştır.<br/>
Burada ayrıca müslümanların Mekke’ye girmelerinin kendi güç ve kuvvetlerine değil,<br/>
Cenâb-ı Allah’ın dilemesine bağlı olduğuna işâret edilmektedir. Nitekim <i>Kevâşî</i>’de<br/>hakikî anlamda Allah’tan başka fâil olmadığını bildirmek için âyette “inşaallah”<br/>ifadesinin kullanıldığı belirtilir.<br/>
Âyette “inşaallah” cümlesi, müslümanlardan bir kısmının ölüm, kaybolma veya bir<br/>
başka sebeple Mekke’ye giremeyeceklerine işâret etmek için de kullanılmış olabilir.<br/>Dolayısıyla buradaki “<img src="RuhulBeyan-8610_2.jpg"/> =eğer” edatı hâşâ Cenâb-ı Allah’ın bu işin gerçekleşmesinden<br/>şüphe duyduğunu değil,<b> </b>ferd ferd sahâbenin Mescid-i Haram’a girip girmemesinin<br/>ihtimal dâhilinde olduğunu göstermek içindir.<br/>
<b>Haddâdî</b> şöyle der: “İnşaallah” cümlesi bazan <i>“Allah senin günahlarını inşaallah</i><br/>
