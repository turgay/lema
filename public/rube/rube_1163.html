<a name=1164></a><img src="RuhulBeyan-1164_1.jpg"/><br/>
İlâhî iradeye bağlı olarak helâk oluşunuz hangi türden olursa olsun, elbette gerçek<br/>
mâbûd, şânı yüce, rahmeti geniş ve ihsânı bol olan Allah’a götürüleceksiniz. O da<br/>mükâfatlarınızı tam olarak verecek, hediyelerinizi bolca ihsan edecektir.<br/>
Bil ki bu âyet-i celîleler çok güzel bir tertîb üzere gelmişlerdir. Şöyle ki; Cenâb-ı Hak<br/>
âyette, <i>“Allah’ın bağışlaması”</i> buyuruyor. Bu, günahları affetmek demektir. Bu ifade,<br/>Allah’a, O’nun azabından korkarak ibâdet edenlere işaret etmektedir. Sonra: <i>“ve<br/>rahmetün”</i> buyuruyor. O’nun rahmeti, sevapları ihsân olarak, sırf fazl-u kereminden<br/>vermek demektir. Bu ifade de, Allah Teâlâ’ya O’nun vereceği sevaba ulaşmak için<br/>ibâdet edenlere işaret etmektedir. Son âyet-i kerîmede ise Allah Teâlâ; <i>“elbette<br/>Allah’ın huzûrunda toplanacaksınız.”</i> buyuruyor. Bu ifade de, Allah’a sadece kul-Rab<br/>münâsebeti sebebiyle ibâdet edenlere işaret etmektedir. Makamların en yücesi de bu<br/>tarz bir ibâdettir.<br/>
<b>Abdurrahman Câmî </b>(k.s.) şöyle der:<br/>
<i>Ey yâr, kadir değilim kapından uzak durmaya<br/>Muktedir değilim sadece cennet ve hurilerle kanmaya<br/>Ben senin kapına başımı aşkla koydum, değil ücretle<br/>Ne yapayım bu kapıda sabretmeye de gücüm yetmez elbette.</i><br/>
Hülâsa, Allah’ın mağfiretine döndürülmek ile Allah’a döndürülmek arasında çok<br/>
büyük bir fark vardır.<br/>
Rivâyet edilir ki: Îsâ (a.s.), bedenleri zayıflamış yüzleri sapsarı kesilmiş bir<br/>
topluluğun yanına uğramış, bu kişilerde ibâdet izleri müşâhede etmiş ve onlara:<br/>
– “Elde etmek istediğiniz şey nedir?” diye sormuş. Bu zâtlar cevâben:<br/>– “Allah’ın azabından korkuyoruz” demişler. Îsâ (a.s.):<br/>– “Allah, sizi azabında yakmayacak kadar kerem sahibidir.” demiş. Sonra, aynı ibâdet<br/>
izlerini müşâhede ettiği bir topluluğun daha yanına varmış, onlara da aynı soruyu<br/>sorunca:<br/>
– “Cenneti ve Allah’ın rahmetini isteyerek ibâdet ediyoruz.” demişler. Îsâ (a.s.) da<br/>
bunlara:<br/>
– “Allah, rahmetini sizden esirgemeyecek kadar cömerttir.” demiş. Daha sonra,<br/>
kendilerinde kulluk izlerini daha çok müşâhede ettiği bir topluluğun yanına varmış ve<br/>aynı soruyu sormuş. Bu zâtlar ise şöyle cevap vermişler:<br/>
– “O’na kulluk ediyoruz. Çünkü O, bizim mâbûdumuz, biz de O’nun kullarıyız. O’na<br/>
kendisinden korktuğumuz için ya da O’ndan bir şey elde etmek istediğimiz için kulluk<br/>etmiyoruz.” Îsâ (a.s.) bunlara:<br/>
– “İşte, gerçek âbidler ve muhlîs kullar, sizlersiniz.” demiş.<br/>
<i>Senin cemâl-i ezelîne olan aşk bir gönle girince,</i><br/>
