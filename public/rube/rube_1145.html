<a name=1146></a><img src="flower_sep.jpg"/><br/>
bütün mutlulukların temelidir.<br/>
Cenâb-ı Hak Teâlâ, seçkin kullarına kendi sıfatları ile sıfatlanma nîmetini fazlasıyla<br/>
ihsân edince, bu zatları düşmanla savaşma imtihanına tâbi tutarak düşmanlarıyla<br/>karşılaştıklarında onları sağlam tuttu. Âdemoğullarının mükerrem olmalarını sağlayan<br/>ve derin dünyâlarında gizli bulunan ilâhî sıfat cevherlerini bunların içlerinden çıkarmak<br/>istedi. Meselâ sabır ve güzel davranma, Allah’ın sıfatlarındandır. Allah hem sıfatlarını,<br/>hem de bu sıfatlarla ahlâklananları sever. Bu sebepledir ki: <i>“Allah sabredenleri sever;<br/>Allah güzel davrananları sever.”</i> buyurmaktadır.<br/>
<b>İmâm Fahr-i Râzî</b>, <i>“Allah güzel davrananları sever”</i> âyet-i kerîmesinin tefsirinde<br/>
şöyle der: Burada çok ince bir latîfe vardır ki o, şudur: Bu zâtlar, <i>“Rabbimiz! Bizim<br/>günahlarımızı ve işimizde taşkınlığımızı bağışla!”</i> diyerek günahkâr olduklarını itiraf<br/>etmişlerdir. Onlar günahkâr olduklarını itiraf edince, Allah Teâlâ da onları <i>“güzel<br/>davrananlar”</i> diye isimlendirmiş ve bir bakıma şöyle buyurmuştur: “Sen günah<br/>işlediğini ve âcizliğini itiraf edince, ben de seni güzel davranmış olmakla vasfeder, seni<br/>kendime habîb ederim. Ta ki acz, zillet ve tevâzudan başka hiçbir yol ile Allah katına<br/>ulaşamayacağını bilesin.<br/>
<i>Özrü gerektiren suçun varsa şimdi söyle<br/>Ölüm gelince insanın af dilemesi kolay değil öyle<br/>Cezaya çarptırılmadan af kapılarını çal<br/>Günahtan çırpınmak bir fayda sağlamaz, ibret al!</i><br/>
Hikâye edilir ki: <b>Âsaf b. Berhıyâ</b>, bir gün bir günah işlemiş ve Süleymân b. Dâvud<br/>
(a.s.)’a gelerek: “Allah’a duâ et de beni bağışlasın” demiş. Süleymân (a.s.) da duâ<br/>etmiş ve Allah, Âsaf’ı bağışlamış. Sonra bu günahı tekrar işlemiş, Süleymân (a.s.) duâ<br/>etmiş, Allah da bağışlamış. Bu durum, birkaç kere tekrarlanmış. Nihâyet Allah Teâlâ,<br/>Süleymân (a.s.)’a: “Âsaf bu günahı bir daha işlerse, onun için yapacağın duâyı kabul<br/>etmeyeceğim” buyurmuş. Çok geçmeden Âsaf aynı günahı bir kez daha işlemiş ve duâ<br/>etmesi için Süleymân (a.s.)’a gelmiş. Süleymân (a.s.) da ona, Allah’ın kendisini<br/>bağışlamayacağını haber vermiş. Âsaf hemen asâsını almış ve çöle yönelmiş. Asâyı<br/>yere atıp ellerini açmış:<br/>
“Yâ Rab” demiş: “Sen, sensin, ben ise benim. Sen daima bağışlarsın; ben ise<br/>
durmadan günah işlerim. Ben zayıf bir günahkârım; sen ise merhamet eder ve<br/>bağışlarsın. Beni günah işlemekten korumazsan ben yine o günahı işlerim, yine işlerim,<br/>yine işlerim” diye ağlamış. Bu durum karşısında Allah Teâlâ, Süleymân (a.s.)’a:<br/>“Teyzenin oğluna söyle, bu günahı bir daha işlerse onu yine bağışlayacağım, tekrar<br/>işlerse yine bağışlayacağım, yine bağışlayacağım. Çünkü ben çok bağışlayanım.”<br/>buyurmuş.<br/>
