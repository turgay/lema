<a name=643></a><img src="flower_sep.jpg"/><br/>
<img src="RuhulBeyan-643_2.jpg"/><br/>
Bu âyetin özet anlamı şudur: Allah’ı çokça zikredin, O’ndan iki cihan saâdeti isteyin.<br/>
Âhıret talebi üzerine duâda kusurlu olanı anmayın. Çünkü sâdece âhıret tâlibi olan kişi<br/>dünyâda bulunmaz. Zira hem dünyâ ve hem de âhıreti isteyenlere kazandıklarının<br/>karşılığı güzel ameller cinsinden verilecektir ki o da sevâbtır. Ya da âyetteki <i><b>“mimmâ<br/>kesebû”</b></i> daki <i>“min”</i> sebeb içindir. Buna göre âyetin mânâsı: “İşte onların kazançları<br/>sebebiyle payları vardır.” şeklinde olur. Çünkü onlar bu güzel sevâbı, güzel amelleri<br/>sebebiyle haketmişlerdir.<br/>
<b>202. İşte onlar için, kazandıklarından büyük bir nasip vardır. <i>(şüphesiz) </i></b><b>Allah’ın</b><br/>
<b>hesâbı çok süratlidir.</b><br/>
Âyette: <i>“İşte onlar...”</i> diye işâret edilenler hem bu dünyâ ve hem de âhıret için duâ<br/>
edenlerdir. Çünkü sadece dünyâ için duâ edenlerin durumu <i>“Onların âhırette hiçbir<br/>nasibi yoktur.”</i> şeklinde belirtilmişti. Allah Teâlâ, âyetin devamında ölüm ile<br/>korkutarak ve iyi amelleri teşvik için kendi kudret-i ilâhiyyesine işâretle şöyle<br/>buyurmaktadır: <i>“Allah hesâbı çabuk görendir.”</i> Burada “hesab”dan maksad amellerin<br/>karşılığının kendi cinsinden verilmesidir. Çünkü hesap, alma ve vermenin sebebidir.<br/>Sebebin sonuca isim olarak verilmesi ise yaygın bir gelenektir. Yâni demek oluyor ki,<br/>kulların ve amellerinin çokluğuna rağmen göz açıp kapayıncaya kadar kısa bir sürede<br/>insanlar hesâba çekilirler. Çünkü Allah Teâlâ’nın böyle bir muhâsebe sırasında<br/>parmaklarla saymaya, sözü iyice dinleyip kulak vermeye ve düşünüp yorum yapmaya<br/>ihtiyacı yoktur. Bu sebeple öyle güçlü bir varlığa itaatta kusur etmekten sakının. Ya da<br/><i>“Allah hesâbı serî olandır”</i>ın mânâsı, “yakında kıyâmeti koparır, insanları hesâba<br/>çeker,” demektir.<br/>
Eskilerden biri, bir konuşmasında şöyle demiştir: <i>Dünyâ bir ayakkabı gibi</i><br/>
<i>ihtiyarladı ve her tarafı su almaya başladı. Mü’min olan kişi hemen tâata ve<br/>hasenâta yönelsin, her hâlü kârda zikirle meşgul olsun.</i><br/>
<b>Hasan Basrî </b>der ki: “Kul, Allah’ı çocuğun ana-babasını andığı gibi anmalıdır. Çünkü<br/>
çocuk, konuşmayı öğrenir öğrenmez “anne, baba” demeye başlar. Her müslümanın da<br/>“ya Rabbi, ya Rabbi” demesi gerekir. Nitekim hadis-i kudsî’de şöyle buyrulur. <i>“Benim<br/>katımda, veli kullarımın en çok gıbta edilmeye lâyık olanı malı ve hesâbı hafif,<br/>namazı çok ve Rabbına ibâdetini ihsan duygusuyla yapan, gönülden itaat eden,<br/>insanlar arasında kendini gizleyen, bu yüzden de insanlar arasında parmakla<br/>gösterilmeyen, rızkı yetecek ölçüde olduğu halde daima sabr edendir.” </i>Hz.<br/>Peygamber bunları söyledikten sonra elini vurarak şunları söyledi: <i>“Böylelerinin dileği<br/>çabucak olur. Böylelerin azığı da azdır, serveti de.<a href="RuhulBeyans.html#648">”</i>[127]</a><br/>
Hz. Peygamber (s.a.) <i>“Rabbenâ âtinâ fi’d-dünyâ...”</i> “Ey Rabbımız, bize dünyâda da<br/>
