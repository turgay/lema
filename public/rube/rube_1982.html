<a name=1983></a><img src="flower_sep.jpg"/><br/>
toprağına benzer toprak haline dönerler. İşte o zaman kafir: <i><b>“Keşke ben de toprak<br/>olsaydım.”</b></i> (Nebe, 78/40) der.<br/>
<b>Haddâdi</b> der ki: Hayvanların bu şekilde yok edilmelerinden maksat, tekrar<br/>
diriltilmelerinden sonra acı ve elem duymadan ortadan kaldırılmalarıdır.<br/>
3. Allah Teâlâ’nın kalplerine mühür vurduğu kimseler, yaradılıştan dilsiz ve sağır<br/>
gibidirler. Özellikle dilsizin bir hususiyeti de sağır olmasıdır.<br/>
Nitekim <i>Mesnevî</i>’de şöyle denir:<br/>
<i>Anadan doğma sağır, daima dilsizdir de<br/>Söyleyen kişi, sözü önce anasından duymuştur<br/>Süleyman Sebe’deki kuşlara<br/>Bir ıslık çalınca hepsini kendine bağladı<br/>Ancak canı ve kanadı olmayan<br/>Yahut balık gibi doğuştan sağır ve dilsiz olan dışında<br/>Hayır, yanlış söyledim, sağır bile baş koyup<br/>Allah’ın vahyine karşı secde etse, işitme duygusu verilir</i><br/>
Mahlukatın kalpleri Allah Teâlâ’nın elindedir, istediği şekilde onlar hakkında tasarruf<br/>
eder.<br/>
Rivayet edildiğine göre Mekke kafirleri, Hz. Peygamber (s.a.)’i öldürmek için<br/>
toplandılar. Bu sırada İblis, onların yanına çıkagelir ve der ki:<br/>
– “Ne için toplandınız?”<br/>Onlar da olayı haber verirler. Bunun üzerine İblis, Ebû Cehil’e der ki;<br/>Ey Ebu’l-Hakem! Sen, taptığın putunu yüklenip Muhammed’in önüne koysan ve secde<br/>
etsen, belki Muhammed ondan birşey duyar.”<br/>
Ebu Cehil’in putu yakut ve mücevherlerle süslenmiş ve işlenmişti. İblis’in teklifi<br/>
üzerine putunu aldı, getirip Peygamber (s.a.)’in önüne koydu. Ona secde etti ve dedi ki:<br/>
– “Tanrım! Biz sana tapıyoruz ve sana yaklaşıyoruz. Bu Muhammed ise senin<br/>
yüzünden bize kötü söylüyor. Senden yardım istiyor ve Muhammed’e mukabelede<br/>bulunarak kötü söz söylemeni diliyoruz.”<br/>
Sonra put hareket etmeye, konuşmaya ve kötü sözler söylemeye başladı. Rasûlullah<br/>
(s.a.) bu acaib şeyden etkilendi ve Hatice’nin yanına döndü. Çok geçmeden kapı<br/>çalındı. Birden elinde kılıç tutan bir genç içeri girdi. Selam verdi ve dedi ki:<br/>
– “Ya Rasûlallah! Emret, dilediğini yapayım.” Rasûlullah (s.a.);<br/>– “Sen kimsin?” diye sordu. Genç:<br/>– “Cinlerdenim” dedi. Rasûlullah (s.a.);<br/>– “Gücün neye ulaşır?” diye sordu. Genç:<br/>– “Hira ve Ebu Kubeys dağlarını alt üst edip denize yuvarlayabilirim.” dedi.<br/>
