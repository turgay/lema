<a name=6071></a>gece karanlığının hayata benzeyen gündüz aydınlığıyla nasıl değiştiğini müşâhade eden;<br/>nefsinde ölümün kardeşi olan uykunun, tıpkı hayat gibi uyanmakla değiştiğini gören<br/>kimse, hiç şüphesiz kıyâmetin geleceğine ve Allah’ın kabirde olanları kesin olarak<br/>dirilteceğine kesin olarak hükmeder. Allah Teâlâ’nın bunları kendisi için birer örnek,<br/>bunların gerçekleşeceğini gösteren birer delil, bunları haber veren âyetleri, gece ve<br/>gündüzün durumunu onun için bir burhan ve diğer bütün âyetlerin Allah Teâlâ katından<br/>inen birer hak olduğuna kesin olarak karar verir.<br/>
Bir hakîm der ki: “Zaman hayat ve vefat arasında taksîm edilmiştir. Hayat uyanıklılık,<br/>
vefat ise uykudur. Hayatına vefâtından bir şeyler ekleyebilen kurtulmuştur.” Bu sözde,<br/>gündüzün ve uzamasının, geceden ve uzamasından efdal olduğuna işâret vardır: Ancak<br/>gece münâcât ve ibâdet için değerlendirilirse o başka.<br/>
<b>Muhammed b. Nadr Hârisî</b>’nin vefatından iki sene önce kaylûle uykusu dışında<br/>
uyumayı terk ettiği, sonra kaylûleyi de bıraktığı anlatılır.<br/>
<b>Şeyh Sa’dî</b><i> </i>der ki:<br/>Dervişlerin yolu, zikir, şükür, hizmet, tâat, îsar, kanâat, tevhid, tevekkül, teslim ve<br/>
tahammüldür. Bu sıfatlarla bezenmiş olanlar gerçek dervişlerdir, isterse süslü, ipekli<br/>elbise giyinsin... Ama o kimse ki ne söylediğini bilmez, namaz kılmaz, nefsin hevâsına<br/>tapar, gündüzleri şehvet peşinde koşar, geceleri sabaha kadar yatar, eline geçeni yer,<br/>diline geleni söyler, böyleleri de aba giyseler de ayyaş ve sahtekârdırlar.<br/>
<i>Mesnevî</i>’de der ki:<br/>
<i>İçinde takvâdan eser yok<br/>Dışındaysa var olan riyâ kisvesi<br/>Hasırdan başka şey yokken içerde<br/>Asılmıştır kapında süslü perde</i><br/>
<b>İmam Kuşeyrî</b> der ki: “Bir adamın iki öğrencisi vardı. Aralarında ihtilâfa düştüler.<br/>
Birisi: “Uyku daha hayırlıdır. Çünkü insan o halde iken Allah’a isyan etmez.” dedi.<br/>Diğeri ise: “Uyanıklık daha hayırlıdır.Çünkü kişi Allah’ı o halde bilir/tanır.” Sonra bu<br/>konuda şeyhin hakemliğine başvurdular. Şeyh onlara: “Uykunun üstün olduğunu söyleyen<br/>sana göre ölüm senin için yaşamaktan daha hayırlıdır. Uyanıklığın daha üstün olduğunu<br/>söyleyen sana göre de yaşamak daha hayırlıdır.” dedi.<br/>
Bu hikâyede uzun hayâtın ve uyanıklığın Allah Teâlâ’yı ma’rifeti tahsil için, O’nun<br/>
tâatini güzelce yerine getirmek için sevimli ve değerli olduğuna işâret vardır. Çünkü<br/>hayır ehli ve hayır yolda olan kimse dışında ölümden sonra sevab ve terakkî yoktur.<br/>
Şu halde akıllı kimseye gereken, visâl ve husûl ehlinden olmak ve mutlak olarak<br/>
azabdan kurtulmak için vusûl yolunda ciddî ve gayretli olmaktır. Çünkü ömrün sonu<br/>ölüm, ölümün nihâyeti haşr, haşrın neticesi ya cennete ya cehenneme sevkolunmaktır.<br/>Cehenneme sürüklenen ya âsî bir mü’mindir -ki onun azâbı te’dîb ve temizleme içindir-,<br/>ya da yalanlayan bir kâfirdir -ki onun azâbı Hak’tan ayrılık ve tahkir azâbıdır-.<br/>
