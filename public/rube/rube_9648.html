<a name=9649></a><img src="RuhulBeyan-9649_1.jpg"/><br/>
<img src="RuhulBeyan-9649_2.jpg"/><br/>
Rivâyet olunur ki <b>Hüsrev</b> balık yemeyi severmiş. Bir gün köşkünün salonunda <b>Şirin</b><br/>
ile birlikte otururken birden bir avcı çıkagelir. Beraberinde büyük bir balık vardır. Avcı<br/>balığı Hüsrev’in önüne koyar. Hüsrev balığı çok beğenir ve avcıya dörtbin dirhem<br/>verilmesini emreder. Bunun üzerine Şirin, Hüsrev’e dönerek:<br/>
“– Ne kadar kötü bir iş yaptın, artık bu andan itibaren askerlerinden herhangi birine<br/>
bu miktarda bir bağışta bulunsan hakir görür ve ‘efendim bana avcı bahşişini lâyık<br/>gördü’ der”, deyince Hüsrev:<br/>
“– Doğru söylüyorsun fakat hükümdarlara verdikleri bahşişlerden geri dönmek<br/>
yakışmaz, çirkin olur” der. Bunun üzerine Şirin:<br/>
“– Avcıyı geri çağırırsın ve kendisine bu balık erkek mi yoksa dişi mi diye sorarsın,<br/>
eğer erkek derse, ona biz dişi balık arzulamıştık, eğer dişi diyecek olursa biz erkek<br/>balık istiyorduk dersin” der.<br/>
Bunun üzerine avcı çağrılır ve geri gelir. Hükümdar avcıya:<br/>“– Bu balık erkek mi yoksa dişi mi” diye sorar. Avcı:<br/>“– Bu balık hunsâdır (hem erkeklik, hem dişilik organı taşır)” şeklinde cevap verince<br/>
Hüsrev avcının bu cevabına güler ve kendisine bir dörtbin dirhem daha verilmesini<br/>emreder. Böylece avcı sekizbin dirhemi alıp beraberinde bulundurduğu bir torbaya<br/>doldurur ve omuzuna alarak tam çıkmak üzereyken torbadan bir dirhem yere düşer. Avcı<br/>torbayı yere koyarak bir dirhemi almak üzere eğilir ve alır. Hükümdar ile Şirin ise<br/>kendisine bakmaktadırlar. Şirin hükümdara der ki:<br/>
“– Bu adamın ne kadar hakir ve sefil olduğunu gördün mü? Bir dirhem düştü de<br/>
omuzundan sekizbin dirhemi atıp o bir dirhemi almak üzere eğildi ve aldı. Bir dirhemi<br/>bırakmak adama kolay gelmedi. Bu söz üzerine hükümdar gazablanır ve “doğru söyledin<br/>ey Şirin” der ve avcının tekrar geri getirilmesini emreder. Adam geri gelince:<br/>
“– Ey alçak himmetli adam, sen insan değil misin? Nedir bu hırs ve bir dirhem için<br/>
kendini paralamak?” diye sorar. Avcı yeri öperek:<br/>
“– Ben bu bir dirhemi nazarımdaki değerinden dolayı yerden kaldırmış değilim, ben<br/>
bunu yerden şunun için kaldırdım: Bu dirhemin bir yüzünde hükümdarımızın adı, diğer<br/>yüzünde de resmi nakşedilmiştir. Bilmeyen birisinin gelip de üzerine basacağından<br/>korktum. Korktum ki bilmeden bu dirhemin üzerine basar ve böylece hükümdarımızı ve<br/>resmini hafife almış olur.<br/>
Hüsrev avcının bu cevabından hoşlanır ve bir dörtbin dirhem daha verilmesini<br/>
emreder. Sonra “insanlara, kadınlara asla itâat etmeyin ve onların görüşleriyle sakın<br/>hareket etmeyin” diye vasiyetini kaleme alır.<br/>
Rivâyet olunur ki İsrailoğullarından birisi Hz. Süleyman aleyhisselama gelir ona:<br/>“– Ey Allah’ın peygamberi bana hayvanların konuştukları dili öğretmeni istiyorum”<br/>
der. Hz. Süleyman:<br/>
