<a name=5456></a><img src="RuhulBeyan-5456_1.jpg"/><br/>
<img src="RuhulBeyan-5456_2.jpg"/><br/>
<img src="RuhulBeyan-5456_3.jpg"/><br/>
Allah’ım bizi teveccüh ve münâcât ehlinden eyle!<br/>
<b>52. “Şüphesiz bu bir tek ümmet olarak sizin ümmetinizdir; ben de sizin</b><br/>
<b>Rabbinizim. Öyle ise benden sakının” <i>(denildi).</i></b><br/>
Ey peygamberler, “<i>Şüphesiz bu</i>” yâni İslâm ve tevhid milleti/dîni, “<i>bir tek ümmet</i><br/>
<i>olarak</i>” asırların değişmesiyle değişmeyen şeriatın asıllarında (usûl) tek bir millet ve<br/>şerîat olarak “<i>sizin ümmetinizdir.</i>” Yâni sizin milletiniz ve şerîatınızdır. Furûdaki<br/>ihtilâf ise ‘dinde ihtilâf’ diye isimlendirilmez. Hayızlı kadın da temiz kadın da<br/>mükellefiyetleri farklı olsa da aynı din üzeredir.<br/>
<b>Kurtubî</b> der ki: “Burada “ümmet” din anlamındadır. <i>“<b>Biz babalarımızı bir ümmet</b></i><br/>
(yâni birleştikleri bir din)<i><b> üzerinde bulduk.</b>”</i> (ez-Zuhruf, 43/22) âyeti de bu mânâyadır.<br/>
İslâm ve tevhid dînine doğruluk ve düzgünlük konusunda zuhûrunun kemâline, bu<br/>
sebeple de gözle görülen şeyler arasına girdiğine dikkat çekmek için “<i>bu</i>” diye işâret<br/>edilmiştir. “<i>Bu</i>” zamirinin peygamberlere îman eden ümmetlere işâret olduğu da<br/>söylenmiştir. Buna göre mânâ şöyledir: ‘Şüphesiz bu îman ve ibâdette tevhid üzere<br/>ittifak etmiş olarak sizin bir tek topluluğunuzdur.’ Âyetin devamı da bu mânâya uygun<br/>düşmektedir.<br/>
“<i>Ben de sizin Rabbinizim</i>.” Rubûbiyyette benim ortağım yoktur. “<i>Öyle ise</i>”<br/>
topluluktan ayrılma ve ihtilâfa düşme durumunda “<i>benden sakının</i>” denildi. Burada<br/>sakınması istenen hem peygamberler hem de ümmetlerdir. Peygamberler hakkında bu<br/>emir onları heyecana getirmek ve harekete geçirmek içindir. Ümmetler hakkında ise<br/>sakındırmak ve vâcib kılmak içindir.<br/>
<i>Tefsîr-i Kebîr’</i>de der ki: “Burada Allah Teâlâ’yı ma‘rifet ve O’na karşı işlenecek<br/>
günahlardan sakınma konusunda hepsinin bir din üzere olduklarına dikkat<br/>çekilmektedir.”<br/>
<b>53. Ne var ki insanlar kendi aralarında işlerini parça parça böldüler. Her gurup</b><br/>
<b>kendilerinde bulunan <i>(fikir ve davranış) </i></b><b>ile sevinip böbürlenmektedirler.</b><br/>
“<i>Ne var ki insanlar kendi aralarında</i>” bir ve bütün olduğu halde din “<i>işlerini parça</i><br/>
<i>parça böldüler.</i>” Farklı dinler haline getirdiler. Parça parça, yani grup grup oldular ve<br/>ihtilâfa düştüler.<br/>
“<i>Her gurup</i>” yâni bölüklere ayrılanlardan her topluluk “<i>kendilerinde bulunan</i>” seçip<br/>
tercih ettikleri din “<i>ile sevinip böbürlenmektedirler</i>” onu beğenirler ve hak olduğuna<br/>inanırlar.<br/>
