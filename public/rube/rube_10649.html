<a name=10650></a><img src="flower_sep.jpg"/><br/>
<img src="RuhulBeyan-10650_2.jpg"/><br/>
hasenenin patlayıp çıkmasına ve <i><b>“Kim iyilikle gelirse ona getirdiğinin on katı<br/>vardır.”</b></i> (el-En’âm, 6/160) âyetiyle işâret edilen on iyiliğe işâret etmektedir. Allah’ın<br/>“gece” ismini vermesinin sebebi bu on hasenenin/iyiliğin amel gündüzünden iktisâb ile<br/>değil ilâhî mevhibe yoluyla gayb âleminden olarak bir hasenenin ahadiyyet mertebesi<br/>gaybından zuhûr ettiği içindir.<br/>
<b>3. Çifte ve teke,<br/></b>“Şef’” çift demektir. Çünkü Arapça’da bu kelime bir şeyi benzerine katmak demektir.<br/>
“Vitr” tek demektir. Yâni bu gecelerin çift ve tekine yemin olsun, demektir. Ancak zâhir<br/>olan bu kelimelerin daha genel mânâda tefsir edilmesidir. Yani bütün varlıkların çiftine<br/>ve tekine yemin olsun, demek olur. Çünkü her şey ya çift ya da tek olur.<br/>
<b>Râğıb Isfahânî</b> der ki: Yaratılmışların tümü mürekkeb olmaları bakımından çifttirler.<br/>
Nitekim Allah <i><b>“Her şeyden iki eş yarattık.”</b></i> (ez-Zâriyât, 51/49) buyurmuştur. “Tek”e<br/>gelince o Allah Teâlâ’dır. Çünkü her yönden birlik/vahdet ona âiddir. Hâl ehlinin<br/>büyüklerden birisinin şu sözü de bu mânâdadır: Allah çift üzerine yeminle esmâî<br/>kesrete ve tek üzerine yemin ile zâtî hakîkî vahdete işâret etmektedir.<br/>
Çift ve teke şunlar dâhildir: Dört unsur ve dokuz felek, on iki burç ve yedi gezegen,<br/>
akşam namazı ve diğer namazlar, Zülhicce’nin onuncu günü olan nahr/kurban günü ile<br/>bu günlerin dokuzuncusu olan arefe günü, nahr gününden sonraki iki gün ve üçüncü gün.<br/>
Âdem ve Havva eş/çift, Meryem ise tektir. Allah’ın Mûsâ (a.s.) için fışkırttığı on iki<br/>
pınar çift, dokuz âyet/mûcize tektir. Âd kavmini helâk eden rüzgârın (onlara musallat<br/>olduğu) günler çift, geceler ise tektir. Nitekim Allah Teâlâ: “<i><b>Allah, onu kesintisiz<br/>olarak yedi gece, sekiz gün onların üzerine musallat etti.</b></i>” (el-Hâkka, 69/7)<br/>buyurmuştur.<br/>
Şunlar da çift ve tektir: Otuz gün olan ay ve yirmi dokuz gün çeken ay, uzuvlar ve kalp,<br/>
iki dudak ve dil, namazdaki iki secde ve rükû, Cennetin kapıları ve Cehennemin<br/>kapıları, Cennetin dereceleri ve Cehennemin derekeleri. İlim ve cehalet, kudret ve<br/>âcizlik, isteme ve kerih görme, hayat ve ölüm gibi mahlûkatın sıfatları ile yokluğu<br/>olmayan varlık, ölümü olmayan hayat, cehâleti olmayan ilim, acziyeti olmayan kudret ve<br/>zilleti olmayan izzet gibi Hakk’ın sıfatları. Çift ve tek olmak üzere sayılar. Günler ve<br/>geceler ile kendisinden sonra gece olmayan kıyamet günü. Muhammed ve Ahmed,<br/>Mesih ve Îsa, Yûnus ve Zünnûn gibi iki ismi olan peygamberler ile Âdem, Nuh ve<br/>İbrâhim gibi tek ismi olan peygamberler. Mekke ve Medine Mescidleri -bu sebepten o<br/>ikisine “Haremeyn-i Şerifeyn” denir- ile Mescid-i Aksâ. Safa ve Merve tepeleri ile<br/>Beyt-i Haram (Kâbe). Nefsin cem’ hâlinde ruh ile beraber olması, iftirâk hâlinde ayrı<br/>olması.<br/>
