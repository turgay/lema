<a name=6508></a>bir şekilde farz kıldığı ve kullarına kesinlikle yapmalarını emrettiği farz ameller ve<br/>mühim işler, demektir.<br/>
“<img src="RuhulBeyan-6508_1.jpg"/> masdarının fâil mânâsında olması da mümkündür. Yâni bunlar işlerin ciddi,<br/>
zorunlu ve lâzım olanlarıdır, demektir. Nitekim <b>“<i>iş ciddileştiğinde</i></b><b>”</b> (Muhammed,<br/>47/21) âyetinde bu mânâda kullanılmıştır.<br/>
Burada, söz konusu tâatlerin ehemmiyetine, bizden öncekilerin şerîatlarında onlara<br/>
teşvik olduğuna ve iyiliği emreden, kötülüğü yasaklayan kimsenin eğer emretmesi ve<br/>alıkoyması Allah rızâsı için ise bu hususta başına gelene sabretmesi gerektiğine dâir bu<br/>ümmete bir açıklama vardır. Çünkü o kişinin başına gelen sıkıntılar, Allah için ve Allah<br/>yolunda gelmiştir. Yine burada, belâ ve mihnetlerin muhabbetin gereklerinden olduğuna<br/>işâret bulunmaktadır. Bu yüzden sâdık bir mürid, Hakk’ı talep yolunda başına gelenlere<br/>sabretmelidir. Sabredeceği bu şeyler; Allâh’ın kendisini imtihan ettiği zâhirî ve bâtınî<br/>düşman korkusu, nefse verilecek gıdanın azlığı karşısında zâhir açlıktan sızlanma,<br/>kalbin gıdası olan keşf ve müşâhedelerin azlığı karşısında bâtından gelen sızlanma;<br/>çocuklardan, ehl ü iyalden, kardeşlerden, dostlardan ve mücâhedelerin semerelerinden<br/>ayrılmaktan doğan mal ve canların noksanlaşmasıdır. Bu durumlara sabredenleri,<br/>kendilerine Rablerinden bağışlamalar ve rahmetin gelmesiyle müjdele! İlâhî hazrete<br/>ulaşmaya yol bulacak olanlar da işte bunlardır.<br/>
<i>Keşfü’l-esrâr</i>’da geçtiği üzere <b>Lokman</b> (a.s.)’ın öğütlerinden birisi de şöyledir: “Ey<br/>
oğul! Başına iyi veya kötü bir iş geldiğinde, kalbinde bunun kendi iyilik ve hayrına<br/>olduğunu bil.”<br/>
Oğlu şöyle dedi: “Babacığım! Buna ancak söylediğin şeyin senin dediğin gibi<br/>
olduğunu bildiğim takdirde söz verebilirim.”<br/>
Lokman şöyle dedi: “Allah Teâlâ peygamber göndermiştir, söylediğim sözler de onun<br/>
kelâmıdır. İkimiz de onun yanına gidelim ve ondan bunu soralım.”<br/>
İkisi de yanlarına yol azığı aldılar, bir hayvana binip yola çıktılar. Önlerinde bir<br/>
çöl/sahra vardı. Giderlerken öğle namazı vakti girdi. Hava çok sıcaktı; azıkları ve<br/>suları bitti. Binitlerden indiler, yayan acele ile yol alıyorlardı. Birden Lokman önüne<br/>baktı; bir karaltı ve duman gördü. İçinden o karaltının bir ağaç, dumanın da yerleşim<br/>yerinin ve insanların bulunduğunun nişanesi olduğu geçti. Aynı şekilde aceleyle yol<br/>alıyorlardı. Birden Lokman’ın oğlu ayağını bir kemiğe bastı. Kemik ayağının altından<br/>girip üstünden çıktı. Çocuk kendinden geçti ve yere yığıldı. Lokman üzerine eğildi ve<br/>dişleriyle kemiği ayağından çıkardı, sarığını yırttı ve çocuğun ayağına bağladı. Lokman<br/>o esnada ağladı, gözünden bir damla yaş çocuğun yüzüne düştü. Çocuk yüzünü babasına<br/>çevirdi ve “Ey babacığım! Benim iyilik ve hayrıma olduğunu söylediğin şeye mi<br/>ağlıyorsun? Babacığım, bu durumda bizim için hangisi daha iyi? Azığımız bitti ve biz<br/>ikimiz bu çölde şaşırıp kaldık, nereye gideceğimizi bilmiyoruz. Eğer sen gider, beni bu<br/>hâlde bırakırsan üzülürsün. Şâyet benimle bu halde burada kalırsan ikimiz de ölürüz.<br/>Bunda iyi olan nedir ve ne hayır vardır?” dedi.<br/>
