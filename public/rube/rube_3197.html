<a name=3198></a><b>35. De ki: “Sizin ortak koştuklarınızdan gerçeğe götürecek var mı?” De ki:</b><br/>
<b>“Gerçeğe götüren Allah’tır. Gerçeğe götüren mi uyulmaya daha lâyıktır, yoksa<br/>hidâyet verilmedikçe kendi kendine doğru yolu bulamayan mı?” O halde neyiniz<br/>var! Nasıl hükmediyorsunuz?</b><br/>
<i>“De ki: “Sizin ortak koştuklarınızdan”</i> hangi yolla olursa olsun başkalarını<br/>
<i>“gerçeğe götürecek var mı?”</i> Çünkü kulluğun en aşağı mertebesi, ma’bûdun kullarını<br/>kendileri için uygun ve elverişli olana iletmesidir.<br/>
<i>“De ki:”</i> Çeşitli deliller gösterip peygamberler göndererek kitaplar indirip sağlam,<br/>
doğru bir akıl yürütmeye, isâbetli düşünmeye muvaffak kılarak dilediklerini <i>“gerçeğe<br/>götüren”</i> başkası değil, sadece <i>“Allah’tır.”</i> Çünkü akıllar farklı farklı, düşünceler ise<br/>çeşit çeşittir. Gerçeği belirlemek de pek zordur. Yanlışa düşmekten ancak pek az insan<br/>kurtulur. Gerçekleri kavramaya yol bulmak ise sadece Allah’ın yardımı, yol göstermesi<br/>ve hidâyet etmesiyle mümkün olur.<br/>
Başkalarını <i>“gerçeğe götüren”</i> Allah <i>“mı” </i>gerçeğe götürmeyenden<i> “uyulmaya daha</i><br/>
<i>lâyıktır, yoksa hidâyet verilmedikçe”</i> Allah Teâlâ kendisini doğru yola iletmedikçe<br/><i>“kendi kendine”</i> hiçbir durumda “<i>doğru yolu bulamayan mı?”</i><br/>
Eğer: “Putlar, cansız varlıklar oldukları için hidâyeti kabul etmezler. Bu durumda<br/>
putlar için nasıl “<i>hidâyet verilmedikçe</i>” denilebilir? Yine âyetteki ( <img src="RuhulBeyan-3198_1.jpg"/> ) harfi cansızlar<br/>için değil, canlılar için kullanılır. Böyle olunca da putlar hakkında “<i>kendi kendine<br/>doğru yolu bulamayan mı?</i>” demek uygun olur mu?” diye sorarsan şöyle cevap veririm:<br/>
Bu durum, yani “hidâyet verilmedikçe doğru yolu bulamama”, melekler, Mesih ve<br/>
Uzeyr (aleyhimü’s-selâm) gibi Allah’a ortak koştukları şeylerin değerli olanları için söz<br/>konusudur. Bu sebepledir ki bu ifade, doğru yola götürülmeyi kabûl eden, buna istîdâdı<br/>olan akıllı varlıkları rab edinen kimselerin tuttuğu yolun bozukluğunu beyân etmektedir.<br/>Putlara ve başka varlıklara tapan şirk ehlinin tuttuğu yolun bozuk olduğu ise yukarıdaki:<br/><i>“De ki: “Sizin koştuğunuz ortaklardan ilk defa yaratacak.... var mı?” </i>âyeti ile<br/>açıklanmıştı. Çünkü buradaki “<i>ortaklardan</i>” maksadın putlar ve başka bir takım<br/>varlıklar olduğunda şüphe yoktur.<br/>
<i>et-Tibyân</i>’da denilir ki: Put, doğru yola götürülmedikçe yani bir yere sokulup<br/>
çıkarılmadıkça, taşınmadıkça, kendisi ile ilgili bir tasarrufta bulunulmadıkça ne bir<br/>fayda ne de bir zarar verir. Kendi başına hiçbir şey yapamaz. Allah Teâlâ ise böyle bir<br/>durumdan münezzehtir.<br/>
Bu söz, zâhiri itibariyle putların doğru yola götürüldükleri takdirde gideceklerini<br/>
gösteriyorsa da durum böyle değildir. Çünkü bu putlar doğru yolu bulamayacak olan<br/>taşlardır. Ne var ki müşrikler bunları ilâh edinince bunlardan da akıl sâhibi, bir şeyler<br/>yapabilen varlıklar gibi bahsedilmiştir.<br/>
<i>“O halde neyiniz var!”</i> Yani, size ne oluyor da bunları Allah Teâlâ’ya ortak<br/>
koşuyorsunuz?! Aklın, bâtıl olduğuna açıkça hükmettiği bir şeye <i>“nasıl<br/>hükmediyorsunuz?”</i> Bu ifade müşriklerin verdikleri bâtıl hükmü reddetmektedir. Çünkü<br/>onlar kendisine muhtaç oldukları Allah ile kendilerine muhtaç olan putları eşit<br/>
