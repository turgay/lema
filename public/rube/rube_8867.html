<a name=8868></a><img src="RuhulBeyan-8868_1.jpg"/><br/>
<img src="RuhulBeyan-8868_2.jpg"/><br/>
şeye etki yapabilen, “el-Metin” Teâlâ’nın kulu da hiçbir şeyden etkilenmeyen kişi<br/>anlamındadır.<br/>
<b>Ebu’l-Abbas ez-Zerûki </b>şöyle demiştir: el-Kâviyy sıfatı Allah’ın zât, sıfat ve<br/>
ef’âlinde zâfiyet bulunmadığını, O’na hastalık ve yorgunluğun ârız olmadığını, nâkıs ve<br/>güçsüz olmaması hasebiyle de kendisine kusur ve aczin ulaşmadığını ifâde eden bir<br/>sıfattır.<br/>
Meşâyıhtan biri şöyle demiştir: “Kâvi” kelimesi kuvvetten türemiş olup bâtınî olan<br/>
“havl (kuvvet)” ile zâhirî olan “kudret”in ortası bir kelimedir. Çünkü amel yapma<br/>düşünce gücü önce insanın içinde oluşmaktadır. Buna “havl” denir. İkinci olarak içteki<br/>bu güç uzuvlara yansır, buna da “kuvvet” denir. “Kudret” ile “kuvvet” arasındaki ayrıma<br/>gelince, kuvvet bir şeyi güç kullanmak sûretiyle kavramak, kudret ise bunu yapabilme<br/>takati ve gücüdür. Bu yüzden Allah’ın gücünü belirtme ifâdesi olarak her ikisi de<br/>kullanılmış ve “Lâ havle ve lâ kuvvete illâ billâh” denilmiştir. Bu temsil, konuyu<br/>anlamanız için getirilmiştir. Yoksa Allah Teâlâ bütün mahlûkların sıfatlarından<br/>münezzehtir. Kim Allah’ın güçlü olduğuna inanırsa her şeyde bulunan güç ve kudretin<br/>O’na âid olduğunu bilip yardımı O’ndan bekler.<br/>
el-Kaviyy ismiyle Allah’a yakınlık kesbeden kuldan beklenen; tedbiri bırakması,<br/>
miktarlarla mücâdeleden vazgeçmesi, zan ve iddiâlara kapılmaması, ihsânın sadece<br/>Allah tarafından olabileceğini anlaması, mahlûkat korkusu ve dünyevî kaygılardan uzak<br/>durmaya önem vermesidir. Ahlak itibariyle de kuldan beklenen; Allah tarafından<br/>güçlendirildiğini bilmesi, bu nedenle hiçbir kınayıcının kınamasından korkmaması ve<br/>yapacağı işlerde hiçbir durumda zayıf olmayacağı kanâat ve alışkanlığını kazanmasıdır.<br/>
“el-Kaviyy” isminin husûsiyeti, varlık âleminde bir gücün zuhûr etmesidir. Bu ism-i<br/>
celili okuyan zayıf himmet sâhibi ve zayıf cüsseli insan güce kuvvete kavuşur. Şâyet bir<br/>mazlûm zâlimin yok edilmesi için bin defa bunu tekrarlarsa, bu iş meydana gelir ve bu<br/>ism-i celil o zâlimin işini bitirir.<br/>
“el-Metîn” ism-i celîline gelince, metîn, “kemâl-i kuvvete sâhib” anlamında Allah’ın<br/>
yüce isimlerinden biridir. Öyle ki hiç kimse O’nunla muâraza ve müşâreket edemez.<br/>Kimse O’nunla boy ölçüşemez. Kuvvetinde bir zayıflık ve yapacağı işte de bir mânia<br/>bulunamaz. Bilâkis O, hiç kimsenin kendisinin karşısına çıkamayan, kendisini<br/>yenemeyen ve kuvvetinde başka bir maddeye ve sebebe muhtaç olmayandır. Kim O’nun<br/>kuvvetinin azâmetini ve sağlamlığını bilirse, hiçbir şeyden korkmaz. O’nun himmetini<br/>terkedip kendi himmetiyle bir şeye dayanıp güvenmez. “el-Metîn” ismi, kuvvetin<br/>zuhûrunu ifâde eder. Bu yüzden Allah Teâlâ onu “el-Kâviyy” ismiyle beraber<br/>getirmiştir. Allah’ın bu ismi eğer günahkâr bir genç için on defa okunursa o genç<br/>tevbekâr olur.<br/>
