<a name=7129></a><i>Amelin mükâfâtından gafil olma;<br/>Buğday buğdaydan, arpa arpa tohumundan biter.<br/>Şöyle buyurmuş mânevî yolun pîri Mevlânâ:<br/>Ey birader ne ekersen onu biçersin.</i><br/>
Bazı müfessirler der ki: Âyetteki “<i>izler</i>” cami ve mescidlere gidenlerin ayak izleridir.<br/>
Belki de kasdedilen bu ayak izlerinin de yazılan eserler cümlesinden olduğudur.<br/>Nitekim <i>el-İrşâd</i>’da böyle geçmektedir. Rivâyete göre ashabdan (r.a.) evleri Mescid-i<br/>Nebevî’ye uzak olan bir cemaat evlerini mescidin yakınına taşımak istediler. Bunun<br/>üzerine Hz. Peygamber (a.s.) <i>“Allah sizin adımlarınızı yazar ve onlar için size sevab<br/>verir. Evlerinizden ayrılmayın!”</i><a href="RuhulBeyans.html#7132">[108]<i> </i></a>buyurdu. İster iyilik ister kötülük için olsun Allah<br/>Teâlâ atılan adımları karşılıksız bırakmaz. Bir hadîste şöyle buyrulmuştur: “<i>Namazda<br/>insanlardan ecir ve sevabı en büyük olan kademe kademe yürüme mesafesi en uzak<br/>olandır. Namazı imamla beraber kılıncaya kadar bekleyenin ecir ve sevabı namazı<br/>kılıp sonra uyuyanın sevabından daha büyüktür.</i>”<a href="RuhulBeyans.html#7132">[109]</a><br/>
Evi camiye yakın olan kimsenin evine yakın olan camide namaz kılmasının mı yoksa<br/>
daha uzak bir mescide gitmesinin mi efdal olduğu konusunda ihtilâf edilmiştir. Bir grup<br/>âlim:‘Atılan adımların çokluğu ile hâsıl olan çok sevaptan dolayı uzak olana gitmesi<br/>daha faziletlidir.’ demiştir. Bazı âlimler ise kişinin evine yakın olan câmide namaz<br/>kılması daha faziletlidir. Çünkü bir hadîste: <i>“Câmiye komşu olanın namazı ancak o<br/>câmide olur.<a href="RuhulBeyans.html#7132">”</i>[110]<i> </i></a>buyrulmuştur. Mescidin hakkını ihyâ etmek ve mescide komşuluk<br/>hakkını edâ etmek için evine yakın olan mescidde kılmalıdır. Eğer kişinin yakınında<br/>cemaati olmayan bir mescid olur da, bu kişinin orada namaz kılmasıyla cemaat<br/>toplanırsa, namazı bu yakın mescidde kılması efdaldir. Çünkü böyle yapılarak cemaatle<br/>mescid imar ve ihyâ edilmiş olur. Ancak kişi yakın mescidde yalnız başına kılacaksa, bu<br/>durumda uzak câmide kılması efdaldir. Eğer evinde kıldığında cemaatle, camide<br/>kıldığında tek başına kılacaksa evinde kılması efdaldir. Bazıları caminin komşunun her<br/>yönden kırk ev uzaklığa kadar olan evler olduğunu söylemiştir. Ezanı işitebilen herkesin<br/>caminin komşusu olduğu da söylenmiştir.<br/>
<i>Mecmau’l-fetâvâ</i>’da der ki: “Kişinin yakınında iki cami varsa onlardan daha eski<br/>
olanında kılar. Çünkü eski caminin daha çok hürmeti vardır. Camiler eşit iseler, hangisi<br/>yakınsa onda kılar. Şayet kişi fakih/âlim bir kimse ise kendisinin gitmesiyle cemaatinin<br/>çoğalması için cemaati az olana gider. Kişi fakîh/âlim değilse muhayyerdir.”<br/>
Farz namazlar ve teravih namazı gibi cemaatle kılınan namazları camide kılmak daha<br/>
fazîletlidir. Bu namazları evde cemaatle kılanların sevabı camide cematle kılanların<br/>sevabından azdır. Çünkü bunda dînin şeâirini/alâmetlerini izhar vardır. Nitekim evde<br/>tek başına namaz kılanların sevâbı evde cemaatle namaz kılanların sevabından aşağıdır.<br/>Bir hadîste şöyle buyrulmuştur: <i>“Kişinin cemaatle kıldığı namaz, evinde ve çarşı-<br/>pazarda (yalnız olarak) kıldığı namazdan yirmi beş kat,</i><a href="RuhulBeyans.html#7132">[111]<i> </i></a><i>bir rivâyette ise yirmi</i><br/>
