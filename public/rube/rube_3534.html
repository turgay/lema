<a name=3535></a><i>“Rabbin”</i> mecbur edici bir meşîet ile <i>“dileseydi bütün insanları”</i> hiç kimse ihtilâfa<br/>
düşmeyecek şekilde hak ve İslâm dini üzere ittifak etmiş <i>“bir tek ümmet yapardı.”<br/></i>Nitekim bir âyette şöyle buyrulur: <i><b>“İnsanlar tek bir ümmet idiler, sonradan ayrılığa<br/>düştüler</b></i><b>.<i>”</i></b> (Yûnus, 10/19) Nitekim bazı rivâyetlere göre Hz. İsâ’nın âhir zamandaki<br/>devrinde de hiçbir anlaşmazlığa düşmeyecekler.<br/>
Ancak Cenab-ı Hak insanların buna ehil olmadıklarını bildiği için bunu<br/>
dilemediğinden dolayı hak üzerinde ittifak eden bir ümmet olmadılar.<br/>
Fakir <b>(Bursevî)</b> der ki: İnsanoğlu ilk yaratıldığı zaman ittifak vardı. Sonra ilâhî<br/>
hikmet gereğince İsâ (a.s.) devrine kadar ihtilâflar baş gösterdi. İsâ (a.s.) zamanında ise<br/>yine önceden olduğu gibi olacaktır. Bunda, ezel ve ebed sırrının aynı olduğuna işaret<br/>vardır, iyi anla!<br/>
Âdem (a.s.)’dan önce meydana gelen ihtilâf ise insan cinsi arasında meydana<br/>
gelmediği için ihtilâf sayılmaz. Yine mutlak velâyet makamı sona erdiği ve başka bir<br/>yaratılışa intikal ettiği için İsâ (a.s.) devrinden sonraki ihtilâflar da ihtilâf sayılmaz.<br/>
Fakat <i>“onlar”</i> yâni insanlar hakkın ne olduğu ve İslâm dini konusunda <i>“ihtilâfa</i><br/>
<i>düşmeye devam edeceklerdir.”</i> İslâm’a muhâlif olacaklar. Nitekim şu âyette de bu husus<br/>dile getirilmiştir: <i><b>“</b></i><b>... <i>ancak kendilerine kitap verilenler, apaçık deliller geldikten<br/>sonra, aralarındaki kıskançlıktan ötürü dinde anlaşmazlığa düştüler</i></b><b>.<i>”</i></b> (el-Bakara,<br/>2/213). Ya da peygamberlerine muhâlefet edecekler. Nitekim Hz. Peygamber (a.s.)<br/>şöyle buyurmuştur: “<i>Şüphesiz ki Allah beni bütün âlemlere rahmet olarak gönderdi.<br/>Benim hukukuma riâyet edin ki Allah size rahmetiyle muâmele etsin. Havârilerin İsâ<br/>ile anlaşmazlığa düştükleri gibi siz de benimle anlaşmazlığa düşmeyin. Benim sizi<br/>Allah’a dâvet ettiğim gibi İsâ da onları Allah’a dâvet ediyordu</i>.”<a href="RuhulBeyans.html#3539">[193]</a><br/>
Bu âyette, kulun kendisine âid bir seçme hürriyeti olduğu belirtiliyor. Çünkü,<br/>
insanların kudret ve irâdelerini, hakta ihtilâf etmeye sarf ettikleri ihsâs ediliyor. Çünkü<br/>bir fiil ister zorunlu olsun ister olmasın fâilsiz meydana gelmesi imkânsızdır.<br/>
Bu görüş cebr-i mütevassıttır, iki görüş arasında bir görüştür. Şöyle ki insanların<br/>
fiillerinin (mecbûrî) olduğunu söyleyen “Cebriyye”, iki kısımdır: Biri, Ehl-i Sünnet<br/>ve’l-cemaat’ten Eş’ariyye gibi fiilde kulun kesbi/kazanması olduğunu kabul edenlerdir.<br/>Diğeri ise Cehmiyye gibi katışıksız Cebriyye’dir ki bunlar kesbi kabul etmezler.<br/>Kaderiyye/Mû’tezile ise her kulun kendi fiilini yarattığını söyler. Onlara göre<br/>mâsiyetler Allah’ın takdiriyle değildir. Biz Ehl-i sünnete göre ise Allah yaratır, kul ise<br/>kesbeder. Yani kulun fiili, kesin kasdı ve irâdesinin hemen akabinde Allah’ın yaratma<br/>fiiliyle meydana gelir. Bu durum Allah Teâlâ’nın fiili, kulun kasdı olmadan yaratmayıp<br/>mutlaka kulun kasdından; yani fiile yönelmesinden sonra yaratması şeklindeki âdet-i<br/>ilâhiyyeye göredir. Bu bakımdan güç kullanılarak yapılan bir şey iki farklı güç<br/>tarafından yapılmış olmaktadır. Çünkü fiil yaratılma bakımından Allah’a âid iken,<br/>kazanılma/kesb bakımından kula âiddir.<br/>
Fakir <b>(Bursevî)</b> der ki: <i><b>“Attığın zaman da sen atmadın</b></i><b>…<i>”</i></b> (el-Enfâl, 8/17) ve<br/>
