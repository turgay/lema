<a name=9035></a>geçmişte yarılmış olduğuna dâir gelen rivâyetler nasıl mütevâtir sayılsın?” demiştir.<br/>
Ben derim ki, <b>İbn Salah</b> ve tâbileri, bu hadis-i şerifi mütevâtir saymışlardır. Hadis<br/>
usûlü ilminde, büyük bir topluluğun rivâyet ettiği bazı hadisler bütün şartları<br/>bulunmadığı için mütevâtir sayılmamaktadır.<br/>
<b>İmâm Zâhid</b> (r.a.)’dan nakledilmiştir ki bir gece Ebû Cehil ile bir yahûdî, Peygamber<br/>
(s.a.)’e geldiler. Ebû Cehil: “Ey Muhammed! Bize bir işâret, bir alâmet göster, aksi<br/>halde başını kılıcıma asarım” dedi. Hz. Peygamber: “İşâret olarak ne istiyorsun?” diye<br/>sordu. Ebû Cehil Peygamberimiz’i (s.a.) âciz bırakacak bir şey bulmak maksadıyla<br/>sağına soluna bakındı. Yahûdî: “O sihirbâzdır, ondan ayı yarmasını iste. Sihir<br/>yeryüzünde meydana gelir, sihirbâzların göklere tesiri olmaz.” dedi. Ebû Cehil: “Ey<br/>Muhammed! ayı bizim için ikiye ayır”dedi. Hz. Peygamber (s.a.) şehâdet parmağını<br/>kaldırıp ayın yarılmasını işâret buyurduğunda ay hemen ikiye yarıldı. Yarısı yerinde<br/>kaldı, diğer yarı ise biraz uzağa gitti. Ebû Cehil: “Yeniden söyle birleşsinler” dedi.<br/>Peygamberimiz (s.a.) işâret buyurdu ve her iki yarım birleşip tamamlandı.<br/>
<i>Onun kılıçtan parmağıyla, kâtibin kalemi gibi<br/>On dördündeki ay, feleğin yeşil levhasında yarıldı.</i><br/>
<b>Attâr</b> şöyle der:<br/>
<i>Ayı onun parmağı yardı,<br/>Güneş onun emriyle yeniden parladı.</i><br/>
<i>Mesnevî’</i>de şöyle gelmiştir:<br/>
<i>Sonra ay, emri işitip aceleyle,<br/>Gökyüzünde ikiye ayrılıp yarıldı.</i><br/>
<b>Mollâ Câmî </b>şöyle der:<br/>
<i>Mûcize müjdeleyen şehâdet parmağıyla,<br/>Ayı, parmak ucu okuyla vurdu.<br/>Ayın halkasında “mâh”ın “mîm”i iki “nûn” oldu,<br/>İki elli ve altmıştan kırk yaptı.<br/>Evet, onun eli kalem gibi yazmaya başladığında,<br/>Parmağı ay üzere “şakk” yazısı yazdı, o da ayrıldı.</i><br/>
Yahûdî imân etti, lânet ona olası Ebû Cehil ise: “Sihir gözümüzü boyadı ve ayı<br/>
yarılmış gibi gösterdi” dedi.<br/>
Bazı müfessirler demişlerdir ki, Kureyş müşriklerinin büyükleri toplanarak<br/>
Peygamberimiz (s.a.)’e <i>“Eğer gerçekten peygamber isen, bize kamer’i iki parçaya</i><br/>
