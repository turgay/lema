<a name=1887></a><img src="RuhulBeyan-1887_1.jpg"/><br/>
aldanmayın. Sonra içinizden bazıları kalkıp “Ben kendime bakarım (başkaları neme<br/>lazım)” demesin! Vallahi, ya iyiliği emredip kötülükten sakındırırsınız ya da Allah<br/>başınıza en şerlilerinizi musallat eder. Onlar da size en acı eziyet ve azâbı tattırırlar. O<br/>zaman en hayırlılarınız bile dua etse duaları kabul olunmaz.”<br/>
Eğer bir adama, “neden iyiliği emretmiyorsun?” diye sorulduğunda “Bana ne!” veya<br/>
bir adama “Filana emr-i bi’l ma’ruf yap.” denilsede o: “O bana ne yapmış ki? Benim<br/>onunla işim olmaz,” ya da “Benim o lüzumsuzla ne işim olur?” dese o kişinin küfre<br/>girmiş olmasından korkulur.<br/>
<b>Mevlânâ</b> (k.s.) şöyle der:<br/>
<i>Sen, “Geliniz” sözünü terketme, söyleyedur<br/>Bu söz çok büyük bir kimyadır<br/>Bir bakır, senin sözünden nefret eder kaçmaya kalkarsa<br/>Yine sen kimyayı ondan esirgeme</i><br/>
İyiliği emretmek ve kötülüğü yasaklamak farzdır. Ancak buna gücü yetmeyenlerden<br/>
sakıt olur; bunun dışında herkese gerekir. Selef, bazı zamanlarda bu farzı elle ve dille<br/>yapamadıkları için mazûr görülmüşlerdir.<br/>
<i>Elin ve dilin gücü kalmayınca,<br/>Veliler himmetle insanlık gösterirler</i><br/>
Hülâsa bu konu, şahıslara, durumlara ve zamanlara göre farklılık arzeder. Fakat bunun<br/>
sevabını uman kimsenin haddi aşmaması ve zamanın gereklerini gözetmesi icab eder.<br/>Çünkü her zamanın kendine mahsus hükmü ve insanları vardır.<br/>
<i>“Ey îman edenler!”</i> Ey Allah’ı bulmanın, O’nu taleb etmeye bağlı olduğuna kesin<br/>
olarak inanmış hakikat yolcularının inandığı gibi îman edenler demektir. Nitekim Allah<br/>Teâlâ bir kudsî hadiste şöyle buyurmuştur: <i>“Dikkat edin! Beni talep eden bulur!”</i><a href="RuhulBeyans.html#1889">[60]</a><br/>
<i>“Siz kendinize bakın”</i> nefislerinizin tezkiyesiyle meşgul olun. Çünkü <i><b>“Nefsini</b></i><br/>
<i><b>kötülüklerden arındıran kurtulaşa ermiş, onu kötülüklere gömen de ziyan<br/>etmiştir.” </b></i>(eş-Şems, 91/9 -10)<br/>
Siz, kendi nefislerinizi terbiye etmeden başkalarının nefislerini terbiye etmeye<br/>
uğraşmayın. Halkın bu konudaki istekleri, sizi hoş karşılamaları, size karşı hüsn-i zan<br/>sahibi olmaları, iltifat etmeleri ve yakınlıkları sakın sizi aldatmasın. Çünkü bu, derviş<br/>için keskin bir zehir gibidir. Seyrü sülûk yaptıracak bir üstâda muhtaç olan sâlik ile ona<br/>mürid olduğunu ve bağlandığını iddia eden kimsenin durumu şuna benzer: Denizde<br/>boğulmakta olan, yüzme bilmeyen, kendisini kurtaracak mâhir bir yüzücüye muhtaç<br/>kimseye, kurtarmak için biri elini uzatırsa o hemen ona sarılır. Elini uzatan da yüzme<br/>
