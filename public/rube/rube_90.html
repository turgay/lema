<a name=91></a><img src="RuhulBeyan-91_1.jpg"/><br/>
<img src="RuhulBeyan-91_2.jpg"/><br/>
<i>Ey temiz yüzlü kimse, mü’minin ateşinden,<br/>Cehennem ateşi zayıflar ve sönmeye yüz tutar.<br/>Bu yüzden cehennem, ey muhterem çabuk geç der,<br/>Eğer üzerimden çabuk geçmezsen nûrundan ateşim söner.</i><br/>
<b>6. “Bizi doğru yola ilet.”</b> Burada biraz önce istenen yardımın mâhiyeti<br/>
açıklanmaktadır. Sanki Allah Teâlâ kullarına: “Sizlere nasıl yardımcı olayım” diye<br/>soruyor, onlar da: “Bizi doğru yola ilet” diyorlar. İbâdet tamamlandıktan sonra sonunu<br/>duâ ile bağlamak şer’î bir kaidedir.<br/>
<i>Tefsîr’de</i> şöyle gelir: <i>“Ancak sana kulluk ederiz.” cümlesi </i>tevhîdi ortaya<br/>
koymaktadır. <i>“Ancak senden yardım dileriz.” </i>cümlesi ise tevhîd konusunda yardım<br/>talebidir. <i>“Bizi doğru yola ilet!”</i> sözü, din üzre sâbit-kadem olmak içindir. O da ibâdeti<br/>ve yardım talebini gerçek anlamda îfâ ile olur. Çünkü hidâyet üzre sâbit-kadem olmak,<br/>ihtiyaçların en önemlisidir. Nebîlerin ve velîlerin Allah’dan en önemli dileği hep odur.<br/>Yûsuf (a.s.) <i>“Beni müslüman olarak öldür” </i>dediği gibi, Fir’avn’ın sihirbazları da<br/><i>“Bizi müslüman olarak öldür.”</i> demişlerdi. Sahâbîler de <i>“Bizi ebrâr (iyiler) ile<br/>birlikte öldür”</i> diye duâ etmişlerdir. Zira insan, işin dış görünüşüne aldanmamalıdır.<br/>Çünkü sonunda o hal değişebilir. Nitekim İblîs’e de, Bel’am bin Bâurâ’ya ve<br/>Bersîsâ’ya da böyle olmuştur.<br/>
<b>Mevlânâ Celâleddîn </b>(k.s.) der ki:<br/><i>Cihanda İblîs ve Bel’am gibi yüzbin<br/>Mel’ûn gizli ve âşikâr zâhir olmuştur.<br/>Lâkin Cenâb-ı Hakk dünyâda ikisini meşhûr etti.<br/>Ki bu ikisi diğer mel’ûnlara şâhid olsunlar,<br/>Diğer mel’ûnlar bunların hâlinden ibret alsınlar.</i><br/>
<b>Kâdî Beyzâvî</b> <i>Tefsîr’inde</i> der ki: Böyle bir sözü, vuslata ermiş ârif kişi söylediğinde;<br/>
“Beni Sana giden yola erdir ki, bu sûretle hâllerimizin riyâ karanlığı yok olsun.<br/>Bedenlerimizin zulmet perdesi açılsın ve nûr-i kudsünle aydınlanıp seni senin nûrunla<br/>görelim”, anlamını kasdeder.<br/>
<b>Molla Fenârî </b>der ki: Bunun asıl anlamı şudur: Allah’a giden yollar sonsuzdur.<br/>
Nitekim Kutbü’l-muhakkıkîn: “Hakk’ın bilgisi ve takdîri sınırsızdır. Bilgi ve takdîr<br/>devam ettikçe kulun şevki de sükûnet bulup, zâil olmaz.” demiştir.<br/>
<b>Sırat-ı müstakîm</b>, “İslâm milleti ve hakk din” demektir. Burada asıl maksada götüren<br/>
vesîle, maksada benzetilmiştir. Çünkü din maksada götüren, Hak ise asıl maksad<br/>olduğundan dine sırat-ı müstakîm denmiştir. Allah Teâlâ, her ne kadar mekândan<br/>
