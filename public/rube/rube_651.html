<a name=652></a><img src="flower_sep.jpg"/><br/>
<img src="RuhulBeyan-652_2.jpg"/><br/>
<img src="RuhulBeyan-652_3.jpg"/><br/>
<i>günahlar sebebiyle gurûr ve kibir kendisini yakalar.” </i>Cahillikten kaynaklanan<br/>hamiyeti ve kendisindeki kibir onu, yasak kılınan günah ve suçlara yöneltir. Veya<br/>içindeki kibir onu sırf inad olsun diye nasihatçının sözünü kabûl etmemeye sevkeder.<br/>Cezâ olarak cehennem ona yeter. Yaptığına karşılık cehenneme girmesi ve ebedî olarak<br/>orada kalması ona kâfidir. Ne dehşetli bir tehdît! Vallahi cehennem ne kötü bir yataktır.<br/>
<b>Abdullah b. Mes’ûd </b>der ki: Allah katında en büyük günahlardan biri de: “Allah’dan<br/>
kork” denilen kimsenin: “Sen kendine bak” demesidir.<br/>
<b>Hz. Ömer</b>’e “Allah’dan kork” denilince hemen Allah’a karşı olan tevâzuundan<br/>
yanağını yere koymuştur. Yukarıda geçen âyet-i kerîme’de Cenâb-ı Hak, dînini dünyâsı<br/>için fedâ eden kimselerin hallerini beyân etmişti. Şimdi de, canını ve malını din için ve<br/>Hak katında kıyâmet günü elde edeceği şeyler için bezledenlerin durumlarını beyân<br/>etmek için buyurur ki:<br/>
<b>207. İnsanlardan öyleleri de var ki, Allah’ın rızâsını almak için kendini ve malını</b><br/>
<b>fedâ eder. Allah da kullarına şefkatlidir.</b><br/>
İnsanlar içinde öyleleri de vardır ki, nefsini; canını satar. Kişi, oruç tutarak, namaz<br/>
kılarak, hac ve cihâd gibi tâatlara kendisini verip de Hak Teâlâ’nın lütuf ve ihsânını<br/>kazanırsa, sanki Hak Teâlâ’nın mükâfâtları karşısında canını satmış gibi olacağından,<br/>âyet-i kerîme’de <i>“canını satar”<b> </b></i>tabiri kullanılmıştır. Burada alıcı ise “Allah Teâlâ”dır.<br/>Kulunun canını, ona verdikleri sevap ve mükâfât karşılığında satın almıştır. Kulun bu<br/>satıştan gâyesi Allah’ın rızâsını elde etmek, O’nun kendisinden râzı olmasını istemektir.<br/>
Allah kullara karşı pek şefkatlidir. İşte bu sebepledir ki, onları takvâ ile mükellef<br/>
tutmuş ve onlara sevap elde etmelerini lutfetmiştir. Kullarına olan şefkat ve<br/>merhametinin bir tecellisi de onların mallarını ve canlarını -kendisinin tam bir mülkü<br/>olmasına rağmen- sayı ve hesâba gelmez lütuf ve ihsânıyla, sanki onların kendi<br/>mülkleriymiş gibi onlardan satın almasıdır. Bunu da lütuf, kerem ve ihsan olarak<br/>yapmıştır.<br/>
Bu âyet-i kerîme’nin, <b>Suheyb </b>(r.a.) hakkında nâzil olduğu söylenmiştir. Bu sahâbî,<br/>
Medîne-i Münevvere’de Rasûl-i Ekrem (s.a.)’e kavuşmak için yaşı yüze ulaşmasına<br/>rağmen Mekke’den hicret etmek niyetiyle çıkmıştı. Kureyş müşriklerinden bir gurup<br/>peşine düşerek Suheyb’in beraberinde olanları öldürdüler. Suheyb’in beraberinde bir<br/>mikdar oku vardı. Gayet keskin nişancı idi. Onlara dedi ki:<br/>
“Ey Kureyş cemâati! Bildiğiniz gibi içinizde en iyi ok atanlardanım. Vallahi, ben oku<br/>
adamın kalbine oturturum. Allah’a yemin ederim ki, okluğumdaki bütün oklar bitmeden<br/>ve elimdeki kılıcım tamamen kırılıp parçalanmadan yanıma yaklaşamazsınız. Bundan<br/>
