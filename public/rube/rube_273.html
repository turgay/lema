<a name=274></a>rahmetine kavuştu. Nitekim <b>Hâfız </b>der ki:<br/>
<i>Vâizler, minber ve mihrablarda nasihat cilveleri yaparlar.<br/>Kendi dünyâlarında ise söylediklerinden başka işler yaparlar.<br/>Bir müşkilim var ki onu meclis âlimlerinden sormalı:<br/>“Siz tevbe edin diyorsunuz, fakat kendiniz yapmıyorsunuz.”</i><br/>
Rasûlullah (s.a.) şöyle buyurdu: <i>“İsrâ gecesi dudakları ateşten makaslarla kesilen</i><br/>
<i>bir gurup insan gördüm. “Ey Cebrâîl! Bunlar kimdir?” dedim. “Ümmetinin,<br/>başkalarına iyiliği emredip kendilerini unutan hatipleridir. Şimdi cehennem<br/>ateşinden nasîblerini alıyorlar. Onlara orada denecek ki: “Siz kimlersiniz?” “Biz<br/>insanlara hayrı emredip kendimizi unutan kimseleriz” diyecekler, diye cevap<br/>verdi.”</i><a href="RuhulBeyans.html#277">[258]</a><br/>
Bir hadiste şöyle buyurulmuştur: <i>“Allah Teâlâ’nın kıyâmet gününde, okuduğu</i><br/>
<i>hutbeden dolayı hesâba çekmeyeceği hiçbir kimse kalmayacaktır.<a href="RuhulBeyans.html#277">”</i>[259]</a><br/>
<b>Şeyh Üftâde </b>hazretleri şöyle demiştir: Eğer vâiz, kendini cemâatten hayırlı görürse<br/>
işi zordur. Aynı şekilde dinleyen de vâizi kendisini uyaran biri olarak görmezse onun da<br/>işi zordur. Bu sebeble Nebiyy-i Ekrem (s.a.): <i>“Nice vâizler vardır ki, şeytanın<br/>oyuncağı olur.”</i> buyurmuşlardır. Ancak vâiz: “Cehennemde azâb görecek bile olsam;<br/>ben Müslümanlara faydalı olayım” derse o farklıdır. Bu tür bir anlayış fenâ hâlinin bir<br/>çeşididir. Fakat nefsin bundan kendine pay çıkarmasından korkulur.<br/>
Şeyh Üftâde sözlerine devamla şöyle demiştir: Vâiz, anlattıklarını cemâatin ya<br/>
bildiğine veya bilmediğine inanır. Cemâatin, söylediklerini bildiğine inanıyorsa va’z<br/>etmesine gerek yoktur; şâyed bilmediğine inanıyorsa cemâate cehâlet, kendisine de<br/>üstünlük hamletmiş olur. Bu da kibirdir. Kısacası nefsin hîleleri çoktur. Allah’ın lütfu<br/>olmadan bunlardan kurtulmak kolay değildir. Bütün bu durumlarda hiç olmazsa<br/>Peygamberimiz’in şu sözünü dikkate almak gerekir: <i>“Allah bu dîni fâsık bir adamla da<br/>güçlendirir.”</i><a href="RuhulBeyans.html#277">[260] </a>Sâlik, hakîkate ulaşmadıkça yukarıda saydığımız tehlikelerden<br/>kurtulamaz. Nebî (a.s.): <i>“Âlimler hâriç bütün insanlar sarhoştur<a href="RuhulBeyans.html#277">”</i>[261] </a>buyurmuştur.<br/>Hadîsin devamında “muhlîs” kimselerin de büyük bir tehlike içinde oldukları<br/>söylenmektedir. Güven ancak ihlâsa erdirilenedir. O da kahr ve keremden fânî olmuş,<br/>varlık ve yokluk kalıplarından çıkmış, gerçek tevhîde ermiş kişidir. Allah Teâlâ, şu<br/>âyetinde onları kasdetmiştir. <i><b>“Benim </b></i>(hâlis) <i><b>kullarım üzerinde senin bir hâkimiyetin<br/>yoktur.”</b></i> (el-Hıcr, 15/42) Sâlik, kat’ettiği bütün mertebelerde şerîata riâyet etmelidir.<br/>Kemâle ancak böyle erilir. Bunun dışında her yol noksandır. Bu yüzden meczûblar,<br/>noksanlıklardan kurtulmamış kimselerdir. Nitekim peygamberler içinde delilik ve<br/>taşkınlık gösteren hiçbir kimse çıkmamıştır. Kemâl mertebesine ulaşmış bir kâmilin,<br/>aklı da kemâle ermiştir. Bu sebeble istiğrâk hâlinde bile olsa, kapı gıcırtısını duyacak<br/>uyanıklıktadır. Ey Allah’ım, bizi kemâle erdir!<br/>
