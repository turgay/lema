<a name=9967></a><img src="RuhulBeyan-9967_1.jpg"/><br/>
<img src="RuhulBeyan-9967_2.jpg"/><br/>
<b>Zemahşeri </b>der ki: “Hakka’l-yakin” tıpkı “o hakkıyla âlimdir” sözüne benzer. Âyetteki<br/>
bu ifâdeyle, Kur’an hakkında yapılmış mükemmel bir açıklama ve îzâh<br/>kasdedilmektedir.<br/>
<b>Kâşânî</b> tefsirinde “hakka’l-yakin” ifâdesi “mahda’l-yakin ve sırfe’l-yakin” şeklinde<br/>
karşılanmıştır. Bu tıpkı “huve’l-âlimu, hakka’l-âlimu, cidde’l-âlimu/o hakkıyla âlimdir”<br/>ifâdesinde olduğu gibidir. Bir başka ifâdeyle “o âlimin özüdür, hakîkatidir, içerisine<br/>başka bir şey karışmamıştır” demektir.<br/>
<b>Cüneyd Bağdadi</b> (k.s.) şöyle der: Hakka’l-yakin, kulun kendisiyle hakkın mârifetini<br/>
elde ettiği şeydir. Bu, kulun, gayb âleminin sırlarını, görülen şeyleri müşâhede ettiği<br/>gibi ayan beyân müşâhede etmesi, gizli kalan sırlara vâkıf olması ve onları doğru<br/>biçimde haber vermesi demektir. Nitekim Sıddîk-ı Ekber (r.a.)’de bu hâl<br/>gerçekleşmiştir. O, Peygamber Efendimiz’in hakîkatini müşâhede ettiğinden dolayı<br/>Efendimiz (s.a.); <i>“Nefsin için ne bıraktın ey Ebû Bekir?”</i> diye sorduğunda o, “Allah’ı<br/>ve Rasûlü’nü” cevâbını vermiştir.<a href="RuhulBeyans.html#9968">[80]</a><br/>
Böylece o, hakkı gerçek anlamda idrak etmiş olduğunu, Allah’tan başka herşeyden<br/>
kalben ilişkisini kestiğini ve onunla birlikte sıdka vakıf olduğunu haber vermektedir. Bu<br/>ifâde üzerine Peygamberimiz (s.a.) ona bunun “nasıl olacağını ve kendisine neyin işâret<br/>ettiğini” sormamıştır. Çünkü Peygamberimiz (s.a.) onun doğruluğunu ve doğrulukta<br/>zirveye tırmanmış bulunduğunu biliyordu.<br/>
Peygamber Efendimiz (s.a.) Hârise’ye; <i>“nasıl sabahladın ey Harise?”</i> diye<br/>
sorduğunda o, “gerçek bir mümin olarak sabahladım” şeklinde cevap vererek îmânının<br/>gerçek îman olduğunu haber vermiştir.<a href="RuhulBeyans.html#9968">[81] </a>Peygamber Efendimiz (s.a.), kendisine bu<br/>soruyu, onun gönlünde davasının büyüklüğünü bulduğu için sordu. Sonra da kendisi<br/>hakkında neden böyle hüküm verildiğini haber verdiği için sordu. O cevabı aldıktan<br/>sonra da “gerçeği bildin, devam et” buyurdu. Yâni îmânın hakîkatine giden yolu<br/>bilmişsin; artık bu yoldan îmânın hakîkatine ulaşıncaya kadar yürümeye devam et” dedi.<br/>Peygamber Efendimiz, Hz. Ebû Bekir’in hâlini ise kendisinden haber istemeksizin<br/>kapalı görüyordu ve davasında doğru olduğunu biliyordu. İşte bu hakka’l-yakin<br/>makamıdır. Yakin ise şüpheyi ortadan kaldıran bilginin adıdır. Bu nedenle Allah<br/>Teâlâ’nın ilmi “yakin” ile vasıflandırılamaz.<br/>
<b>52. O hâlde, ulu Rabbinin adını yüceltip noksanlıklardan tenzih et.<br/></b>Allah Teâlâ’nın ism-i azimini zikrederek, bir başka ifâdeyle “subhanallah” diyerek<br/>
onu tesbih et. Böylece Allah’ı, hakkında uydurulmuş iftiralara rızâ göstermekten tenzih<br/>et. Yine sana vahyettiklerine şükür olmak üzere O’nu tenzih et. Âyetteki “sebbih/tesbih<br/>et” fiilinin mef’ûlü mahzuftur. “Bismi” kelimesindeki “bâ” harf-i cerri “istiâne/yardım<br/>
