<a name=9932></a>3- Sûra birinci üfürülüş esnâsında zikrediliyor olsa da âyetin devamında yer alan<br/>
“arşın ve yerin taşınması” ifâdelerinin gösterdiği üzere, bunların sûra ikinci kez<br/>üfürüldüğü zaman olacağına,<br/>
4- “Meleklerin inmeleri”nin anlamının, insanları kovma, savma ve benzeri anlama<br/>
geldiğine işâret olunmaktadır. Nitekim Allah şöyle buyurur: <i><b>“Ey cin ve insan<br/>toplulukları! Göklerin ve yerin çerçevesinden çıkıp gitmeye gücünüz yetiyorsa çıkıp<br/>gidin. Ancak, siz (oradan) büyük bir güçle çıkıp gidebilirsiniz”</b></i> (er-Rahman, 55/33)<br/>Bu âyet de: “Ey insanlar siz kaçmaya yeltendiğinizde karşınızda benim yardımcılarımı<br/>bulacaksınız, benim onlar üzerinde bir otoritem vardır” demek olduğuna işâret<br/>etmektedir.<br/>
<i>“O gün”</i> yâni kıyâmet günü <i>“Rabbinin arşını bunların da üstünde”</i>; yâni etrafta<br/>
bulunan meleklerin de üstünde ya da sekiz meleğin de üstünde <i>“sekiz (melek) yüklenir.”</i><br/>
Âyette yer alan “arş” dokuzuncu felektir. Arş büyük bir cisimdir. Onun büyüklüğünü<br/>
ancak Allah Teâlâ bilebilir. Çünkü arş etrafa ve çevreye oranla vücuddaki kalp gibidir.<br/>Kalp ise -Allah’ın geniş kılması nedeniyle- en geniş organdır. Nitekim bir hadis-i<br/>şerifte bu şekilde ifâde buyurulmuştur. Zâten geniş olduğu için de Rahman’ın arşı<br/>olmuştur. Daha önce geçen ifâdelerin ardından burada arşın zikredilmesi, arşın arş<br/>olarak göğün ve yeryüzünün aksine bir cisim olmasından dolayıdır. Onun için arş fânî<br/>olup yok olmayacaktır. Sonra arşın başka bir yönü daha vardır ki o ilerde gelecektir.<br/>
<b>Ali b. Hasan</b> (r.a.)’dan rivâyet olunduğuna göre Allah’ın yarattığı nesnelerin<br/>
dördüncüsü arş olmuştur. Allah arştan önce sâdece üç nesne yaratmıştır: Bunlar hava,<br/>kalem ve nurdur. Sonra Allah arşı çeşitli nurlardan yaratmıştır. Bu nurların arasında<br/>yeşil nur vardır ki yeşillik, yeşilliğini bu nurdan almıştır. Arşın yaratıldığı nurlardan<br/>birisi de sarı nurdur. Bütün sarılıklar, sarılıklarını bu nurdan almışlardır. Arşın<br/>yaratıldığı bir diğer nur da kırmızı nurdur. Bütün kırmızılıklar, kırmızılıklarını bur<br/>nurdan almışlardır. Arşın yaratıldığı nur mayasında bir nur da beyazdır. Bu nur, nurların<br/>nûrudur ki gündüzler ışığını bu nurdan almışlardır.<br/>
Büyüklerden birisi şöyle der: Nurlar dört olup birbiri arasında dört mertebe<br/>
hâlindedir. Nurlar tabîat mertebesinde siyah, nefis mertebesinde kırmızı, ruh<br/>mertebesinde yeşil, sırr mertebesinde ise beyaz nur/ışık verir.<br/>
Arşı taşıyan meleklerin üzerinde veya sekiz meleğin üzerinde o gün sekiz meleğin<br/>
daha olacağından söz ediliyor. Yâni arşı o melekler kendi nefisleri üzerinde<br/>taşıyacaklardır. Taşınacak olan şeyin illâ taşıyıcıların üzerinde olması gerekmez.<br/>Taşınan nesne taşıyanın elinde veya cebinde de olabilir. Şu hâlde âyette yer alan<br/>“fevkahum: üzerlerinde” ifâdesi ile “yevmeizin/o gün” kelimeleri “yahmilu/taşır”<br/>fiilinin zarfıdır. Birinci takdire göre zâhir olan odur ki “fevkahum” ifâdesi “semâniye”<br/>kelimesinden hâldir. Halin zülhâlden önce gelmesi, zülhâlin nekre (elif-lamsız)<br/>olmasından dolayıdır.<br/>
Peygamber (s.a.)’den rivâyet olunduğuna göre bugün arşı taşıyan meleklerin sayısı<br/>
dörttür. Kıyâmet günü Allah bu melekleri ikinci bir dört melekle takviye edecek ve<br/>
