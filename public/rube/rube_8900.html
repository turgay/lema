<a name=8901></a><img src="RuhulBeyan-8901_1.jpg"/><br/>
<img src="RuhulBeyan-8901_2.jpg"/><br/>
<b>Baklî </b>âyet-i kerîmedeki bu ifâdenin Hak Sübhânehû ve Teâlayı görme anındaki bir<br/>
şükran ifâdesi olduğunu belirterek mânânın: “Biz dünyada iken firaktan, ukbâda iken<br/>bu’diyetten korkardık. Bu nedenle Allah bize ihsanda bulunup bu helâk edici, yakıcı<br/>azaptan korudu” şeklinde olduğunu ve bu kelâmı daha rû’yetullahın ilk anında<br/>söylediklerini ancak vuslata erdiklerinde üzerlerinde bulunan bu korku v.b. duyguları<br/>unuttuklarını beyân etmiştir.<br/>
“İşfâk” ruhların vasfı “havf” ise kalplerin sıfatıdır. <b>Cüneyd Bağdadi </b>“işfak”ın<br/>
korkunun hafif şekli, “havf”in de korkunun ağır şekli olduğu kanâatindedir. Bazı ulemâ<br/>da “işfak”ın evliyaya, “havf”ın da âvâm-ı müminine âid olduğunu belirtmişlerdir.<br/>
<b>Vâsıtî </b>(k.s.) demiştir ki: İnsanlar çağrılıp merhamet olunacaklarını düşünürler ancak<br/>
vesilelerin, tevessülde bulunanlara hakikat (kapısını) kapattığını, bu düşüncenin,<br/>vesilenin sadece Allah olduğunu idrake engel teşkil ettiğini bilemezler.<br/>
<b>28. «Gerçekten biz bundan önce O’na yalvarıyorduk. Çünkü iyilik eden,</b><br/>
<b>esirgeyen ancak O’dur.»</b><br/>
<i>“Gerçekten biz bundan önce”</i> yâni dünyada bulundukları dönemi kasdederek, Allah<br/>
ile karşılaşmadan ve O’na dönmeden önce <i>“O’na yalvarıyorduk”</i> , O’na kulluk ediyor<br/>veya O’ndan bizi korumasını istiyorduk.<br/>
<i>“Çünkü iyilik eden”</i> el-Muhsin olan <i>“esirgeyen”</i> yâni çok merhamete sâhip olan<br/>
<i>“O’dur.”</i> Öyle ki, kendisine ibâdet edildiğinde karşılığını verir ve kendisinden<br/>istenildiğinde hemen icâbet der.<br/>
<b>Râgıb</b> “berr”in bahr/deniz kelimesinin zıddı olduğunu, bununla da genişlik ifâde<br/>
edildiğini ve âyetteki “berr”in de bu anlamdan yâni “hayırlı işte genişlik” mânâsında<br/>türemiş bir fiil olduğunu beyân etmiştir. Zira berr bâzen Allah Teâlâ’ya, bâzen de kula<br/>nisbet edilerek kullanılmaktadır. Mükâfât Allah’tan, tâat ise kuldandır. Kul tarafından<br/>icrâ edilecek tâat iki çeşittir. Bunlar itikattaki tâat ve amellerdeki tâattir. Amellerdeki<br/>tâat; farzlar, nâfileler, ebeveyne iyilikte bulunma ve onlara ihsânı artırma olup bunun<br/>zıddı ebeveyne isyandır.<br/>
<i>Şerhu’l-Esmâ </i>adlı eserinde müellif şöyle eder: Kim Allah Teâlâ’nın el-Berru’r-<br/>
Rahîm olduğunu bilirse küçük büyük her şeyde arzu ve iştiyak ile O’na yönelir ve O da<br/>berr u rahmetiyle onu istediği her şeye kavuşturur.<br/>
<b>İbn Atâ</b> da <i>Hikem </i>adlı eserinde şu izahı yapar: Allah Teâlâ sana ne zaman bir şey<br/>
verirse berrine, ihsân ve fazlına seni şâhid tutmak için vermiştir. Ne zaman da senden<br/>bir şey menederse/vermezse o zaman kahrına, celal ve azametine şâhid tutmak için<br/>menetmiştir/vermemiştir. Her şey bu şekilde senin şehâdetine sunulmakta olup bu bazen<br/>cemâl-i ilâhî ile, bazen celâliyle ve bazen da vûcûd-i lûtfunun sana yönelmesi şeklinde<br/>
