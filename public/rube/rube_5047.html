<a name=5048></a><img src="RuhulBeyan-5048_1.jpg"/><br/>
<img src="RuhulBeyan-5048_2.jpg"/><br/>
<b>108. O gün insanlar, dâvetçiye <i>(İsrafil’e) </i></b><b>uyacaklar. Ona karşı yan çizmek</b><br/>
<b>yoktur. Artık, çok esirgeyici Allah hürmetine sesler kısılmıştır. Bu yüzden, fısıltıdan<br/>başka bir ses işitemezsin.</b><br/>
<i>“O gün,”</i> yani dağların ufalanıp savrulduğu günde “<i>İnsanlar, dâvetçiye” </i>kendilerini<br/>
mevkıfte (durup bekleme yerinde) ve mahşerde toplanmaya çağıran İsrafil’e<br/><i>“uyacaklar.”</i> İsrâfil (a.s.) ikinci defa sûra üflemesi sırasında Beytü’l-makdis’teki taşa<br/>çıkar ve şöyle der: “Ey çürümüş kemikler, darmadağın olmuş mafsallar ve parçalanmış<br/>etler! Haydi Rahman’a arzolunmak üzere kalkın!” İşte bu çağrıya muhatap olan herkes,<br/>her bir taraftan ona doğru koşarlar. İster istemez bu dâvete icâbet ederler ve<br/>toplanılması istenen yöne giderler. Çünkü <i>“Ona karşı yan çizmek yoktur.” </i>O çağrıdan<br/>hiç bir sûretle sapma imkânı yoktur. Çağrılan herkes, İsrafil’in sesini tâkip ederek<br/>sapmadan o yöne gider. Çünkü yeryüzünde onları eğri büğrü gitmeye zorlayacak ve eşit<br/>olarak sesin ulaşmasını engelleyecek bir şey yoktur.<br/>
<i>“Artık, çok esirgeyici Allah hürmetine sesler kısılmıştır.”</i> O günkü korkunun<br/>
şiddetinden sesler kısılmış ve O’nun heybetine olan saygıdan konuşmalar fısıltıya<br/>dönüşmüştür. “el-Huşû” boyun eğme/itâat etme, alçak gönüllülük ve sükûnet demektir.<br/>
Ya da ‘huşû’ seste ve gözde ‘hudû’ ise bedende olur. <i>el-Müfredât</i>’da şöyle der: “<img src="RuhulBeyan-5048_3.jpg"/><br/>
boyun eğmek/itâat etmek demektir. Çoğunlukla âzâlarda olan durumu anlatmak için<br/>kullanılır. “ed-Darâa” ise çoğunlukla kalbde olan durumu anlatmak için kullanılır. Onun<br/>için rivâyete göre “<i>Kalb tazarru ettiği zaman âzâlar da huşû içinde olur</i>”<a href="RuhulBeyans.html#5053">[102]<br/></a>buyrulmuştur.<br/>
<i>“Bu yüzden, fısıltıdan” </i>gizli sesten <i>“başka bir ses işitemezsin.” </i><b>Kâşifî</b> der ki: “Yâni<br/>
sen o günde çok hafif bir sesten, yâni onların mahşere doğru giden ayaklarının sesinden<br/>başka bir ses işitmezsin.”<br/>
<b>İmam Gazzâlî</b> <i>ed-Dürratü’l-Fâhira</i>’da şöyle der: “İsrâfil (a.s.) birinci sûra<br/>
üflediğinde dağlar havaya uçuşur, nehirler birbirine karışır, gökyüzü sularla kapanır,<br/>yıldızlar darmadağın olur, göklerin ve yerin düzeni bozulur, bütün âlemler ölür, yer ve<br/>gök bomboş kalır. Sonra Hak Teâlâ cehennemin sakar tabakasından bir ev açar. Oradan<br/>ateşten bir alev çıkar. Bu alev, denizleri tutuşturur, yakıp kavurur. Böylece yeryüzü,<br/>kokuşmuş siyah balçık gibi kupkuru kalır. Gökyüzü de sanki zeytin posası ve eritilmiş<br/>bakır gibi olur.<br/>
Allah Teâlâ, Arş’ın hazînelerinden bir hazîne açar. Onda hayat denizi vardır. Oradan<br/>
yere -erkeğin menisi gibi- bir yağmur yağdırır. Böylece bedenler (ölürken bulundukları<br/>hal üzere) yerden biterler. Çocuklar çocuk, ihtiyarlar ihtiyar olarak ve orta yaşlılar<br/>bulundukları yaşta diriltilirler. Sonra Arş’ın altından latîf bir rüzgar eser. Yeryüzü<br/>üzerinde ne bir dağ, ne bir tepe, ne de eğrilik olmadığı halde görünür.<br/>
