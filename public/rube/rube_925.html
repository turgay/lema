<a name=926></a><img src="RuhulBeyan-926_1.jpg"/><br/>
<img src="RuhulBeyan-926_2.jpg"/><br/>
<img src="RuhulBeyan-926_3.jpg"/><br/>
<i> </i><br/>
<b>20. Eğer seninle tartışmaya girerlerse de ki: “Bana uyanlarla birlikte ben</b><br/>
<b>kendimi Allah’a teslim ettim.” Ehl-i kitaba ve ümmîlere de: “Siz de Allah’a teslim<br/>oldunuz mu?” de. Eğer teslim oldularsa doğru yolu buldular demektir. Yok eğer yüz<br/>çevirdilerse sana düşen, yalnızca duyurmaktır. Allah kullarını çok iyi görmektedir.</b><br/>
Eğer onlar, Allah yanında hak dînin sadece İslâm olduğu hakkında seninle<br/>
tartışırlarsa, de ki: “Ben kendimi, kalbimi ve bütün varlığımı bana uyanlarla birlikte<br/>sadece Allah’a teslim ettim. O’na hiçbir şeyi ortak tutmadım, ibâdetimi ve duâmı<br/>yalnızca O’na tahsîs ettim. Bu da tevhid dinidir ki, bunun doğruluğunu siz de<br/>biliyorsunuz, ben de biliyorum. Ben yeni bir şey getirmedim ki benimle mücâdeleniz<br/>mâkul olsun.<br/>
Rasûlüm, kendilerine kitap verilenlere; yani yahûdî ve hıristiyanlar ile ümmîlere<br/>
(kitapları bulunmayan müşrik Araplar’a) de ki: Siz de bana tâbi olan mü’minlerin<br/>yaptıkları gibi, İslâm’a giriyor musunuz?” Çünkü sizin İslâm’a girmenizi gerekli kılan<br/>apaçık birçok delil gelmiştir ki bunları gözardı edemezsiniz. Bu sebeple, siz müslüman<br/>olup gereğince amel ediyor musunuz; yoksa küfrünüzde devam mı ediyorsunuz?<br/>
Bu ifade, emir mânasında istifhâm, yani sorudur. “Hemen müslüman olunuz” demektir.<br/>
Bu, kendisine bir meseleyi bütün yönleriyle anlatıp, açıklanacak bir şey bırakmadıktan<br/>sonra “anladın mı?” demeye benzer ki, “artık anla” demektir.<br/>
“Onlar, yani yahûdîler, hıristiyanlar ve ümmîler, sizin İslâmınız ve ihlâsınız gibi hâlis<br/>
müslüman olurlarsa şüphesiz doğru yolu bulmuş olurlar. Nasibin en büyüğünü almış ve<br/>dalâlete düşülecek yerlerden kurtulmuş olurlar.<br/>
Eğer İslâm’ı kabule yanaşmazlar ve yüz çevirirlerse sana düşen vazife ancak<br/>
tebliğdir. Yani bu çağrıyı onlara ulaştırmaktır. Hidâyete ulaştırma sorumluluğun yoktur.<br/>Bunu da en açık ve en güzel şekilde yapmış bulunuyorsun.<br/>
Rivâyet olunduğuna göre Rasûl-i Ekrem (s.a.), bu âyeti ehl-i kitaba okudu, onlar da<br/>
“müslüman olduk” dediler. Bunun üzerine Peygamberimiz yahûdîlere dedi ki: <i>“Siz<br/>Îsâ’nın, Allah’ın kelimesi, kulu ve rasûlü olduğuna şehâdet ediyor musunuz?”</i> Onlar<br/>da: “Bundan Allah’a sığınırız!” dediler. Peygamberimiz hıristiyanlara tekrar sordu: <i>“Siz<br/>Îsâ’nın Allah’ın kulu ve rasûlü olduğuna şehâdet ediyor musunuz?” </i>Onlar da Îsâ’nın<br/>kul olduğunu söylemekten Allah’a sığınırız” dediler. İşte Allah’ın <i>“onlar yüz<br/>çevirirlerse”</i> diye haber verdiği şey budur.<br/>
<i>“Allah, kullarının bütün hallerini hakkıyla görmektedir.”</i> Bu cümle, hem vaaddir,<br/>
hem vaîddir; yani aynı cümle içinde hem mü’minlere cennet müjdesi ve hem de<br/>kâfirlere azap tehdidi vardır.<br/>
