<a name=2984></a><img src="RuhulBeyan-2984_1.jpg"/><br/>
ve hikmet ehlinin sohbetinde bulunup Kitap ve sünnetin nasihatlarını dinleyerek geçiren<br/>kimseyle nasıl denk olur?! Bu yüzden bir hadiste şöyle buyurulmuştur: “<i>Köy halkı,<br/>kabir halkına benzer.</i><a href="RuhulBeyans.html#2988">”[247] </a>Hadiste geçen “küfûr” kelimesi, “köy” mânâsına gelen<br/><i>“kefr” </i>kelimesinin çoğuludur (Kelimede örtmek mânâsı vardır). Köy de insanları<br/>örttüğü için ona <i>“kefr” </i>denilmiştir. Hadis’in mânâsı şu şekildedir: Köy sâkinleri, ölüler<br/>gibidir. Büyük şehir ve cuma yüzü görmezler. <i>el-Firdevsü’l-a‘lâ</i> adlı eserde şöyle<br/>denilir: “Hadisteki köylerden maksat, büyük şehirlere ve ilim ehlinin toplandığı<br/>merkezlere uzak olan köylerdir. Bu gibi yerlerde yaşayan insanlar, daha cahil olmakta<br/>ve bid’atlara daha çabuk düşmektedir.”<br/>
<i>Mesnevî</i>’de şöyle denilmiştir:<br/>
<i>Köye gitme! Köy adamı ahmak eder<br/>Aklı nursuz, fersiz bir hale koyar<br/>Peygamberin sözünü dinle ey seçkin adam!<br/>“Köyde yurt tutmak akla mezar olacak”</i><br/>
Şehir halkı ile çöl halkı arasındaki farkı anlamak istiyorsan, dağda yetişen meyvelerle<br/>
bahçede yetişen meyveleri karşılaştır.<br/>
<i>el-İrşâd</i>’da şöyle denilmektedir: Âyetteki bu ifâde, bir cinsi bazı fertlerinin vasfı ile<br/>
vasfetme kabilindendir (Yani âyette, bedevîlerin tamamının değil, bazısının bu özellikte<br/>olduğu ifade edilmektedir). <i><b>“Gerçekten insan nankördür.”</b></i> (el-İsrâ, 17/67) âyetinde de<br/>aynı durum sözkonusudur. Çünkü, ileride görüleceği üzere bedevîlerin tamamı bu<br/>özellikte değildir. <b>Kâşifî </b>demiştir ki: “Kastedilen Temîmoğulları, Esedoğulları, Gatafan<br/>ve Medîne civarındaki Araplar olup tam bedevî sayılmazlar. Onlar özel bir<br/>topluluktur.”<br/>
<i>“hem de Allah’ın Rasûlü’ne indirdiği kanunları” </i>Allah katından Rasûlüne indirilmiş<br/>
olan ibadet ve şer‘î hükümlerin sınırlarını, farzlarını ve sünnetlerini <i>“tanımamaya<br/>daha yatkındır”</i> daha müsait ve müstahaktır. Çünkü onlar Kur’ân ve sünneti duyup<br/>dinlemekten uzaktırlar. Bu yüzden bedevînin namazda imamlık yapması mekruh<br/>görülmüştür. Haddâdî’nin tefsîrinde bu şekilde zikredilir. <i>Fethu’l-karîb</i>’de<br/>kaydedildiğine göre âlimler, bir imam namazda mekruh olan şeyleri irtikab ediyorsa ona<br/>uymak mekruh olur. Bakanının ve idarecinin onu azletmesi gerekir, demişlerdir.<br/>
<i>“Allah” </i>hem çöl halkının, hem de şehir halkının durunmlarını <i>“çok iyi bilendir”,</i><br/>
kötülük yapanlara ceza, iyilik yapanlara sevap verme konusunda “<i>hikmet sâhibidir.”</i><br/>
<i>et-Te’vîlâtü’n-Necmiyye</i>’de şöyle denilmiştir: Nasıl ki sûret âleminde çöl ve şehir<br/>
varsa, insanın manevî âleminde de çöl ve şehir vardır. İnsandaki çöl, nefsi; şehir ise<br/>kalbidir. Âyette geçen “el-a‘râb (bedeviler)” kelimesi, nefse ve nefsin taşıdığı küfür ve<br/>nifaktan ibaret olan hevâya işaret etmektedir. Allah’ın insanları yarattığı fıtrat kanununa<br/>
