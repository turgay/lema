<a name=267></a>Ebû Hâzım:<br/>– “Amellerini Allah’ın kitabıyla karşılaştır değerini anlarsın.” cevâbını verdi.<br/>Halîfe:<br/>– “Kitabın neresine bakayım.” dedi.<br/><i><b>“Şüphesiz iyiler nimetler içinde, fâcirler ise cehennemdedir.”</b></i> (el-İnfitâr, 82/13-<br/>
14) âyetine bak!<br/>
– “Ey Ebâ Hâzım, Allah’ın rahmeti nerede kaldı?”<br/><i><b>“Şüphesiz Allah’ın rahmeti, yakındır.”</b></i> (el-A’râf, 7/56)<br/>– “Ey Ebâ Hâzım, Allah’ın en üstün kulları kimlerdir?”<br/>– “Akıllı ve şahsiyet sâhibi olanlardır.”<br/>– “En hayırlı ameller hangisidir?”<br/>– “Haramlardan kaçmakla beraber, farzları da îfâ etmektir.”<br/>– “Hangi duâya daha çok icâbet edilir?”<br/>– “İyilik yapılanın iyilik yapana ettiği duâ.”<br/>– “Sadakanın en hayırlısı hangisidir?”<br/>– “Çok fakir ve geçimi dar olana minnetsiz; başa kakmasız verilendir.”<br/>– “En doğru söz hangisidir?”<br/>– “Korktuğun veya kendisinden bir şey beklediğin kimsenin yanında söylediğin<br/>
gerçeklerdir.”<br/>
– “En akıllı mü’min kimdir?”<br/>– “Allah’a itâat içinde bulunan, başkalarını da buna teşvîk edendir.”<br/>– “En ahmak mü’min kimdir?”<br/>– “Zâlim arkadaşının hevâ ve hevesine uyarak, onların dünyâları için kendi âhıretini<br/>
satan mü’mindir.”<br/>
– “Doğru söyledin, peki bizim durumumuza ne dersin?”<br/>– “Ey mü’minlerin emîri, bu konuda fikir belirtmekten beni mâzûr görünüz.”<br/>– “Hayır bu konuda bir nasihat vermeden olmaz.”<br/>– “Ey mü’minlerin emîri; atalarınız halka kılıçla zulmetti. Bu saltanatı meşveretsiz ve<br/>
zorla aldılar, bu dünyâyı arkalarında birçok cesed bırakarak terkettiler. Eğer onların<br/>söylediklerini ve haklarında söylenilenleri bilseydiniz?!” dedi. Bu sırada Halîfenin<br/>yanındakilerden biri:<br/>
– “Ne çirkin şeyler söylüyorsun sen Ebû Hâzım!” deyince:<br/>– “Hayır, bilakis sen yalan söylüyorsun. Allah Teâlâ, âlimlerden Kur’ân’ı açıklamak<br/>
ve hakîkatleri gizlememek üzere söz aldı.” dedi.<br/>
Süleymân:<br/>– “Peki, o halde kendimizi nasıl düzeltelim?”<br/>– “Gurûr ve kibri bırakarak, insanların haklarını eşitçe dağıtarak.”<br/>– “Peki halktan nasıl toplayalım?”<br/>– “Helâl yerlerden alıp, ehline vererek.”<br/>– “Ey Ebâ Hâzım, bizimle arkadaş olur musun? Biz de sana ikrâm ederiz.”<br/>
