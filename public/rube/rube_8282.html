<a name=8283></a><img src="RuhulBeyan-8283_1.jpg"/><br/>
<img src="RuhulBeyan-8283_2.jpg"/><br/>
<img src="RuhulBeyan-8283_3.jpg"/><br/>
Herhangi bir kimsenin işini üstlenen onun velîsi ve mevlâsı olur. Âyette belirtildiğine<br/>
göre, bunlardan hangisi ve kim olursa olsun mevlâsından hiçbir şeyi bertaraf edemez.<br/>Böyle birbirlerinin velîsi ve mevlâsı olanlar, birbirlerine hiçbir fayda sağlayamaz. Kişi<br/>dostuna bile şefâat ederek hiçbir azâbı ondan gideremezse, dostundan başka<br/>kimselerden böyle bir şeyi gideremeyeceği açıktır. Bu durum kâfirler hakkındadır. Ama<br/>denilmiştir ki: Kendisi dostuna yardımcı olabilecek kadar yeterli durumda olursa o<br/>zaman ona faydalı olabilir. İğnâ bir başka ifâdeyle bir kimsenin bir kimseyi isteğinden<br/>mahrum bırakmasıdır.<br/>
<i>“Ve onlara yardım da edilmez”</i> buradaki zamir mânâ bakımından birinci mevlâya<br/>
âiddir. Çünkü bu mevlâ kelimesi nefyin ardından geldiği için umûmîlik ifâde etmektedir<br/>ve sanki cemî’ gibidir. Yani bunlar kendilerine inen azâba engel olamazlar, başkalarının<br/>da kendilerine şefâat etmelerine mâlik değillerdir.<br/>
<b>42. Ancak Allâh’ın acıdığı kimseler <i>(kurtulur)</i></b><b>. Şüphesiz O, üstündür,</b><br/>
<b>merhametlidir.</b><br/>
<i>“Ancak Allâh’ın”</i> af edilip kendileri hakkında şefâat kabul edilen <i>“acıdığı kimseler”</i><br/>
ki bunlar da mü’minlerdir <i>“kurtulur. Şüphesiz O, üstündür.”</i><b> </b>Öyle ki azâb etmeyi murâd<br/>ettiği kâfirlere kimse yardım edemez, merhamet etmeyi murâd ettiği mü’minleri çok<br/><i>“esirgeyendir.”</i><br/>
<i>“Allâh’ın acıdığı kimseler”</i><b> Sehl</b> şöyle der: Allah kime ezelî ilminde rahmet etmişse,<br/>
o rahmetin bereketi eninde sonunda ona ulaşır. Çünkü Allah bazı mü’minleri<br/>birbirlerine şefâatçi kılmıştır.<br/>
Âyette şuna da işâret vardır: Kıyâmet, gönülleri parlak olanlarla paslı olanlar<br/>
arasında hüküm verileceği gündür. O gün hiçbir mevlâ mevlâsından, hiçbir yardımcı<br/>başka bir yardımcısından, hiçbir dost başka bir dostundan, hiçbir hısım ve yakın akraba,<br/>diğer hısım ve yakınından, hiçbir şeyh mürîdinden gönlünü arındırma husûsunda<br/>herhangi bir şey sağlayamaz ve bertaraf edemez. Çünkü onlar bu durumu amel yurdu<br/>olan bu dünyâda temin etmemişlerdir. Artık bu safâyı elde etme ve gönül pasını silme<br/>hesabına herhangi bir yardım göremezler. Ancak Allah Teâlâ’nın dünyâda kalp<br/>tasfiyesine muvaffak kıldığı kimseler müstesnâ, olup onlar kurtulurlar. Allah Teâlâ şöyle<br/>buyuruyor: “<i><b>Ancak Allah’a sağlam ve temiz kalp getiren yarar görür</b></i>” (eş-Şuarâ,<br/>26/89) Elbette Allah Azîz’dir, dilediğini kalp tasfiyesi sâyesinde azîz eder.<br/>Merhametlidir, kalp aynasına tecellî etmek sûretiyle dilediğine merhamet eder.<br/>
Hikâye edilir ki, iki kardeş vardı bunlardan biri vefat etti. Diğeri onu rüyasında görüp<br/>
