<a name=8333></a>bakan vardır, firaset nuruyla bakan vardır, îmân nuruyla bakan vardır, yakîn nuruyla<br/>bakan vardır, ihsân nuruyla bakan vardır, irfân nuruyla bakan vardır. Ayan ve keşif<br/>nuruyla bakan vardır. Göz nuruyla bakan vardır. Bu insanların bâsîret güneşi doğmuş<br/>olup semâsı, bulutsuz, aydınlık ve parlaktır.<br/>
Peygamberimiz (s.a.) şöyle buyurmuştur: “<i>Kur’an sizin hastalığınızı teşhis eder ve</i><br/>
<i>tedavi yollarını da gösterir. Kurân’a göre sizin hastalığınız günahlar, tedavisi ise<br/>istiğfardır. En büyük günah şirk, ilacı ise tevhid, Allah’ı birlemektir.<a href="RuhulBeyans.html#8338">”</i>[11]<i> </i></a>Bu tevhid de,<br/>ef’al, sıfat ve zâta göre mertebe mertebedir. Bu birinci mertebeye işâret olarak Allah<br/>Teâlâ: <i><b>“Müminler Allah’a dayansınlar”</b></i> (Âl-i İmrân, 3/160) buyurmuştur. Zira<br/>tevekkül, ef’al tevhidinin sonucudur.<br/>
Tevekkül, bütün işleri gerçek sahibine havale etmek ve onun vekaletine güvenmektir.<br/>
İşte bu ikinci mertebeye işâret olarak Allah Teâlâ: <i><b>“Ey huzura eren nefis! râzı edici ve<br/>râzı edilmiş olarak rabbine dön”</b></i> (Fecr, 89/ 27-28) buyurmuştur. Zira Allah Teâlâ’nın<br/>ezelî iradesine râzı olup itiraz etmemek, kaza ve kadere gönülden râzı olmak, sıfatların<br/>tevhidinin semeresidir. İşte bu makama <b>Ebû Ali ed-Dekkâk</b> (r.a.) şöyle demiştir:<br/>Tevhid, Allah Teâlâ’nın senin üzerinde ahkâmını icra etmesinde, seni kudret<br/>makaslarıyla dilim dilim doğrayıp lime lime ettiği halde senin susup hamd etmendir. İşte<br/>bu üçüncü mertebeye işâret olarak Allah Teâlâ <i><b>“O’nun zâtından başka her şey helâk<br/>olacaktır”</b></i> (Kasas, 28/88) buyurmuştur.<br/>
Hikaye edildiğine göre <b>Ebû Türâb Nahşebî’</b>nin arkadaşlarından biri hacca niyet edip<br/>
<b>Bâyezid Bistâmî</b> (k.s.) hazretlerini ziyaret etti. Bâyezid bu dervişe şeyhinin ahvâlini<br/>sordu. Derviş şeyhi Ebû Türâb için şöyle dedi: “O diyor ki; şâyet gök ve yer hepsi<br/>demir olsa (yâni su ve toprak olmasa) ben rızkımdan şüphe etmem ve endişelenmem.”<br/>Bâyezid bunu çirkin gördü. Çünkü burada ef’al ve sıfatın fenası vardır ammâ zâtın<br/>fenâsı yoktur. O şöyle dedi: “Ebû Türâb’ın üzerinde bulunduğu yer nasıl duruyor ki?”<br/>Derviş şeyhine dönüp bu durumu haber verdi. Ebû Türâb dervişe, “sen git, ona nasıl<br/>olduğunu sor” dedi. Derviş gelip Bâyezid’e nasıl olduğunu sordu. Bâyezid bir kağıda;<br/><i>“Bismillahirrahmanirrahim Bayezid nîst”</i> Yâni “Rahman ve Rahim olan Allah’ın<br/>adıyla, Bayezid yoktur” yazdı. Ebû Türâb zaten ağır hasta, ölüm döşeğinde idi, bunu<br/>görünce, “ben Allah’a inandım dedi” ve oracıkta vefat etti.<br/>
<b>Mevlânâ</b> (k.s.) şöyle demiştir:<br/>
<i>İçimde sana hiçbir kin yok, çünkü bunu senden bilmiyorum.<br/>Sen Allah’ın âletisin, yapan Allah’ın eli, âleti nasıl kınayıp yereyim.</i><br/>
Yine <b>Mevlânâ</b> şöyle demiştir:<br/>
<i>Ey kendi Zâtının mârifetine sadece kendisi ârif olan,<br/>İnsanoğlu senin isbâtına nasıl erişsin?</i><br/>
