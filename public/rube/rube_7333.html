<a name=7334></a><img src="flower_sep.jpg"/><br/>
<img src="RuhulBeyan-7334_2.jpg"/><br/>
<img src="RuhulBeyan-7334_3.jpg"/><br/>
<img src="RuhulBeyan-7334_4.jpg"/><br/>
birinci tevhid olan ef’âl tevhidini gerçekleştirmek için İbrahim (a.s.)’ın malını almıştır.<br/>İkinci tevhit olan sıfât tevhidini gerçekleştirmek için onu evladını kurban etmekle<br/>sınamıştır. Üçüncü tevhid olan zât tevhidini gerçekleştirmek için de onu Nemrud’un<br/>ateşine atarak cisim ve canını almıştır. İşte bütün bunlardan İbrahim (a.s.)’ın fenâ fillah<br/>ve bekâ billah makamlarına ulaştığı ortaya çıkmaktadır.<br/>
Allah Teâlâ bizleri ve sizleri tevhidin hakikatına, tecrid ve tefridin sırrına ulaştırsın!<br/><i>“Biz iyileri böyle mükâfatlandırırız.”<br/></i>Bu söz, Allah Teâlâ’nın İbrahim ve İsmail (a.s.)’a lütuf ve ihsanda bulunarak onları<br/>
büyük beladan kurtarmasının illet ve gerekçesidir. Emredilen hüküm henüz<br/>gerçekleşmeden neshi câiz görenler bunu delil saymışlardır. İbrahim (a.s.) oğlunu<br/>kurban etmekle memurdu; ancak bu gerçekleşmeden hüküm kaldırılmıştır. <i>el-Es’iletü’l-<br/>mufhıme’</i>de der ki, bu kıssa Mûtezilenin aleyhine bir delildir. Demek ki Allah Teâlâ<br/>fiilen gerçekleşmesini irade etmediği bir şeyi emredebilir. Âyet buna delâlet etmektedir.<br/>Nitekim Allah Teâlâ İbrahim (a.s.)’a oğlunu kurban etmesini emretmiş; ancak bunu irade<br/>etmemiştir. Mûtezile, emir ve iradenin farklı olabileceğini kabul etmez.<br/>
<i>“Bu, gerçekten”</i> muhlisi diğerlerinden ayırt eden zorluğu <i>“çok açık bir imtihandır,</i><br/>
<i>diye seslendik.”</i><br/>
<b>Baklî </b>der ki: Allah Teâlâ bu durumun zâhirde belâ olduğunu haber verdi. Bâtında ise<br/>
bu bir belâ değildir. Zira bu belânın hakikatında müşâhede menzillerine ulaşma ve<br/>mükâşefe hakikatlarının sırlarını şühûd ve müşâhede söz konusudur. Bu ise Allah’a<br/>yakınlık sebeplerinin en büyüklerindendir. Asıl belâ bir an dahi seni hak Teâlâ’yı<br/>müşâhede etmekten perdeleyen ve engelleyen şeydir. Bu mânâda Allah ile dostları<br/>arasında asla belâ olmaz. Allah dostlarına göre belâ, velâ ve dostluğun ta kendisidir.<br/><b>Harîrî</b> der ki, bela muhataplara üç ayrı şekilde tezahür eder: 1. Muhaliflere musibet ve<br/>cezadır. 2. Hayırda öncü olanlara temizlik ve keffarettir. 3. Veli ve sıddıklara ise bir<br/>türlü imtihandır.<br/>
<i>Ey Câmî, gönlünü aşk yolunda gam ve derde koy<br/>Çünkü bu derdi çekmeyen o yolun adamı olmaz</i><br/>
<i> </i><br/>
<b>107, 108, 109, 110, 111. Biz, oğluna bedel ona büyük bir kurban verdik. Geriden</b><br/>
<b>gelecekler arasında ona (iyi bir nam) bıraktık: İbrahim’e selâm! dedik. Biz iyileri<br/>böyle mükâfatlandırırız. Çünkü o, bizim mü’min kullarımızdandır.</b><br/>
