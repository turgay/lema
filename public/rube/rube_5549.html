<a name=5550></a><img src="flower_sep.jpg"/><br/>
<img src="RuhulBeyan-5550_2.jpg"/><br/>
<img src="RuhulBeyan-5550_3.jpg"/><br/>
etmesini bilenlere yönelik olduğunu ifâde etmiştir.<br/>
Hz. Âişe (r.a.) genel olarak bütün vakitlerinde değil, sadece o sözü söylediği vakitte<br/>
şehâdet âleminden alınmış idi. Rabb’inden başkasına şuûru yoktu ve eşyâdan tamamen<br/>gâib idi/geçmişti. Çünkü Mevlâ’nın kendisine olan minnet ve lütfuna duyduğu sevincin<br/>sultânı/gücü kendisini kaplamıştı. Onun için Allah’tan başkasına îtibar etmeksizin ancak<br/>Vâhid ve Kahhâr olanı gördü. İçinde bulunduğu hâle göre bu makam, makamların en<br/>üstünüdür. Bu makam, babamız İbrahim (a.s.)’ın “Rabbimden bir şey istemektense<br/>O’nun hâlimi biliyor olması bana yeter!” dediği zamanki makamıdır.<br/>
Nimeti tamamlamak, hürmeti korumak, lâyıkınca âdâbını yerine getirerek Hakk’ın<br/>
murâd ettiği hususlarda sebât etmek konusunda niyaz edilip yalvarılacak olan tek varlık<br/>Allah’tır. O bize yeter; O ne güzel vekildir.<br/>
<i>et-Te’vîlâtü’n-Necmiyye</i>’de der ki: Allah’a giden iki yol vardır. Birisi selâmet ehlinin<br/>
yolu, diğeri melâmet ehlinin yoludur. Selâmet ehlinin yolu cennete ve derecelerine varır.<br/>Çünkü onlar varlıklarının zindanında mahpus kalmışlardır. Melâmet ehlinin yolu ise<br/>Allah’a ulaşır. Çünkü melâmet, varlık hapishânesinin kapısının anahtarıdır. Varlık<br/>onunla kar güneşte eridiği gibi erir. Varlık eridiği ölçüde Allah Teâlâ’ya vuslat<br/>gerçekleşir.<br/>
Allah Teâlâ Hz. Âişe’yi selâmetle varlık hapsinden çıkarmak için ona melâmet<br/>
kerâmetini ikram etmiştir. Bu, Hz. Âişe’nin velâyetine/Hakk’ın dostluğuna erdiğine<br/>delâlet eder. Çünkü Allah bir kulunu velî/dost edinince onu, yaratılmış olan varlığın<br/>karanlıklarından kıdem nûruna (başlangıcı olmayan nûra) ulaştırır. Nitekim Allah Teâlâ:<br/><i><b>“Allah îman edenlerin dostudur, onları karanlıklardan aydınlığa çıkarır.”</b> </i>(el-<br/>Bakara, 2/257) buyurmuştur.”<br/>
<b>Hâfız</b> der ki:<br/>
<i>Vefâ gösterelim, halkın kınamasını hoş görelim, hoş olalım<br/>Çünkü yolumuzda incinmek kâfirliktir</i><br/>
<b>Mollâ Câmî</b> (k.s.) da der ki:<br/>
<i>Aşk, senin derdin için her gönülde bir ev yapınca<br/>Onun temeli, ilk önce melâmet taşından düşer</i><br/>
<i> </i><br/>
<b>19. Îmân edenler arasında çirkin şeylerin yayılmasını arzulayan kimseler için</b><br/>
<b>dünyada da âhirette de çetin bir cezâ vardır. Allah bilir, siz bilmezsiniz.</b><br/>
