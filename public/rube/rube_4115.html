<a name=4116></a><img src="RuhulBeyan-4116_1.jpg"/><br/>
olmasını niyâz ettin Velî de ancak böyle olur.”<br/>
<b>Mesrûk</b> diyor ki: ‘Korku, ümitten önce gelir. Çünkü Allah Teâlâ, cennet ve cehennemi<br/>
yarattı. Ama cennete, ancak cehenneme uğradıktan sonra ulaşabilirsiniz.’<br/>
Fakir (<b>Bursevî</b>) de der ki: Kulun öne alması gereken, korkudur. Çünkü aslolan odur.<br/>
Bozuk düşünceler gönülden ancak korku sâyesinde tahliye edilebilir. Ümide sebeb olan,<br/>Allah’ın geniş rahmetinin gazabından önde gelmesi, buna ters düşmez. Çünkü o asıldır.<br/>Korkunun ise Allah’ın zâtına değil, sıfatlarına nisbetle var olması gerekir. Bu sebeple<br/>bir hadiste şöyle buyrulmuştur: <i>“Eğer kul Allah’ın ne kadar merhametli olduğunu<br/>bilseydi, hiçbir haramdan kaçınmaz, Allah’ın azâbının miktarını bilmiş olsaydı, o<br/>zaman da kendini yiyip bitirir,”</i> yâni Allah Teâlâ’ya ibâdette kendini helâk eder “<i>ve<br/>hiçbir günaha teşebbüs etmezdi!</i><a href="RuhulBeyans.html#4116">”[77]</a><br/>
Bilesin ki bağışlanmanın pek çok yolu vardır. En büyüğü aşk ve muhabbettir. Çünkü<br/>
Allah Teâlâ insanları ve cinleri, ilâhî ma‘rifete ve rabbânî cezbeye ulaştıran<br/>ibâdet/kulluk için yaratmıştır.<br/>
<b>Hâfız </b>şöyle der:<br/>
<i>Altı yönden günah denizinde gark olmuşsam da,<br/>Aşka âşinâ olursam rahmete gark olanlardanım.</i><br/>
Azâba dûçâr olmanın da pek çok sebebi vardır. En büyüğü ise Allah’ı ve sıfatlarını<br/>
bilmemektir. Bu durumda akıllıya düşen, murâdına nâil oluncaya ve uğraşıp didinmekten<br/>kaynaklanan yorgunluğu atıp rahatlayıncaya dek aşk, sevgi ve ma‘rifet yolunda gayret<br/>etmektir. Çünkü menzile vâsıl olan, rahatlar.<br/>
“Sûfî, mezhebi olmayan kişidir.” de denilmiştir. Yoldaki kişi ise Rahmân’ın iki<br/>
parmağı arasındadır. İzâfetlerden kesilip kurtuluncaya kadar hâlden hâle, emniyetten<br/>korkuya ve tersine döner durur. İzâfetlerden kurtulunca hâli mûtedilleşir, ilminin ve<br/>amelinin terâzîsi istikâmet kazanır. Allah Teâlâ’ya, kendisine yakîn, yâni ölüm gelinceye<br/>kadar ibâdet eder.<br/>
<a href="RuhulBeyans.html#4114">[75].</a> <i>Buhârî, </i>Bed’ül-Halk, 8; Enbiya, 1; <i>Müslim, </i>Cennet, 14, 16; <i>Tirmizî, </i>Kıyâmet,<br/>
60; <i>İbn Mâce, </i>Zühd, 39; <i>Dârimî, </i>Rikak, 102; <i>Müsned, </i>II, 230, 232, 253, 257<br/>
<a href="RuhulBeyans.html#4114">[76].</a> <i>Müslim, </i>Cennet, 18<br/><a href="RuhulBeyans.html#4116">[77].</a> <i>İbn Kesîr, </i>II, 553<br/>
