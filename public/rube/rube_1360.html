<a name=1361></a><img src="RuhulBeyan-1361_1.jpg"/><br/>
<img src="RuhulBeyan-1361_2.jpg"/><br/>
<img src="RuhulBeyan-1361_3.jpg"/><br/>
<i>Zira teni güzel olana güzel denmez<br/>Kemâl ehli kadın ricâlden sayılır<br/>Eksik adam eksik kadın gibi sayılır.</i><br/>
<i> </i><br/>
<b>35- Eğer karı kocanın aralarının açılmasından korkarsanız, erkeğin ailesinden bir</b><br/>
<b>hakem ve kadının ailesinden bir hakem gönderin. Eğer barışmak isterlerse Allah<br/>aralarını bulur; şüphesiz Allah her şeyi bilen, her şeyden haberdar olandır.</b><br/>
Âyette geçen “şikâk” kelimesi, muhâlefet demektir, çünkü arası açık olan eşlerden<br/>
herbiri diğerine meşakkat verecek şeyleri ister ya da herbiri diğerinin bulunduğu<br/>taraftan başka taraftadır.<br/>
Ey hâkimler! <i>“Eğer karı-kocanın aralarının açılmasından korkarsanız,”</i> yâni<br/>
aralarında bir anlaşmazlık çıkmasından korkar, böyle birşey olduğunu bilir, yâhut tahmin<br/>eder de bu hırçınlığın hangisinden kaynaklandığını bilemezseniz aralarını bulmak için<br/>karıyla kocaya, <i>erkeğin ailesinden</i> hakemlik ve arabulucuğa elverişli, âdil, erkek <i>“bir<br/>hakem ve kadının ailesinden”</i> aynı vasıfları hâiz diğer <i>“bir hakem gönderin.”</i> Çünkü<br/>akrabalar, birbirlerinin gizli hallerini daha iyi bilir, aralarının düzelmesini ve iyi<br/>yaşamalarını daha çok ister, onları daha çok teskin ederler. Çünkü eşler onlara itimat<br/>ederler ve gönüllerinde birbirlerine taşıdıkları sevgi ve öfkeyi onlara açıklarlar.<br/>
<i>“Eğer” </i>karı koca <i>“barışmak” </i>yâni aralarındaki anlaşmazlığı gidermek <i>“isterlerse</i><br/>
<i>Allah aralarını bulur.” </i>Hakemlerin güzel gayreti sayesinde karı kocanın anlaşmasını,<br/>birbirine ısınmasını sağlar, içlerine muhabbet ve şefkat tohumları atar. Burada elde<br/>etmek istediği şey hakkında niyetini hâlis tutan kimseyi Allah’ın bu arzusuna ulaşmaya<br/>muvaffak kılacağına tenbîh vardır.<br/>
<b>İbn Abbas </b>(r.a.) der ki: Anlaşmazlık bulunduğunu kesin olarak bilmek, hakem<br/>
göndermeye mâni değildir. Çünkü hakem, bu anlaşmazlığın bilfiil var olduğunu anlamak<br/>için değil, anlaşmazlığı gidermek maksadıyla gönderilir.<br/>
<i>“Şüphesiz</i> <i>Allah”</i> zâhir ve bâtın <i>“her şeyi bilen, her şeyden haberdar olandır.”</i><br/>
Dolayısıyla anlaşmazlığı kaldırıp yerine uzlaşmayı nasıl koyacağını da bilir.<br/>
Âyette arabuluculuk teşvik edilmektedir. Rasûlullah (s.a.v): <i>“Size namazın, orucun</i><br/>
<i>ve zekâtın derecesinden daha üstün bir ameli bildireyim mi?”<b> </b></i>buyurunca oradakiler:<br/>“Evet, yâ Rasûlallah” dediler. Hz. Peygamber (s.a.v): <i>“İnsanların arasını<br/>düzeltmektir” </i>buyurdu.<a href="RuhulBeyans.html#1363">[28]</a><br/>
Yine Peygamber Efendimiz (s.a.v): <i>“Din nasîhattır.”</i> buyurdu ve bunu üç kez<br/>
tekrarladı. Oradakiler: “Kimin için nasîhattır, ya Rasûlallah?” dediklerinde Efendimiz:<br/><i>“Allah, Rasûlü, Kitabı, mü’minlerin yöneticileri ve tüm mü’minler için nasîhattır.”</i><br/>
