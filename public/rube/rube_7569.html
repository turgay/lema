<a name=7570></a><img src="RuhulBeyan-7570_1.jpg"/><br/>
<img src="flower_sep.jpg"/><br/>
<img src="RuhulBeyan-7570_3.jpg"/><br/>
<img src="flower_sep.jpg"/><br/>
<img src="RuhulBeyan-7570_5.jpg"/><br/>
<img src="RuhulBeyan-7570_6.jpg"/><br/>
<b>13. De ki: Rabbime karşı gelirsem, doğrusu büyük günün azâbından korkarım.<br/></b>“<i>De ki:</i>” İhlası terk etmek ve sizin içinde bulunduğunuz şirke meyl etmek sûretiyle<br/>
“<i>Rabbime karşı gelirsem, doğrusu büyük günün</i>” kıyamet gününün “<i>azabından<br/>korkarım.</i>” Mâsiyetlerin büyüklüğüne ve hallerin kötülüğüne göre kıyâmet gününde<br/>olacak felâket ve korkuların büyüklüğü sebebiyle kıyâmet günü büyük gündür.<br/>
Bu ifâdede mübâlağa yolu ile mâsiyetten sakındırma vardır. Çünkü Hz. Peygamber<br/>
(a.s.) kadrinin yüceliğine rağmen isyan etmesi durumundan korkarsa, onun dışındaki<br/>ümmeti korkmaya daha lâyıktır.<br/>
Âyet mâsıyetin ardından gelenin hemen cezâ verilmesi değil, cezâdan korkmak<br/>
olduğuna delâlet etmektedir. Çünkü, büyük küçük bütün günahların bağışlanması<br/>mümkündür.<br/>
<b>Sâib</b> der ki:<br/>
<i>Muhît/okyanus, sel üzerindeki yol tozunu yıkar.<br/>Kişi, Hakk’ın afvı varken zillet tozundan niçin endişelenir?</i><br/>
<b>14. De ki: Ben dinimde ihlâs ile ancak Allah’a ibâdet ederim.<br/></b>“<i>De ki: Ben dinimde ihlâs ile</i>” dinimi her tür şâibeden uzak tutarak, emrolunduğum<br/>
üzere “<i>ancak Allah’a ibâdet ederim.</i>” O’ndan başkasına ne tek başına ne de ortak<br/>koşmak sûretiyle ibâdet etmem.<br/>
<b>Kâşifî </b>der ki: “Allah için dinimi şirkten temizlerim veya amelimi riyâdan arındırırım,<br/>
demektir.”<br/>
<i>et-Te’vîlâtü’n-Necmiyye</i>’de der ki: “<i>De ki: Ben dinimde ihlâs ile</i>” dünyaya ve<br/>
ukbâya değil “<i>ancak Allah’a ibâdet ederim.</i>” İbâdetimle de Mevlâ’yı taleb ederim.”<br/>
<i>Herkesin var bir isteği, dini ve mezhebi<br/>İsteğim sizsiniz benim, aşkınızdır dinim<br/>Aynanın arkasında istenilen yüz görülemez<br/>Yüzünü halka döndürmüş olan sen, Allah’tan ne haber?</i><br/>
<i> </i><br/>
