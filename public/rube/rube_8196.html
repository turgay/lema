<a name=8197></a><img src="RuhulBeyan-8197_1.jpg"/><br/>
<img src="RuhulBeyan-8197_2.jpg"/><br/>
<img src="RuhulBeyan-8197_3.jpg"/><br/>
tasarruf ve etkisi şeytandan daha kuvvetli olduğu takdirde, nefis en büyük düşman<br/>sayılmıştır.<br/>
Bazıları da şöyle demiştir. Hangi düşmana iyilik etsen bir zaman sonra sana dost olur.<br/>
Nefis ise böyle değildir. Onu ne kadar hoş tutarsan sana o kadar fazla muhalefet eder.<br/>Kimin muradını yerine getirsen sana itâat eder. Nefis ise böyle değildir. O dileğini<br/>aldıkça serkeşlik eder.<br/>
<b>63. Îsâ, açık delillerle geldiği zaman demişti ki: Ben size hikmeti getirdim ve</b><br/>
<b>ayrılığa düştüğünüz şeylerden bir kısmını size açıklamak için geldim. Öyleyse<br/>Allah’tan korkun ve bana itâat edin.</b><br/>
<i>“Îsâ, açık delillerle” </i>mûcizeler yahut İncil âyetleri veya bir takım dinî prensiplerle<br/>
<i>“geldiği zaman demişti ki: Ben size hikmeti” </i>İncil’i yahut şerîatı öğretmek için<br/><i>“getirdim ve ayrılığa düştüğünüz şeylerden bir kısmını” </i>din işlerini <i>“size açıklamak<br/>için geldim. Öyleyse” </i>bana muhalefet etmek husûsunda <i>“Allah’tan korkun ve” </i>Allah<br/>Teâlâ’dan size tebliğ ettiğim hususlarda <i>“bana itâat edin.”</i> Çünkü bana itâat hakka<br/>itâattir.<br/>
“Ayrılığa düşülen şeylerden bir kısmı”ndan maksad, din işleridir. Zîrâ dünya işlerinin<br/>
beyanı Peygamberimiz (s.a.)’in vazifesi değildir. Nitekim Efendimiz (s.a.) şöyle<br/>buyurmuştur: <i>“Siz dünya işlerinizi daha iyi bilirsiniz.”</i><a href="RuhulBeyans.html#8204">[187]</a><br/>
<i>Es’ile-i Mukhame’</i>de şöyle denilmiştir: Âyette “ayrılığa düştükleri şeylerin bir<br/>
kısmı” diye geçmektedir. Oysa peygamberler tüm ihtilaflı konuları beyan için<br/>gönderilmiştir. Cevap şudur: <b>İbn Abbas </b>(r.a.)’dan rivâyet edildiğine göre âyette geçen<br/>“ba’z” (cüz) kelimesi kül (hepsi) mânâsındadır. <i>Aynü’l-meâric’</i>de böyle denilmektedir.<br/>Doğrusu şudur: Ba’z kelimesinden kül, kül kelimesinden de ba’z murad edilebilir.<br/>Nitekim <i><b>“sonra her dağın başına onlardan bir parça koy”</b></i> (el-Bakara, 2/260)<i> </i>ifâdesi,<br/>bu kabilden yani cüz kelimesiyle “kül” murad edildiği örneklerdendir.<br/>
Bazı mânâ ehli de şöyle demiştir: Ümmet peygambere bir takım faydasız sorular<br/>
soruyordu. Onun için peygamber de onlara “Ben size hikmeti getirdim ve ayrılığa<br/>düştüğünüz şeylerden bir kısmını size açıklamak için geldim” demiştir. Yani<br/>“açıklanmasında size faydalı olacak soruları cevaplandıracağım” demektir.<br/>
Âyette şuna da işâret edilmektedir ki peygamberler, kitabı Allah’tan getirdikleri gibi,<br/>
hikmeti de Allah’ın kendilerine ilham ettiği ilimler (sünnet-hadisler) olarak<br/>sunmaktadırlar. Nitekim bu mânâda: <i><b>“(Peygamber) onlara kitabı ve hikmeti (sünnet<br/>ve hadisleri) öğretecek”</b> </i>(el-Bakara, 2/151; Âl-i İmran, 3/164) buyrulmaktadır. İşte<br/>
