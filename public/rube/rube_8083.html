<a name=8084></a><img src="RuhulBeyan-8084_1.jpg"/><br/>
<img src="RuhulBeyan-8084_2.jpg"/><br/>
<b>barışı sağlarsa onun mükâfâtı Allah’a âiddir”</b> âyeti nazil oldu.<a href="RuhulBeyans.html#8088">[125]</a><br/>
Bir hadis-i şerifte şöyle buyrulmaktadır: <i>“Kıyâmet günü bir münâdî şöyle</i><br/>
<i>seslenecektir. Nerede insanların kusurlarını affedenler? Rabbinize geliniz ve<br/>ecirlerinizi alınız. Allah’ın, affeden her müslümanı cennete koyması bir haktır.”</i><a href="RuhulBeyans.html#8088">[126]</a><br/>
Şâir der ki:<br/>
<i>Günâhı/kötülüğü bağışlamak fütüvvet ehlinin yoludur,<br/>Af ve hilim olmadan fütüvvet işi tamam olmaz.</i><br/>
Yine Peygamberimiz (s.a.) şöyle buyuruyor: <i>“Allah Teâlâ kıyâmet günü bütün</i><br/>
<i>yaratıkları mahşer meydanına topladığı zaman bir münâdî şöyle seslenir: «Fazîlet<br/>ehli nerededir?» Az bir insan topluluğu kalkıp süratle cennete doğru yol alırlar.<br/>Melekler bunları karşılayıp: “Süratle cennete doğru gidiyorsunuz, siz kimsiniz?»<br/>diye sorarlar. Bunlar: «Biz fazîlet ehli insanlarız» derler. Bu sefer melekler: “Sizin<br/>diğer insanlardan farkınız ve üstünlüğünüz nedir?» diye sorarlar. Bu insanlar: «Biz<br/>bir zulüm ve haksızlığa maruz kaldığımızda sabrederdik. Bize bir kötülük<br/>yapıldığında affederdik. Bize kaba ve câhilce davranıldığında biz hoşgörü ile<br/>mukabele ederdik» derler.</i> <i>Melekler: «Buyurun, girin cennete! Çalışanların ücreti ne<br/>güzeldir» derler.”</i><a href="RuhulBeyans.html#8088">[127]</a><br/>
<i>et-Tevilatü’n-Necmiyye</i>’de açıklandığına göre Allah Teâlâ burada şuna işâret<br/>
etmektedir: Nefisleri tarafından kendilerine bir zulüm isâbet eden gönül ehli Allah<br/>dostları, muhalefet meydanında koşmalarını engellemek için yularlarını çekmek<br/>sûretiyle zâlim nefislerinden intikam alırlar. Nefiste meydana gelen hırs, şehvet, gazap,<br/>cimrilik, korkaklık, hased, kibir, aşırma ve hıyanet gibi kötülüklerin cezâsı, bu nefsânî<br/>hastalıklara ilaç olacak yani bu sıfatlara zıt bir takım güzel sıfatların kalpte meydana<br/>gelmesidir. Çünkü bu sıfatların ilacı ancak zıtlarıyla mümkündür. Tabiî ki bu tedaviyi<br/>yaparken nefsin riyâzet ve cihâdında sınırı aşmamalıdır. Zîrâ nefsinin de senin üzerinde<br/>bir hakkı vardır. Artık kim kötülerine zıt olan güzel sıfatlarla nefsi ıslah eder, nefsin<br/>riyâzet ve cihâdında aşırıya gitmez ve affederse onun ecri Allah’a âiddir. Artık bu kul<br/>Allah’ın sıfatlarıyla sıfatlanır. Affetmek de Allah’ın sıfatlarındandır. Allah affedicidir<br/>ve affı sever. Kul da bu sâyede affedici olup Allah’ın sevgisine mazhar olur. Muhakkak<br/>ki Allah, nefisle beraber ağır riyâzet yapmayı af yerine koyan zâlimleri sevmez.<br/>
<b>41. Kim zulme uğradıktan sonra hakkını alırsa, artık onlara yapılacak bir şey</b><br/>
<b>yoktur.</b><br/>
<i>“Kim zulme uğradıktan sonra” </i>zâlimin kendisine zulmetmesinden sonra kısas yapar<br/>
