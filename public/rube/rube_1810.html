<a name=1811></a><img src="flower_sep.jpg"/><br/>
(r.a.)’ı korumuştu. Allah, kendi emrine imtisal edeni koruduğu gibi Rasûlü’nün (a.s.)<br/>şefâatine sığınanı da korur ve doğru yola iletir.<br/>
Hikâye edildiğine göre Rasûlullah (s.a.)’in âzâdlı kölesi Sefîne,<a href="RuhulBeyans.html#1818">[18] </a>Rum diyarında<br/>
orduyu kaybetmiş ve esir edilmişti. Sonra kaçarak orduyu aramaya başladı. Birden<br/>karşısında bir aslan olduğunu gördü. Aslana: “Ey hayvanların kralı, ben Rasûlullah’ın<br/>âzâdlısıyım. Maksadım da şöyle şöyledir.” dedi. Aslan sanki söylenenleri anlıyor gibi<br/>kuyruğunu sallayarak yanına geldi. Orduyu bulana kadar berâber yürüdüler. Orduyu<br/>görünce de aslan geri dönüp gitti.<br/>
<b>Sa’dî</b><i>, Bostan</i>’da şöyle der:<br/>
<i>Birini gördüm nehir kenarında<br/>Bir kaplana binmiş, yanıma geldi<br/>Onu görünce öyle bir dehşete kapıldım<br/>Korkudan oraya çakıldım kaldım<br/>Gülerek elini dudağına koydu<br/>“Ey Sa’dî! Şaşırma” dedi<br/>Sen de boyun eğersen Hakk’ın emrine<br/>Senin emrinin dışına çıkmaz kimse<br/>Seni dost bilen yüce Hâlik<br/>Düşman eline bırakmaz seni</i><br/>
<b>Câbir </b>(r.a.)’dan rivayet edildiğine göre Rasûlullah (s.a.) gazvelerinden biri esnasında<br/>
bir vâdîde konakladı. Sahâbîler ağaçların altında gölgelenmek ve istirahat etmek için<br/>etrafa dağıldılar. Rasûlullah (a.s.) da kılıcını bir ağacın dalına asarak gölgesine girdi.<br/>Birden Rasûlullah (s.a.)’in bize seslendiğini duyduk. Yanına vardığımızda bir bedevînin<br/>de orada olduğunu gördük. Buyurdular ki:<br/>
<i>“Bu adam ben uyurken kılıcımı almış. Gözümü açtığımda onu kılıcı çekmiş halde</i><br/>
<i>karşımda buldum. Bana: “Şimdi seni benim elimden kim kurtaracak?” dedi. “Allah”<br/>dedim. Kılıç elinden düşüverdi. Bu sefer kılıcı ben aldım ve ona: “Asıl şimdi seni<br/>benden kim kurtaracak?” dedim. “Bana karşı hayırlı ol.” dedi.</i><br/>
Râvinin bildirdiğine göre Peygamber (a.s.) bu bedevîye: <i>“Allah’tan başka ilah</i><br/>
<i>olmadığına ve benim onun elçisi olduğuma şehâdet eder misin?”</i> dedi. Bedevî:<br/>“Hayır, ancak seninle savaşmayacağıma ve seninle savaşanlara yardım etmeyeceğime<br/>dair sana söz veriyorum.” dedi. Bunun üzerine Allah Rasûlü adamı serbest bıraktı.<a href="RuhulBeyans.html#1818">[19]</a><br/>
Burada, Allah Rasûlü (a.s.)’ın tevekkülünün, “Allah seni insanlardan korur.”<br/>
hükmünü tasdîkinin kemâl hâlinde olduğuna ve kötülüğe iyilikle karşılık vermeyi<br/>sevdiğine işaret vardır. <b>İbn-i Melek</b>’in <i>Şerhu’l-Meşârık </i>adlı eserinde böyle<br/>geçmektedir.<br/>
