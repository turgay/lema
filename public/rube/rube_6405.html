<a name=6406></a><img src="RuhulBeyan-6406_1.jpg"/><br/>
<img src="RuhulBeyan-6406_2.jpg"/><br/>
<img src="RuhulBeyan-6406_3.jpg"/><br/>
<img src="RuhulBeyan-6406_4.jpg"/><br/>
Yine bu âyette işâret vardır ki Allah insana, onun sıfatlarının zulümâtının eserlerini<br/>
yok edecek şekilde cemal ve celâlinin nurlarıyla tecellî edince, artık o Allah Teâlâ’ya<br/>zâtının ve sıfatlarının kemâl üzere olmasında ortak olmaz. Bilakis hakîkatte kemâl Allah<br/>Teâlâ’ya mahsustur. Onun tecellî ehlinden hiç kimse Allâh’ın kendisine hulûl ettiğini,<br/>kendisinin Allah Teâlâ’nın bir cüz’ü olduğunu, kulun Hak, Hakk’ın da kul olduğunu<br/>zannetmesin. Kimsenin cüz’ü ve benzeri olmamak, Allâh’ın kibriyâsındandır. Kimsenin<br/>de O’nun cüzü olmaması yine Allâh’ın azametindendir. “<i><b>O’nun benzeri hiçbir şey<br/>yoktur. O işitendir, görendir.</b></i>” (eş-Şûrâ, 42/11).<br/>
“<i>İşte biz âyetlerimizi,</i>” Allâh’ın birliğinin (vahdet) delillerini “<i>aklını kullanacak</i>”<br/>
işleri ve temsilleri/misalleri düşünme konusunda akıllarını kullanan “<i>bir kavim için<br/>böylece</i>” yâni bu açık seçik açıklama gibi “<i>açıklıyoruz.</i>” ki bundan daha ileri bir<br/>açıklama yoktur. Çünkü temsîl; akıl ile idrâk edilen mânâları, hissedilen şeyler<br/>sûretinde tasvir etmektir. Onun için de çok açık seçik olur. Ancak câhiller ve zâlimler<br/>bu sözlerin hakikatinden habersizdirler.<br/>
Sonra Allah onları muhatab almayı bıraktı ve onların Hakk’a tâbi olmalarının<br/>
imkansızlığını açıklamak üzere şöyle buyurdu:<br/>
<b>29. Gel gör ki haksızlık edenler, kötü arzularına uydular. Allâh’ın saptırdığını kim</b><br/>
<b>doğru yola eriştirebilir? Onlar için herhangi bir yardımcı yoktur.</b><br/>
“<i>Gel gör ki haksızlık edenler, bilgisizce</i>” yâni yaptıklarının câhili oldukları ve hiçbir<br/>
şey onları ondan alıkoymadığı halde -Çünkü âlim/bilen kimse hevâsına uyduğu zaman<br/>ilmi onu bundan alıkoyabilir- “<i>kötü arzularına uydular</i>” yâni onlar hiçbir şeye<br/>akıllarını yormadılar, bilakis kendi arzularına uydular. Hevâ, nefsin şehvete<br/>
meyletmesidir. İsm-i mevsûlun “ (onlar)” zamiri yerine konulması, bu uyma konusunda<br/>onların zâlimler olduklarını tescil etmek içindir.<br/>
“<i>Allâh’ın saptırdığını</i>” yâni irâdesini dalâleti/sapıklığı kesbetmeye sarfetmesi<br/>
sebebiyle Allâh’ın kendisinde dalâleti yarattığı kimseyi “<i>kim doğru yola eriştirebilir?</i>”<br/>Allâh’ın yolunu kaybettirdiği kimseyi tevhîde/doğru yola eriştirecek kim vardır? Yâni<br/>kimse onu hidâyete/doğru yola eriştiremez.<br/>
“<i>Onlar</i>” yâni Allah Teâlâ’nın saptırdığı kimseler “<i>için</i>” kendilerini dalâletten<br/>
kurtaracak ve dalâletin âfetlerinden muhâfaza edecek “<i>herhangi bir yardımcı yoktur.</i>”<br/>Yâni onlardan hiçbiri için bir tek yardımcı yoktur. “<i>Onlar</i>” zamirinin çoğul olarak<br/>kullanılması, mânâ bakımındandır. Onlarla müşrikler kasdedilmiştir.<br/>
<i>Keşfü’l-esrâr</i>’da der ki: “Bu âyette ıdlâlin/dalâlete düşürmenin Allah tarafından<br/>
