<a name=3086></a>korur, korkaklık öldürür.” derler. Dikkat edin kaçarken öldürülenlerin sayısı,<br/>saldırırken öldürülenlerden daha çoktur.<br/>
<b>Sa‘dî </b>(k.s.) der ki:<br/>
<i>Savaşa giren kendi kanıyla oynar<br/>Savaş günü meydandan kaçan da askerlerin kanıyla oynar</i><br/>
Söyleyen ne güzel söylemiş:<br/>
<i>Kahramanlar gibi cesur değilsen, kadınlar gibi evde otur<br/>Yok meydana çıkarsan, ok yağmurundan kaçma</i><br/>
Bilesin ki orduya nisbetle sultanlar, vezirler ve vekiller, organlara nisbetle kalp<br/>
gibidirler. Nasıl ki kalp sıhhatli ve sağlam olduğu zaman cesedin tamamı iyi ve sağlam<br/>olursa, tıpkı onun gibi komutan sebat eder, şecaat gösterirse ordunun tamamı da sebat<br/>eder.<br/>
<b>Behram</b> şöyle der: “Başında tac olan kişinin baştan vazgeçmesi, yakîn mülküne<br/>
adımını atan kimsenin de malı mülkü, neyi varsa gözden çıkarması gerekir.”<br/>
<i>“Bilin ki Allah,”</i> koruması ve yardımı ile <i>“takvâ sahipleriyle beraberdir.”</i><br/>
Beraberlikten maksat, daimî velâyettir/dostluktur. Âyette “Allah sizinle beraberdir.”<br/>denilecek yerde Allah’ın yardımının illeti olan takvâya işâret etmek üzere takvâ<br/>sâhipleri bizzat savaşa girişen kimseler olduğu için beraberlik onlara nisbet edilmiştir.<br/>Zamir kullanılacak yerde açık isim (takvâ sâhipleri) kullanılmıştır. Sanki şöyle<br/>denilmiştir:<br/>
“Biliniz ki şeriat makamında tevhid, İslâm, îman ve itaatiniz sayesinde şirkten,<br/>
küfürden, nifaktan ve isyandan; hakikat makamında ise Allah sayesinde mâsivâdan<br/>korunmanız sebebiyle Allah’ın yardımı sizinle beraberdir, müşrik, kâfir, münâfık ve<br/>âsilerle beraber değil. Gerçi onlara şavaşta lâzım olacak araçları vermiştir fakat bu<br/>onlara tuzak (mekr) ve kendilerini yavaş yavaş kötü sonlarına doğru yaklaştırma<br/>(istidrâc) maksadıyladır. Oysa bu savaş âletlerini size kerem ve ihsan olarak vermiştir.<br/>
Mahlûkattan Hak ile ne ölçüde korunursanız, Allah da o ölçüde halkı sizin hizmetinize<br/>
verir; nefsânî kuvvetlerinizi Allah’ın emrine vermeniz ölçüsünde, Allah kâfirleri sizin<br/>hizmetinize verir. Rûhânî kuvvetlerinizi Allah’ın emrine vermeniz ölçüsünde de<br/>müminleri hizmetinize âmâde kılar.<br/>
<b>Hz. Şeyh-i Ekber </b>(kuddise sirruhu’l-athar), <i>Mevâkıu’n-nücûm</i> adlı eserinde şunları<br/>
söyler: Bilesin ki ey yavrucuğum! Şanı yüce olan Allah, özel kulunu yüce makamlara<br/>yükseltmek istediği zaman o kuluna düşmanlarını yaklaştırır. Böylece ona bu düşmanları<br/>ile cihad büyük olarak gözükür ve daha uzakta bulunan düşmanlarla savaşmadan önce<br/>evvela onlarla savaşmakla meşgul olur. Nitekim Allah Teâlâ: <i>“Ey îman edenler!<br/>Yakınınızda bulunan kâfirlerle savaşın, onlar sizde (kendilerine karşı) bir katılık</i><br/>
