<a name=2614></a><img src="flower_sep.jpg"/><br/>
<i>el-Mecâlisü’l-Mahmûdiyye</i> isimli eserde şöyle denilmiştir: Namaz bedenî ibadetlerin<br/>
en büyüğü, zekât da malî ibadetlerin en hayırlısıdır.<br/>
Rivayete göre sevgili Fâtıma validemiz, oğlu Hasan’ın arzuladığı bazı şeyleri satın<br/>
alması için gömleğini Hz. Ali (r.a.)’a verdi. Hz. Ali (r.a.) gömleği altı dirheme sattı.<br/>Sonra bu dirhemleri kendisinden bir şeyler isteyen bir dilenciye verdi. Derken<br/>beraberinde bir deve bulunan bir adamla karşılaştı. Parasını belli bir müddet zarfında<br/>ödemek üzere adamın devesini altmış dinara satın aldı. Oradan ayrılıp biraz ilerleyince<br/>başka bir adamla daha karşılaştı. O da aynı deveyi altmış dinar ve altı dirheme Hz.<br/>Ali’den satın aldı. Hz. Ali hemen deveyi kendisine satan adamı bulup parasını ödemek<br/>istedi, fakat bulamadı. Durumu Hz. Peygamber (s.a.v.)’e anlatınca Efendimiz (a.s.):<br/>“<i>Senden altı dirhemi isteyen Rıdvân’dı. Deveyi sana satan Mikâil, onu senden satın<br/>alan ise Cebrail’di.</i>” buyurdu.<br/>
Bir hadiste şöyle buyurulmuştur:<br/>“<i>Kıyamet günü dört kişi hesaba çekilmeden cennetin kapısına gelir. Bunlar:</i><br/>
<i>Haccını noksansız olarak tamamlayan hacı, savaşta öldürülen şehit, riyakâr olmayan<br/>cömert ve ilmiyle amel eden âlimdir.</i><br/>
<i>Cennete önce kimin gireceği hususunda münakaşa etmeğe başlayınca Cenab-ı Hak</i><br/>
<i>aralarında adaletle hükmetmek üzere Cebrâil (a.s.)’ı gönderir. Cebrâil (a.s.) ilk<br/>olarak şehide yönelip:</i><br/>
<i>“Dünyada ne amel yaptın ki cennete önce girmek istiyorsun?” diye sorar. Şehid:<br/>“Allah’ın rızasını kazanmak için savaşta öldürüldüm.” diye cevap verir. Bu kez</i><br/>
<i>Cebrâil:</i><br/>
<i>“Peki Allah yolunda öldürülenin cennete gireceğini kimden duydun?” der. Şehid:<br/>“Âlimlerden” diye cevap verir . Bunun üzerine Cebrâil (a.s.):<br/>“Edebini koru ve mualliminin önüne geçme!” ikazında bulunur.<br/>Sonra hacıya ve cömerde de aynı soruları sorar. Onlar da şehidin verdiği cevabı</i><br/>
<i>verirler. Onlara da:</i><br/>
<i>“Edebinizi koruyun ve mualliminizin önüne geçmeyin.” buyurur. Sonra âlim söz</i><br/>
<i>alarak der ki:</i><br/>
<i>“İlâhî! Sen de bilirsin ki ben bu ilmi cömerdin yardımlarıyla elde ettim. Sen iyilik</i><br/>
<i>yapanların ecrini asla zâyi etmezsin.”</i><br/>
<i>Bunun üzerine Allah Teâlâ: “Âlim doğru konuştu. Ey Rıdvan, cennetin kapısını aç</i><br/>
<i>ve ilk olarak cömerdi içeri al!” buyurur.</i>”<br/>
Hadiste âlimden; ilmi ile amel eden kimsenin kastedildiği anlaşılmaktadır. Çünkü<br/>
insaf ve adâlet, nefsin salahı ile, nefsin salahı ise ancak amelle mümkün olur. Zâhir<br/>âlimlerinden nefsinin arzularına uyanlar buna aldanmasınlar. Çünkü amelsiz kuru ilmin<br/>kendilerini kurtaracağını söylemek, yanlış bir yoldur. Ayrıca günahkar âlimin azabı,<br/>câhilinkinden daha şiddetli olacaktır.<br/>
