<a name=5702></a><img src="flower_sep.jpg"/><br/>
<img src="RuhulBeyan-5702_2.jpg"/><br/>
Gökyüzü kubbeli olmakla birlikte göklerden birisi yok olup indikçe yeryüzü o miktarda<br/>genişler. Böylece yeryüzünün çevresi melekler için yeterli olur. Meleklerin ince latîf<br/>varlıklar olduğu sâbittir. Bu sebeple insanların sıkışması gibi onlar arasında bir<br/>sıkışıklığın olması düşünülemez.<br/>
<b>26. İşte o gün, gerçek mülk <i>(hükümranlık)</i></b><b> çok merhametli olan Allah’ındır.</b><br/>
<b>Kâfirler için de pek çetin bir gündür o.</b><br/>
<i>“İşte o gün, gerçek mülk (hükümranlık) çok merhametli olan Allah’ındır.</i>” İşte o gün<br/>
ezici saltanat ve küllî hâkimiyet sûreten ve mânen aslâ zevâli olmayacak şekilde<br/>Allah’ındır. Sürekli olarak Rahmân için sâbit bir saltanattır. Mülkün “<i>gerçek mülk</i>”<br/>şeklinde kayıtlanması kıyâmet gününde mülkün yalnızca Allah’a mahsûs olduğunu ifâde<br/>etmek içindir. Fakat dünyada diğer varlıkların az da olsa görünürde bir tasarrufu ve<br/>saltanatı vardır.<br/>
<i>İddiacılar mahşerde<br/>Mâlikiyet dâvâsı güdemezler.</i><br/>
<i>“Kâfirler için de pek çetin bir gündür o.”</i> O gün kâfirler için korkunun şiddetinden<br/>
şiddetli ve zor bir gündür. Mü’minlere ise Allah Teâlâ’nın ihsânı ile o gün kolay bir gün<br/>olacaktır. Bir hadiste: <i>“Kıyâmet günü mü’mine dünyada kıldığı bir farz namazdan<br/>daha hafif olacak şekilde kolay olacaktır.”</i><a href="RuhulBeyans.html#5703">[204]</a> buyurmuştur. Hâsılı kâfirler, dünya<br/>nimetlerine kolayca nâil olduktan sonra cehenneme girip cennetlerden mahrûm<br/>kaldıkları için o günü çok zor ve sıkıntılı göreceklerdir. Îmân, taleb, ciddiyet ve gayret<br/>ehli ise cennet nimetlerine ve Rahmân’a kavuşmaları sebebiyle o günü kolay<br/>bulacaklardır. Çünkü dünyada zorluğa razı olmuşlar, kolayı terk etmişler ve zorlukla<br/>birlikte bir kolaylığın geleceğine kesin olarak inanmışlardı.<br/>
<b>Sehl Sa’lûkî’</b>nin karşısına hamam külhanından simsiyah pejmürde elbiseler içinde bir<br/>
yahudi çıktı ve şöyle dedi: “Siz dünyayı mü’minin hapishânesi, kâfirin cenneti olarak<br/>görmüyor musunuz?” Sehl: “Açıkça öyle görüyoruz. Sen Allah’ın azâbına dûçar olduğun<br/>zaman burası senin cennetin olacak. Ben de Allah’ın nimetlerine nâil olduğumda burası<br/>benim zindanım olacak.” dedi. Orada bulunanlar onun sözüne hayret ettiler.<br/>
<b>Şiblî</b> (r.h.)’a: “Dünyada meşguliyetler, âhirette ise korkular var. O halde kurtuluş ne<br/>
zaman?” denildi. O da: “Dünyanın meşguliyetlerini terk et, âhiretin korkularından emin<br/>olursun.” dedi. Ne mutlu dünya talebinden ve arzularından yüz çevirip onlara<br/>aldanmayan ve dünya nimetlerine iltifat etmeyen topluluğa! Çünkü şöyle denilmiştir:<br/>
