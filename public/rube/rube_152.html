<a name=153></a><img src="RuhulBeyan-153_1.jpg"/><br/>
<img src="RuhulBeyan-153_2.jpg"/><br/>
<img src="RuhulBeyan-153_3.jpg"/><br/>
Hükümdar, şeyhin yüce bir zât olduğunu bildiği için, bu konuda biraz duraksadı. Sonra<br/>
şeyhi sorgulamak üzere bir hâkim ve fukahâdan bâzı kimseler gönderdi. O imtihân<br/>edilen mürîd de şeyh hakkında ileri geri söylenip duruyordu. Durumu öğrenmek üzere<br/>çuvalı çıkarmak zorunda kaldılar. Boğazlanıp çuvala konarak defnedilenin müridlerden<br/>biri değil, koç olduğunu gördüler. Daha sonra gizlenen mürîd de çıkıp geldi. Kendisini<br/>emîn sanan kişi ise rezîl olup gözden düştü. Yaptığına pişman oldu. Ancak bu noktada<br/>pişmanlık fayda vermezdi. Bu hikâye, Şeyh-i Ekber Muhyiddîn İbn Arabî’nin <i>“el-<br/>Emru’l-Muhkemu’l-Merbût fîmâ yelzemu ehle’t-tarîki mine’ş-şurût”</i> isimli<br/>risâlesinde zikredilmiştir. Bu hikâyeden anlaşıldığına göre, sırlar ancak emîn kimselere<br/>verilir ve nûrlar ancak edebli olanlara akıtılır.<br/>
<b>Hâfız</b> (k.s.) der ki:<br/><i>Ben “dost” diye, ancak Hz. Dost’a yâni Hakk’a derim.<br/>Çünkü dost, dost sözünü korur, başkasına söylemez.</i><br/>
<i>et-Te’vîlâtü’n-Necmiyye’</i>de şöyle denilmiştir: Âyette zikredilen insanlardan maksad;<br/>
Allah’ı ve misak günü O’na verdikleri sözü unutanlardır. Bunlardan bir kısmı, biz<br/>Allah’a ve âhırete inandık, derler. Bunlar kalblerinde bulunmayan şeyi ağızlarıyla<br/>söylemektedirler. Çünkü hakîkî îmân, ancak Allah’ın seçkin kullarının kalbine attığı<br/>nûrdan olan îmândır. Yâni kişi Allah’ın nûru ile âhıreti müşâhede eder ve ona inanır.<br/>Allah’ın nûru ile bakmayan ise gayb âlemini müşâhede edemez ve gaybı bilemez.<br/>Dolayısıyla Allah’a ve âhıret gününe inanmış olamaz. İşte bu sebeble <i>“Onlar<br/>mü’minler değillerdir.”</i> buyurulmuştur. Yâni onlar Allah’ın nûru ile bakıp hakîkî îmâna<br/>kavuşanlardan değillerdir. Diğer bir mânâya göre onlar, hakîkî îmânı elde etmeye hâzır<br/>değillerdir. Çünkü onlar derin bir gaflet ve şaşkınlık içindedirler.<br/>
<b>9. Onlar <i>(kendi akıllarınca)</i></b><b> gûyâ Allah’ı ve mü’minleri aldatırlar. Halbuki onlar</b><br/>
<b>ancak kendilerini aldatırlar ve bunun farkında değillerdir.</b><br/>
Bu âyet-i kerîme ya önceki âyette inanmadıkları halde Allah’a ve âhıret gününe îmân<br/>
ettiklerini söyleyenlerin, bunu sırf Allah’ı ve mü’minleri aldatmak için yaptıklarını<br/>açıklamakta ve onların bu kötü maksadlarını kınamaktadır. Veya önceki âyetle mânâ<br/>yönüyle bağlantılı olmayıp, “onlara ne oluyor ki mü’min olmadıkları halde böyle<br/>söylemek mecbûriyetini hissediyorlar?” şeklinde mukadder bir soruya cevap olarak<br/>zikredilmiş ve “onlar bu yolla Allah’ı ve mü’minleri aldatmak istiyorlar” mânâsınadır.<br/>
Allah’ı aldatıyor olmaları, zâhirî mânâsına hamledilemez. Münâfıkların Allah’ı<br/>
aldatmaları gerçek mânâda değildir. Çünkü Allah için gizli hiçbir şey yoktur.<br/>
