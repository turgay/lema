<a name=6536></a><img src="RuhulBeyan-6536_1.jpg"/><br/>
<img src="RuhulBeyan-6536_2.jpg"/><br/>
değersiz kalır.<br/>
<i>Şerhu Hizbi’l-bahr</i>’de der ki: “Allah Teâlâ’nın her şeyin üstünde bir yüceliğe sâhip<br/>
olduğunu bilen kimse, bütün himmetini O’na bağlar, O’nun dışındakini tercih etmez, hep<br/>yüce işleri yapmayı sever ve düşük işlerle uğraşmaktan nefret eder. <b>Hz. Ali</b> (r.a.)’ın:<br/>“Himmetin yüceliği îmandandır.” dediği nakledilmiştir.”<br/>
<b>Hâfız</b> der ki:<br/>
<i>Sen gibi kadri yüce bir Hümâ’nın kemik hırsı olması yazıktır.<br/>Yazık ki himmet gölgesini ehli olmayanların üzerine attın.</i><br/>
Allah Teâlâ’nın büyüklüğünü tanıyıp kendi büyüklüğünü unutan kişi, tevâzu ve insaf<br/>
kulpuna yapışmış ve hürmeti muhâfaza etmiş olur.<br/>
<i>el-Erbaîne’l-İdrîsiyye</i>’de şöyle denilir:<br/>
“Ey büyük olan Allâh’ım! Sen, akılların azametini/büyüklüğünü anlamaya yol<br/>
bulamadığı yüce bir Zât’sın” <b>İmam Sühreverdî</b> (r.h.) der ki. “Borcu fazla olan kimse bu<br/>zikri çok yaparsa borcunu öder ve rızkı genişler. Bir rütbeden azledilen kişi, yedi gün<br/>oruçlu olarak günde bin defa bu zikri yaparsa, tekrar eski mertebesine döner. Melek bile<br/>olsa durum böyledir.”<br/>
<i>“O’ndan başka taptıkları ise hiç şüphesiz bâtıldır.”</i> sözünde Allah dışında talep<br/>
edilen her şeyin bâtıl olduğuna işâret vardır:. Onları mecbûren bırakmadan önce<br/>gönüllü olarak terk etmek ve fırsat varken yüce ve büyük olan Allâh’ı talebe koşmak<br/>gerekir.<br/>
<i>Ömrü âh u vâh ile zâyi etme;<br/>Fırsat değerli, vakit kılıç gibi keskindir.<br/>Sakın kaçırma fırsatı, çünkü âlem bir an gibi gelip geçicidir.<br/>Âlimin nazarında bir nefeslik zaman bir cihandan daha değerlidir.</i><br/>
Allah Teâlâ’dan, bu hakikatleri anlamayı dileriz.<br/>
<a href="RuhulBeyans.html#6531">[100].</a> Tirmizî, Sevabu’l-Kur’ân 14; Dârimî, Fedâilu’l-Kur’ân 1.<br/>
