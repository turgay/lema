<a name=9998></a><img src="RuhulBeyan-9998_1.jpg"/><br/>
<img src="RuhulBeyan-9998_2.jpg"/><br/>
<img src="RuhulBeyan-9998_3.jpg"/><br/>
<img src="RuhulBeyan-9998_4.jpg"/><br/>
<b>Salâtu’n-nefs</b>; insanın nefsini şerîata muhâlif olan şeylerden tezkiye etmesi,<br/>
temizlemesidir.<br/>
<b>Salâtü’l-kalb</b>; dünyaya, onun şehvetlerine ve süslerine meyletmekten kalbi tasfiye<br/>
etmektir.<br/>
<b>Salâtü’s-sırr</b>; sırrı hak etmeden yüce makamlara ve değerli mertebelere<br/>
heveslenmekten geri çekmektir.<br/>
<b>Salâtu’r-rûh</b>; Rabbânî mükâşefeler, rahmânî müşâhedeler ve hakkânî muâyenelerle<br/>
gerçekleşir.<br/>
<b>Salâtu’l-hafiyy</b> ise Hak’ta fânî ve Hak ile bâkî olmakla hâsıl olur. Kâmil insanlar, bu<br/>
namazların hepsine devam ederler.<br/>
<b>24. Mallarında belli bir hak tanıyanlar <i>(da müstesnâdır)</i></b><b>.<br/></b>Yâni Allah Teâlâ’ya yaklaşmak için ve insanlara şefkatleri sebebiyle kendilerine<br/>
zorunlu gördükleri farz zekât ve üzerlerine vazife kıldıkları sadakadan muayyen bir<br/>nasîb.<br/>
<b>25. İsteyene ve <i>(isteyemediği için)</i></b><b> mahrum kalmışa.<br/></b>Kendisinden <i>“isteyen” </i>ve dilenen kişi için malından muayyen bir mikdar ayıranlar da<br/>
müstesnâdır.<br/>
Bir günlük azığı olan kişinin dilenmesi helâl değildir. Onun bu hâlini bile bile<br/>
kendisine veren kimsenin hükmüne gelince, esas kâideye göre o da günaha girmiştir.<br/>Çünkü isteyen kimseye, haram olan bir iş husûsunda yardımcı olmuştur. Fakat o kişi<br/>verdiği şeyi hibe sayabilir. Zengin birine hibede bulunmak günah değildir. Sâili güzel<br/>bir üslupla geri çevirme hakkı da vardır. Meselâ “Allah Teâlâ size fazlından ihsân<br/>eylesin!” diyerek onu güzelce geri çevirebilir.<br/>
<i>“Mahrum”</i>a da bir pay ayırırlar. Burada ya utandığından veya Cenâb-ı Hakk’a<br/>
tevekkül ettiğinden istemeyen, başkalarının da kendisini zengin zannettiği ve bu sebeple<br/>mahrum kalan kimse kasdedilir.<br/>
Bu âyet-i kerîmede sâlih amel ve sâdık hâller sermâyesinden hâsıl olan hakîkat ve<br/>
mârifet <i>mallarına</i> da işâret vardır. İşte bunlarda, <i>isteyen kişi için belli bir hak vardır.<br/></i>Yâni sülûk ve nefisle cihâda kâbiliyetli kişi için. Hakîkat ve mârifet ehlinin bu kişiye<br/>feyz akıtması ve onu Hakk’ı talep etmeye irşâd etmesi gerekir. <i>Mahrum</i> ise âile, çoluk-<br/>
