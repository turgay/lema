<a name=50></a>Gazzîzâde Abdullatîf Efendi (ö. 1247/1831)’dir. <i>Fütûhât-ı Kenzi’l-Kur’ân</i> adlı üç<br/>ciltlik Türkçe tefsîrini (Bursa Eski Eserler Kütüphanesi, Orhan, nr. 219-221)<br/>hazırlarken <i>Rûhu’l-Beyân</i>’dan da istifâde etmiştir.<br/>
Mehmed b. Osman el-Hilmî el-Adavî’nin 1267/1851’de yazdığı <i>Tefsîr-i Sûre-i Vâkıa</i><br/>
isimli eserinde (İstanbul 1310, 460 s.) nakillerin neredeyse yarıdan fazlası <i>Rûhu’l-<br/>Beyân</i>’dan yapılmıştır.<br/>
Evliyâzâde İsmâîl Hakkı el-Kütâhî’nin <i>Miftâhu’t-tefâsîr</i> adlı eseri (İstanbul 1286,<br/>
413 s.) önemli ölçüde <i>Rûhu’l-Beyân</i>’dan seçilen mevzûlardan oluşur.<br/>
Hasan Basri Çantay, <i>Kur’ân-ı Hakîm ve Meâl-i Kerîm</i> adlı eserinde âyet meâllerine<br/>
açıklamalarda bulunmak üzere eklediği dipnotlarda bâzan isim vererek, bâzan da<br/>vermeden <i>Rûhu’l-Beyân</i>’dan istifâde etmiştir.<br/>
Ömer Nasûhî Bilmen, <i>Kur’ân-ı Kerîm’in Türkçe Meâl-i Âlîsi ve Tefsiri</i> adlı eserinin<br/>
mukaddimesinde istifâde ettiği tefsirler arasında Beyzâvî, Râzî ve Ebu’s-Suûd<br/>tefsirlerinden sonra dördüncü olarak <i>Rûhu’l-Beyân</i>’ı zikreder.<br/>
Son devir Nakşî meşâyıhından Ramazanoğlu Mahmûd Sâmî Efendi, muhtelif sûre<br/>
tefsîrleri başta olmak üzere eserlerinde zaman zaman <i>Rûhu’l-Beyân</i>’dan iktibâslarda<br/>bulunur.<br/>
<b>e) <i>Rûhu’l-Beyân</i></b><b> ile İlgili Çalışmalar:</b><br/>
<b>1.</b> Seyyid Muhammed Nûrî el-Kâdirî el-Mevsılî tarafından <i>Telhîsu’t-Tibyân min</i><br/>
<i>Rûhi’l-Beyân</i> adıyle dört cild olarak telhîs edilmiştir. Dördüncü cildin sonunda dört<br/>adet takrîz vardır.<a href="RuhulBeyans.html#52">[133]</a><br/>
<b>2.</b> Mustafa Sabri er-Reşîdî el-Kâdirî tarafından <i>Reyhânetü’l-ihvân el-maktûfe min</i><br/>
<i>riyâzı’l-cinân el-menkûle min Tefsîri Rûhi’l-Beyân</i> adıyla özetlenmiştir.<a href="RuhulBeyans.html#52">[134]</a><br/>
<b>3.</b> Aşçı İbrâhîm Dede (ö. 1906’dan sonra), <i>Tercemetü’l-fârisiyye fî Tefsîri’l-</i><br/>
<i>Hakkıyye</i> isimli eserinde tefsirde geçen Farsça beyit ve metinleri Türkçe’ye tercüme<br/>etmiştir (İstanbul Ü. Merkez Kütüphanesi, nr. TY. 3210-3212). <i>Rûhu’l-Beyân</i>’ın<br/>elinizdeki bu tercümesi sırasında Farsça ibâreler konusunda Aşçı Dede’nin bu<br/>çalışmasından istifâde edilmiştir.<br/>
<b>4. </b>Sâkıb Yıldız, doktora tezinin (<i>L’Exégète Turc Ismâ‘il Hakkî Burûsawî, Sa Vie, Ses</i><br/>
<i>Oeuvres et La Méthode dans son Tafsîr Rûh al-Bayân</i>, Faculté des Lettres et Sciences<br/>Humanies de Paris L’Université de Sorbonne 1972) üçte birini <i>Rûhu’l-Beyân</i>’a ayırmış<br/>ve tefsîri muhtelif yönlerden incelemiştir. Fransızca olan ve yayımlanmamış bulunan bu<br/>tez, müellifi tarafından bâzı değişiklikler yapılarak <i>Türk Müfessiri İsmâ‘il Hakkî<br/>Burûsevî-Hayatı, Eserleri ve Rûhu’l-Beyân Tefsiri</i> adıyla Türkçe’ye tercüme edilmiş,<br/>fakat aslı gibi basılma imkânı bulamamıştır. Bu mukaddime hazırlanırken <i>Rûhu’l-<br/>Beyân</i>’ın kaynakları ve metodu konusunda önemli ölçüde Sakıp Yıldız’ın tezinden<br/>istifâde edilmiştir.<br/>
<b>5.</b> M. Ali Sâbûnî tarafından <i>Tenvîru’l-ezhân min tefsîri Rûhi’l-Beyân</i> adıyla ihtisâr<br/>
