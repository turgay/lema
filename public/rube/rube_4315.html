<a name=4316></a><img src="RuhulBeyan-4316_1.jpg"/><br/>
<img src="RuhulBeyan-4316_2.jpg"/><br/>
arasındaki muâhedeyi bozmamaktır. İlmi ile âmil olan kâmil ve sâlih zâtlara verilen<br/>ahidler de böyledir.<br/>
Ehl-i ilimden biri der ki: “Ben Mıssîsa’da idim. Allah ile halvet konusunda konuşan<br/>
iki adam gördüm. Ayrılmak istediklerinde biri diğerine: “Gel, bu ilmin semeresini<br/>ortaya koyalım da aleyhimize delil olmasın.” dedi. O da: “İstediğin şeyi yapmaya karar<br/>ver.” dedi. O da: “Meydana gelmesinde mahlûkun etkisi olan şeyi yemeyeceğim.” dedi.<br/>O ilim ehlinden olan adam der ki: “Ben de sizinle beraberim diyerek onlara uydum.”<br/>Onlar: “Bunun bir şartı var.” dediler. Ben de: “Ne şart koştunuz?” dedim. Bunun üzerine<br/>Lükâm dağına çıktılar ve bana bir mağara göstererek: “Burada ibâdet edersin.” dediler.<br/>Onlardan her biri Allah’ın taksim ettiği rızık neyse onu bana getirmeye başladı. Bir süre<br/>orada kaldım. Sonra: “Ne zamana kadar burada kalacağım. Tarsus’a giderim, helâl<br/>şeylerden yerim, insanlara ilim öğretirim ve Kur’an okuturum.” dedim. Sonra çıktım,<br/>Tarsus’a vardım. Bir sene kadar orada ikâmet ettim. Sonra bir gün onlardan biri önüme<br/>çıktı. Dedi ki: “Ey falanca, ahdine hıyânet ettin, sözünde durmadın. Şâyet sen de bizim<br/>gibi sabretseydin, sana da bize verilen verilirdi.” Ben: “Size ne verildi?” diye sordum.<br/>Şöyle dedi: “Üç şey: Doğudan batıya tek adımla varmak (tayy-i mekan), su üzerinde<br/>yürümek ve dilediğimiz zaman gözden kaybolmak.” Sonra gözümden kayboldu.<br/>
Bu hikâyede akıl sâhibi bir kimsenin fazla izahtan müstağnî olacağı bir ibret vardır.<br/>
Bu âlim insana bakın; nasıl insanların değer verdiği bir şeyi tercih etti de Allah<br/>katındaki bazı kerâmet ve kemâlâttan mahrum oldu. Bu, dînî bir sûrette bile olsa dünya<br/>metaı sebebiyle ahdi bozmasına binaendir. İlim öğretme, insanlara Kur’an okutma her<br/>ne kadar âhiret işlerinden olsa da Hak tâlibinin halvet ve insanlardan uzaklaşma<br/>sırasında mutlaka her isim, resmiyet ve şekilden tecerrüd etmesi gerekir. Çünkü:<br/>“Öğretme makamı bir tür şehvettir.” denilmiştir. Bu makamı ancak âlimler anlarlar.<br/>
<i>Mesnevî</i>’de şöyle denir:<br/>
<i>Eğer kötüleri sınama olmasaydı<br/>Her muhannes, savaşta Rüstem kesilirdi!<br/>Farz et ki muhannes zırh giymiş, kaç para eder?<br/>Savaşa girişip sıkışınca esir olacak değil mi?</i><br/>
Ne güzel söylenmiştir: “Denendiği zaman kişiye ya ikram edilir ya da horlanır.” Kim<br/>
denenince ayağı sürçerse rezil rüsva olur, ayrılık ve rahmetten mahrum olma acısını<br/>tadar, artık onun bir nasibi kalmaz. Kim de sebat edip sabreder ve akıbeti düşünürse<br/>murada erer ve ancak Rabbü’l-âlemîn’in bileceği mükâfata nâil olur. Çünkü o, salih<br/>kullarına hiçbir gözün görmediği, hiçbir kulağın işitmediği ve hiçbir beşerin hatırına<br/>gelmeyen nîmetler hazırlamıştır.<br/>
