<a name=9468></a><b>Abdurrahman Bistami</b> (k.s.) <i>Tervîhu’l-kulûb’ </i>da şöyle demiştir: Bil ki, duâda gizli<br/>
sırlardan biri, el-Kebiru’l-Müteal gibi kendileriyle zikrettiğin isimlerin elif ve lam<br/>dışındaki harflerini alarak, mesela bu örnekten Kebir ve Müteal’i, yine bunun benzeri<br/>nice büyük isimleri alarak, bu isimleri halvet ehli nezdinde muteber olan şartlara riâyet<br/>edip sessiz sakin bir yerde, eksik veya fazla olmamak kaydiyle zikredersen hemen o<br/>anda Allah’ın izniyle duân müstecâb clur. Bu, kibritü’l-ahmerdir. Yâni duâlar içinde,<br/>madenler arasında saf altın ne kadar değerli ise bu duâ da öyle değerlidir.<br/>
Duâlarda istenen sayıdan fazla olması israf, az olması ihlaldir. Zikirde isimlerdeki<br/>
hususlar, anahtarın dişleri gibi önemlidir. Anahtarın dişleri eksik veya fazla olması<br/>hâlinde kapıyı açmadığı gibi, duâlara icâbet kapılarını sen buna kıyas et, sırrı anla ve<br/>inciyi kolla!<br/>
Bilmelisin ki, ârif olan zatlar isimlerde târif harflerini ve kelimenin aslını mülahaza<br/>
ederler, Melâmî tarikatine mensub olanlar ise, isimlerden târif harfini atarlar. Çünkü<br/>târif harfi, kelimenin aslı üzerinde zâiddir. Âlimler şöyle demişlerdir: İsim, esas<br/>konduğu mânâya delâlet eden lafızdır. İsmi alan ise kendisine isim konulan mânâdır.<br/>İsimlendirmek de bir lafzı o mânâya isim olarak koymak veya onun hakkında o sözcüğü<br/>söylemektir.<br/>
Allah Teâlâ’ya âid güzel isimler tevkîfidir. Yâni Kur’an-ı Kerim ve sahih hadis-i<br/>
şeriflerde zikredilenlerdir. Bazı âlimlere göre, o isimlerden Kur’an ve sahih hadislerde<br/>yer almayan herhangi biri Allah Teâlâ’ya isim olarak söylenemez. Bazı âlimlere göre,<br/>Allah’ın yüceliğine ve celil olan şânına yakışan her lafzın O’nun hakkında söylenmesi<br/>câizdir. Eğer O’nun yüce şanına lâyık değilse bu, O’na isim olmaz. Birinci<br/>görüştekilerin delillerinden olarak şu sözler söylenmiştir. Allah şüphesiz herşeyi<br/>künhüyle bilir; bu sebeple O’na Âlim, Alîm ve Allâm denir. Çünkü bu isimler dinde<br/>böyle gelmiştir. Ama Allah için ârif, fakih, müteyakkin ve benzeri ilim anlamındaki<br/>isimler kullanılmaz. Sonraki âlimlerin delilleri ise şu iddiâdır: Cenabı Hak’ın güzel<br/>isimleri Türkçe, Farsça, Hinduca ve diğer milletlerin diline göre söylenmektedir. Oysa<br/>bu isimler Kur’an ve sahih hadiste gelmiş değildir. Halbuki Müslümanlar da bu<br/>isimlerle Cenab-ı Hakk’ın isimlenmesinin câiz olduğunda ittifak etmişlerdir. Yine bu<br/>sonraki görüşte olan âlimlerin delillerinden biri de, <i><b>“En güzel isimler (el-esmaül<br/>hüsna) Allah’ındır.</b></i> <i><b>O halde</b></i> <i><b>O’na güzel isimleriyle duâ edin”</b></i> (el-A’râf, 7/80)<br/>âyetidir. İsim, kemal sıfatlarına ve celal vasıflarına delâlet etmedikçe güzel sayılmaz.<br/>Bu güzel mânâları gösteren her isim güzeldir. Bu mânâlara uymayan lafızların bir yararı<br/>yoktur. Lafzın mânâsı doğru ve güzel olunca, bu faydalı lafzı Allah Teâlâ’ya alem olacak<br/>yeni bir isim olarak kullanmaya mâni olmak doğru değildir. O’nun yüce şânına<br/>yakışmayacak bir mânâyı çağrıştıran ismi ise Cenab-ı Hakk’a isim olarak zikretmek<br/>edebe uygun değildir. Ama hoşlanılmayan bir mânâ çağrıştırmayan, güzel anlamlı bir<br/>ismi Cenab-ı Hak’a isim olarak söylemekte edebe aykırı bir şey yoktur.<br/>
<i>“Göklerde ve yerde olanlar O’nun şânını yüceltmektedirler.” </i>Bunlar,<i> </i>Allah’ın,<br/>
bütün noksanlardan münezzeh olduğunu apaçık dile getirirler. <i>Keşfü’l-esrar</i> adlı eserde<br/>
