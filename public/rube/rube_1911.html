<a name=1912></a><b>Kâdî Beydâvî</b>, tefsirinde şunları söylemektedir:<br/>Bazı tasavvuf erbabından rivayet olunduğuna göre yemekler bedenin gıdası olduğu<br/>
gibi âyette geçen sofra da ruhun gıdası olan ma’rifetin hakikatlerinden ibârettir.<br/>
Buna göre Hz. Îsâ’nın kavmi belki de henüz öğrenmeye hazırlıklı olmadıkları<br/>
hakikatleri öğrenmeyi arzu ettiler. Hz. Îsâ da onlara: “Eğer îmanı elde etmişseniz<br/>takvâya ulaşmak için iyi ameller işleyin ki, o hakikatleri kavramanız mümkün olsun.”<br/>dedi. Fakat onlar isteklerinde ısrar ederek Allah katından gelecek müsbet bir cevap<br/>beklediler. Durum böyle olunca Hz. Îsâ, onların tekliflerine binaen Allah’tan bir “sofra”<br/>talebinde bulundu.<br/>
Allah Teâlâ da onu indirmenin kolay olduğunu, fakat bunda tehlike ve akıbetleri<br/>
bakımından korku olduğunu beyan etti. Çünkü, sâlike, bulunduğu makamın üstündeki bir<br/>makam keşf olunursa belki de ona tahammül edemez, o makamda istikrar bulamaz,<br/>sonuçta da bu yüzden koyu bir sapıklığa düşer. <b>Kâdî Beydâvî</b>’nin sözleri burada sona<br/>ermektedir.<br/>
<b>Üftade Efendi </b>(k.s.) de bu konuda şunları söylemiştir: “Hz. İsa’nın kavmi bir defa<br/>
isyan etti, sofra kaldırıldı. Biz ise her zaman isyan içerisindeyiz, fakat Allah’ın<br/>nimetlerinin ardı arkası kesilmiyor. Bunun sebebi, onlara inen sofranın sıfat<br/>mertebesinden, bizim üzerimize adeta yağan nimetlerin ise “zât” mertebesinden<br/>olmasındandır. Tabiidir ki “zât” tan olan değişmez ve bozulmaz. Değişiklik “sıfat” tan<br/>olandadır.<br/>
Buraya ilave edilecek bir şey kaldı ki, o da dört ayrı kavme verilen dört ayrı<br/>
bayramdır.<br/>
1- İbrâhim (a.s.)’ın kavminin bayramı. Putperest kavmi kendi bayramlarını kutlamaya<br/>
çıktıkları zaman onun putları kırdığı gündür,<br/>
2- Mûsâ (a.s.)’ın kavminin bayramı. Bu bayrama <i><b>“Buluşma zamanınız ziynet</b></i><br/>
<i><b>(bayram) günü olsun dedi.” </b></i>(et-Tâhâ, 20/59) âyeti işaret etmektedir. (O gün, Mûsâ<br/>(a.s.) ile sihirbazların karşılaştıkları gündür.),<br/>
3- Îsâ (a.s.)’ın kavminin bayramı. Bu bayrama da <i><b>“...Rabbimiz, bize bir sofra</b></i><br/>
<i><b>indir...” </b></i>(el-Maide, 5/114) âyeti işaret etmektedir,<br/>
4<i>- </i>Hz. Muhammed (s.a.)’in ümmetinin bayramı. Bunlar üç tanedir: Birisi her hafta<br/>
tekrar eder. Diğer ikisi ise senede tekrar etmeksizin birer defa gelirler.<br/>
a- <i>Cuma bayramı: </i>Haftada bir tekrar eden bir bayramdır. Bu bayram, bir<i> </i>haftalık farz<br/>
namazların yerine getirilerek tamamlanmasına binaen konulmuştur. Çünkü Allah Teâlâ<br/>mü’minlere bir gün ve gecede toplam beş vakit namaz farz kılmıştır. Dünyâ da haftada<br/>yedi gün üzere dönüp durmaktadır. Dünyâ günlerinden her bir haftanın devretmesiyle<br/>beraber, müslümanlar kendilerine farz kılınan namazları îfâ edip tamamlamış<br/>olduklarından, bu devrin tamamlandığı günde cuma bayramı kendilerine meşru<br/>kılınmıştır.<br/>
Cuma günü kainatın yaratılması tamamlanmıştır. Hz. Âdem o gün yaratılmış, o gün<br/>
cennete girmiş ve o gün cennetten çıkartılmıştır. Dünyanın işi o gün bitecek ve dünyâ o<br/>
