<a name=8539></a><img src="RuhulBeyan-8539_1.jpg"/><br/>
<img src="RuhulBeyan-8539_2.jpg"/><br/>
<img src="RuhulBeyan-8539_3.jpg"/><br/>
<img src="RuhulBeyan-8539_4.jpg"/><br/>
<i>“Onların günahlarını örtmesi içindir.”</i><b> </b>“Onların günahlarını örtmek için” ifâdesi<br/>
tıpkı mağfiret etmek anlamındadır. Yâni, onların günahını siler, cennete girmezden önce<br/>bile açığa vurmaz ki, sanki hiç günaha bulaşmadan cennete giriyorlarmış gibi muamele<br/>görürler. Fakat burada dikkati çeken bir husus var: Allah Teâlâ önce onları cennete<br/>sokacağından, arkasından da günahlarını sileceğinden bahsetmektedir. Halbuki<br/>normalde, önce günahlar silinir, daha sonra cennete girilir. Çünkü önce temizlenir, daha<br/>sonra süslenir. Fakat burada yüce mükâfâtın bir an önce bildirilmesi söz konusudur.<br/>
Gerçekten cennete sokulmak ve günahların silinmesi, Allah katında, kadir ve kıymeti<br/>
takdir edilemeyecek derecede büyük bir kurtuluştur. Çünkü bu kurtuluş, insanların<br/>iyilikleri elde etme ve zarardan arınma isteklerinin ulaşabildiği en son noktayı, zirveyi<br/>teşkil eder.<br/>
<i> </i><br/>
<b>6. <i>(Bir de bunlar)</i></b><b> Allah hakkında kötü zanda bulunan münâfık erkeklere ve</b><br/>
<b>münâfık kadınlara, Allah’a ortak koşan erkeklere ve ortak koşan kadınlara azap<br/>etmesi içindir. Müslümanlar için bekledikleri kötülük çemberi başlarına gelsin!<br/>Allah onlara gadap etmiş, lânetlemiş ve cehennemi kendilerine hazırlamıştır. Orası<br/>ne kötü bir yerdir!</b><br/>
<i>“(Bir de bunlar) Allah hakkında kötü zanda bulunan münâfık erkeklere ve münâfık</i><br/>
<i>kadınlara, Allah’a ortak koşan erkeklere ve ortak koşan kadınlara azap etmesi<br/>içindir.”</i> Medineli erkek ve kadın münâfıklarla, Mekkeli erkek ve kadın müşriklere<br/>azab çektirmek içindir. Mü’minlerin cennete girmelerini, günahlarının silinmesini<br/>sağlayan olaylar, münâfıkların ve müşriklerin azaba düçâr olmalarına zemin<br/>hazırlıyordu. Mü’minlerin kazandığı zafer<i> </i>karşısında onların kinle dolup taşması ve<br/>gergin bir halde bulunmaları onlar için bir azaptır.<br/>
Münâfıkların, müşriklerden daha önce söz konusu edilmeleri, hiç şüphesiz onların<br/>
azaba çok daha fazla müstehak olmalarındandır. Nitekim onlardan bir çoğu Rasûlullah<br/>(s.a.) ile beraber çıkmayıp Medine’de kalmışlar, sonra da dillerinin ucuyla, kalplerinde<br/>gizledikleriyle hiç uyuşmayacak şekilde özür dilemeye kalkışmışlardır. İnsanları<br/>kandırsalar bile, Allah’ı da kandıracak değillerdi. Nitekim Cenabı Hakk: <i><b>“O gün doğru<br/>insanların doğrulukları kendilerine fayda sağlayacak”</b></i> (Maide, 5/119) buyurmuştur.<br/>Tabiî ki burada ifâde edilmek istenen doğruluk, insanlara göre olan değil, Allah’a göre<br/>olan doğruluktur.<br/>
