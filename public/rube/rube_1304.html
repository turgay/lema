<a name=1305></a><img src="flower_sep.jpg"/><br/>
Şu halde mü’minin hatâlarını tevbe ve istiğfarla telâfi etmesi, Melik ve çok<br/>
bağışlayıcı olan Allah’a dönmekte acele etmesi gerekir.<br/>
Rivâyet edilir ki, Hz. Peygamber (s.a.) in vefât edeceği sırada Cibrîl (a.s.) geldi ve:<br/>
“Yâ Muhammed, Rabbin sana selâm söylüyor ve şöyle buyuruyor: <i>“Kim ölmeden<br/>evvelki cuma günü tevbe ederse, tevbesini kabûl ederim.” </i>dedi. Hz. Peygamber (s.a.)<br/>Cibrîl’e: <i>“Bir çok cuma var.”</i> deyince Cibrîl gitti, sonra tekrar döndü ve: Allah Teâlâ<br/>şöyle buyuruyor: “Kim ölmeden bir süre önce tevbe ederse tevbesini kabûl ederim.”<br/>dedi. Hz. Peygamber (s.a.) yine: <i>“Bir çok saat var.” </i>deyince Cibrîl gitti sonra tekrar<br/>döndü ve: “Allah Teâlâ selam söylüyor ve şöyle buyuruyor: <i>“Bu da çoksa, o zaman<br/>kişinin rûhu boğazına gelip dili ile mâzeret beyan etme imkânı da kalmayınca,<br/>benden utanır ve kalben pişman olursa, onu bağışlar ve bu durumuna aldırmam.”<br/></i>dedi.”<br/>
Hz. Peygamber şöyle buyurur: <i>“Allah Teâlâ, boğazından hırıltılar çıkmadığı yani</i><br/>
<i>canı boğazına kadar gelmediği sürece kulunun tevbesini kabûl eder</i>.”<a href="RuhulBeyans.html#1309">[228]</a> Canı<br/>boğazına geldiği zaman kul artık sonunun rahmet mi, zillet mi olduğunu gözleriyle görür.<br/>O vakit ne tevbe kâr eder, ne de îman! Allah Teâlâ şöyle buyurmaktadır: <i><b>“Fakat<br/>azâbımızı gördüklerinde îmanları kendilerine bir fayda vermeyecektir.”</b></i> (el-Gâfir,<br/>40/85)<br/>
Ruhları kabzeden (Azrâil)’i gözleriyle görene kadar kula tevbe imkânı verilmiştir. Bu<br/>
da kulun can çekiştiği zamandır. Kişinin can çekişmesi ise şahdamarı kesilip rûhun<br/>göğüsten fırlayarak boğaza dayanması esnasında vukû bulur. Her şeyi gözleri ile görme<br/>vakti ve ölüm anı işte bu andır. Şu halde insanın her şeyi gözleriyle görmeden ve can<br/>boğaza dayanmadan tevbe etmesi gereklidir. İşte <i>“hemen kötülüğün ardından tevbe<br/>ederler”</i> âyetinin mânâsı budur. Ancak kulun tevbesi can boğaza gelmeden sahîh olur,<br/>çünkü hâlâ ümit var demektir. Pişmanlık ve günah olan fiili terke azmetmek kabûle<br/>şâyandır.<br/>
<b>Sa’dî</b> (k.s.) şöyle der:<br/>
<i>Bir tarîka gir, sonra sulh iste<br/>Bir şefâatçi bul, sonra özrün söyle<br/>Faydasız dilesen de son nefeste emân,<br/>Ömür bitip tamam olunca zaman.</i><br/>
Tevbe, mü’minlere farzdır ve tevbenin kabûlü için dört şart vardır:<br/>1. Kalben pişmân olmak,<br/>2. Ma’siyeti hemen terketmek,<br/>3. Bir daha öyle bir günâha dönmemeye azmetmek.<br/>4. Tevbeyi başkasından değil sâdece Allah’tan korkarak yapmak.<br/><b>Hasan Basrî </b>(k.s.) tevbe konusunda şöyle der: “Bizim istiğfarımız bile istiğfara<br/>
