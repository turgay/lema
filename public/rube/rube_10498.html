<a name=10499></a><img src="figure_sep_1.jpg"/><br/>
savuşturma kabilinden olan herşey dâhildir. <i>“O gün”</i> yâni hiç bir kimsenin hiç bir şeye<br/>malik olamayacağı o gün “buyruk” bir olan “Allah’ındır.” Bu âyette yer alan “emr”,<br/>“evamir/buyruklar” kelimesinin tekilidir. Kelimeyi “buyruk” anlamına almamız<br/>buyruğun, hükmün ve yargının kendisine boyun eğilen hükümdarın şanından olmasından<br/>dolayıdır. Yaratıkların tümü onun rablık saltanatının ve onun hükmünün altında boyun<br/>eğmişlerdir.<br/>
Yukardaki “emr” kelimesinin “işler” anlamına gelen, “umur” kelimesinin tekili olması<br/>
da mümkündür. Çünkü bütün mahşer halkının işleri o gün sâdece Allah’ın elinde<br/>olacaktır. Onlar hakkında Allah’tan başka hiçkimse herhangi bir tasarrufta<br/>bulunamayacaktır. Allah Teâlâ burada o gün insanların zayıf olacaklarını, dünyada<br/>olduğu gibi kendilerine mallarının, çoluk çocuklarının, yardımcılarının, eş ve<br/>dostlarının fayda veremeyeceğini tam tersine îmanlarının, iyiliklerinin, itâatlarının fayda<br/>vereceğini haber vermektedir. Öte yandan Allah o gün kendisinin izni ve emri olmadan<br/>hiç kimsenin konuşamayacağını haber vermektedir. Dünyada ve âhirette otorite ve<br/>hakimiyet sâdece Allah’a âid olmakla birlikte, dünyada gözü perdeli olan kimse<br/>Allah’ın mutlak hakimiyetini sâdece âhirette görecektir. Çünkü gözü perdeli olan kimse<br/>dünyada Allah’ın kendisine de hakimiyet ve bir kısım işleri verdiğini görür. Fakat<br/>kıyamet günü gelince anlar ki bütün hakimiyet ve herşey sâdece Allah’a âiddir. Sûreten<br/>bile olsa bu konuda kendisi ile hiçbir kimse çekişemediği gibi ortak da değildir.<br/>
Âyet-i kerime hakimiyet iddiâsında bulunanlara ve Allah’ın emrine aykırı<br/>
davrananlara tehdid taşımaktadır. Ayrıca bu âyet Allah’ın gücüne ve üstünlüğünün<br/>şiddetine dikkat çekmektedir.<br/>
Bir hadis-i şerifte Peygamber Efendimiz şöyle buyurur: <i>“Her kim İnfitar sûresini</i><br/>
<i>okursa Allah Teâlâ ona bütün kabir sayısı kadar hasene ve bütün su damlası<br/>sayısınca hasene verir. Ayrıca kıyamet günü onun durumunu düzeltir.” </i><a href="RuhulBeyans.html#10499">[45]</a><br/>
Allah’ın avni ve yardımıyla İnfitar sûresinin tefsiri sona erdi.<br/>
<a href="RuhulBeyans.html#10494">[42].</a> İbn Kesir, IV, 482.<br/><a href="RuhulBeyans.html#10496">[43].</a> Heysemî, 13422.<br/><a href="RuhulBeyans.html#10497">[44].</a> Tirmizi, Kıyamet, 2460.<br/><a href="RuhulBeyans.html#10499">[45].</a> İbn Hacer, Kâfi, IV, 717.<br/>
