<a name=9442></a><img src="figure_sep_1.jpg"/><br/>
Allah Teâlâ’nın fiilleri hakkında tefekkür; onların kapsamları, çoklukları, kuvvet ve<br/>
salabetleri, en tam ve kâmil mânâda meydana gelmeleri itibariyledir. Nitekim, <i><b>“O, her<br/>an yaratma hâlindedir”</b></i> (er-Rahman, 55/29) buyrulmuştur.Tefekkür edilen ikinci kısma<br/>yâni yaratılmış olanlara dâir düşünmeğe gelince bu, meydana gelen, bilinen maddi<br/>şeyler konusundadır. Ya da meydana gelecek olan kıyamet tehlikeleri, âhiret halleri ve<br/>sonsuza kadar gerçekleşecek olan şeyler konusundaki tefekkür gibi.<br/>
Âriflerden biri şöyle demiştir: Düşünce, ya Allah Teâlâ’nın âyetleri ve O’nun san’at<br/>
kudretiyle yarattığı şeylerde olur. Bundan da mârifet doğar. Yahut Allah Teâlâ’nın<br/>azamet ve kudreti konusunda olur, bundan da hayat doğar. Yahut Allah’ın nimetleri ve<br/>O’na olan minnet ve şükran borcumuz konusunda olur, bundan da muhabbet meydana<br/>gelir. Bazan düşünce, Allah’ın vaad ettiği mükâfatlar konusunda olur ki bundan ibâdet<br/>ve tâate rağbet, ilgi ve arzu meydana gelir. Allah Teâlâ’nın azab tehdîdi, kötülüklerden<br/>uyarmak konusunda olur ki bundan günah işlemeye karşı korku doğar. Kulun Cenab-ı<br/>Allah’ın huzurunda taşkınlık yapması konusunda düşüncesinden de haya, utanma,<br/>pişmanlık ve tevbe doğar.<br/>
Önemli düşüncelerden bir kısmı şunlardır: Düşünen kimsenin, kendi başlangıcı,<br/>
yaşayışı, bedeni, lisanı ve kalbi ile Rabbine olan itâati konusunda düşünmektir. Şâyet<br/>insan kendi hayatının ve işlerinin başlangıcı, ortası ve sonunu düşünmeye yöneltilseydi<br/>bunu hakkıyla yapıp tamamlayamazdı.<br/>
Bu âyet-i kerimede şuna da bir işâret vardır: Şâyet Allah Teâlâ Kur’an’ın bütünü ve<br/>
ulvî varlıkların yüzlerini ve maddi varlıkların kelimelerini içine alan yönüyle insan<br/>varlığının dağına tecellî ettirseydi bu tecellî hamlesinden insan parçalanıp dağılırdı.<br/>Ayrıca, ârif olan kimsenin ilâhî hitâbın etkisi karşısında erimesi gerektiğine ve bu<br/>ümmet, himmet ve kasdlarıyla kuvvetli dağların yüklenemediği ağırlığı ve sorumluluğu<br/>yüklendiklerine işâret etmektedir. Nitekim <i><b>“Biz emaneti, göklere, yere ve dağlara<br/>teklif ettik de onlar bunu yüklenmekten çekindiler (sorumluluğundan) korktular.<br/>Onu insan yüklendi. Doğrusu o çok zâlim, çok câhildir”</b></i> (el-Ahzab, 33/72) âyet-i<br/>kerimesi bu gerçeğe işâret etmektedir.<br/>
<a href="RuhulBeyans.html#9441">[66].</a> Deylemi, Hadis no: 352.<br/>
