<a name=3396></a><i>et-Te’vîlâtü’n-Necmiyye</i>’de şöyle denilir: <i>“Gemi” </i>yani şeriat gemisi, büyüklük<br/>
bakımından <i>“dağlar gibi dalgalar” </i>fitne dalgaları <i>“arasında onları” </i>emre uyarak<br/>gemiye binenleri<i> “götürürken Nuh” </i>Rûh Nûh’u <i>“uzakta duran” </i>mârifetullahdan ve<br/>Allah’ı talepten uzakta bulunan <i>“oğluna:” </i>yani kendisiyle kalp arasında oluşan nefis<br/>Ken’ân’ına <i>“Yavrucuğum, bizimle beraber” </i>şeriat gemisine <i>“bin,” </i>yoldan çıkmış<br/>şeytanlar ve lânetlenip kovulmuş iblislerden olan<i> “kâfirlerle beraber olma.” diye<br/>seslendi.”</i><br/>
<i>“Oğlu:” </i>nefis Ken’ân’ı: <i>“Beni sudan” </i>fitnelerin suyundan <i>“koruyacak bir dağa”</i><br/>
yani akıl dağına <i>“sığınacağım.” dedi. Nuh: “Bugün Allah’ın emrinden (azabından),<br/>merhamet sâhibi Allah’tan başka koruyacak kimse yoktur.” dedi.”</i><br/>
Beşerlik arzından şehvet suyu fışkırıp ilâhî hüküm semâsından da dünyevî lezzetlerin<br/>
ve fitnelerin suyu döküldüğü zaman, bu durumdan ancak şeriat gemisi ile kurtulunur.<br/>Ondan başka hiçbir şey bu durumdan kurtaramaz. Allah’ın şeriat gemisine tutunmaya<br/>muvaffak kılarak<b> </b>merhamet ettiği kişiler hâriç.<br/>
<i>“Aralarına dalga” </i>yani akıl ipine tutunan nefis Ken‘ân’ı ile akıl arasına nefsânî,<br/>
hayvânî şehvet dalgaları ve dünyevî süs fitneleri <i>“girdi, böylece o da” </i>yani helâk edici<br/>fitneler tûfanından kurtulmak için akıl ipine tutunmak isteyerek şeriat gemisine<br/>tutunmayan bütün nefisler<i> “boğulanlardan oldu.” </i>Filozofların durumu da bundan<br/>farksızdır. Onlar da temenni ettikleri şeyleri bir türlü elde edemeyerek helâk olanlar<br/>kervanına katıldılar.”<br/>
<i>Mesnevî</i>’de şöyle denilir:<br/>
<i>Çok çalışır, çok didinirsen nihâyet usanır da<br/>Sen kendin: “Meğer, akıl bir ayak bağı imiş” dersin<br/>Kendini felsefeye vermiş, filozof olmuş adama benzersin.<br/>O da ölüm günü aklı çok âciz ve faydasız görmüştü.<br/>O vakit garazsız olarak hakîkati itiraf etmişti;<br/>“Biz” zekâmıza güvenip olmayacak yerlere at sürdük,.<br/>Gurûra kapıldık, aldandık da Hak erlerinden yüz çevirdik,<br/>Hayal denizinde yüzdük durduk.<br/>Rûh denizinde yüzmeye çalışmak, çırpınmak ne boşmuş.<br/>O denizde Nûh’un gemisine binmekten başka çâre yokmuş<br/>Kenan gibi; “Dağa çıkar da kurtulurum.” deme.<br/>Kur’ân’dan “<b>Bugün koruyacak kimse yok</b>!” âyetini dinle.<br/>Gözün bağlı da, o yüzden bu gemi sana aşağı,<br/>Düşünce dağı ise pek yüksek görünüyor<br/>Düşünce dağının (aklın) yüksekliğine bakma, ona güvenme;<br/>İlâhî kahır denizinin dalgası onu alt üst ediverir.<br/>Ey gâfil! Sen Kenan gibi isen bana inanmazsın.<br/>Sana yüzlerce öğüt versem, yine de sözüme kulak vermezsin.</i><br/>
