<a name=3445></a><img src="RuhulBeyan-3445_1.jpg"/><br/>
<i>“Bu,”</i> söz, yani üç günün peşinden başlarına azap geleceği <i>“yalan olmayan bir</i><br/>
<i>uyarıdır.”</i><br/>
Âyetin işârî yorumu şöyledir: Bu kavim, işin hakîkatini bilmedikleri için deveyi<br/>
kestiler. Cehaletten daha beter bir hastalık yoktur. Dünya, nefsin mesken ve karargahıdır.<br/>Dünyadan faydalanmak üç gündür. İlk gün, cehalet günü olup o gün yüzler sapsarı olur.<br/>İkinci gün, gaflet günü olup o gün yüzler kıpkırmızı olur. Üçüncü gün ise kalplerin<br/>damgalanıp mühürlenme günüdür. O gün de yüzler kapkara kesilir. Bundan sonra artık<br/>azaba düşmekten başka yol kalmaz.<br/>
Şu halde akıllı kimseye düşen cehalet perdesini mârifetullah ile ve gafleti de kalpler<br/>
mühürlenmeden yakaza ile izâle etmek gerekir. Çünkü kalp bir mühürlendi mi artık ona<br/>çare bulunmaz. Bu hastalık, bütün doktorları çaresiz bırakan bir hastalıktır. Böyle bir<br/>hastalıktan Allah’a sığınırız.<br/>
Yüzler celal ateşiyle renklendiği gibi cemal nuru ile de renklenir. Nitekim <b>Zünnûn</b><br/>
<b>Mısrî </b>şöyle anlatır: “Basra’ya giderken birinin: “Ya Şefik, Ya Refik bize yumuşaklık<br/>göster.” dediğini duydum. Sesin sahibini ararken bir de baktım ki bir cariye yüksek bir<br/>köşkten başını uzatmış! Ona:<br/>
“Ey cariye, görüyorum ki başında örtü yok ve yüzün açık.” dedim. Cariye şöyle dedi:<br/>“Sarılık bürümüş bir yüz başörtüsünü ne yapsın?”<br/>“Peki yüzün neden sararmış?” deyince<br/>“Sâki yüzünden” diye cevap verdi.<br/>“Ey cariye, sen herhalde bir şeyler içtin.” dedim.<br/>“Evet, dün gece mest olarak aşk şarabı içtim ve bu sabah onun şevkinden<br/>
mahmurlaştım.” dedi. “Senin hikmetli sözler söyleyen biri olduğunu görüyorum, bana<br/>öğüt verir misin?” deyince şöyle öğüt verdi:<br/>
“Sükût et ve O’na hizmete devam et ki herkes seni aklı başında yok zannetsin.<br/>
Allah’ın verdiği azıktan dolayı O’ndan razı ol. Öleceğin gün için hazırlık yap ki melekût<br/>âleminde senin için temelli zeberced ve yakuttan olan bir ev inşâ edilsin.”<br/>
<i>Mesnevî</i>’de şöyle denilir:<br/>
<i>Rûh, Salih’e benzer, ten ise deve gibidir.<br/>Rûh vuslatta, ten ise ihtiyaç içindedir.<br/>Salih kişinin rûhu, âfetlere uğramaz.<br/>Deve yaralanabilir, ölebilir. Salih’in rûhuna ise bir şey olmaz<br/>Salih’in rûhu incitilemez.<br/>Allah’ın nûru, kâfirlere mağlup olmaz.<br/>Topraktan olan cisme can ulaştı, onunla bağdaşıp birleşti ki<br/>Kötüler onu incitsinler de, Hakk’ın imtihanını görsünler.<br/>Canı inciten kişinin, Allah’ı incittiğinden haberi yoktur.</i><br/>
