<a name=238></a>olmasına rağmen, halîfeliğe lâyık olamamışlardır.<br/>
3. Halîfe olabilmek için aranan temel şart, ilim sâhibi olmaktır.<br/>4. Âdem (a.s.) ilmi sebebiyle meleklerden üstündür. Zira Allah <i><b>“Hiç bilenlerle</b></i><br/>
<i><b>bilmeyenler bir olur mu?” </b></i>(ez-Zümer, 39/9) buyurmaktadır.<br/>
İlim, özü itibariyle daha şerefli olmakla birlikte, ilimle beraber ibâdet de gereklidir.<br/>
Zira ilim ağaç, ibâdet meyve gibidir. Ağaç asıl olduğu için şerefli olmasına rağmen,<br/>faydalanılan kısım daldaki meyvadır.<br/>
<b>Ebû Zerr</b> (r.a.)’den rivâyet olunan bir hadiste; <i>“İlim meclisinde bulunmak bin rekât</i><br/>
<i>(nâfile) namazdan, bin hastayı ziyâretten ve bin cenâzeyi teşyî etmekten daha<br/>efdaldir”</i> buyurulmuştur. “Ya Rasûlallah Kur’ân okumaktan da mı efdaldir?” denilince<br/>Efendimiz: <i>“İlimsiz Kur’ân fayda verir mi?”</i><a href="RuhulBeyans.html#239">[236]<i> </i></a>buyurmuşlardır.<br/>
Nitekim <i>Mesnevî</i>’de şöyle gelmiştir:<br/><i>Süleymân mülkünün mührü ilimdir.<br/>Zâhir ve bâtın âleminin anahtarı da ilimdir.<br/></i>Bir başka hadîsde şöyle buyurulmuştur: <i>“Babanın yüzüne, Kâbe-i muazzama’ya,</i><br/>
<i>Mushaf-ı Şerîf ’e ve âlimin yüzüne bakmak ibâdettir. Bir âlimi ziyâret eden, beni<br/>ziyâret etmiş gibidir. Bir âlimle oturan benimle oturmuş gibidir. Kim dünyâda<br/>benimle oturursa Allah Teâlâ onu kıyâmet gününde de benimle oturtur.<a href="RuhulBeyans.html#239">”</i>[237]</a><br/>
Diğer bir hadiste de: <i>“Kim Allah’ın cehennemden âzâd ettiği kimselere bakmak</i><br/>
<i>isterse, ilim öğrenenlere baksın. Muhammed’in nefsi kudret elinde olan Allah’a yemin<br/>ederim ki, bir âlimin kapısına ilim öğrenmek için gelip gidenin her bir adımına Allah<br/>Teâlâ bir senelik ibâdet sevâbı verir. Her adımı için cennette bir şehir binâ eder, ilim<br/>öğrenmeye giden, yolda yürüdükçe yeryüzü ona devamlı sûrette istiğfâr eder, mağfiret<br/>olunduğu halde sabahlar ve mağfûr olarak akşama çıkar.”</i><a href="RuhulBeyans.html#239">[238]</a><br/>
<i>et-Te’vîlâtü’n-Necmiyye</i>’de âyette geçen “isimler” üç kısımda incelenmiştir.<br/>1-) Rûhânî ve melekût âleminin isimleri, melekler bu makamdadır. Melekler bu<br/>
âlemin isimlerinin bir kısmını bildiklerinden ötürü bilmedikleri hakkında da haber<br/>verme kabiliyetine sâhibtir.<br/>
2-) Cismâniyet âleminin isimleri, meleklerin mertebelerinin bir alt derecesi<br/>
olduğundan melekler bu âlemden haber verebilirler. Bize göre hayvanlar âlemi neyse,<br/>meleklere göre de cismâniyet âlemi odur. Hayvanlar âlemi, insanlık mertebesinin bir<br/>altı olup insanların bu âlemden bilgi vermesi mümkündür.<br/>
3-) İlâhî isimler, meleklerin mertebelerinin üzerinde olan isimlerdir. <i><b>“Üstlerinden</b></i><br/>
<i><b>Rab’lerin</b></i>(in bir azâb göndermesinden)’ <i><b>den korkarlar”</b></i> (en-Nahl 16/50) âyeti buna<br/>işâret eder. Ne Âdem (a.s.), ne de melekler, Allah’ın bildirdiği hâriç, bu âlemden haber<br/>veremezler. Çünkü bu âlem, gayb âlemi olup melekler ona yükselemezler. Zira Melekût<br/>âlemine âid olan melekler, Ceberût âlemi olan gayb âlemine yükselme gücüne sâhib<br/>değildirler. Cibrîl (a.s.)’ın Sidre-i Müntehâ’da “Eğer bir parmak ucu daha yaklaşırsam<br/>yanarım” dediği gibi, meleklerin belli bir makamları vardır. Bunu aşamazlar.<br/>
