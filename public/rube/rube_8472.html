<a name=8473></a><img src="flower_sep.jpg"/><br/>
<img src="figure_sep_1.jpg"/><br/>
<b>Bayezid Bistami</b> (k.s.) şöyle demiştir: Mârifet-i ilâhîyenin halâveti, zevk ve tadı<br/>
Firdevs cennetinden ve yücelerin en yücesi olan cennet makamlarından daha hayırlıdır.<br/>Bilesin ki şâyet insan sıcak bir hamamda hapsedilse buna dahi tahammül edemez. Hatta<br/>bu durum onu ölüme sürükleyebilir. Peki, hararet ve sıcaklığı bütün sıcaklıkların<br/>üstünde olan cehennem yurdunda hapsedilen insanın hali nicedir. Zira cehennem kahhar<br/>olan Allah’ın gadabıyla tutuşturulmuştur. Kendisine böyle kaynar su içirildiği zaman<br/>insanın hali nice olur. Halbuki o, dünyada öyle her soğuk suyun susuzluğunu bile<br/>bertaraf edemeyen biriydi. Dolayısıyla sonu böyle cehennem ve kaynar su olacak kişi,<br/>dünya nimetlerine aldanmamalıdır.<br/>
Haberde şöyle gelmiştir: Eski zamanlarda bir mümin ve bir kâfir balık avlamaya<br/>
çıktılar. Kâfir putları ve ilahlarını anıp oltayı atıyor ve balık yakalıyordu. Nihâyet hayli<br/>bir balık avladı. Mümin ise Allah’ı zikrediyor ancak oltaya bir şey düşmüyordu. Sonra<br/>akşama doğru gün batımında oltaya bir balık isabet etti. O da çırpınıp yine suya daldı<br/>gitti. Mümin hiç balık avlayamadan geri döndü. Kâfir ise ağı balıkla dolu olarak döndü.<br/>Bu durum karşısında müminin görevli meleği üzüldü. Görevli melek göğe yükselince<br/>Allah o meleğe müminin cennetteki meskenini gösterdi. Bu sefer melek “Allah’a yemin<br/>olsun ki sonunda müminin varacağı yer burası olduktan sonra mümine isabet eden bu<br/>belanın hiç önemi yoktur” dedi. Bir de kâfirin cehennemdeki meskenini gösterdi. Bu<br/>sefer de melek “Allah’a yemin olsun ki sonunda varacağı yer burası olduktan sonra<br/>kâfirin dünyadan elde ettiği hiçbir şeyin kıymeti yoktur” dedi.<br/>
<i>Faydası az dünyanın nimetleri de, çok kıymetli âhiret nimetleri de<br/>Âşıklar için ancak iki arpa tanesi kadar değerlidir.</i><br/>
<a href="RuhulBeyans.html#8466">[57].</a> İbn Kesîr, IV, 175.<br/><a href="RuhulBeyans.html#8470">[58].</a> Bk. Terğîb, V, 478.<br/>
