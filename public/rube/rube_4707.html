<a name=4708></a><img src="flower_sep.jpg"/><br/>
<img src="RuhulBeyan-4708_2.jpg"/><br/>
<img src="figure_sep_1.jpg"/><br/>
4- Mürşid şeyhin sohbeti, müridin rûhunu yetiştirmeye götüren güzel söz ve fiilleri<br/>
içerdiği için müridin gıdası mesâbesindedir. Mürid ne zaman bu sohbeti terk ederse,<br/>vusûle eremeden ve maksûduna nâil olamadan nefsini boşuna yormuş olur. Onu buna<br/>sevkeden ve yardımsız bırakan da sadece şeytandır. Dolayısıyla Mûsâ ve Yûşa<br/>(aleyhime’s-selâm)’ın geri döndükleri gibi onun da tevfik refîki ile berâberliğe tekrar<br/>dönmesi gerekir. Allah Teâlâ şöyle buyurur: <i><b>“Ey îman edenler, Allah’tan korkun ve<br/>doğrularla beraber olun.”</b></i> (et-Tevbe, 9/119). Yâni onlarla beraberlikte ve sohbette<br/>devam edin, yalancılarla beraber olmayın.<br/>
<i>Mesnevî</i>’de der ki:<br/>
<i>Her yanda bir gulyabani, seni çağırır,<br/>“Kardeş, gel, yol istiyorsan işte buracıkta.<br/>Yoldaş, sana yol göstereyim, yoldaşın olayım.<br/>Bu ince yolda ben sana kılavuzum” der.<br/>Fakat ne kılavuzdur o, ne de yol bilir.<br/>Yusuf, o kurt huylunun yanına az var!</i><br/>
Allah’tan bizi günahlardan korumasını ve tevfîkini niyaz ederiz.<br/>
<b>64. Mûsâ: İşte aradığımız o idi, dedi. Hemen izlerinin üzerine geri döndüler.<br/></b><i>“Mûsâ: İşte”</i> balık hakkında zikrettiğin<i> “aradığımız o idi, dedi.”</i> Yâni işte bu,<br/>
aradığımız Hızır (a.s.)’la karşılaşmaya alâmet olan şeydi. <i>“Hemen izlerinin üzerine<br/>geri döndüler.”</i> Döndükleri yer, nehrin denize döküldüğü taraftır. Yâni kendi izlerini<br/>takib ederek, etrafı araştırarak yürüdüler. Sonunda balığın canlandığı ve denize düşerek<br/>kendisine bir yol edindiği taşın yanına vardılar.<br/>
<a href="RuhulBeyans.html#4702">[198].</a> <i>Buhârî</i>, Itk, 17; <i>Müslim</i>, Elfaz, 13, 15; <i>Ebû Dâvud</i>, Edeb, 75; <i>Müsned</i>, II, 316,<br/>
423<br/>
<a href="RuhulBeyans.html#4705">[199].</a> <i>Buhârî</i>, Bedü’l-Halk, 11; Enbiya, 27; Tefsir, (18), 4; <i>Müsned</i>, V, 118<br/>
