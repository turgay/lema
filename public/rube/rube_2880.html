<a name=2881></a><img src="RuhulBeyan-2881_1.jpg"/><br/>
<b>48. <i>(Onlar) </i></b><b>önceden de fitne çıkarmak istediler ve sana karşı bir takım işler</b><br/>
<b>çevirdiler. Nihayet hak geldi, onlar istemedikleri halde Allah’ın emri galebe çaldı.</b><br/>
O münâfıklar <i>“önceden de” </i>yani Tebük Gazvesinden önce Uhud gazvesinde de <i>“fitne</i><br/>
<i>çıkarmak”</i> birliğini dağıtmak ve ashâbını senden ayırmak <i>“istediler.”</i> Nitekim Übey,<br/>Uhud Savaşı’nda üç yüz arkadaşı ile birlikte ayrılmış, Hz. Peygamber (a.s.) yedi yüz<br/>samimi müslümanla kalmıştı. Peygamber (a.s.) Tebük gazvesi için yola çıkıp<br/>Seniyyetü’l-vedâ tepesinin aşağısındaki Zîcidde’de konakladıkları sırada da Übey<br/>yandaşları ile birlikte geri dönmüştü. Kezâ Hendek harbinde de fitne çıkarmak<br/>istemişler: “<i><b>Ey Yesribliler (Medineliler)! Artık sizin için durmanın sırası değil,<br/>haydi dönün</b></i>.” (el-Ahzâb, 33/13) demişlerdi. Akabe gecesinde de geceleyin Rasûlullah<br/>(s.a.)’in devesinin ayaklarının arasına ürksün ve O’nu sırtından atsın diye bir şey<br/>atmışlardı. Yine Akabe gecesinde münâfıklardan on iki kişi Hz. Peygamber (a.s.)’a<br/>suikasdda bulunmak için Seniyyetü’l-vedâ’da pusu kurmuşlardı. Allah, durumu bildirdi<br/>ve onu onlardan kurtardı.<br/>
<i>“ve sana karşı bir takım işler çevirdiler.”</i> Dâvânı ortadan kaldırmak için sana nice<br/>
hile ve tuzaklar kurdular. Bu uğurda çalıştılar ve yeni yeni fikirler ortaya attılar.<br/>
“ <img src="RuhulBeyan-2881_2.jpg"/>, (işleri ters yüz etmek)” düşmanına hîle ve tuzak kurmak ve bu uğurda çaba<br/>
sarfetmek maksadıyla, bir işi sürekli bir yönden bir başka yöne çevirmek demektir.<br/>
<i>“Nihayet hak” </i>Allah’ın yardımı, zafer ve ilâhi destek <i>“geldi, onlar istemedikleri</i><br/>
<i>halde”</i> onlara rağmen <i>“Allah’ın emri gelebe çaldı.”</i> Allah’ın dini galip oldu ve şerefi<br/>yükseldi.<br/>
<b>Kâşifî</b> der ki: Onlar senin zaferini ve devletini istemeyenlerdir. Ancak Allah Teâlâ<br/>
dileyince onların iğrenmelerinin bir etkisi yoktur.<br/>
<i>Şah haremine senin girmene izin verdiğinde<br/>Perdedârın feryâdına ve kapıcının azarlamasına aldırma!<br/></i>Bu âyetlerde münâfıkların halinin kötülendiğine, Rasûlullah (s.a.) ve müminlerin<br/>
tesellî edildiğine ve âkıbetin takvâ sahiplerinin olduğunun beyan edildiğine dikkat et! O<br/>vakitten bu zamana kadar insanların ihlaslı olanı ile münâfık olanı birbirine karışmış<br/>vaziyettedir. Sâdık ve sâlih bir niyete sahip olan kişi hevâ ve riyâ ehlinden uzak<br/>durmayı tercih eder. Çünkü kendi cinsinden olmayan kimselerle sohbet ve dostluk, din<br/>konusunda karışıklık ve tefrikadan ve ehl-i yakînin azimet anlayışında tembellikten<br/>başka bir şey kazandırmaz. Öyleyse riyâkarları görmemeye ve onlarla hemhal olmamaya<br/>çalış. Onların arasına karışır ve onlarla ünsiyet kurarsan hâlin nice olur ey miskin!<br/>
<i>Mesnevî</i>’de denilir ki:<br/>
<i>Boş testinin ağzını kapatıp<br/>Havuz veya bir ırmağa atınca</i><br/>
