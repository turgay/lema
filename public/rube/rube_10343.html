<a name=10344></a><img src="flower_sep.jpg"/><br/>
<img src="RuhulBeyan-10344_2.jpg"/><br/>
<b>Sa’dî Müftî</b> der ki: Kâfirlerin küfür ve inkârda devam etme gibi bir niyetleri olduğu<br/>
için onlara böyle bir cezâ takdir edilmiştir. Zâten biraz sonra gelecek <i><b>“çünkü onlar<br/>hesaba (çekileceklerini) ummazlardı”</b></i> (Nebe’, 78/27) âyet-i kerîmesi buna işâret<br/>edecektir ki bu âyetin mânâsı; “onlar bir gün hesaba çekilecekleri beklentisi içinde<br/>olmadan inkârlarına devam ediyorlardı” şeklinde anlaşılmalıdır. İşte onlar inkâra<br/>devam niyetinde oldukları için sonu olmayan bir azab ve cehennemde çağlar üstüne<br/>çağlar boyu kalma cezâsı bu fiile uygun düşmüştür. Yine onlar insanın ruhunu rahatlatan<br/>ve kalbini serinleten “tasdik/doğrulama” fiilini bunun zıttı olan “tekzip/yalanlama” fiili<br/>ile değiştirdiklerinden dolayı kaynar su ve irinle cezâlandırılmışlardır. Buna karşılık<br/>Allah Teâlâ müminlere kendilerini cennetin serinliği ve içeceğiyle rahatlatacak nimetler<br/>verecektir. Su ile ilim arasındaki bu ilişkiden dolayı rüyada su görmek ilim ile tâbir<br/>edilir olmuştur.<br/>
Hakikate erenlerden birisi bu âyetleri şöyle anlamaktadır: “Şüphesiz azgınların<br/>
barınağı cehennem bir gözetleme yeridir”: Yâni hayvâni tabîat cehenneminde beşerî<br/>güçler -ki bunlar nefs-i emmâre ve heveslerinin peşinden gidenlerin tabîat<br/>cehennemlerinin zebanileridir-, hevâ ve heveslerine dalarak, bid’atlere uyarak, her şeyi<br/>mubah görerek, zındıklık yaparak, Allah’la yaratıklarının bir olduğunu iddiâ ederek,<br/>Allah’ın yarattıklarından bâzılarının vücûduna hulûl ettiğini iddiâ ile kendini<br/>ilgilendirmeyen bâzı meselelere dalarak nefsine zulmedenler için bir gözetleme yeridir.<br/>“Azgınlar orada çağlar boyu kalırlar”. Yâni nefsine zulmeden bu zâlimler beşeriyet<br/>hükmünden çıkarılma, şeriat elbisesini giyme, tarikat ve hakikat hıl’atini giyme vaktine<br/>kadar kalırlar. “Orada bir serinlik ve içilecek bir şey tatmazlar”. Yâni orada beşeriyet<br/>pencerelerine indirilmiş hicabın kaldırılması sûretiyle yakin serinliğini ve mahabbet<br/>şarabını tatmazlar. Çünkü onlar tabîat cehennemleri sebebiyle dünya muhabbetine<br/>dalmışlardır. “Dünyada yaptıklarına uygun karşılık olarak kaynar su ve irin tadarlar”.<br/>Yâni onlar sadece tabîat irinlerinden akan irini tadarlar.<br/>
<b>Kâşânî’</b>nin tefsirine göre “sadece kaynar su tadarlar” demek, onlar cehl-i<br/>
mürekkeplerinden dolayı kaynar su ve yoldan çıkarıcı şeyleri sevmenin ve ona<br/>meyletmenin karanlığından da irin tadarlar. “Yaptıklarına uygun karşılık olarak” yâni<br/>işledikleri amellerine ve önden gönderdikleri inanç ve ahlaklarına uygun olarak kaynar<br/>su ve irin tadarlar. Bu azab onların amellerinin ve ilimlerinin bozukluğundan dolayıdır.<br/>Onlar sevap umuduyla sâlih bir amel işlememişler ve doğru bir ilim sâhibi de<br/>olmamışlardır ki âyetleri tasdik etsinler.<br/>
<b>27. Çünkü onlar hesap gününü <i>(geleceğini)</i></b><b> ummazlardı.<br/></b>Bu cümle, yukarıda zikredilen cezâya neden lâyık olduklarını ifâde etmekte ayrıca<br/>
