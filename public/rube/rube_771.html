<a name=772></a>İsrâîloğulları’nın işleri, hükümdarların etrafında toplanmaktı. Hükümdarları da,<br/>
peygamberlerinin emri doğrultusunda yürürdü. Hükümdar, kalabalıkların başında<br/>bulunup onları idare eder; peygamber de ona ne yapması, nasıl davranması gerektiğini<br/>bildirir ve Rabbinden haber getirirdi.<br/>
Bunlar, peygamberlerden böyle bir istekte bulunup, peygamberleri de bunu yerine<br/>
getirdikten; yâni onların başlarına bir hükümdar tayin ettikten sonra Allah Teâlâ onlara<br/>savaşmayı farz kılınca, Allah’ın emrini hiçe sayarak cihâddan yüz çevirip geri kaldılar.<br/>Fakat bunu, işin başında değil, düşmanın çok ve güçlü olduğunu gördükten sonra<br/>yaptılar. Allah Teâlâ, bunların sözleri ile fiilleri arasındaki tutarsızlık ve zıtlığı ortaya<br/>koymak için, burada sadece işin neticesini haber vermiştir. Ancak içlerinden az bir<br/>kimse sözlerinden caymadılar. Bunlar, Tâlût ile birlikte nehri geçen ve bir avuç su ile<br/>iktifa eden 313 kişilik bir gruptu. Sayıları, ehl-i Bedr’in sayısına denkti.<br/>
<i>“Allah zalimleri bilir.”</i> Bu, savaşı bırakıp cihâdı terketmek ve verdikleri söze aykırı<br/>
davranmak suretiyle yaptıkları zulümlere karşılık Allah’tan onlara bir vaîd, bir<br/>korkutmadır.<br/>
Âyette şu işaret vardır: Bir topluluk, içlerinde gizlediklerinin aksini ızhar edip,<br/>
ketmettiklerinin gayrisini iddiâ edince, iddiaları özlerindeki mânâ ile değerlendirilir.<br/>Fakat böyle bir imtihanda başarıya ulaşamazlar. Çünkü, iddialarını ispatlayacak delil<br/>getirmekten acizdirler. İmtihana tâbî tutulan insan, neticede ya ikrâma nâil olur veya<br/>alçaltılır. <b>Hâfız</b>, bir beytinde şöyle demiştir:<br/>
<i>Mihenk taşı tecrübe edilirse mihenk olur,<br/>Yalan söyleyenin de yüzü kara olur.<br/></i>İşte ehl-i sülûk ve başkalarından işin hakikatini kavrayamayıp sadece iddiâcı<br/>
olanların hâli böyledir. Hakîkat ehlinden biri der ki: Bunlar, “biz yurtlarımızdan ve<br/>oğullarımızın arasından çıkarılıp sürüldük” diyerek savaşmaları gerektiğine sebep<br/>olarak, bir kısım şahsî haz ve menfaatlerine taalluk eden şeyleri ileri sürdüler ve<br/>yardımsız kalıp perişan oldular. Eğer bunlar:<br/>
Nasıl olur da biz “Allah’a âsî olan, Allah’ın beldelerini harâb edip kullarını perişan<br/>
bırakarak O’nun nûrunu söndürmeye çalışan kimselerle savaşmayız?” deselerdi,<br/>muhakkak ki Allah’ın yardımına mazhar olurlardı.<br/>
Âyet-i celîle aynı zamanda Allah’ın has kullarının gayet az olduğunu ifâde etmektedir.<br/>
Nitekim başka bir âyet-i kerîmede: <i><b>“Kullarımdan şükreden azdır”</b></i> (Sebe, 34/13)<br/>buyurulmuştur. Bu durum, bütün zamanlar için geçerlidir. Fakat yücelik ve izzet sâhibi<br/>az şey, alçak ve zelîl olan çok şeyden daha üstün ve değerlidir. <b>Sa’dî </b>şöyle demiştir:<br/>
<i>Duydum ki Çin toprağından olurmuş,<br/>Kırk yıl bekleyince bir Çin kâsesi<br/>Bağdad’da günde yüz kâse yaparlar.<br/>Kırk yılda yapılanla bir günde olan bir olur mu?</i><br/>
İns ve cin, yalnız Allah’a kulluk etmek için yaratılmış olmalarına rağmen, hak ehli<br/>
