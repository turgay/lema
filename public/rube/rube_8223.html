<a name=8224></a><img src="flower_sep.jpg"/><br/>
<img src="RuhulBeyan-8224_2.jpg"/><br/>
<img src="RuhulBeyan-8224_3.jpg"/><br/>
sorumluluğu yüklemektedir. Bir de Allah’ı, kâfirlerin nitelemiş oldukları her türlü<br/>cismânî sıfatlardan tenzih vardır. Zîrâ Allah şâyet cisim olsaydı, bu âlemi yaratıp<br/>yönetmeye muktedir olamazdı.<br/>
<b>83. Sen bırak onları, kendilerine söz verilen günlerine kavuşuncaya kadar bâtıla</b><br/>
<b>dalsınlar, oynaya dursunlar.</b><br/>
Madem ki bu denli açık delilleri işittikleri halde hakka boyun eğmiyorlar; “<i>sen bırak</i><br/>
<i>onları” </i>kâfirleri<i> “kendilerine” </i>senin dilinden <i>“söz verilen günlerine kavuşuncaya”<br/></i>ve o günü görünceye <i>“kadar bâtıla”</i> ve yalanlarına <i>“dalsınlar, oynayadursunlar.”</i><br/>
“__WORD__/havz” suya dalmak, orada yürüyüp ilerlemektir. Diğer işlerde mecaz olarak<br/>
kullanılır. Bu kelime Kur’ân-ı Kerîm’de daha ziyâde tenkid etme ve yerme<br/>durumlarında gelmiştir. <i>Müfredat</i>’ta böyledir. Yani o kâfirler dünyalarında oynasınlar.<br/>Çünkü onların sözleri de işleri de sırf cehâlet ve oyun babındandır. Âyette muzâri<br/>fiillerin cezimli gelmesi, emrin cevâbı oluşlarındandır. Kişinin yaptığı iş sağlam bir<br/>maksada yönelik değilse “falanca oynadı” denilir. Lezzet ve zevki olmayan her oyun<br/>abestir. Bu bakımdan ancak lezzet ve safâsı olan şeye oyun, demişlerdir.<br/>
Peygamber (s.a.)’in dilinden onlara vaadedilen gün, kendileriyle mülâkâtın yapılacağı<br/>
kıyâmet günüdür. Zîrâ onlar o gün hem kendi yaptıklarını hem de kendilerine yapılacak<br/>olanları bilirler.<br/>
<b>Müftî Sa’dî</b> şöyle demiştir: Daha belirgin şekilde anlaşılanı, bahsedilen günün ölüm<br/>
günü olmasıdır. Zîrâ kâfirlerin bâtıl ve yalanlara dalarak dünyalarında oynayıp<br/>durmaları o gün son bulur.<br/>
Fakir <b>(Bursevî)</b> der ki: Burada bahsedilen gün, kâfirlerin inkâr ettikleri kıyâmet<br/>
günüdür. Yoksa vukuunda hiç şüphe etmedikleri ölüm günü değildir. Zîrâ<br/>Peygamberimiz (s.a.)’in <i>“kim ölürse onun kıyâmeti kopmuştur”</i><a href="RuhulBeyans.html#8231">[196] </a>hadisiyle ölüm<br/>gününün kıyâmete bitişik olduğuna işâret etmiştir. Böyle olunca dünyada bâtıla dalarak<br/>oynayıp durmak, kıyâmet günü son bulmuş sayılır.<br/>
Âyet bize aynı zamanda bu kâfirlerin Allah tarafından kalplerinin mühürlendiğini<br/>
dolayısıyla içinde bulundukları inkâr hâlinden ebedî dönemeyeceklerini de<br/>bildirmektedir. Şuna da işâret edilmektedir ki, Allah Teâlâ insanları değişik durum ve<br/>merhalelerde yaratmıştır. Bunlardan bir kısmını cennet için yaratmıştır. Onları îman,<br/>sâlih amel, şerîate boyun eğmek ve Peygamberimiz (s.a.)’e uymakla cennete<br/>hazırlamaktadır. Bir kısmını ise cehennem için yaratmıştır. Onları da dâveti kabul<br/>etmemek, inkâr etmek ve isyanda bulunmakla cehenneme hazırlar. Böyleleri hayvânî ve<br/>nefsânî tabîata havâle edilirler; öyle ki artık boş ve faydasız şeylere dalmaktan, oyun ve<br/>eğlenceye meyletmekten kendilerini alamazlar.<br/>
