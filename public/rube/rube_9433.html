<a name=9434></a><img src="RuhulBeyan-9434_1.jpg"/><br/>
<img src="RuhulBeyan-9434_2.jpg"/><br/>
<img src="RuhulBeyan-9434_3.jpg"/><br/>
mümkün olur? Bugün henüz akşam olmadı ve sûfî bugündedir.<br/>
<i>“Allah’ı unutan gibi olmayın.”</i> Âyet-i kerimenin bu bölümü, insanın kendini<br/>
tanımasının Rabbini tanımak, Rabbini unutmasının da kendini unutmak anlamına<br/>geldiğine bir tenbih, bir uyarıdır. <i>Fethurrahman</i><b> </b>adlı eserde de denildiği gibi, bu âyet-i<br/>kerimenin lafzı, kendisini bilen ve unutmayan kimsenin Rabbini bilen bir kimse<br/>olduğunu göstermektedir.<br/>
<b>Hz. Ali</b> (k.v.) der ki: “Nefsini bil ki, Rabbini bilesin.”<br/><b>Sehl </b>(r.h.) de der ki: “Günah işleme anında Allah’ı unuttular, Allah da onlara af<br/>
dileme ve tevbe etme esnâsında kendilerini unutturdu.”<br/>
<i>Kirlenmiş dudağımızla tevbe ederiz lâkin<br/>İstiğfârımız çanından isyan sesi yükselir.</i><br/>
<i>“Onlar yoldan çıkan kimselerdir.”</i> Onlar unutanlar ve kendilerine kendi nefisleri<br/>
unutturulmak sûretiyle rezil edilenlerdir. Yine onlar, tâattan çıkmakta ve günahkarlıkta o<br/>kadar ileri gitmişlerdir ki başkalarının günahları ve fâsıklıkları onların bu fâsıklık ve<br/>günahları yanında hiç kalır. <i>Hüm</i> zamiri, <i>fasikûn</i> kelimesinden önce geldiğinden<br/><i>hasr</i>/sınırlama ifâde etmiş ve böyle bir mânâ anlaşılmıştır. Bu âyette kasdedilenler<br/>kâfirlerdir. Ancak Allah’ın Rab olma hakkına riâyet etmekte ve ebedî saâdetten nasibini<br/>almakta Allah’ın ahadiyet huzuruna yaklaşmanın öneminden gafil olan mü’min için de<br/>büyük bir tehlike ve şiddetli bir korku söz konusu olduğu gibi, yine bu âyet-i kerimede<br/>şu hususa bir işâret vardır: Allah’ı unutmuş olanlar, celal ve cemal sıfatlarının zuhur<br/>ettiği ve yansıdığı bütün yerlerdeki Cenab-ı Hakk’ın şühûdunun dışına çıkmışlar, bu<br/>makamlardan mahrum olmuşlar ve kendi nefislerinin şühûduna ve emrine girmişlerdir.<br/>O halde nefsinin hoşlandığı şeyleri yapmakla meşgul olan kimse, Allah ile yâni O’nun<br/>rahmet ve rızâsıyla yaşamanın güzelliklerini unutmuş ve gerçek lezzetlerden mahrum<br/>kalmış olur. Nefsinin arzu ve şehvetlerinden uzaklaşan kimse de Rabbinin tecellîleriyle<br/>bâki olur.<br/>
<b>20. Cehennem ehliyle cennet ehli bir olmaz. Cennet ehli, isteklerine erişenlerdir.<br/></b><i>“Cehennem ehliyle cennet ehli bir olmaz.”</i> Cehennem ehli, Allah’ı unutmuş olmaları<br/>
sebebiyle cehennemde ebediyen kalmayı hak edenlerdir. <i>en-Nar</i> kelimesi lâm-ı târifli<br/>olduğunda cehennem için özel isim olan kelimelerdendir. Nitekim, “<i>es-Sa’atü”<br/></i>kelimesinin kıyamete özel isim olduğu gibi. Bu sebepledir ki, “<i>en-Nar</i>” kelimesi burada<br/>olduğu gibi çoğunlukla cennetin mukabilinde zikredilir.<br/>
