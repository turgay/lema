<a name=10495></a>Melekler latif cisimli varlıklar kabilindendir. Onların bizimle birlikte bulunmaları<br/>görülmelerini gerektirmez. Nitekim Allah Bedir savaşında müminlere melekleri<br/>göndererek yardımda bulunmuştur. Oysa savaşa katılan müminler içinde Allah Teâlâ’nın<br/>görmelerini dilediği kişiler hariç kimse o melekleri görmemiştir. Nitekim cinler de<br/>aynen böyledirler. Allah Teâlâ cinlerin görülemeyeceğini bir âyet-i kerimede şu şekilde<br/>vurgulamaktadır: <i><b>“...çünkü o ve yandaşları sizin onları göremeyeceğiniz yerden sizi<br/>görürler.”</b></i> (Araf 7/27) Nasıl ki latif/ince olduğu için hava görülmüyor ise, latif olan<br/>başka cisimler de aynen böyledirler.<br/>
b- “Amelleri yazan meleklerin bizimle birlikte bulunması eğer bir faydayı sağlamak<br/>
içinse hiç kuşkusuz bu fayda kul için söz konusudur. Çünkü Allah Teâlâ fayda elde<br/>etmekten ve zarar görmekten münezzehtir. Ayrıca Allah’a unutma ârız olmaz. O halde<br/>kulun yaptığı fiillerin tek amacı ona karşı bir delil toplama ve itirazlarına kesin bir<br/>belge olması için aleyhine delil toplama demektir. Fakat bu ihtimal de zayıftır. Çünkü<br/>Allah’ın hiç kimseye zulmetmeyeceğini, haksız davranmayacağını bilen kimse Allah’ın<br/>kendisi hakkında böyle bir delil isbatına muhtaç olmayacağını bilir. Bu gerçeği<br/>bilmeyen kimseye ise bu zaten fayda vermez. Çünkü delil toplama olayını böyle bir<br/>kimse zulme uğrayacağı şeklinde tefsir eder.” Şimdi bu itiraza cevap verelim: Allah<br/>Teâlâ kullarına dünyada alışıp kendi aralarında yapa geldikleri şekilde muamele eder<br/>ki, vurgulamak istediği mânâ kullar tarafından daha iyi ve net anlaşılsın. Onun için<br/>insanların dünyada, hakim karşısında dâvâsını isbat etmek için yazılı bir belge sunma,<br/>mahkemeye şâhidler getirme gibi semboller kullanılmıştır. Dolayısıyla kul da Allah<br/>Teâlâ’nın kendi üzerinde gözetleyici olduğunu, meleklerin yaptığı amelleri muhafaza<br/>ettiğini, deftere kayda geçirdiğini ve bu kayıtların kıyamet günü herkesin huzurunda<br/>açılıp teşhir edileceğini bilirse bu bilgi günah işlemesine daha çok mânî olur ve kötülük<br/>işlemekten o kişiyi daha fazla alıkoyar.<br/>
c- “Kalbe âid fiiller gözle görülmezler. Dolayısıyla melekler bu fiilleri yazamazlar.<br/>
Bir de bunlardan hesaba çekileceğimiz ifâde olunuyor. Çünkü Allah şöyle buyuruyor:<br/><i><b>“İçinizdekileri açığa vursanız da gizleseniz de Allah ondan dolayı sizi hesaba<br/>çekecektir.”</b></i> (Bakara 2/284) Bu üçüncü itiraza da daha önce geçtiği üzere şu cevabı<br/>vereceğiz: Bu âyet yapılan fiilleri içine alan genel bir âyettir.<br/>
<b>İmam Gazali</b> (rh.) der ki: Senin kalbinin hissettiği her zikri hafaza melekleri de<br/>
duyarlar. Çünkü onların algılamaları senin şuuruna yakındır. Hatta senin şuurundaki<br/>herhangi bir şey onu tamamıyla içinden söküp atmanla hafaza meleklerinin şuurundan da<br/>kaybolurlar. Kalp gönüldeki o duyguya yöneldiği sürece Allah’tan yüz çeviriyor<br/>demektir.<br/>
İmam Gazali’nin bu ifâdesinden anlaşılan şudur: Meleklerin olayları bilmelerinin,<br/>
insanların olayları bilmelerine kıyas edilmesi doğru değildir. Çünkü onların bilmeleri<br/>ve amel etmeleri insanlarınkine benzemez. Üstelik yaşantısı, hal ve gidişi düzgün olan<br/>insana başkalarının gönlünden geçen şeyler keşfolunur ve böyle bir kişi -Allah’ın<br/>bildirmesi sâyesinde- gaybı bilir. İnsan böyle olunca cisimleri daha latif, ruhları daha<br/>
