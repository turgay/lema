<a name=2398></a><img src="RuhulBeyan-2398_1.jpg"/><br/>
<img src="RuhulBeyan-2398_2.jpg"/><br/>
<img src="RuhulBeyan-2398_3.jpg"/><br/>
<b>111-112. Dediler ki: Onu da kardeşini de beklet; şehirlere toplayıcılar</b><br/>
<i><b>(memurlar) </b></i><b>yolla. Bütün bilgili sihirbazları sana getirsinler.</b><br/>
Firavun’a <i>“dediler ki: “Onu da kardeşini de”</i> Hârun’u da<i> “beklet.”<br/></i>Harûn (a.s.)’ın adının açıkça zikredilmemesi, –başka ayetlerde belirtildiği üzere–<br/>
Mûsâ (a.s.) ile beraber olduğunun açıkça bilinmesi sebebiyle olduğu söylenmiştir.<br/>
<i>“Şehirlere”</i> sihirbazlar için<i> “toplayıcılar”</i> görevliler<i> “yolla.</i>” Şehirler, surlarla<br/>
çevrili olup başında bir hükümdar bulunan yerlerdir. Buradaki “şehirler”den maksad,<br/>Mısır’ın “Saîd” denilen güney bölgesidir. Firavun’un oradaki bazı şehirlerinde ihtiyaç<br/>halinde faydalanmak üzere hazır sihirbazlar vardı.<br/>
Mûsâ ve kardeşinin işini, onlara yapacaklarını tehir et, acele etme. Şehirlere oralarda<br/>
bulunan sihirbazları toplayıp getirmeleri için görevliler gönder.<br/>
“<i>Bütün bilgili”</i> sihirde mâhir<i> “sihirbazları”</i> toplayıp<i> “sana getirsinler.</i>”<br/>Sihir, lugatte acayip işler ortaya koymak için başvurulan ince hileler mânâsına gelir.<br/>
Bu kelimenin asıl mânâsı, bir şeyin gizli olmasıdır. Karanlığı kişiyi gizlediği için<br/>gecenin sonuna “seher” denilmesi de buradandır. Akciğere de “seher” ismi verilmiştir.<br/>Çünkü, bir şişip bir büzüldüğü için durumu gizli kaldığından böyle isimlendirilmiştir.<br/>
Anlatıldığına göre hiçbir asırda, Musa (a.s) zamanında olduğu kadar büyücü yoktu.<br/>
Büyücülerin reisleri, Saîd’in uzak şehirlerindeydi.<br/>
<i>Dimyatî tefsirinde </i>şöyle anlatılır: Saîd şehirlerinde sihir ilminde tam yetkin olan iki<br/>
kardeş vardı. Firavun’un elçisi onların yanına gelince, annelerine kendilerini<br/>babalarının mezarı başına götürmesini istediler. Anneleri götürdü. İki kardeş babalarına<br/>şöyle seslendiler: Ey babamız! İki kişi gelmiş, askerleri ve orduları yok; bir asaları var.<br/>Attıkları zaman ejderhaya dönüşüyor. Önüne ne gelirse yiyor. Bu sebepten Mısır<br/>hükümdarı bizi istemiş. Firavun bizim onunla karşılaşmamızı istiyor.<br/>
Kabirdeki babaları şu cevabı verdi: Mısır’a varınca sorunuz, onlar uyuyunca o asâ<br/>
yine ejderha oluyor mu, olmuyor mu? Eğer oluyorsa, biliniz ki büyücü değildir. Çünkü<br/>büyücünün büyüsü uyuduğunda tesir etmez. Durum böyle ise ne siz ne de insanlardan<br/>hiç kimse onlarla karşılaşamayacaktır.<br/>
Sonuçta iki kardeş on iki bin öğrenci ve arkadaşlarıyla birlikte Mısır’a vardılar ve<br/>
Firavun’un yanında toplandılar. Zâdü’l-mesîr’de bu rakam, 70.000 kişi olarak verilir.<br/>
Firavun ve taraftarları, işi geciktirerek, iyi tedbirler alarak, ellerinden geleni yapıp ve<br/>
gayret sarfederek Allah’ın takdirini değiştireceklerini sandılar. Hakk’ın galip olduğunu,<br/>hükmünün önceden takdir edildiğini ve bu hüküm gelip çattığında ilim ve anlayışın bir<br/>tesiri ve etkisi olmayacağını bilemediler.<br/>
