<a name=7137></a>da kendilerinin Îsâ (a.s.)’ın elçileri olduklarını haber verdiler. “Sizi hak dine davet<br/>etmeye, doğru yolu ve pâk dini göstermeye geldik. Hak din tevhid ve tek olan Allah’a<br/>ibâdet etmektir.” dediler. Yaşlı biri, “Sizin bu sözün doğruluğuna dâir bir mûcizeniz var<br/>mı?” diye sordu. “Evet” dediler. “Biz Allah’ın izniyle hastalara şifâ verir, doğuştan kör<br/>olanları ve abraşları/alaca hastalığına yakalananları iyileştiririz.” dediler. Îsâ (a.s.)’ın<br/>duâsı ile peygamberlere verilen bazı mûcizeler bu elçilere de verilmişti. Yaşlı adam<br/>dedi ki: “Benim bir oğlum var, delidir veya uzun zamandır hastadır. Hastalığı tabiplerin<br/>verdiği ilâcı kabul etmiyor. Onu görmenizi istiyorum.” Onları aldı, evine götürdü. Allah<br/>Teâlâ’ya duâ ettiler, hastayı mesh edip sıvazladılar. Hasta Allah’ın izniyle sapasağlam<br/>kalktı.<br/>
<i>Geldin, iki gözümde yer ettin.<br/>Bir nefeste hasta olan gönle şifâ verdin</i><br/>
Habîbü’n-Neccâr hemen îman etti ve bu haber yayıldı. İki elçinin elinden birçok insan<br/>
şifa buldu. Elçilerin haberi ismi Bahnatis, Antiyakus veya Şelahin olan Rum kralına<br/>kadar ulaştı. Kral onları çağırttı, onlar da onun yanına vardılar. Kral onların durumunu<br/>sordu. Elçiler: “Biz Îsâ (a.s.)’ın elçileriyiz. Seni bir tek Allah’a ibâdete çağırıyoruz.”<br/>dediler. Kral: “Bizim ilâhlarımızdan başka bir rabbimiz mi var?” diye sordu. İki elçi:<br/>“Evet, seni ve ilâhlarını yaratan işte O’dur. O’na îman eden cennete, inkâr eden ise<br/>cehenneme girer ve orada ebedî azap görür.” dediler. Bunun üzerine kral öfkelendi.<br/>Elçileri dövdürdü ve hapse attırdı.<br/>
Bu haber Îsâ (a.s.)’a ulaştı. Îsâ (a.s.) da o iki elçiyi görmek/onlara yardım etmek<br/>
üzere üçüncü olarak Şem’ûn’u gönderdi. Bazılarının dediği gibi bundan sonra da göğe<br/>kaldırıldı. Şem’ûn kimliğini gizleyerek, yani durumunu ve elçi olduğunu bildirmeden<br/>şehre vardı. Kralın yakın çevresiyle yakınlık ve dostluk kurdu. Nihayet ona ünsiyet edip<br/>sevdiler ve onun vaziyetini krala bildirdiler. Kral da ona ünsiyet edip onu sevdi.<br/>Şem’ûn krala onun dinindenmiş gibi gösteriyor, onunla birlikte putların huzuruna<br/>giderek ibâdet edip yakarıyordu. Kral ise Şem’ûn’un kendi dindaşlarından olduğunu<br/>sanıyordu. Tıpkı <b>Şeyh Sa’dî</b>’nin Somenat şehrindeki putun kıssasında anlattığı,<br/>kimliğini gizleyerek kiliseye giren ve durumun nasıl olduğunu anlamak isteyen şu<br/>kimsenin dediği gibi:<br/>
<i>Putçuğun elini bir kez öptüm,<br/>Ona da lânet olsun putperestlere de<br/>Birkaç gün kâfir taklidi yaptım,<br/>Zend’in hükümleriyle Brahman sayıldım</i><br/>
Bir gün Şem’ûn krala: “Duydum ki seni ilâhından başka bir ilâha dâvet eden iki adamı<br/>
zindana atmışsın. Onları çağırtsan da ben de onları dinlesem senin adına onlarla<br/>
