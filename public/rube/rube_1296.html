<a name=1297></a><img src="RuhulBeyan-1297_1.jpg"/><br/>
olmakta nefis için yalnızlık ve azâb vardır. Bu ise cehennemliklerin hâline daha<br/>uygundur.<br/>
İtâat, dünyevî ve uhrevî istekleri elde etmeye sebeptir. Ashâb-ı kehf’in köpekleri,<br/>
Allah’a itâat konusunda onlara tâbi olunca, onun da cennete gireceğinin vaad edilmiş<br/>olması, itâatin ne kadar şerefli olduğunu sana gösterir.<br/>
<i>Lût’un ailesi olunca kötülere yâr<br/>Nübüvvet hânedânına verdi zarar.<br/>Ashâb-ı kehfin köpeği bir kaç gün,<br/>Yürümekle insanlarla cennete girdiğini gördün.</i><br/>
Allah’a itâat edenlere tâbi olanın durumu böyle olursa bizzat Allah’a itâat edenlerin<br/>
durumu nasıl olur dersiniz?<br/>
<b>Hâtim-i Esam </b>(k.s.) şöyle diyor: “Sen Mevla’nın hizmetine sımsıkı sarıl, dünyâ sana<br/>
burnu yere sürtülmüş olarak, âhiret ise seni arzulayarak gelir.”<br/>
Şu da Hâtim’in sözüdür: “Kim üç şey olmadan üç şeyi gerçekleştirdiğini iddia ederse<br/>
büyük bir yalancıdır:<br/>
1. Malını infak etmediği halde cenneti arzuladığını iddiâ eden yalancıdır.<br/>2. Allah’ın yasaklarından sakınmadığı halde Allah’ı sevdiğini iddiâ eden yalancıdır.<br/>3. Fakirlere muhabbet beslemediği halde Hz. Peygamber (a.s.)’ı sevdiğini iddiâ eden<br/>
yalancıdır. Kul, Allah’a ibâdet ve tâatini artırdıkça O’na yaklaşır ve şeytanın<br/>hilelerinden uzaklaşır.”<br/>
<b>Seriy Sakatî </b>şöyle diyor: “Ma’ruf Kerhî’ye Allah’a itâat edenlerin bu gücü nereden<br/>
bulduklarını sordum da bana şöyle cevap verdi: Bu gücü, dünyâ kalplerinden çıktığı<br/>için buluyorlar. Şayet kalplerinde dünyâ sevgisi bulunmuş olsa bir tek secdeleri bile<br/>doğru dürüst olmazdı.”<br/>
<b>Celaleddin Rumî</b> (k.s.) şöyle diyor:<br/>
<i>Tembellik bağından kurtul ey oğul, kavuş hürriyete<br/>Nicedir altın ve gümüş elinden düştün esarete<br/>Kimin ki cemâl-i ilahîden nasîbi var<br/>Onun gözüne görünür dünya dâimâ murdar.<br/>Zikreyle Hakk’ı, sesinle yak şeytanı<br/>Dikme değerli gözünü dünyâya, onu tanı.</i><br/>
Allah Teâlâ kime kendi büyüklüğünü bilmeyi lütfederse, artık O’na tam anlamıyla<br/>
itâat etmeye mecbur kalır.<br/>
Anlatılır ki, İsrâiloğullarından bir genç dünyâyı terkedip uzlete çekildi ve şehrin<br/>
dışında bir yerde ibâdet etmeye başladı. Kavminin yaşlılarından ikisi, genci evine<br/>
