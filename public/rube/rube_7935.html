<a name=7936></a><img src="RuhulBeyan-7936_1.jpg"/><br/>
<img src="RuhulBeyan-7936_2.jpg"/><br/>
<img src="RuhulBeyan-7936_3.jpg"/><br/>
<i>Artık ondan bir kötülük meydana gelmez.<br/>Dostuna zorluk ve sıkıntı verirsen,<br/>Yüzünü bir daha görmek istemez.<br/>Eğer bir efendi, düşmanlarına iyilikle muamele ederse,<br/>Çok geçmeden düşmanları dost olurlar.</i><br/>
<b>Baklî</b> şöyle der. Allah burada bize güzel ahlâk ile kötü ahlâkın bir olmadığını beyan<br/>
etmiş ve kötü ahlâkı güzel ahlâkla değiştirmemizi emretmiştir. Ahlâkın en güzeli hilm,<br/>yumuşak huylu ve hoşgörülü olmaktır. Çünkü bu sâyede düşman dost, uzak yakın olur.<br/>Zîrâ güzel ahlâk sahibi olan insan muhâtabının öfkesini iyi huylulukla, zulmünü affedici<br/>olmakla, kötü arkadaşlığını ise lutuf, kerem ve iyilikle savar.<br/>
<b>İbn Atâ</b> şöyle der: Bizim hizmetimizi güzel yapanla hizmetimizden çıkıp edebi<br/>
beceremeyen bir değildir. Zîrâ yakınlık sahibinin hizmette kusur ederek edep dışı<br/>davranması, uzak olanın kusuru ve edep dışı davranmasından daha ağır ve zordur. Câhil<br/>ve bilgisizlerin büyük günahları affedilip hoş görülürken sıddıkların bir anlık hatâ ve<br/>meyilleri cezâlandırılmaktadır.<br/>
<b>35. Buna <i>(bu güzel davranışa)</i></b><b> ancak sabredenler kavuşturulur; buna ancak</b><br/>
<i><b>(hayırdan)</b></i><b> büyük nasibi olan kimse kavuşturulur.</b><br/>
<i>“Bu güzel davranışa ancak sabredenler</i> <i>kavuşturulur;” Buna ancak (hayırdan)</i><br/>
<i>büyük nasibi olan”; </i>fazîlet ve rûhânî kuvvetlerden nasîbi büyük olan<i> “kimse<br/>kavuşturulur.”</i><br/>
Kötülüğü iyilikle önleme hasleti, nefsini intikam duygularından men ederek<br/>
sabredenlere verilir. Bunların hâli sabretmektir. Çünkü sabır, nefsi intikam<br/>duygularından alıkor, men eder. Zîrâ intikamla meşgul olmak, ancak nefsî zâfiyetlerden<br/>ve dış etkenlerden etkilenmekten dolayıdır. Nefsin cevheri kuvvetli olunca artık dış<br/>etkenlerden etkilenmez. Böyle olunca da nefse tahammül zor gelmez ve intikamla<br/>meşgul olmaz. Hulâsa kişi nefsini tezkiye etmelidir ki tatlı ve acı farksız; hoş ve nâhoş<br/>eşit olsun. Âyette sabırları sebebiyle bu zümre medhedilmiştir. Haz, takdir edilen hisse<br/>ve nasib demektir.<br/>
<b>Cüneyd</b> (k.s.) <i>“buna ancak (hayırdan) büyük nasibi olan kimse kavuşturulur”</i><br/>
âyetini şöyle yorumlar: “Bu makamı elde etmeye ancak bu konuda hakkın inâyet ve<br/>lutfundan büyük nasibi olanlar muvaffak kılınırlar.” <b>İbn Atâ</b> şöyle demiştir. Bu haslete<br/>ancak Allah’a ve Allah’ın günlerine dâir mârifet sahibi olanlar kavuşturulurlar.<br/>
