<a name=10470></a><img src="flower_sep.jpg"/><br/>
<img src="RuhulBeyan-10470_2.jpg"/><br/>
Bu âyet-i kerimede ruhun sıfatına işâret vardır. Çünkü ruhun, insanların diyarında<br/>
mevcut olan bütün hakikatler üzerinde saltanatı vardır.<br/>
Cebrâil’in bir başka vasfı, Arşın sâhibi olan Allah katında büyük bir makama ve<br/>
itibara sâhip olmasıdır. Burada “Arşın sâhibi”nden maksad, Allah’tır. Âyette Cenab-ı<br/>Hak hakkında “Arşın sâhibi” ifâdesinin kullanılması, Allah’ın kibriyasının kalplerde ne<br/>kadar ileri olduğuna işâret etmek içindir. Âyetteki “katında” anlamına gelen “inde”<br/>kelimesi, “mekînun/itibarlı” kelimesinin zarfıdır. Buna göre âyetin mânâsı şöyledir: O<br/>Cebrâil Allah katında yüksek bir itibara sâhiptir. Ancak bu kat mekan açısından değil,<br/>Cebrâil’i şereflendirme ve ona ikram bahşetme açısındandır. Çünkü Allah Teâlâ mekan<br/>vb. şeylerde bulunmaktan münezzehtir. Bu cümlenin bir benzeri şöyledir: Söz gelimi;<br/>ben kalpleri kırık insanların yanındayım” desek, bu cümlede “yanında oluş” nasıl mekan<br/>açısından değil de onlara ikram açısından ise âyette Cebrâil’in Allah katında itibarlı<br/>oluşu aynı şekildedir. Cebrâil’in Allah katında itibarlı oluşunu ve mertebesinin<br/>bulunduğunu gösteren bir başka delil de, Allah’ın şu âyette kendisinden sonra onu<br/>zikretmiş olmasıdır: <i><b>“Ve eğer peygambere karşı birbirinize arka verirseniz bilesiniz<br/>ki onun dostu ve yardımcısı Allah, Cebrâil ve müminlerin iyileridir.”</b></i> (Tahrim 66/4)<br/>Sultandan hiç ayrılmayan, hep onun iktidar arşının yanında bulunanın mertebesi nerde,<br/>sâdece abdest alırken ve benzeri durumlarda onunla birlikte bulunanın mertebesi<br/>nerede?<br/>
Cebrâil’in bir başka sıfatı ise; onun melâike-i mukarrabun arasında “sözünün dinlenir<br/>
olması” ve “kendine itâat edilir olması”dır. Bu nedenle mukarreb melekler Cebrâil’in<br/>emriyle harekete geçerler, onun Allah katındaki mertebesini bildikleri için onun<br/>görüşünü benimserler.<br/>
<i>Fethu’r-Rahman</i>’da şöyle denilmektedir: Meleklerin Cebrâil’e itâat ettikleri<br/>
noktalardan birisi de, -Peygamberimiz (s.a.)’in haber verdiği üzere- miraç gecesi<br/>semanın kapılarını açmalarıdır. Yeryüzünde bulunanlara Peygamber Efendimiz (s.a.)’e<br/>itâat etmek nasıl farz ise, gökte bulunanlara da Cebrâil’e itâat etmek aynı şekilde<br/>farzdır.<br/>
Bu âyet-i kerime ruhun sırr ve kalbe nisbetle güçler arasında sözü dinlenir bir nesne<br/>
olmasına işâret vardır.<br/>
Cebrâil’in bir diğer vasfı “emin” oluşudur. Bu eminlik vahye karşı emin oluştur. Allah<br/>
Teâlâ Cebrâil’i vahye hıyanet etmekten ve yanlış yapmaktan korumuştur.<br/>
<b>21. O orada sayılan, güvenilen <i>(bir elçi)</i></b><b> dir.<br/></b>Âyette yer alan “semme” edatı, daha önce geçen “mutâin” kelimesinin mekân zarfıdır.<br/>
Buna göre âyetin mânâsı; Cebrâil’e göklerde itâat olunur, sözü dinlenilir, demek olur.<br/>
