<a name=7128></a>soruldu. Peygamberimiz (s.a.): “<i>Zenginlik sebebiyle şımarmış varlıklı kişilerle ve<br/>zâlim sultanlarla (düşüp kalkmaktır).”</i> buyurdu.”<a href="RuhulBeyans.html#7132">[107]</a><br/>
<i>et-Te’vîlâtü’n-Necmiyye</i>’de der ki: “Üzerlerine yağdırdığımız ikbal ve yakınlık<br/>
yağmuru ile kasvet/katılık sebebiyle ölen kalpleri diriltiriz.” Buna göre diriltmek<br/>hidayetten mecazdır.<br/>
<i>“Onların yaptıkları her işi” </i>yani işledikleri hayır ve şerri <i>“bıraktıkları her izi”</i><br/>
öğrettikleri ilim, telif ettikleri kitap, yaptıkları vakıf, binâ ettikleri mescid, kervansaray,<br/>yol ve köprüler ile diğer hayır şekilleri gibi onların iyiliklerini; bazı zâlimlerin aylık ve<br/>yıllık olarak müslümanlara yükledikleri onların mal kaybına sebep olacak ağır ve<br/>haksız vergi ve vazifeler, Allah’ı anmaktan alıkoymaya sebep olduğu halde ihdâs edilen<br/>müzik, oyun ve eğlenceler gibi kötülükleri <i>“yazarız.” </i>Yâni levh-i mahfuzda korur ve<br/>tespit ederiz. Nitekim âyetin son tarafı buna delâlet eder. Ya da bizim elçilerimiz olan<br/>kirâmen kâtibîn (şerefli yazıcılar) yazar. “Yazma”nın Allah Teâlâ’ya isnâd edilmesi<br/>ancak korkutmak içindir. Çünkü yazma işini emreden O’dur.<br/>
‘Yazma’ yeniden diriltmeden önce olduğu halde, bizzat kasdedilmeyip yeniden<br/>
diriltme işi için kasdedildiği için âyette sonraya bırakılmıştır. Çünkü diriltme ve<br/>yeniden yaratma olmasaydı yazmanın hiçbir faydası ortaya çıkmazdı.<br/>
Bir şeyin izi, onun varlığına delâlet eden bir şeyin meydana gelmesidir. <b>Şeyh Sa’dî</b><br/>
der ki:<br/>
<i>Köprü, mescid, han ve misafirhâne<br/>Yapıp bırakan kimseler ölmemişlerdir.<br/>Ardından yadigâr kalmayan kimsenin<br/>Varlık ağacı meyve vermez.<br/>Hayırlı eserler bırakmadan giden kimseye,<br/>Ölümünden sonra Fatiha okumak câiz değildir.</i><br/>
Allah Teâlâ’nın <i><b>“O gün insana, ileri götürdüğü ve geri bıraktığı”</b> yani yaptığı</i><br/>
<i>amelleri ve geriye bıraktığı eserleri/izleri <b>“ne varsa bildirilir.”</b></i> (el-Kıyâme, 75/13)<br/>kavli de bu âyete benzer.<br/>
<i>Mesnevî</i>’de der ki:<br/>
<i>Ey yiğit! Kim kötü bir âdet koysa,<br/>Ondan sonra halk körlüğünden o âdete uysa.<br/>Bütün o âdeti işleyenlerin günahı, o âdeti ilk koyana da yazılır.<br/>Çünkü o baştır, öbürleri kuyruk.</i><br/>
Şu halde âdil yöneticilere düşen insanların din ve dünyalarında açık zararı olan<br/>
uygulamaları kaldırmaktır. Aksi halde(kötülük ve zulme) râzı olan onu yapan gibidir.<br/>Herkes yaptığının karşılığını görecektir.<br/>
