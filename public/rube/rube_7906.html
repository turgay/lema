<a name=7907></a><img src="RuhulBeyan-7907_1.jpg"/><br/>
konuşan, işiten gören ve akleden ruhlara dönüştürür.<br/>
<i>“İlk defa sizi O yaratmıştır;”</i> yani yoktan vücûda getirmiştir. <i>“Yine O’na</i><br/>
<i>döndürülüyorsunuz, derler.” </i>Çünkü sizi ilkin yaratmaya ve hayat vermeye gücü yeten,<br/>ikinci olarak da vücûdunuzun bütün parçalarını bir araya getirip sizleri yeniden<br/>canlandıran birinin organlarınızı konuşturması da hiç şaşılacak bir şey değildir.<br/>
<i>Celâleyn Tefsîri’</i>nde: ‘Bu, derilerin sözü olmayıp Allah’ın müşriklere hitabıdır’<br/>
görüşüne de yer verilir. Bu konuşma baas/dirilişten ve organların bir araya<br/>getirilişinden sonra gerçekleştiği halde, <i>“işte döndürüldünüz</i> değil de <i>O’na<br/>döndürülüyorsunuz!”</i> denilerek muzari sıygasının kullanılmasının sebebi ise, yeniden<br/>dirilip hayâtiyet kazanmanın yeni bir hayata başlamaktan ibâret olmaması, aksine<br/>‘beklenen gerçekleşene tağlîb edilmek’ sûretiyle hem bunu hem de -o konuşma sırasında<br/>beklenmekte olan- ebedî azâbı içine alan kapsamlı bir olgu olmasıdır; kaldı ki<br/>‘döndürülüyorsunuz’ fiiliyle âyet sonu uyumu sağlanmaktadır.<br/>
Fakir <b>(Bursevî)</b> der ki: Kelâm ilminde sâbittir ki Yüce Allah bütün duyu organlarını<br/>
özel birtakım şeyleri idrak edebilecek kapasitede yaratmıştır. Kulağın sesleri, dilin<br/>tadları, burnun kokuları idrak etmesi örneğinde olduğu gibi. Ancak bu idrak duyu<br/>oganlarının hiçbir etkisi olmaksızın tamamen Allah’ın yaratışı ile gerçekleşmektedir;<br/>dolayısıyla her ne kadar bilfiil gerçekleşmemiş ise de, Allah’ın -meselâ- gözün hareketi<br/>sonrasında bir ses algılama yaratması imkânsız değildir. Nitekim Mûsâ (a.s.)’ın Yüce<br/>Allah’ın kelâmını dört bir yandan ve dört bir yanıyla duymuş olduğu sahih bir rivâyettir.<br/>Sen mirâc gecesi gerçekleşen rü’yeti/görmeyi de buna kıyasla. Çünkü Hz. Peygamber<br/>(s.a.) o gece cisim sûretinde mahzâ göz kesilmiştir.<br/>
İşte dil de böyledir. Normalde konuşmak için yaratılmış olmakla birlikte, Cenâb-ı Hak<br/>
dilediği takdirde bütün beden, dil kesilebilir. Kaldı ki insanoğlu hayat ve kudret<br/>vasıflarıyla şereflenince, vücûdunun bütün parçaları hakîkatte nasıl canlı ise hükmen de<br/>nâtık/konuşucu olmuştur. Bu da, canlı ve nâtık birine olan nispeti sayesindedir. Daha da<br/>ötesi, hayat ve konuşma vasıfları, -bırakın Âdemoğullarının bütün parçalarına sirâyet<br/>etmeyi- kâinâtın bütün parçalarına sirâyet etmiş vaziyettedir. Yaş – kuru ne varsa<br/>hepsinin ezan okuyanın sesini işittiğine ve kıyâmet günü o kişinin lehinde şâhidlik<br/>edeceğine dâir bir hadis vârid olmuştur<a href="RuhulBeyans.html#7913">[38] </a>ki bu şâhidlik de bir bilgi ve taakkul türü<br/>değil, bizzat konuşma türü bir şâhidliktir. Bu bakımdan, kulun, organlarının zaman ve<br/>mekânın şâhidliğine karşı dikkatli hareket etmesi gerekmektedir.<br/>
<b>Alâ b. Ziyâd</b>’ın şöyle dediği rivâyet edilir: Dünya günlerinden hiçbiri gelmez ki: ‘Ey<br/>
insanlar! Ben yeni bir günüm, sizin bende yapacaklarınıza şâhidlik edeceğim, benim<br/>güneşim battığında kıyâmete kadar bir daha size geri gelemem’ diyor olmasın.<br/>
<b>Sâib</b> der ki:<br/>
<i>Mâdem ki ömür kafilesinden en ufak bir iz yok,<br/>O halde acele etmek, gece ve gündüzü yakalamak gerekir.</i><br/>
