<a name=7589></a>ortaya çıkan ilk bid’at, tokluktur.” <b>Zünnûn-ı Mısrî</b> (r.h.) şöyle der: “Aslâ doyasıya<br/>yemedim, bu sebepten mâsiyet işlemedim.” <b>Şiblî</b> (r.h.) şöyle der: “Aç kalıp da yeni bir<br/>hikmet ve ibret bulamadığım bir zamanım olmadı.”<br/>
Bir hadîste şöyle buyrulmuştur: <i>“Allah katında en üstün olanınız, daha uzun süre aç</i><br/>
<i>kalan ve tefekkür hâlinde olanlarınızdır. Allah’a en sevimsiz olanınız ise yeme-içme<br/>düşkünleri ile uykuculardır. Yeyin, için ama karınlarınıza da insaf edin. Çünkü karna<br/>insaf etmek peygamberliğin bir cüzüdür.”</i><a href="RuhulBeyans.html#7609">[96]</a><br/>
<b>Şeyh Sa’dî</b> (k.s.) der ki:<br/>
<i>İnsansan yemeği ölçüyle ye.<br/>Adam mısın, yoksa küp müsün? Karnını bu kadar dolduruyorsun?<br/>Kişinin içi gıda, zikir ve nefes yeridir.<br/>Sen onu sade ekmek yeri sanıyorsun?<br/>Can besleyenler, midesi dolu olanların<br/>Hikmetçe boş olduğunun farkında değildirler.</i><br/>
“<i>İşte bunlar</i>” yâni kalb katılığı ile tavsif edilen bu Hak’tan uzak kimseler; o gafil ve<br/>
taş kalpliler topluluğu, “<i>apaçık</i>” dalâlet olduğu azıcık düşünenlere bile âşikâr olan,<br/>haktan uzak “<i>bir sapıklık içindedirler.</i>” Yâni onların dalâletleri, idrâki kıt olanlar için<br/>bile açıktır.<br/>
Bilesin ki bu âyet içlerinde îman yaratılmak sûretiyle göğüsleri İslâm’a açılan herkes<br/>
hakkında geneldir. Hamza b. Abdülmuttalib (r.a.) ve Ali b. Ebû Tâlib (r.a.) ile Ebû<br/>Leheb ve oğlu hakkında nâzil olduğu da söylenmiştir. Zîrâ Hz. Hamza ile Hz. Ali (r.a.)<br/>Allah’ın göğsünü İslâm’a açtığı kimselerdendir. Ebû Leheb ile oğlu ise kalbleri<br/>katılaşmış kimselerdendir. Rahmet göğsü açılmış olana, gazab ise kalbi katılaşmış<br/>olanadır.<br/>
Bir rivâyette nakledilir ki bu âyet nâzil olunca ashâb: “Bu nasıl olur, yâ Rasûlallah!”<br/>
Yâni göğsün açılmasının mânâsı nedir? diye sordular. Hz. Peygamber (a.s.): “<i>Nur kalbe<br/>girdiğinde açılıp genişler</i>.” diye cevap verdi. “Peki bunun alâmeti nedir?” diye<br/>sorulunca da şu cevabı verdi: - “<i>Ebediyyet yurduna</i>” yâni âhirete “<i>yönelmek, şu<br/>aldanış dünyasından uzak durmak</i>” yâni, dünyadan sakınmak, uzak durmak “<i>ve ölüm<br/>gelmeden evvel ölüme hazırlanmaktır</i>.”<a href="RuhulBeyans.html#7609">[97]</a><br/>
Büyüklerden biri bu hususta şöyle demiştir:<br/>
<i>İman ile nurlanmış gönlün nişanı,<br/>Önce rûhânî âleme teveccüh etmesidir.<br/>Sonra dünyadan yüzünü döndürme vakti ve ölüm geldiğinde<br/>Hemencecik, kolaylıkla gidebilmek için eceli düşünmektir.</i><br/>
<i>et-Te’vîlâtü’n-Necmiyye</i>’de der ki: “İşâret etmektedir ki îman öyle bir nurdur ki,<br/>
