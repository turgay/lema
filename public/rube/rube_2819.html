<a name=2820></a>İslâm’dır. Çünkü “<i><b>Allah katında din, İslâmdır.</b></i>” (Âl-i İmrân, 3/19)<br/>
<i>“zillet içinde elleriyle cizye verinceye kadar”</i> yani cizye vermeyi kabul edinceye<br/>
kadar <i>“savaşın.”</i> Çünkü savaşın gayesi, bizzat cizye vermeleri değil, cizye vermeyi<br/>kabul etmeleridir. “Cizye” borcunu ödemek anlamı taşımaktadır. Bir kimsenin yaptığı<br/>antlaşmanın gereği olarak üzerine düşen vergiyi vermesine “cizye” denilmiştir. Yâhut<br/>da zimmîyi öldürülmekten kurtardığı için ona “cizye” adı verilmiştir. Zimmî cizye<br/>vermeyi kabul ettiği zaman onun hakkında öldürülme hükmü sâkıt olur.<br/>
<i>“Zillet içinde” </i>demek; zelil kimseler oldukları halde demektir. Bu da şu şekilde<br/>
gerçekleşir: Zimmî, cizyesini bizzat kendisi bir binite binmeden yürüyerek getirir ve<br/>ayakta teslim eder. Teslim alan kişi oturur vaziyette olur. Cizyesini veriyor olmasına<br/>rağmen zimmînin yakası kavranıp çekilir ve ona: “Cizyeni ver, ey zimmî veya ey<br/>Allah’ın düşmanı!” denilir.<br/>
<i>“elleriyle” </i>sözü ile şu manâlar kastedilmiş olabilir:<br/>1. ‘Başkalarıyla göndererek değil bizzat kendi elleriyle teslim ederek.’ Bu yüzdendir<br/>
ki cizye ödemede vekâlet kabul edilmemiştir.<br/>
2. ‘İmtinâ etmeyen, itâat eden elleriyle, yani boyun eğerek ve itâat ederek.’ Onlardan<br/>
cizye almak konusunda, cebre ve zorlamaya ihtiyaç duyulduğu zaman zimmet akdi<br/>ortadan kalkar, öldürme ve savaş hükmü geri gelir. Dolayısıyla “elleriyle vermeleri”,<br/>boyun eğerek ve isteyerek vermekten kinâyedir. Burada mecâzın alâkası ise şudur:<br/>Direten ve imtinâ eden kimse eliyle vermez, itaat eden kimse ise tam tersine bizzat<br/>eliyle verir.<br/>
3. “Zengin olarak.” Bu yüzden bazı âlimler, fakir ve kazanmaktan âciz olan zimmîden<br/>
cizye almanın gerekmediğini söylemişlerdir.<br/>
4. “Kendisine yapılan ikramın gereği olarak.” Çünkü, verdikleri cizye sayesinde<br/>
zimmîlerin canlarının bağışlanması, onlar için büyük bir nimettir.<br/>
5. “Onlara baskın ve hâkim bir el sebebiyle.” Bu mânâya göre: Buradaki el, cizye<br/>
alanın elidir.<br/>
Bilesin ki kâfirler üç sınıftır:<br/>1. Müslüman oluncaya kadar kendileri ile savaşılan sınıf. Çünkü bu tür kâfirlerden<br/>
müslüman olmaktan başka bir şey kabul edilmez. Bunlar, Arap müşrikleri ve<br/>mürtedlerdir. Peygamber (a.s.), Arapların içerisinden gönderilmiş, mucizeler onların<br/>huzurunda zuhur etmiştir. Bu yüzden onların küfrü, diğer müşriklere göre çok daha<br/>çirkin olur. Mürtedlere gelince, güzelliklerine muttali olduktan sonra hak dinden<br/>saptıkları için onların küfrü de çok çirkindir. Ceza, işlenen cinayetin miktarına göredir.<br/>Kâfirlerin lehine bir hafifletme cezası olan cizyeye mürtedler lâyık değildir.<br/>
2. Müslüman oluncaya veya cizye verinceye kadar savaşılan kâfirler. Bunlar yahudi,<br/>
hristiyan ve mecûsîlerdir. Yahudi ve hristiyanlar hakkında hüküm bu âyetten<br/>çıkmaktadır. Mecûsîlerin hükmü ise Peygamber (a.s.)’in: <i>“Kadınlarını nikahlama ve<br/>kestikleri hayvanların etini yeme dışında mecûsîlere ehl-i kitap muamelesi<br/>yapın.”</i><a href="RuhulBeyans.html#2829">[122]</a> hadisi ile sabit olmuştur.<br/>
