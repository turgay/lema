<a name=4707></a>kendisinden geçmesi ve kendisinin tamamen kudsiyyet tarafına cezbolunması dolayısıyla<br/>bu hâdiseyi unutmuştur. Müşâhede ettiği âyetler ise bir kenarı yenilen tuzlu balığın<br/>canlanması, suyun yükselip tak hâline gelmesi ve balığın oradan bir yol bularak denize<br/>ilerlemesidir.<br/>
Unutmayı şeytana nisbet etmesi ise ancak bu ve benzeri mûcizevî hâdiseleri görmekle<br/>
iftihar etmemek, nefsine bundan bir pay çıkarmamak ve onu kırmak içindir.<br/>
Bu âyetlerde bazı işaretler vardır:<br/>1- Sâdık bir tâlib, kendisini Hakk’ın yoluna sülûk ettirecek kâmil bir şeyhe hizmet<br/>
etmeyi taleb ettiği zaman tevfîk refîkini yoldaş edinmeli, dünya sevgisi tuzu ile<br/>tuzlanmış, nefsânî şehvetleri ile ölmüş kalb balığı da yanında olmalıdır. “<i>Mecmeu‘l-<br/>bahrayn </i>(iki denizin birleştiği yer)” tâlib ile şeyh arasındaki velâyet yâni dostluk<br/>bağıdır. Mürid, şeyhin velâyetinin birleşme yerine ulaşmadıkça onunla beraber olamaz.<br/>İyi anla. Velâyetin birleşme yerinde hakîkî hayat suyu vardır. Bu kaynağın ilk damlasıyla<br/>müridin kalb balığı hayat bulur ve bu velâyetten hareketle denizde kendisine bir yol<br/>bulur.<br/>
2- Allah Teâla, kişi ile kalbi arasına girer. Mürid, O’nu kaybettiği zaman kalbini<br/>
unutur. Kalb de şeyhi bulduğu zaman müridi unutur. <i>Mesnevî</i>’de der ki:<br/>
<i>Ne mutlu o kişiye ki kendisinden kurtulmuş,<br/>Hakîkî Diri’nin varlığına ulaşmıştır!<br/>Yazık o diriye ki ölü ile oturmuş,<br/>Ölmüş; hayatını kaybetmiştir!</i><br/>
3- Sülûk sırasında müride usanç ve bıkkınlık ârız olabilir. Kalbine yorgunluk isâbet<br/>
edebilir. Nefsi şeyhine hizmeti bırakıp sohbeti terk etmeyi ona süslü gösterebilir. Hatta<br/>şeyhe hizmeti bırakıp Rabbine itâat ile meşgul olduğunda ve Hakk’ı taleb uğrunda nefsi<br/>ile mücâhede ettiğinde şeyhi vâsıta olmadan ve ona uymadan belki yine amacına<br/>ulaşabileceğini zannedebilir. Heyhat! Ne mümkün! Bu bozuk bir zandan ve sürümü<br/>olmayan bir maldan ibarettir. Bu kimse, ömrünü zâyi etmekte, nefsini boşuna yormakta<br/>ve kendisini hedefe götüren yoldan sapmakta, doğru yoldan uzaklaşmaktadır. Ancak<br/>ebedî kifâyet (yeterlilik) olan ezelî inâyet ona ulaşır ve irâdesindeki sıdkı ona iâde<br/>edilirse o başka.<br/>
<i>Mesnevî</i>’de der ki:<br/>
<i>Bildiğin ve defalarca gittiğin yolda bile<br/>Kılavuz olmazsa şaşırırsın.<br/>Kendine gel! Hiç görmediğin o yola yalnız gitme,<br/>Sakın yol göstericiden baş çevirme!<br/>Ancak şeyhin kanatlarıyla uç da<br/>Şeyhin askerlerinin yardımını gör!</i><br/>
