<a name=9038></a>biri göğsümü yardı. Ben onu gördüğüm halde hiç bir ağrı duymadım. Elini içime koyup<br/>karnımdan organları çıkardı ve tastaki yakîn karı ile iyice yıkadı. Sonra onları yerine<br/>iâde etti. Onlardan biri kalkarak öncekine “Sen Allah’ın sana emr ettiğini îfâ ettin”<br/>diyerek bana yaklaştı. Elini içime sokarak kalbimi çıkardı ve onu ikiye ayırarak içinden<br/>siyah bir kan pıhtısını çıkarıp attı. <i>“Bu şeytanın bize gerekmeyen işleri koyduğu yerdir.<br/>Çünkü bu kan pıhtısını Allah insanın kalbine şeytanın atacağı şeyleri kabul edecek<br/>kabiliyette yarattı. İşte bu O’nun kalbinden giderilmiş oldu” </i>dedi. Onun bazı kâmil<br/>mirasçıları bazı Allah dostlarında, tevhîd nuruyla yanmış olan kanı kusması suretiyle<br/>göğüs genişliği ve mânevî kalp ameliyesi gerçekleşmiş olur. Efendimiz’in mübarek<br/>kalbinde şeytanın atacağı vesvese yerinin bulunması, bu şeytanın bir ameliyattan önce<br/>bir şey ilka etmiş olmasını gerektirmez. Çünkü Efendimiz (s.a.) her durumda masûmdur,<br/>korunmuştur.<br/>
“Bu şeref timsali insanda şeytanın etkileyeceği kan pıhtısını hiç yaratmaması mümkün<br/>
iken Allah Teâlâ niçin yarattı?” dersen cevaben derim ki: “Çünkü bu insanoğlunun<br/>özelliğinin bir parçasıdır, onu tamamlamak için yaratmıştır. Sonra da ona ikram, ihtiram<br/>için çıkarmıştır. Şâyet böyle birşey hiç konulmamış olsaydı, bu kerâmet zâhir olmazdı.”<br/>Bu konuda şöyle bir itiraz akla gelebilir; “Efendimiz (s.a.) çocukların sünnet esnasında<br/>sünnetçinin kestiği deri kesilmiş, “sünnetli” olarak doğmuştur, ama onun kıymet ve<br/>kadrini hiç azaltmamıştır.” Buna cevap olarak, “sünnet esnasında bu derinin<br/>kesilebilmesi için avret mahallinin açılması kaçınılmaz durumdadır. Bu da insanlık<br/>kerâmetinin kemâlini azaltır. Bu nedenle de öncekinden farklıdır” denilir.<br/>
Efendimiz devamla süt annesine: “Sonra kalbimi yanında getirdiği bir şeyle -ki o<br/>
hikmet, ilim ve îmandır-, doldurup yerine yerleştirdi ve nurdan bir mühür ile mühürledi<br/>ki, bakanları hayran bırakır.” Bir rivâyette de, “melek elinde parıltısı olan mühürle<br/>geldi, iki omuzu ve iki memesi arasına koyarak mühürledi.” Mühürlemenin müteaddit<br/>olmasına bir engel yoktur. Kalbin mühürlenmesi, içindeki kıymetlerin korunmasına, iki<br/>mübarek omuzunun arasının mühürlenmesi ise korunacaklara daha büyük bir itinâ<br/>gösterilmesine yöneliktir. Çünkü kalp, korunacakların yakın merkezi, beden de uzak<br/>merkezidir, kabıdır. İki omuzun mühür yeri olarak tahsis edilmesi, bedenin diğer<br/>bölgelerine nisbetle kalbe yakın olmasındandır. Orası İblis’in ulaşma yoludur. Düşman,<br/>insana arkasından sokulur. Bu sebeple oradan hacamat olmak (kan aldırmak) sünnettir.<br/>Sonra Peygamberimiz (a.s.); <i>“Şu anda ben damarlarımda ve mafsallarımda bu<br/>mührün serinliğini duyuyorum” </i>dedi. Üçüncü melek de kalkıp, diğerlerine <i>“İkiniz de<br/>kenara çekilin, çünkü Allah’ın emri tamamlanmıştır”</i> dedi ve elini göğsümün açıldığı<br/>yerin üzerinden geçirip bitiştirdi. Ben de ona bakmakta idim. Cebrâîl (a.s.) elinin<br/>geçtiği yerde bir dikiş izi gibi görünürdü. Sonra beni itinâ ile kaldırdı. Göğsümü açan<br/>birinci melek: <i>“Onu ümmetinden on kişi ile tart dedi. Onlardan ağır geldim. Yüz kişi<br/>ile tart, dedi. Yine ağır geldim. Bin kişi ile tart, dedi. Onlardan da ağır gelmem<br/>üzerine, onu bırakın, ümmetinin tamamı ile tartacak olsanız, yine üstün gelir”</i> dedi.<br/>
Fakir (<b>Bursevî</b>) derim ki, Efendimiz (s.a.) varlıkların her birinden ayrı ayrı efdal<br/>
