<a name=4433></a><img src="RuhulBeyan-4433_1.jpg"/><br/>
<img src="RuhulBeyan-4433_2.jpg"/><br/>
<img src="RuhulBeyan-4433_3.jpg"/><br/>
<b>11. İnsan hayrı istediği kadar şerri de ister. İnsan pek acelecidir.<br/></b>“<i>İnsan hayrı istediği kadar” </i>kendisi, âilesi, hizmetçileri ve malı hakkında hayır,<br/>
rızık, âfiyet ve rahmet isteyip de duâsı kabul edildiği gibi <i>“şerri de ister</i>” İnsan<br/>öfkelenince şer ve lânetle kendisinin, âilesinin, hizmetçilerinin ve malının helâk olması<br/>için de Allah’a duâ eder. Buradaki ‘insan’dan maksad, insan cinsidir. Bazı fertlerin hâli<br/>insan cinsine isnâd edilmiştir. Ya da insanın bazı zamanlarındaki halleri hikâye<br/>edilmiştir.<br/>
Şâyet hayırla edilen duânın kabul edildiği gibi lânetle edilen duâ da kabul edilseydi<br/>
helâk olurdu. Ya da mânâ şöyledir: “Aslında şer olduğu halde hayır zannettiği şeyle duâ<br/>eder.” İşte bu yüzden kula gereken, arzu ve hevâsının hayır gördüğü ile değil, Allah<br/>katında hayır olanla duâ etmektir.<br/>
“<i>İnsan</i>” yaratılışı gereği “<i>pek acelecidir</i>.” Aklına gelenin peşine düşer, sonucunu<br/>
düşünmez. Aklına gelen şeyin geçmesi için teennî ile; ağır ve temkinli davranmaz.<br/>
<b>Kâşifî</b> şöyle der: “Bir halden başka bir hale geçerken insan acele eder. Ne sevince, ne<br/>
darlığa, keder ve gama, ne kışa ve ne de yaza tahammül ve sabır gösterir.”<br/>
Bilesin ki duâ ya hakikat lisanı ile veya şerre götüren, şerri gerektiren seyyie<br/>
(kötülük) îtibârı iledir. İnsanoğlu hem sözde hem de fiilde acelecidir. Azâbı ve şerri<br/>gerektiren amellerde ısrarcı davranır. Bir hadiste şöyle buyrulmuştur: “<i>Mü’min çok<br/>teennî ile hareket eder, münâfık ise bir şeyin üzerine hemen sıçrar</i>.”<a href="RuhulBeyans.html#4434">[51]</a><br/>
<b>Âdem </b>(a.s.) çocuklarına şöyle demiştir: “Yapmak istediğiniz her iş için bir zaman<br/>
durun. Şüphesiz ben bir an durup düşünseydim, başıma gelenler gelmezdi.” Bir bedevî<br/>de şöyle demiştir: “Acele etmekten sakının. Çünkü Araplar aceleye ‘bütün nedâmetlerin<br/>anası’ derler.”<br/>
<i>Mesnevî</i>’de der ki:<br/>
<i>Önüne bir lokma atsan köpek bile köpekliğiyle<br/>Önce koklar da sonra yer a ihtiyatlı adam!<br/>O burnuyla koklar, biz aklımızla koklarız.<br/>Hele bir bak, biz de her şeyi aklımızla kokluyoruz.</i><br/>
“<i>Acele şeytandandır</i>.”<a href="RuhulBeyans.html#4434">[52] </a>denilmiştir. Ancak şu altı yer müstesnadır: Vakit girdiğinde<br/>
namazı edâ, hazır olduğunda ölüyü defnetmek, evlenme çağına geldiğinde kızı<br/>evlendirmek, zamanı gelince borcu ödemek, misafir gelince ona yemek yedirmek, günah<br/>işlediğinde tevbede acele etmek.<br/>
