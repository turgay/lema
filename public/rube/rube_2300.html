<a name=2301></a><img src="flower_sep.jpg"/><br/>
<i>“simalarından tanıyan adamlar vardır.”</i><br/>
A‘raf, cennet ile cehennem arasındaki perdenin üst kısımlarıdır. İkisinin arasına<br/>
çekilmiş bir surdur. Bunun Uhud dağı olduğu ve oraya yerleştirildiği de söylenmiştir.<br/>A’raf, (urf) kelimesinin çoğuludur. Yüksek olan her şeye urf denilir. Horozun ibiği ve<br/>atın yelesi için de bu kelime kullanılır. Bu şekilde (urf) diye isimlendirilmesi, yüksekte<br/>bulunması sebebiyle altta kalan kısımlardan daha çok tanınır olmasındandır.<br/>
1) A‘raf üzerinde mü’minlerden bir grup vardır. Onların iyilikleri ile günahları<br/>
birbirine eşittir. Bir cennete, bir cehenneme bakarlar. İkisinden birine girdirilmeleri için<br/>rüchanları, fazladan bir amelleri yoktur. Sonra kıyamet gününe mahsus olarak kalmış bir<br/>mükellefiyet olarak secde etmeleri istenir, onlar da secde ederler. Böylece iyilikleri,<br/>günahlarından çok olur ve cennete girerler. Bu, A’rafta kimlerin bulunacağının<br/>belirlenmesi hususunda zikredilen görüşlerden biridir. Diğerleri daha sonra gelecektir.<br/>
A’raf halkı, cennetlik ve cehennemlik olanları yüzlerine Allah’ın koyduğu beyazlık ve<br/>
siyahlık gibi işaretlerden tanırlar. Bu hâdise, henüz cennete ve cehenneme girmeden<br/>önce Arasat’da meydana gelir. Çünkü girişten sonra tanımak, görmek ve hissetmekle<br/>olur. Yüzlerindeki alametlere bakmaya gerek kalmaz. A’raftakilerin cennetliklere<br/>seslenmeleri ve cehennemliklerden yüz çevirmeleri ise insanların cennet ve cehenneme<br/>girmelerinden sonradır.<br/>
Bunlar<i> “cennet ehline: “Selâm size!” diye seslenirler.”</i> Yani cennetliklere baktıkları<br/>
zaman onlara selâm verirler ve onları bütün kötülük ve afetlerden selamette olmakta<br/>müjdelerler. <i>“Bunlar henüz oraya girmemişlerdir.”</i> Kendileri henüz cennete<br/>girmemiştir. <i>“Fakat girmeyi çok istemektedirler.</i>” Çünkü onlar “Lâ ilâhe illallah”<br/>diyen kimselerdi. Fakat bunu mîzanlarında görmüyorlardı. Allah Teâlâ’nın da zerre<br/>miktarı zulmetmediğini biliyorlardı. Terazinin iki kefesinden birine bir zerre konsa o<br/>taraf ağır basacaktı. Çünkü iki kefe son derece birbirine denkti. İşte bu sebeple Allah’ın<br/>kerem ve adaletinden bir yardım umuyorlar ve “Lâ ilâhe illallah” kelimesinin, sahibine<br/>bir tesir ve imdadı olacağını bekliyorlardı.<br/>
A’raftakiler, Allah Teâlâ haklarında hüküm verene kadar orada kalırlar. Sonra Hak<br/>
Teâlâ onları rahmetiyle cennete sokar. Bunlar cennete girenlerin en sonuncularıdır.<br/>Allah Teâlâ onlara afiyet vermeyi isteyince onları, her iki tarafı altın ve incilerle<br/>döşenmiş, toprağı misk olan “hayat nehrine” götürür. O nehre girerler. Renkleri düzelir.<br/>Alamet olarak göğüslerinin üst kısmında bir beyazlık belirir. Sonra oradan getirilip<br/>cennete girdirilirler ve kendilerine “cennet ehlinin miskinleri” ismi verilir.<br/>
<b>Hâfız</b> der ki:<br/>
<i>Düşmana rağmen ümitliyim; kıyamet günü<br/>Rabbimin affının feyzi, koymaz sırtımda günah yükünü</i><br/>
