<a name=1584></a>Teâlâ hakkında muhaldir. O, ihtiyaçtan müstağnîdir. Kendisine menfaat celbetmek ve<br/>zararı def etmekten münezzehtir. Îman etmeyene veyâ îman edip de şükretmeyene azap<br/>etmesine gelince bunun da Hak Teâlâ’ya bir faydası yoktur. Bilakis kötü mizaçlı bir<br/>hastanın iyileşmesine çalışmak gibi bu, mükellefin halinin ıslah olmasını murad<br/>etmesindendir. Hâsılı bunun mânâsı, mükellefleri îmana ve Allah’ın emirlerine itâata<br/>sevketmek, çirkin şeylerden korumak ve kötülükleri terketmeye yöneltmektir.<br/>
Sanki şöyle denilmektedir: Eğer iyiliklere yönelir ve kötülükleri terkederseniz Allah<br/>
lütuf ve keremiyle muamele edeceği yerde nasıl olur da size azap eder? Oysa ki,<br/>kullarına azap etmesi O’nun mülkünü artırmaz. Kullarının yaptığı kötü amelleri cezâsız<br/>bırakması da O’nun saltanatına halel getirmez.<br/>
Şükür, küfrün zıddıdır. Küfür, nîmeti örtmek, gizlemek; şükür ise onu açığa vurmaktır.<br/>Îman, bütün ibadet ve tâatlerden önce olduğu halde âyette şükür, îmandan önce<br/>
zikredilmiştir. Oysa, îmansız yapılan şükrün devamlılığı yoktur. Bunun sebebi şudur:<br/>Şükür insanı îmana götürür. Etrâfına ibret nazarı ile bakan kimse önce içinde bulunduğu<br/>enfüsî (kendi içindeki) ve âfâkî (dış âlemdeki) nîmetleri görür ve bunlara mübhem bir<br/>şükürle şükreder. Sonra Allah’ın varlığını ve birliğini gösteren apaçık delillere bakar<br/>ve bu nîmetlerin gerçek sâhibini bilmeye yönelir. Bakışı netleşir, görüşü incelir, terakkî<br/>eder, daha bir anlam kazanır. İşte bu ma’rifet onu gerçek îmana ulaştırır.<br/>
<i>“Allah şükre karşılık verendir.”<br/></i>Kulun şükrü, nîmeti îtiraf etmek, onu vereni bilmek, nîmetin gerçek sâhibinin şânını<br/>
yüceltmek ve onu saygı ile anmaktar. Allah’ın şükrü, kulun ibâdet ve tâatlerinden râzı<br/>olması, ona kat kat sevap vermesidir. Bire ondan, bire yedi yüze ve dilediği kadar<br/>artırmasıdır.<br/>
<i>“ve her şeyi”</i> sizin şükrünüzü ve îmanınızı hakkıyla <i>“bilendir.”</i> O’nun size<br/>
amellerinizin karşılığını vermemesi mümkün değildir. Hak tâlibi için gereken O’na tam<br/>bir tevâzu ile ve ihlasla yönelmek, Allah’a çok şükretmektir.<br/>
<b>Cürcânî</b>, <i><b>“Eğer şükrederseniz, elbette size </b></i>(nimetimi)<i><b> artırırım.” </b></i>(İbrâhim, 14/7)<br/>
meâlindeki âyeti şöyle açıklamıştır: “Eğer şükrederseniz bana yakınlığınız artar. Bana<br/>yakın olana ben nimetimi artırırım. Böylece kulumla aramızda üns meydana gelir.<br/>Ünsiyet hâsıl olur.”<br/>
<b>Hz. Ali </b>(r.a)’ın şöyle dediği rivâyet edilir: “Size nîmetin ucu ulaştığı zaman az<br/>
şükrederek daha çoğunu elde etmekten mahrum kalmayın.” Bu sözün mânâsı şudur:<br/>“Sâhip olduğu nîmetin şükrünü edâ etmeyen, henüz elde etmediği, uzağındaki nimetten<br/>mahrum kalır.<br/>
<i>Eline nokta kadar da olsa bir nimet geçse<br/>Şükrü edâ et ki, gelecek nimetten de mahrum olma.</i><br/>
Şükür ve îman kişiyi ateşten korur. Îmanı ve şükrü olmayan kendisini azâba ma’ruz<br/>
bırakır, azâba ve azarlanmaya müstehak olur. Allah’ın kulunu azap ile terbiye etmesi,<br/>
