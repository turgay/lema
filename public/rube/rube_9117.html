<a name=9118></a><img src="RuhulBeyan-9118_1.jpg"/><br/>
<img src="RuhulBeyan-9118_2.jpg"/><br/>
<img src="RuhulBeyan-9118_3.jpg"/><br/>
<img src="RuhulBeyan-9118_4.jpg"/><br/>
“İnsanlardan ve cinlerden hiç bir ferd günahından sorulmaz” demektir. Temîm deyip<br/>
de oğlu kasdedildiği gibi âyetteki “cân”dan maksad cin’dir.<br/>
<b>40. O halde Rabbinizin nimetlerinden hangisini yalanlayabilirsiniz?<br/></b>Faydalarının çokluğuna rağmen zikredilen şeyleri haber vermek sizi kötülüğe götüren<br/>
şeylerden sakındırmak içindir.<br/>
Bu âyette ruh insinin cennetleri ve ibâdet nurlarının maddî ve mânevî parlaklıklarına<br/>
işâret olduğu gibi, günah ve inad karanlıklarının, azgınlık zincirleri ve isyanın esaret<br/>halkalarının karanlık nefis cin’inin yüzlerinde ve itâattan kaçan inadcı boyunlarında<br/>toplandığına da işâret vardır. Allah’ın emrine bağlı kullarına nimetlerini verdiği ve<br/>isyanda inad eden kullarından da intikam aldığı o günde, düşmanlarından intikam<br/>alması, dostlarına karşı bir nimettir. Bu sebepledir ki, <i><b>“Böylece zulmeden toplumun<br/>kökü kesildi. Hamd, âlemlerin Rabbi Allah’a mahsustur”</b></i> (el-En’am, 6/45) âyet-i<br/>kerîmesinde intikam alındığı bildirildikten sonra “hamd” gelmiştir. Öyle ise Rabbinizin<br/>hangi nimetlerini yalanlayabilirsiniz? İntikamın kemâli nefs-i emmârenin evsâfını<br/>tamamen yok etmektir.<br/>
<b>41. Suçlular, sîmâlarından tanınır, perçemlerinden ve ayaklarından yakalanırlar.<br/></b><i>“Suçlular sîmâlarından tanınır.”</i> “Sîmâ” kelimesi alamet, işâret demektir. Soru<br/>
olmadığı için cümle sebep yerine geçen başlangıç cümlesidir.<br/>
Denildi ki, mücrimler o gün yüzlerinin karalığı, gözlerinin gömgök halde oluşundan<br/>
tanınırlar. Ayrıca denildi ki, üzerlerine çöken perişanlık ve üzüntüden tanınırlar, sâlihler<br/>bu sıfatların zıdlarıyla tanındıkları gibi.<br/>
<i>“Perçemlerinden ve ayaklarından yakalanırlar.”</i><b> </b>“Nevâsî” nâsiye kelimesinin<br/>
çoğuludur. “Başın ön kısmı” anlamındadır. Burada o kısımdaki, yâni alnın üst<br/>kısmındaki saç kasdedilmiştir. Tutulanın alınması kasdedilirse “onu yakaladı” denir.<br/><i><b>“Tedbirinizi alın”</b></i> (en-Nisâ, 4/71) ve benzeri âyetlerde olduğu gibi. Libâs gibi alınması<br/>kasdedilmiş ise “onu aldı” denir. <i><b>“Ey annemin oğlu! dedi, saçımı sakalımı yolma…”<br/></b></i>(Tâhâ, 20/94) âyet-i kerîmesinde olduğu gibi. Yardım isteyene “Elimden tut” veya<br/>“Allah elinden tutsun” denir. Âyet-i kerîmenin mânâsı: Melekler onların nâsiyelerinden;<br/>yâni başlarının ön tarafıntaki saçlarından, perçemlerinden ve ayaklarından tutarak<br/>cehenneme atarlar. Bazan da perçemlerinden yakalayarak yüzükoyun sürükleyerek veya<br/>perçemleriyle ayakları arkalarından bir zincire vurularak yaka paça edilirler, demektir.<br/>
