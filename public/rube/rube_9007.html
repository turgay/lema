<a name=9008></a>Bir kavle göre de kime âid olduğu bilinmeyen ve sayfalarda yazılmamış olan oruç<br/>
Allah Teâlâ’nın kendisiyle azaptan gizlediği ve örttüğü bir kalkan gibidir ki, insanlardan<br/>gelebilecek kötülükler bu kalkanla def edilip uzaklaştırılır. Oruç bu şekilde koruyup<br/>kötülük isteyenleri kalkanıyla uzaklaştırmasının ardından zararsız bir hale getirir. Çünkü<br/>oruç o kimsenin kalkanı gibi olmuştur artık. Bu görüş, oruca karşı taarruz edilmesini<br/>ortadan kaldıran <b>Hasan Basrî</b>’ye âid bir kanâattir.<br/>
<b>Baklî </b>(r.h.) bu âyetin te’vilini şöyle yapar: “Beşeri suret için ancak riya ve şöhretten<br/>
arınmış amellerdeki çalışmanın karşılığı vardır. Bu amellerin sevabı, kalbi derecelerin<br/>bir kısmı sebebiyle tahukkuk eder. Allah Teâlâ’yı müşâhede ve ona takarrub gibi. O’nun<br/>ihsân ve keremine taalluk eden hususlar ise ancak rûha ve bu surette olan rûhânîlere<br/>hastır. Zira bir kimse sâlih amellerinin karşılığı olan kalbi derecelere sâhip olup, uzun<br/>müddet rûhuyla Hakk’ın cemâlî hicabının ortadan kalkmasına taalluk eden fazl-ı ilahi’yi<br/>telezzüz ettiği gibi kendisine yakışan işlerin dışında başka bir amel yapmaması da<br/>gerekir. Müşâhede ve kurb gibi faziletler ancak Allah’a âid olup O, dilediğine bunu<br/>ihsân eder. İnsan müşâhede-i ilâhi’ye vâsıl olup ondan istifâde ediyorsa, her ne kadar<br/>kendisi bundan yararlanıyor görünse de aslında onu buna kavuşturan Allah dır.”<br/>
<b>İbn Atâ</b> da şöyle der: “İnsana çalışmasında ancak niyet ettiğinin karşılığı vardır.<br/>
Şâyet onun çalışması Rahmân’ın rızâsı için olursa, Allah onu rıdvan ile rızıklandırır.<br/>Onun sa’yi sevap, ihsân ve karşılık için olduğunda da bunları kendisine verir.”<br/>
<b>Nasrâbâdî</b> der ki: “İnsanın çalışması sülûk yolunda olmalı, tahkik yolunda olmamalı.<br/>
Eğer bu sülûk gerçekleşirse o kimse bizzat ona doğru sa’yetmeden o yol kendisine<br/>doğru gelir.”<br/>
<b>Ârif Câmî</b>’nin sözüne gelince o şöyle demiştir:<br/>
<i>Sâlikler Dost’un cezbesi olmadan bir yere ulaşamazlar<br/>İsterse bu yolda yıllarca çalışıp çabalasalar bile.</i><br/>
Onun su sözü Nasrâbâdî’nin kelamını te’yid eder, onunla çelişmez. Zira ilâhî cezbe<br/>
olmayan bir sa’yde fayda yoktur. Âyetteki sa’y sâlike, cezbe ise Allah Teâlâ’ya nisbet<br/>edilmiştir. Vardığı nokta açısından sâlike nispetle sa’y ve cezbenin her ikisi de Allah<br/>Teâlâ’dandır. Zira hareket ve sükûnları Allah’a olmayan kimse gerçek yola girmiş<br/>sayılmaz. Ayrıca hac yolu kara ve deniz olmak üzere iki şekilde olduğu halde Hak yolu<br/>tektir. Yâni cem’iyyet-i vahdaniyye bakımından böyledir; aksi takdirde Allah Teâlâ’ya<br/>uluşan yolların sayısı mahlûkâtın nefesleri adedincedir. Yolun sonunda ise iltikâ hâsıl<br/>olur. Bu nedenle Allah Teâlâ <i><b>“senin Rabb’ine varılacaktır.”</b></i> (en-Necm 53/42)<br/>buyurmuştur. Bakılan şey aynı olduğu halde ona bakanların görme nurunun kuvveti veya<br/>zayıflığı ölçüsünde müşâhede etmelerinde olduğu gibi her sâlikin Allah Teâlâ’ya<br/>vuslatlarında farklı tarikleri vardır. Sonra Allah Teâlâ sâliki ölümünden sonra da<br/>himmet mahalline kavuşturur. Zira o mahal sanki kendi sa’yi ile kazanılmış gibi ona<br/>verilecektir. Bu konu mahallinde ele alınmıştı. Allah’tan “el-Vehhâb” isminin hürmetine<br/>
