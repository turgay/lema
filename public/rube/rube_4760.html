<a name=4761></a>ordusu senden çok olduğu halde böyle fetih müyesser olmadı?” diye sordular. O:<br/>“Rabbim Teâlâ’nın yardımıyla ki vardığım her memleketin halkını incitmedim ve<br/>padişahlar hakkında iyilikten başka bir şey söylemedim.” dedi.<br/>
<i>Akıl sâhipleri büyük demezler<br/>Büyüklerin nâmını kötülükle anan kimseye</i><br/>
Bir şair şöyle der:<br/>
<i>Kişiyi yücelten adâlet gibi bir davranış görmedim.<br/>Zulüm gibi onu alçaltanı da görmedim.<br/>Biz senin yüzünden hasta iken sen sıhhatlisin.<br/>Yarın sen hasta olursan biz selâmette oluruz.<br/>Sen zulmettikçe avuçlar açılır sana beddua eder.<br/>Mazlûmın açtığı el de asla reddolunmaz.</i><br/>
<i>et-Tibyân Tefsîri</i>’nde şöyle der: “Zülkarneyn (a.s.) önceden zorba bir melikti. Babası<br/>
ölünce onun yerine geçti. Zulmü ve zorbalığı arttı. Sonra Allah ona sâlih bir arkadaş<br/>ihsan etti. Zülkarneyn’e: “Ey melik! Bu zorbalığı bırak. Ölmeden önce Allah’a tevbe<br/>et.” dedi. İskender buna kızdı ve onu hapse attı. Üç gün hapiste kaldı. Allah Ona bir<br/>melek gönderdi, hapishâne’nin tavanını açıp onu oradan çıkardı ve evine getirdi. Sabah<br/>olunca durum İskender’e haber verildi. İskender hapishâneye geldi. Tavanın yok<br/>olduğunu görünce korkudan titredi ve Allah’ın kudretinin yanında kendi mülkünün çok<br/>zayıf olduğunu anladı. Şaşkınlıkla geri döndü ve hapsettiği kimseyi aradı. Onu, Tales<br/>dağında namaz kılarken buldu. Adam Zülkarneyn’e: “Allah’a tevbe et” dedi. Zülkarneyn<br/>onu yakalamak istedi ve askerlerine onu yakalamalarını emretti. Allah onların üzerine<br/>bir ateş gönderdi. Ateş onların tamamını yaktı. İskender bayılarak yere düştü. Ayılınca<br/>Allah’a tevbe etti ve bu sâlih kimseye yalvarıp sığındı. Allah’a itâate yöneldi, hâlini ve<br/>durumunu düzeltti. Sonra da zâlim ve zorba krallarla savaştı, onları yendi. İnsanları<br/>Allah’a ve tevhîde çağırdı. İlk işi dört yüz arşın uzunluğunda, yirmi iki arşın<br/>genişliğinde, yüz arşın yüksekliğinde büyük bir mescid bina etmek oldu.”<br/>
Burada işaret vardır ki zenginin ilk yapması gereken, malının bir kısmını nefsinin ve<br/>
arzusunun istikâmetinde değil, hayır yollarından birinde sarf etmektir. Nitekim müftü,<br/>göreve başladığında ilk kez tevhid ve benzeri konularda fetva verir. Yeni ve temiz<br/>elbise giyen kimse, ilk defa çarşıya ve helâya değil, mescid, namaz, zikir ve<br/>benzerleriyle işe başlar.<br/>
Sonra zâhirî fetih, zâhirî sebeplere dayanır. Çünkü çoğu defa başkasını emri altına<br/>
alma (teshîr), sayı ve mühimmât çokluğu ile olur. Mânevî fetih ise fenâ, sebepleri terk<br/>etme, sebeplerin müsebbibine teveccüh ve yönelme ile olur. Nitekim <b>Sâib</b> şöyle der:<br/>
<i>Kim başını yokluk yakasına çekerse</i><br/>
