<a name=3240></a><img src="RuhulBeyan-3240_1.jpg"/><br/>
ve veliliğin uğraşıp didinilerek kazanıldığı sanılmaktadır.<br/>
Veliliğin ilk mertebesi; görüntü ve Allah’tan başkalarına bağlanma duygusunu yok<br/>
edip kayıtlardan ve örtülerden kurtulup menzil ve makamları geçerek bazı mertebe ve<br/>dereceleri elde etmek suretiyle halktan Hakk’a sefer etmek demek olan birinci seferin<br/>son bulmasıdır.<br/>
Bir şahıs için sadece yakînî bilginin hâsıl olması ile o şahıs makam ehline katılmış<br/>
olmaz. Çünkü Hak Teâlâ, sadece resmi mahvolan ve ismi yok olanlara tecelli eder. Bu<br/>mertebeler birbirinden farklı olduğu içindir ki bu tarikat erbabı, külli makamları ilme’l-<br/>yakin, ayne’l-yakin, hakka’l-yakin kısımlarına ayırmışlardır.<br/>
İlme’l-yakîn, bir şeyi olduğu gibi tasavvur etmektir. Ayne’l-yakîn bir şeyi olduğu gibi<br/>
görmektir. Hakka’l-yakîn ise sadece bilgi ile değil, hem bilgi hem müşâhede, hem de hâl<br/>bakımından Hak’ta fâni olmaktır.<br/>
Veliliğin kemali için bir son yoktur. Böyle olunca velilik mertebeleri de sonsuz olmuş<br/>
olur. Yol tevhid, nefsi kötü huylardan tezkiye ve bayağı maksatlardan temizleme yoludur.<br/>Hak yolunda mücâhede edenler kendilerini Hakk’ın dostları zümresine katmak için,<br/>heva ve heveslerine uyanlar ise Allah düşmanları grubuna iltihak etmek için çabalamış<br/>olmaktadır. Seyr u sülûk fânî olma iradesidir. Çünkü mürid, kendi iradesini şeyhinin<br/>iradesinde fânî kılan kişidir. Kendi görüşü ile iş yapan ise mürid değildir.<br/>
<i>Mesnevî</i>’de şöyle denilir:<br/>
<i>Zamanın peygamberi demek olan velîlerden ayrılma<br/>Kendi hünerine, kendi bilgine pek güvenme.<br/>Arslan bile olsan kılavuzsuz yola çıkma;<br/>Gurûra kapılır, kendini görür, yoldan sapıtır, zelil olursun.<br/>Aklını başına al, kendine gel de, ancak şeyhin kanatları ile uç,<br/>Uç da şeyhin yardımını gör; mânevî ordusunu seyret.</i><br/>
Mü’mine yakışan Allah velilerinin seyrini elde etmeye çalışmak, en azından velileri<br/>
sevmekten geri kalmamaktır. Çünkü kişi, kiminle haşr edilmeyi isterse onunla beraber<br/>olacaktır. Bu bakımdan özel bir yönden arada bir asgari müştereğin bulunması mutlaka<br/>gereklidir.<br/>
<a href="RuhulBeyans.html#3234">[54].</a> <i>Süyûtî</i>, ed-Dürrü’l-mensûr, IV, 370, 371<br/><a href="RuhulBeyans.html#3235">[55].</a> <i>Müsned</i>, V, 343<br/><a href="RuhulBeyans.html#3235">[56].</a> <i>Aclûnî</i>, II, 83<br/><a href="RuhulBeyans.html#3235">[57].</a> <i>Müslim</i>, Fedâil, 140<br/><a href="RuhulBeyans.html#3237">[58].</a> <i>Buhârî</i>, Ta‘bir, 5; <i>Müslim</i>, Salât, 208<br/><a href="RuhulBeyans.html#3237">[59].</a> <i>Buhârî</i>, Ta‘bir, 5; <i>Müslim</i>, Salât, 208<br/>
