<a name=6136></a>Hak Teâlâ’nın seninle konuşması mukadder olur.<br/>
Bu, işin başında idi ve başlangıçta olana (<i>mübtedî</i>) yumuşak davranılmıştı. Diğer<br/>
defada ise Mûsâ (a.s.) baygın olarak yere düşmüştü. O ayılırken melekler ona şöyle<br/>diyordu: “Ey hayızlı kadının oğlu! Senin gibisi mi, rü’yeti (Allahı görmeyi) ister.”<br/>Keşke, melekler burada Mûsâ (a.s.)’ın konumunu bilselerdi, onu ayıplamazlardı. Çünkü<br/>Mûsâ (a.s.) ilk halde talep eden bir mürid konumunda idi. Nihâyette ise istenen (matlup)<br/>bir kul oldu ve onun tâlibi de Cenâb-ı Hak oldu; onu kendisi için seçti.<br/>
Denilmiştir ki: Mûsâ (a.s.)’ın ağacı ile Âdem (a.s.)’ın ağacı birbirinden ne kadar<br/>
farklıdır! Âdem’in ağacının yanında mihnetler ve imtihanlar zuhûr etmiş, Mûsâ (a.s.)’ın<br/>ağacının yanında ise nübüvvet ve risâlet ortaya çıkmıştır.<br/>
Ey arkadaşım, şâyet bu sözü söyleyen kimse, Âdem (a.s.)’ın ağacının hakîkatını<br/>
bilseydi, onun hakkında böyle bir söz sarfetmezdi. Çünkü Âdem (a.s.)’ın ağacı,<br/>rubûbiyyet ağacına işârettir. Bu yüzdendir ki Allah Teâlâ: <i><b>“Bu ağaca yaklaşmayın”<br/></b></i>(el-Bakara, 2/35) buyurdu. Zira Âdem (a.s.) burada Hakk’ın sıfatlarıyla muttasıftı ve<br/>onun “yaşamak”tan kasdettiği şey hakîki anlamda yaşama idi. Bu nedenle Cenâb-ı Hak<br/>ona bunu yasaklamış ve şöyle demiştir: “Bu senin için mümkün olmayan bir şeydir.”<br/>Zira ezeliyyetin hakîkatının, muhdes (<i>sonradan olan şey</i>) de bulunması (<i>ittihadı</i>)<br/>imkânsızdır. Allah Teâlâ, böyle dedi ve fakat ağacın ezeliyetini de ızhar etti. Âdem<br/>(a.s.)’a sekr hâli ârız oldu ve ağacın meyvesini yememeğe sabredemedi. Böylece<br/>Rubûbiyyet habbesinden yedi. Onun bu hâli, gayretullaha dokundu ve cennet de onu<br/>taşımaya güç yetiremedi. Bunun üzerine cennetten aşk ve şevk ehlinin gurbet diyarı olan<br/>yeryüzüne indirildi. Âdem’in ağacı, sırlar (<i>esrâr</i>) ağacı; Mûsâ’nın ağacı ise nurlar<br/>(envâr) ağacı idi. Envâr ebrâr için, esrâr ise ahyâr içindir.<br/>
Bazı büyükler demiştir ki: Tecellî’nin ağaçtan zuhûru, kelâmın da keyfiyetsiz ve<br/>
cihetsiz vukuu câiz olunca; insanlık ağacından tecellî’nin ortaya çıkması öncelikle<br/>
câizdir. Bu yüzden tevhîdi üç kısma ayırdılar: <i>Birincisi</i>, “<img src="RuhulBeyan-6136_1.jpg"/> (lâ ilâhe illâ hû)”<br/>
mertebesi. <i>İkincisi</i>, “<img src="RuhulBeyan-6136_2.jpg"/> <img src="RuhulBeyan-6136_3.jpg"/> (lâ ilâhe illâ ente)” mertebesi. <i>Üçüncüsü</i>, “<img src="RuhulBeyan-6136_4.jpg"/> (lâ<br/>
ilâhe illâ ene)” mertebesi. Hakikatte kadîm ve ezelî kelâmıyla konuşan, Hak Teâlâ’dır.<br/>Tatmak (zevk etmek) istersen ve ehil isen vicdâna yönel. Aksi halde îman etmen sana<br/>yeter. Zira kelâm, ya vicdanla beraberdir, yahut îman ehliyle beraberdir. Allah’ın selâmı<br/>seçilmiş hayırlı kulların (<i>ahyâr</i>) ve ebrâr sınıfındaki müminlerin üzerine olsun.<br/>
Ya Rabbi, eşyayı olduğu gibi, hakikati üzere bize göster. Zira kâinât bir hayaldir,<br/>
hakîkatta hak olan O’dur. O’ndan başka hakiki varlık sâhibi yoktur. Şâhid olunan da yine<br/>sadece O’dur. Ey miskîn, bunu anlarsan ganimet elde etmiş olursun.<br/>
<b>Şeyh Sa’dî</b><i>,</i> âşıkın lisanıyla şöyle dedi:<br/>
<i>Senin yanında benim varlığım kalmadı<br/>Senin yâdınla gururum, benliğim kalmadı<br/>Kabahatimi görürsen beni kınama<br/>Benim yakamda da olan sensin zira.</i><br/>
