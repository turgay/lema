<a name=10851></a><img src="figure_sep_1.jpg"/><br/>
<b>İbn Kâ’b</b> der ki: Bu âyette yer alan “naîm” kelimesinden kasdedilen, Muhammed<br/>
(s.a.)’in bizzat kendisidir. Çünkü o şu iki âyetin delâletiyle rahmet ve nîmettir: <i><b>“Onlar<br/>Allah’ın nîmetini bilirler (îtirâf ederler) sonra da inkâr ederler”</b></i> (Nahl, 16/83);<br/><i><b>“Biz seni ancak âlemlere rahmet olarak gönderdik.”</b></i> (Enbiya, 21/107)<br/>
Herkese onun dînî, dâveti ve sünnetine uyma konusunda soru sorulacaktır.<br/><i>Bu nîmete şükretmeyi farz kılması,<br/>Allah’ın “sekaleyn” üzerindeki ne büyük nîmetidir.<br/></i>Fakîr (<b>Bursevî</b>) der ki: Naîm ya cismânî nîmettir ki bunun şükrü, şerîatin ahkâmına<br/>
riâyet etmekle olur. Veyâ rûhânî nîmettir ki onun şükrü de tarîkat âdâbına uymakla olur.<br/>Çünkü ahkâma riâyet ve âdâba uymak ne kadar artarsa, nîmetler de o kadar artar.<br/>Nitekim Cenâb-ı Hak şöyle buyurur: <i><b>“Eğer şükrederseniz, elbette size (nîmetlerimi)<br/>artırırım!” </b></i>(İbrahim, 14/7) Hiçbir uzuv ve hiçbir kuvvet yoktur ki onun için kendi<br/>nev’inden bir şükür gerekmesin! Bundan dolayı Allah Teâlâ şöyle buyurur: <i><b>“Çünkü<br/>kulak, göz ve gönül bunların hepsi ondan sorumludur.”</b></i><b> </b>(İsra, 17/36) Üstelik sıfatlar<br/>ve isimler âleminin tümü nîmetler âlemidir. Allah Teâlâ bizleri ve sizleri nîmetlerin<br/>şükrüne muvaffak kılsın. O Berr<a href="RuhulBeyans.html#10852">[207]</a> ve Rahîm’dir.<br/>
<b>Süyûtî</b>’nin <i>el-İtkân</i> isimli eserinde zikrettiğine göre bu sûrenin sırrı şu hadistedir: Bir<br/>
gün Rasûlullah Efendimiz (s.a.) ashâbına: <i>“Sizden herhangi biriniz günde bin âyet<br/>okuyamaz mı?” </i>diye sorar. Orada bulunanlar: “Hergün bin âyeti kim okuyabilir?”<br/>derler. Bunun üzerine Nebî Efendimiz (s.a.): <i>“Sizler Tekâsür sûresini okumaktan âciz<br/>misiniz?”</i> buyurur.<a href="RuhulBeyans.html#10852">[208] </a>Çünkü Kur’ân altıbin ikiyüz âyettir. Küsûrâtı bir yana bırakırsak<br/>bin sayısı Kur’ân’ın altıda bir olur. Bu sûre de Kur’ân’ın maksadlarının altıda birini<br/>ihtivâ eder. Bu hedefler <b>İmâm Gazâlî </b>(r.a.)’in ifâde ettiği üzere üçü mühim, üçü de<br/>tamamlayıcı olmak üzere altı tanedir. Mühim maksadlardan birisi âhireti bilmektir. İşte<br/>bu sûre de bu bilgiyi ihtivâ etmektedir. Bu mânâyı ifâde ederken “bin âyet” tâbirinin<br/>kullanılması, “altıda biri” denilmesinden daha anlaşılır, daha üstün ve daha doğrudur.<br/>
Fakîr (<b>Bursevî</b>) der ki: Süyûtî’nin görüşü, Zilzal sûresi ile çelişmektedir. Çünkü o<br/>
sûre de âhiret ahkâmı ve bilgisini ihtivâ etmektedir. Ancak daha evvel onun, Kur’ân’ın<br/>yarısına veya dörtte birine denk olduğu geçmişti. Zâhir olan şudur ki, hadiste geçen<br/>“bin” kelimesinden murâd çokluktur. Sûrenin başı da zâten bundan bahsetmektedir.<br/>Tevfîk ve irşâd Allah Teâlâ’dandır.<br/>
<a href="RuhulBeyans.html#10846">[201].</a> Müslim, Zühd 3-4. Ayrıca bkz. Tirmizî, Zühd 31, Tefsîr, 102; Nesâî, Vesâyâ 1.<br/><a href="RuhulBeyans.html#10848">[202].</a> Taberî, <i>Tefsîr</i>, XXIV, 580. Bkz. Tirmizî, “Tefsîr”, 102/3355 (Tirmizî hadisin<br/>
“garîb” olduğunu söyler.); Beyhakî, Ahmed b. Huseyn b. Ali b. Musa Husrevcirdî<br/>Horasânî, Ebû Bekir (v. 458/1066), <i>İsbâtü azabi’l-kabr ve süâlü’l-melekeyn</i>, thk. Dr.<br/>Şeref Mahmûd Kudât, Ammân: Dâru’l-Furkân, 1405, s. 132; Kurtubî, <i>Tefsîr</i>, XX, 172;<br/>
