<a name=4859></a><img src="RuhulBeyan-4859_1.jpg"/><br/>
<img src="RuhulBeyan-4859_2.jpg"/><br/>
<img src="RuhulBeyan-4859_3.jpg"/><br/>
<img src="RuhulBeyan-4859_4.jpg"/><br/>
<b>HZ. İSMÂİL’İN SADÂKATİ</b><br/>
<i> </i><br/>
<b>54. Kitap’ta İsmâil’i de an. Gerçekten o, sözüne sâdıktı, rasûl ve nebî idi.<br/>55. Halkına namaz kılmayı, zekât vermeyi emrederdi. Rabb’i yanında</b><br/>
<b>beğenilmişti.</b><br/>
<i>“Kitap’ta İsmâil’i de an.”</i><b> </b>Âyette yüce Allah, İsmâil (a.s.)’a verdiği önemi tam<br/>
olarak ortaya çıkarmak için babasından ve kardeşinden ayrı olarak tek başına zikretti.<br/>Yani Ey Muhammed! Kur’ân’da kavmine deden İsmâil’in kıssasını anlat ve onlara tebliğ<br/>et.<br/>
<i><b>“</b>Gerçekten o,”</i> hem Allah ile hem de insanlarla arasında olan <i>“sözüne sâdıktı.”</i> <i>et-</i><br/>
<i>Te’vîlâtü’n-Necmiyye</i>’de “kulluğu yerine getirme hususunda Allâh’a verdiği sözde<br/>sâdıktı” der.<br/>
Söz vermek (vaad); meydana gelmeden önce bir menfaati ulaştırmayı haber vermekten<br/>
ibarettir. Hz. İsmâil’in bu özelliği ile zikredilmesi, onunla tam olarak meşhur oluşundan<br/>ve bu konuda başkasından görülmeyen bir takım şeylerin ondan görülmesindendir. <b>İbn<br/>Abbas</b> (r.anhümâ)’dan rivâyet edildiğine göre İsmâil (a.s.), bir arkadaşına onu bir yerde<br/>bekleyeceğine söz verdi ve onu bir sene bekledi.<br/>
<i>Nazar sâhibi olan kimsenin üzerine er yoktur<br/>Doğruluktan ve vefâdan daha güzel bir sûret yoktur</i><br/>
Onun verdiği sözdeki sadâkatine delil olarak şu yeterlidir: İsmâil (a.s.), kurban<br/>
edileceği zaman sabredeceğine söz vermiş ve: <i><b>“İnşâallah beni sabredenlerden<br/>bulursun”</b></i> (es-Saffât, 37/102) diyerek bu sözünü yerine getirmişti. Burada sözünde<br/>doğru olmaya ve onu yerine getirmeye teşvik vardır. Bu konuda esas olan kişinin<br/>niyetidir. Nitekim Hz. Peygamber (a.s.) şöyle buyurmuştur: <i>“Bir kimse yerine getirme<br/>niyetiyle kardeşine bir şeyi vaad eder de onu yerine getiremez ve sözleştiği zaman<br/>gelemezse ona bir günah yoktur.”</i><a href="RuhulBeyans.html#4862">[27]</a><br/>
Bilesin ki Allah Teâlâ, Hz. İsmâil’i doğru sözlü olduğu için övmüştür. Burada işâret<br/>
vardır ki övgü, söz verilip o sözde durulduğunda gerçekleşir. Yoksa bir tehditte<br/>bulunulup o husus yerine getirildiğinde değil. Çünkü hem örfen hem de aklen,<br/>kendisinden zararlı ve günah sayılacak şeyler meydana gelen kişi övülmez. Tam aksine<br/>
