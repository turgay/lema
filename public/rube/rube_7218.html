<a name=7219></a><img src="flower_sep.jpg"/><br/>
<img src="RuhulBeyan-7219_2.jpg"/><br/>
<img src="flower_sep.jpg"/><br/>
<img src="RuhulBeyan-7219_4.jpg"/><br/>
<i>Akıl suret hâlinde yüzünü gösterse<br/>Gündüz, onun ışığı önünde kararır<br/>Ahmaklığın timsali ortaya çıksa,<br/>Gece karanlığı onun önünde aydın olur<br/>Azar azar gündüz ışığına alış,<br/>Yoksa ışıksız bir yarasa olarak kalırsın</i><br/>
<i>Akl-ı küllî için “<b>Gözü kaymadı</b>” </i>(en-Necm 53/17)<i> buyurdu.</i><br/>
<i>Cüz’î akıl ise her yana bakar</i><br/>
Sonra şunu da bilesin ki ahmak câhil ve mutlak mânâda sapık kişi şeytanın elindedir.<br/>
Şeytan onu istediği yere çeker götürür. Bu kişi şayet işin hakîkatini bilse ve yüce sultan<br/>olan Allah’ı akletse/anlasa, tevhid ve tâat yolunu bulsa elbette Allah Teâlâ onu derhal<br/>korumasına alır. Çünkü tevhid Allah Teâlâ’nın muhkem kalesidir. Kim bu kaleye girerse<br/>apaçık düşman olan İblis’in hile ve tuzağından emin olur. Kim kurtuluş aramak üzere bu<br/>kaleden çıkarsa, helâk onu yakalar, âfet ve musibetlerin elinde ölür gider. Kim kendisini<br/>ihmal eder de harekete geçmezse güneşi gölgeden ayıramayan bir deli gibi olur.<br/>
Allah Teâlâ’dan bizi kendi tâati ile meşgul etmesini, vakitleri O’na ibâdetle<br/>
doldurmayı, hizmet nurlarıyla şeytanı kovmayı ve türlü himmetlerle nefsi kahretmeyi<br/>niyaz ederiz.<br/>
<b>63. İşte, bu size vaadedilen cehennemdir.<br/></b>“<i>İşte, bu</i>” ey mücrimler, şeytana ibâdet etmenize mukabil asırlar boyu dünyada<br/>
peygamberlerin diliyle “<i>size vaadedilen cehennemdir.</i>” Allah Teâlâ’nın: “<i><b>Mutlaka sen<br/>ve sana uyanların hepsiyle cehennemi dolduracağım!” </b></i>(Sâd, 38/85) kavli ve<br/>diğerleri bu vaade örnektir.<br/>
Bu yeni bir cümledir. Cehennemin kenarından aşağı yuvarlanmaya yüz tuttuklarında<br/>
ayıplama, azarlama, ilzam ve susturmadan sonra onlara cehennem bekçileri tarafından<br/>bu sözle hitap edilir.<br/>
<b>64. İnkârınız sebebiyle bugün oraya girin!<br/></b>Bu emir Allah Teâlâ’nın <b>“<i>Tat bakalım. Hani sen kendince üstündün, şerefliydin!</i></b><b>”</b><br/>
