<a name=745></a><img src="RuhulBeyan-745_1.jpg"/><br/>
<img src="RuhulBeyan-745_2.jpg"/><br/>
<img src="RuhulBeyan-745_3.jpg"/><br/>
<img src="RuhulBeyan-745_4.jpg"/><br/>
Ehl-i sülûkten yolun nihâyetine gelmiş olanların durumlarını ise herhangi bir şeyle<br/>
hasretmek mümkün değildir. Çünkü onlar, kesretle vahdetten, vahdetle de kesretten<br/>perdelenmezler. Zira onlar, makam-ı ağyârı geçip, döndükleri her yönde nûrları<br/>müşâhede etmişler ve neticede hakîkate ulaşmışlardır. Bu sebeple onların nazarında ne<br/>hakîkî, ne de îtibârî bir ağyâr kalmıştır. Rasûl-i Ekrem (s.a.) Efendimiz’e kadınların<br/>sevdirilmiş olması işte bu sebebe dayanır. Çünkü Rasûlullah (s.a.)’in sevgisi insanların<br/>bildiği gibi değildir. Bilakis o, ancak vâris-i enbiyâ olanların muttali olabilecekleri<br/>gizli bir sırdır. Bu konuda sözü bu kadar uzatmamın sebebi, yapılan açıklamaların<br/>sûfîlerin uydurmalarından olmadığının bilinip bunların, işâret ettiğim mânâlara<br/>hamledilmesi içindir. Bu yola sülûk etmeyen kimseler, ehl-i tahkîk ve tetkîkin<br/>durumlarından anlamazlar.<br/>
<i> </i><br/>
<b>236. Nikâhtan sonra henüz dokunmadan veya onlar için belli bir mehir tayin</b><br/>
<b>etmeden kadınları boşarsanız bunda size mehir zorunluğu yoktur. Bu durumda<br/>onlara müt’a <i>(hediye cinsinden bir şeyler) </i></b><b>verin. Zengin olan durumuna göre, fakir<br/>de durumuna göre vermelidir. Münâsib bir müt’a vermek iyiler için bir borçtur.</b><br/>
Bu âyetteki <i>“cünah”</i>tan maksad, mehrin vücûbudur. Yâni bu durumda olanların mehir<br/>
verme sorumluluğu yoktur. Âyete şu şekilde mânâ vermek mümkündür: Boşama, cinsî<br/>temastan önce vukû bulursa, hiçbir sûrette boşanan kimse mehir talebiyle zorlanmaz.<br/>Ancak mehrin adı konmuş, mehir takdîr edilmiş ise o takdirde boşayanın, belirtilen<br/>mehrin yarısını vermesi vâcib olur. Fakat mehir söylenmemiş ise, mehr-i mislin yarısını<br/>değil, sadece bir miktar bir şey (müt’a) vermek gerekir. Talak, cinsî temastan sonra<br/>olunca, eğer mehir konmuşsa, belirlenen mehrin tamamını, yok eğer tesbit olunmamış ise<br/>mehr-i mislin tamamını vermek gerekir.<br/>
Belli bir mehir kararlaştırmadığınız ve cinsî temasta bulunmadığınız kadınları<br/>
boşadığınızda, onlara faydalanabilecekleri bazı şeyler (müt’a) veriniz. Bu şekilde bir<br/>müt’a verilmesinin vacib kılınmasının hikmeti, kocanın, kadını boşamakla yalnız<br/>bırakmasını bir ölçüde telâfi etmek içindir. Kişi, gücü nisbetinde, kadına bedenini<br/>örteceği bir elbise, evden dışarı çıkarken üzerine giyeceği bir çarşaf veya pardesü ve<br/>başını örteceği bir başörtüsü vermelidir.<br/>
<i>Mûsî</i>; yâni durumu iyi, zengin kimse, imkânı ve tâkatı ölçüsünde fakir de gücü<br/>
nisbetinde boşadığı hanımına bir şey vermelidir. Yâni verilen metâ; kadının değil,<br/>erkeğin durumuna göredir. Beş dirhemden az olmamalı, mehr-i mislin yarısından da çok<br/>
