<a name=10123></a>korkunçluğundan dolayı sabahleyin yatağımdan kalktığımda gördüğünüz hâle geldim.<br/>
<b>Ahmed ed-Devrâkî</b> şöyle der: Komşularımızdan birisi genç yaşta ölmüştü. Bir gece<br/>
kendisini rüyamda yaşlanmış hâlde gördüm. Ona: “Başından neler geçti diye sordum.<br/>Dedi ki: Bişr bizim kabristanımıza gömüldü, cehennem bir soluyuş soludu ki onun<br/>etkisiyle kabristandakilerin hepsinin saçları ağırdı”. Yukardaki kıssada adı geçen Bişr,<br/>Bişr Mureysî lakabındaki kişidir. Mureys Mısır’da bir köydür. Bişr Mureysî, fıkıh<br/>ilmini kadı Ebû Yusuf’tan almıştır. Ancak kendisi kelam ilmiyle meşgul olmuş ve<br/>Kur’an-ı Kerim’in -ezelî değil- sonradan yaratılmış olduğunu iddiâ etmiş ve Bağdat’ta<br/>bir çok insanın yoldan çıkmasına sebep olmuştur.<br/>
Burada, “kıyâmet günü çocuklara elem ve zarar verilmesi câiz değildir. Tam tersine<br/>
onlar mükellef olmadıkları için masumdurlar. Her türlü tehlikeden korunmuşturlar”<br/>şeklinde gelebilecek bir itiraza şöyle cevap vermek mümkündür: “Kıyâmet günü o<br/>günün heybeti ve korkusundan peygamberler topukları üzere yere çökeceklerine göre,<br/>onların dışındaki evliyâ, şeyh, genç ve çocuklar ne hâle gelir varın siz hesap edin. Bu<br/>âyet-i kerîmede bir mübâlağa vardır, o da şudur. Çocukların -yeni dünyaya geldikleri<br/>için insanlar arasında ihtiyarlığa en uzak kişiler oldukları hâlde- o günün dehşetinden<br/>saçları bembeyaz olacaksa, o zaman başkalarının saçları haydi haydi bembeyaz olacak<br/>demektir. Yukarda anlatılan kıssada durum yine aynıdır. Sırf rüya görmekle bir insan<br/>yaşlanırsa ayağının altından köklü dağların eriyip gittiğini uyanık iken gören kimsenin<br/>hâli acaba nice olur!?<br/>
2- Bu ifâde temsili bir anlatım olabilir. Şöylesine ki; o gün içinde taşıdığı<br/>
korkunçluğun şiddeti açısından gam ve başına gelen musîbetlerin çokluğundan dolayı<br/>gençleri ihtiyarlatan zamana benzetilmiş olabilir. Bu meselenin aslı şudur: İnsanoğlunda<br/>kederler ve hüzünler çoğalıp birikince insanın gücü kuvveti zayıflar ve saçı sakalı<br/>süratle ağarmaya başlar. Çünkü üzüntünün çokluğu ruhun kalp içerisinde sıkışmasına<br/>yol açar. Bu sıkışma enerjinin sönmesine ve zaafına yol açıyor. Onun sönmesi ise gıdâya<br/>âid parçaların tam olgunlaşmadan kalması sonucunu doğurur. Bu da saçların<br/>beyazlaşmasına ve Allah’ın takdiri ile kişinin kolayca yaşlanmasına sebep oluyor. Tıpkı<br/>kalpte meydana gelen değişikliğin insanın cildinde değişikliğe yol açması gibi. İnsanın<br/>yaşlanması cildde nasıl sarılık sebebi oluyor, utanmadan dolayı yüz kızarıyorsa, bâzı<br/>elemler sonucu insanın cildi kararıyorsa bu da aynen öyle oluyor. İnsanın vücûdundaki<br/>kıllar vücûda tâbidir. Vücûdun değişmesi, onda meydana gelecek herhangi bir<br/>değişiklik tüylerin değişikliğe uğramasına yol açıyor. Buradan ortaya çıkıyor ki gam ve<br/>kederin çokluğu saç ve sakalın çabucak ağırmasına yol açıyor. Nitekim aynı konuyu şâir<br/>bir beytinde şöyle dile getirir:<br/>
<i>Öyle musîbet ki bu, çocuklar yaşlandı!<br/>Geldi başa. Dost dostu soramadı.</i><br/>
İhtiyarlayıp saçların ağarması kederlerin çokluğunun tabiî bir sonucu olduğu için onu<br/>
