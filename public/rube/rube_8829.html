<a name=8830></a><img src="RuhulBeyan-8830_1.jpg"/><br/>
<img src="RuhulBeyan-8830_2.jpg"/><br/>
<img src="RuhulBeyan-8830_3.jpg"/><br/>
<img src="RuhulBeyan-8830_4.jpg"/><br/>
özellikle ayrılması için nişanlanmış yahut da hangisinin kime isabet edip onu helâk<br/>edeceği belli edilmiş taşlar olduğunu söyleyenler de vardır.<br/>
<i>“Bu taşlar, Rabbinin katında”</i> yâni kendisinden başkasının tasarrufta bulunamayacağı<br/>
hazinelerinde <i>“haddi aşanlar için hazırlanmış,”</i> fısk-ı fücûrda haddi aşanlar için<br/><i>“işâretlenmiştir.”</i> Çünkü onlar, cima için kendilerine mübah kılınan kadınlarla<br/>yetinmeyip erkeklere de yaklaşmakta idiler.<br/>
<b>İbn-i Abbas</b> “haddi aşanlar”dan maksadın “müşrikler” olduğunu söylemiştir. Zira<br/>
şirk, günahların en ileri seviyesi ve en büyüğüdür.<br/>
<b>35. Bunun üzerine orada bulunan müminleri çıkardık.<br/></b>Meleklerin kendilerine emredilen şeyi Lut (a.s) ve ona inananlara müjdelemelerini<br/>
müteâkiben biz <i><b>“....âileni gece yola çıkar”</b></i> (Hûd 11/81) kavlimizle onları oradan<br/>çıkarıp uzaklaştırdık. Dolayısıyla “çıkardık” sözü Cibril’in değil, Allah Teala’nın<br/>sözüdür.<br/>
<b>Kâşifî </b>şöyle demiştir: Bilindiği gibi İbrahim (a.s), melekler Lût kavmini helâk etmek<br/>
üzere Mü’tefike’ye gittiklerinde mübârek kalbi birâderzâdesi için elem duydu ve “bu<br/>belâdan nasıl kurtulacak” diye endişe duydu. Melekler kendisine, “Üzülme Lût (a.s) ve<br/>kızları kurtulacaklar” dediler.<br/>
“Orada” Lut (a.s)’ın kavminin yaşadığı kentlerde –ki bu kentlerin sayısı <b>Kâşifi</b>’nin<br/>
tefsirinde beş olarak geçmektedir- bulunan ve Lut (a.s)a inanan mü’minlerden kim varsa<br/>çıkardık. Allah Teala’nın bu şehirleri isimleriyle değil de zamirle belirtmesi, onların<br/>bilinen meşhur yerler olmalarına binâendir.<br/>
<b>36. Zaten orada müslümanlardan, bir ev halkından başka kimse bulmadık.<br/></b>Bildirildiğine göre bu müminler Lût (a.s) ve iki kızı idi. Karısı ise kâfir idi. Âyet<br/>
buna işâret etmektedir.<br/>
<b>Şeyh Sa’dî</b> der ki:<br/>
<i>Lûtun zevcesi kötülerle dost olduğundan,<br/>Peygamber âilesinden olma şerefini kaybetti.<br/>Hâlbuki Ashâb-ı Kehf ’in köpeği birkaç gün,<br/>İyilerin arkasına düştü de insan şerefine erişti.</i><br/>
