<a name=5030></a><img src="RuhulBeyan-5030_1.jpg"/><br/>
Hz. Hârun halîm/yumuşak huylu, mûtedil bir insandı. Bundan dolayı İsrâiloğulları onu<br/>
tuzağa düşürdüler.<br/>
<b>Hz. Ali</b> (r.a.)’ın şöyle dediği rivâyet edilir: “Hazînelerin en güzeli, gönüllerin<br/>
sevgisini kazanmaktır.”<br/>
<b>Sokrat </b>der ki: “Huyu güzel olanın yaşantısı da güzel olur. Devamlı selâmette olur ve<br/>
gönüllerde taht kurar. Huyu çirkin olanın, yaşantısı da kötü olur. Devamlı ona buğz<br/>edilir ve insanlar ondan nefret eder.”<br/>
<b>Buzurgmihir</b> şöyle demiştir: “Kanâat, rahatlıktır. Alçak gönüllü olmanın semeresi,<br/>
muhabbettir.”<br/>
<i>Bazı hallerde hilmi zillet görüyorum.<br/>Bazı hallerde ise, sâhibini yücelten bir şeref.</i><br/>
<b>Aristo</b> der ki: “Mantığın doğruluğu, insanın kadrini artırır. Tevazu, sevgiyi artırır.<br/>
Yumuşak huyluluk (hilm) yardımcıları çoğaltır. Samîmî ve yumuşak davranmak (rıfk)<br/>kalbleri fetheder. Vefâlı olmak, kardeşliği sürekli kılar.”<br/>
Rasûlullah (s.a.) dâimâ yumuşak ve mülâyim davranmış, her hâlükârda bu çizgiyi<br/>
korumuştur. Bu sebeple âyette O, <i><b>“mü’minlere şefkatli, merhametlidir.”</b></i> (et-Tevbe,<br/>9/128) diye vasfedilmiştir.<br/>
<i>Mesnevî</i>’de der ki:<br/>
<i>Lütuf ve merhamet sahibi olan Allah kulları,<br/>İşleri düzeltmekte Allah huyuna sahiptirler.<br/>Onlar, şiddet zamanı, sıkıntı vakti, rüşvet almaksızın,<br/>Mahlûkata acırlar yardımda bulunurlar.<br/>Ey belâlara uğramış adam, kendine gel de bunları ara…<br/>Kendine gel de belâ vaktinde onların duâsını ganimet bil!</i><br/>
<a href="RuhulBeyans.html#5025">[97].</a> Buhârî, Edeb, 27; Müslim, Birr, 66; Müsned, IV, 270<br/><a href="RuhulBeyans.html#5025">[98].</a> Buhârî, Ashabu’n-Nebi, 9; Tirmizî, Menakıb, 20; İbn Mâce, Muk. 11; Müsned, I,<br/>
170, 177, 179, 182, 184<br/>
