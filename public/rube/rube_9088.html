<a name=9089></a><img src="RuhulBeyan-9089_1.jpg"/><br/>
<img src="RuhulBeyan-9089_2.jpg"/><br/>
<img src="RuhulBeyan-9089_3.jpg"/><br/>
<img src="RuhulBeyan-9089_4.jpg"/><br/>
Allah Âdem (a.s.)’a isimleri öğretti. Onu öğrenmekte başarılı kıldı ve öğrenmesini<br/>
lütfuyla kolaylaştırdı. Dâvûd (a.s.)’a zırh yapmayı öğretti. Nitekim, <i><b>“Ona savaş<br/>sıkıntılarınızdan sizi koruması için zırh yapmayı öğretti.”</b></i> (el-Enbiyâ’, 21/80)<br/>buyurmuştur. İsâ (a.s.) hakkında; <i><b>“Allah ona yazmayı, hikmeti.. öğretecek”</b></i> (Âl-i<br/>İmrân, 3/48) buyurduğu gibi, tıbbı da öğretti. Hızır (a.s.) hakkında: <i><b>“Ona katımızdan<br/>bir rahmet (vahiy ve peygamberlik) vermiş, yine ona tarafımızdan bir ilim<br/>öğretmiştik”</b></i> (el-Kehf, 18/65) buyurduğu gibi “ledün ilmi”ni öğretti. Bizim<br/>Peygamberimiz (s.a.)’e de <i><b>“Allah sana Kitabı ve hikmeti indirmiş ve sana<br/>bilmediğini öğretmiştir”</b></i> (en-Nisâ’, 4/113) âyet-i kerîmesinde buyurduğu gibi Kur’ân’ı<br/>ve ülûhiyetin esrârını öğretmiştir.<br/>
<i>Fethü’r-rahmân</i> adlı eserde şöyle denilmiştir: Kur’ân’nın mahluk, yaratılmış<br/>
olmadığının delillerinden biri de şudur. Allah Teâlâ Kur’an adını elli dört yerde zikr<br/>etmiştir. Hiç birinde onun yaratılmış olduğuna dâir bir halk, yaratma sözcüğü veya bir<br/>işâret mevcut değildir. İnsanı ise onsekiz yerde zikr etmiştir. Bu âyetlerden her biri onun<br/>yaratılmış olduğunu göstermektedir. Bu sûrede insan ve Kur’an aynı şekilde yanyana<br/>getirilmiştir. Bunu <b>Ebu’s-Suûd </b>söylemiştir.<br/>
<b>3. İnsanı yarattı.<br/></b>Öğreticinin kim, öğretme işinin nasıl yapıldığını açıklamak için <i>“insanı yarattı”</i><br/>
buyurdu. Ona açıklamayı, meramını anlatmayı öğretti. İnsanı yaratmaktan maksad, onun<br/>sâhip olduğu görünen ve görünmeyen bütün kuvvet ve kabiliyetleridir.<br/>
<b>4. Ona açıklamayı öğretti.<br/></b>“Beyân”, insanın kalbinde gizli olanı dil ile açıklamaktır.<br/><b>Râğıb </b>demiştir ki: “Beyân, bir şeyin üzerinde bulunan örtüyü açmak”tır. Konuşmaktan<br/>
daha geneldir. Çünkü konuşma, yalnız insana mahsus bir özelliktir. Kelam da kasd<br/>edilen mânânın üzerindeki kapalılığı açıp ortaya çıkardığı için “beyân” ismi ile<br/>isimlendirilmiştir. İnsana beyânın öğretilmesinden maksad, yalnız kendisini açıklayıp<br/>anlatabilme imkânı verilmesinden ibaret olmayıp, hem kendi derdini anlatabilme, hem<br/>de aynı zamanda başkasının beyânını anlama kabiliyeti verilmesidir. Çünkü Kur’ân’ı<br/>öğretme görevi ve sorumluluğu ona verilmiştir. Âyet-i kerîme’de geçen “insan”la, bütün<br/>sınıflarına ve ferdlerine şâmil insan cinsi kasdedilmiştir.<br/>
<i>Bahru’l-ulûm’</i>da, bu âyet-i kerîmeden şu anlaşılır, denmiştir: <i>“İnsanı yarattı”</i>; yani,<br/>
