<a name=10058></a><img src="RuhulBeyan-10058_1.jpg"/><br/>
<img src="RuhulBeyan-10058_2.jpg"/><br/>
Filozofların ekserisi dış âlemde cinlerin var olabileceğini inkâr ederler ancak onların<br/>
ilk dönem mensuplarından büyük bir grup cinlerin varlığını kabul eder. Öte yandan<br/>peygamberleri tasdik eden çeşitli din ve meslek erbâbı da çoğunluk itibariyle aynı<br/>görüşü taşırlar.<br/>
<b>Kâşânî</b> der ki: “Varlık âleminde güçlü ve yeryüzünde yaşayan bir takım “nefisler”<br/>
vardır. Bunlar canavarların, hayvanların nefislerinin kalınlığında, yoğunluğunda ve<br/>idrâk kıtlığında onlarla aynı değillerdir. Bunlar insanların nefislerinin biçiminde insan<br/>nefsinin biçimlerini ve yeteneklerini de taşımazlar. Bu, kendilerine yeryüzü karakterinin<br/>gâlip hâle geldiği kesif cisimlere bağlanmamaları içindir. Bunlar mücerred nefislerin<br/>saflığında ve letâfetinde de değillerdir. Bundan maksad ulvî âleme bitişme imkânlarının<br/>olmaması, bâzı semâvî cisimlere birleşme ve tecerrüd imkânı bulamamalarıdır. Buna<br/>imkân bulsalardı kendilerine hevâî veya nârî veya duhânî karakterlerin duruma göre<br/>gâlip geldiği latif unsurlara bitişmek sûretiyle semâvi cisimlere bağlanabileceklerdi.<br/>İşte bu nefislere bâzı filozoflar “es-suvar el-muallaka/asılmış, bağlanmış sûretler”<br/>derler.<br/>
Bunların bizim ilmimiz ve idrakimizin cinsinden ilimleri ve idrakleri vardır. Bunlar<br/>
tabîatları ve yapıları itibariyle semâvi melekûta yakın olduklarından o âlemin bâzı<br/>gaybî bilgilerini alabilmektedirler. Şu hâlde bu sözünü ettiğimiz nefislerin semâya<br/>yükselmeleri ve orada cesedden soyutlanmış nefislerin sözlerini dinleyerek kulak<br/>hırsızlığı yapmaları uzak bir ihtimal değildir. Üzerinde durduğumuz bu nefisler, semâvi<br/>güçlere oranla daha zayıf ve yeryüzü sâkini oldukları için bunlar bu güçlerden<br/>etkilenirler. Dolayısıyla bu tesirle onların seviyesine yükselmemeleri ilimlerinin<br/>boyutuna erememeleri için taşlanırlar. Onların dumansal cisimleri, yıldızların<br/>alevleriyle yanmaları ve tutuşmaları, böylece helâk olmaları ya da semâvi ufka<br/>yükselmelerinin engellenmesi inkâr olunamaz. Açıklamasını yaptığımız bu ruhlar, imkân<br/>dışı şeyler değillerdir, bunların varlığını keşif ve ıyan sâhibi sâdık peygamberler ve<br/>evliyâ haber vermişlerdir. Bilhassa Peygamber Efendimiz (s.a.) bu konuda en<br/>mükemmel bilgiyi veren kişidir.”<br/>
Onlar, insan vücudundaki muhayyile, vehm, tefekkür gücü, nazarî ve amelî akıl gücü<br/>
ve bâtında gizlendikleri için insan vücûdunun cinleri denilen bütün bâtınî melekelerden<br/>müteşekkil nefsânî kuvvetlerdir.<br/>
<b>2. Doğru yola ileten <i>(o Kur’an’a)</i></b><b> îman ettik. <i>(Artık)</i></b><b> kimseyi Rabbimize asla</b><br/>
<b>ortak koşmayacağız.</b><br/>
Kur’an’ı dinleyen cinler kendi topluluklarına döndükleri zaman kavimlerine:<br/>
<i><b>“Gerçekten biz”</b></i> hakka, doğruya, din ve dünya işlerinde salâha ileten <i><b>“harikulâde</b></i><br/>
