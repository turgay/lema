<a name=8178></a><img src="RuhulBeyan-8178_1.jpg"/><br/>
<img src="flower_sep.jpg"/><br/>
<b>50. Fakat biz onlardan azâbı kaldırınca, sözlerinden dönüverdiler.<br/></b><i>“Fakat biz onlardan” </i>Mûsâ’nın duâsıyla<i> “azâbı kaldırınca” </i>hemen <i>“sözlerinden</i><br/>
<i>dönüverdiler;” </i>küfür ve inkârlarına dönüp onda ısrar ettiler.<br/>
“<img src="RuhulBeyan-8178_2.jpg"/>/neks” aslında ip, örgü ve benzeri şeyleri bozup çözmektir. Burada mecâzen ahdi<br/>
bozma için kullanılmıştır. Mânâ şöyledir: Verdikleri hidâyet ve îman sözünü derhal<br/>bozdular. Süratle sözlerini bozmaya koştular ve bunu hiç ertelemediler. Derhal<br/>inkârlarına dönüp bunda ısrar ettiler. Verdikleri bu sözlerinde durmayıp ahidlerini<br/>bozunca da Allah tarafından lânetlendiler. İşte bu lânetlenmenin sonucu olarak<br/>boğulmaya mahkum edildiler ki bu konu ileride gelecektir. Öyleyse akıllı insan ahde<br/>vefâ etmeli, sözünde durmalıdır.<br/>
Hikâye edildiğine göre Arap krallarından <b>Numan b. Münzir</b> her sene kendisi için bir<br/>
uğurlu bir de uğursuz gün tayin ederdi. Tespit ettiği uğurlu günde karşısına çıkan ilk<br/>adama yüz deve verir, daha bir takım hediyeler takdim ederdi. Uğursuz günündeyse<br/>karşısına çıkan ilk adamı öldürtürdü. İşte böyle uğursuz gününde karşısına güçlü bir<br/>adam çıktı. Adam öldürüleceğini anladı ve şöyle dedi: “Allah kralımıza ömür versin.<br/>Elbette ben bir ihtiyaç ve zarûretten dolayı böyle bir günde dışarı çıkmış bulundum.<br/>Ancak öldürülmemin sabah yahut akşam olması da pek bir şeyi değiştirmez. Şâyet kral<br/>hazretleri izin verirlerse âile ve çocuklarıma bir miktar azık, yiyecek vesâire götüreyim<br/>ve onlarla vedâlaşıp tekrar döneyim” dedi.<br/>
Kralın bu durum karşısında kalbi yumuşadı. Ancak bu işin kefâletle olabileceğini,<br/>
dönmediği takdirde kefilin öldürüleceğini söyledi. Aralarından Şerik b. Ali “ben<br/>kefilim” dedi. Adam gitti. Sonra akşama yakın döndü. Kral adamı görünce başını eğdi,<br/>sonra başını kaldırıp şöyle dedi: “Ben sizin ikiniz gibisini hiç görmedim. Sen ey güçlü<br/>adam vefada emsalsiz bir örnek sergileyip bu konudaki en üstün makamı elde ettin.<br/>Artık bunun ötesinde vefâ konusunda övünülecek bir makam yoktur. Ey Şerik sana<br/>gelince sen de bu konuda canını riske atarak muazzam bir cömerdlik ve kararlılık örneği<br/>sergiledin. Şimdi ben bu üç kişinin en cimrisi olmayacağım. Biliniz ki ben sizin<br/>hayrınıza insanların üzerinden bu uğursuz günü kaldırdım.”<br/>
Sonra bu güçlü adama, “seni bu denli sadâkat ve vefâ ehli olmaya sevkeden nedir?”<br/>
diye sordu. Adam “dinimdir” dedi ve ekledi: “Vefâsı olmayanın dîni olmaz.”<br/>Dolayısıyla anlaşıldı ki vefâ kurtuluş sebebidir.<br/>
<i>Mesnevi</i>’de şöyle denilmektedir.<br/>
<i>Vefa toprağına bir yudumcuk olsun döken kimseden<br/>Devlet avı nasıl kaçabilir?</i><br/>
