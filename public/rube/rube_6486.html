<a name=6487></a>koşmakla zâlimler olduklarına delâlet etmek içindir.<br/>
<i>Fethu’r-Rahmân</i>’da der ki: “Bilakis Kureyş’in içinde bulunduğu durum apaçık bir<br/>
sapıklıktır. Allah onları öyle bir sıfatla birlikte zikretmiştir ki bu, gelmiş ve gelecek<br/>ümmetlerden onların yaptıklarını yapan benzeri bütün insanları içine almaktadır.<br/>
<b>Kâşifî</b> der ki: “Müşrikler apaçık sapkınlık içindedirler; ibâdet etmek hususunda âciz<br/>
olan şeyi Kâdir olanla, mahlûk olanı Hâlık/Yaratıcı olanla ortak ederler.”<br/>
<i>Yaratılmış olan kuldur;<br/>Kul, yaratanın bağındadır.<br/>Bağda olan bir kul nasıl olur da<br/>Yaratana ortak olabilir?”</i><br/>
Bilesin ki, şirk günahların en büyüğü olduğu gibi, tevhîd de fazîletlerin en büyüğüdür.<br/>
Şirkin ateşi olduğu gibi tevhidin de nuru vardır. Şirk ateşi müşriklerin iyiliklerini<br/>yaktığı gibi, tevhid nuru da tevhid ehli mü’minlerin günahlarını yakar. Tevhid<br/>ibâdetlerin en üstünü, Allâh’ı zikretmek ise O’na yaklaştıran amellerin en başta<br/>gelenidir. Bu sebeple oruç ve namaz gibi diğer ibâdetlerin aksine tevhid ve zikrullah,<br/>belirli zaman ve vakitlerle sınırlandırılmamıştır. Dolayısıyla sapıklıktan kurtulmak<br/>ancak tevhide yönelmekle ve ibâdeti, övgüye lâyık olan Allâh’a âid kılmakla<br/>mümkündür.<br/>
Bir hadîste şöyle buyrulmuştur: <i>“Kim “Lâ ilâhe illallah” der ve Allah’tan başka</i><br/>
<i>tapılan şeyleri inkâr ederse malı ve kanı haram olur. Onun hesabı ise Allâh’a<br/>âiddir.”</i><a href="RuhulBeyans.html#6488">[67] </a>Yâni o kimsenin ihlas ve benzeri gizlediği şeyler hakkındaki hesabı âhirette<br/>Allâh’a âiddir.<br/>
Sonra bilesin ki açık bir şirkle şirke düşen müşriğin ilmi ve ameli, her ne kadar iyilik<br/>
sûretinde gözükse bile, her ikisi de reddedilmiş ve uzak kılınmıştır. Yine gizli bir şirkle<br/>şirke düşen müşriğin ilmi ve ameli de böyledir. Çünkü riyâ ve süm‘a/ görülsün ve<br/>duyulsun diye yapılan amel, gökle yer arasında dolaşır, sonra da sâhibinin suratına<br/>çarpılır. Muhlis/ihlaslı kimse de ve ameli de sevimlidir ve Allah Teâlâ’ya yaklaşmaya<br/>vesîledir.<br/>
Rivâyet edilir ki: Meşru ve kabule şâyân amellerin menzillerinin ilki, Sidretü’l-<br/>
müntehâ’dır. Bazı ameller cennete, bazı ameller de arşa ulaşır. Ruhânî sıfat ve<br/>kuvvelerin gâlib olduğu her amel, kendisine tahkîkî bir ilim bitiştiğinde ve sâhibinin,<br/>tasavvur edilene tam mutabık sahih bir tasavvurdan doğan sağlam bir itikadı olduğunda<br/>ve bunlar huzur, cem‘iyyet/toplu bir gönül ve sıdk ile gerçekleştiğinde bu amel arşı<br/>geçip misal âlemine ulaşır ve orada kıyâmet gününe kadar sâhibi için biriktirilir. Bazen<br/>bu amel misal âleminden levh’a ulaşır, sûreti orada taayyün eder, sonra kıyâmet günü<br/>sâhibine ulaştırılır. Bazı seçkin kimseler vardır ki onların amelleri kalem makamına,<br/>sonra da amâya (ahadiyyet mertebesine) ulaşır.<br/>
Sâlih amellere ve onların yüce makamlarına bak da şirkten ve süflî amellerden yüz<br/>
