<a name=4603></a><img src="RuhulBeyan-4603_1.jpg"/><br/>
(kendini helâk edercesine üzülmen), Allah’ın Âd kavmini îkâz etmesi gibidir. Nitekim<br/>Allah Teâlâ: <i><b>“Temelli kalacağınızı umarak sağlam yapılar mı ediniyorsunuz?”</b></i> (eş-<br/>Şuarâ 26/129)” buyurmaktadır.<br/>
<i>el-Kâmûs</i>’ta şöyle der: “Yâni onların müslüman olmalarını hırsla istemekle nefsini<br/>
helâk edeceksin.”<br/>
<b>Kâşifî </b>der ki: “Onlar senden yüz çevirip sana uymadıktan sonra ya da onlar seni inkâr<br/>
ettikten sonra, yâni ey Rasûlüm kendi işini kolay tut, işin zoruna gitme, içinde kötülük<br/>olmayan kalbine gam ve keder koyma!”<br/>
Eğer “Âyette Kur’an “hadîs (söz)” olarak adlandırılması, onun hudûsuna/sonradan<br/>
yaratıldığına delâlet eder.” dersen ben buna şöyle cevap veririm: “Âyette Kur’an’dan<br/>“hadîs” olarak bahsedilmiştir. Çünkü o, onların mânâsını işittikleri anda söylenmekte,<br/>meydana gelmektedir. Çünkü o, Kur’ân’ın ibârelerini oluşturan harflerden<br/>müteşekkildir. Nitekim <i>el-Es’iletü’l-mukhime</i>’de böyle geçmektedir.<br/>
<i>es-Sıhâh</i>’ta şöyle der: “el-Hadîs, kadîm (öncesiz olan)”in zıddıdır. Az sözü anlatmak<br/>
için olduğu gibi çok sözü anlatmak için de kullanılır.”<br/>
“__WORD__ <i>Esef</i>-üzüntü”, şiddetli hüzün demektir. Nitekim <i>el-Kamûs</i>’ta böyle denilmiştir.<br/>
Çünkü kavminin îmandan ve Kur’an’dan yüz çevirmesine çok üzüldüğünden dolayı<br/>şiddetli üzüntü, kızgınlık ve keder sebebiyle Hz. Peygamber (s.a.)’in durumu,<br/>dostlarının ayrılmasına üzülerek kendisini helâk etmesi beklenen bir kimsenin durumuna<br/>benzetilmiştir. İşte bu, O’nun ümmetine olan sonsuz şefkat ve merhametinin,<br/>peygamberlik hukûkunu tam olarak edâ ettiğinin, kulluk vazifesini yerine getirmek için<br/>gücünün üzerinde çalıştığının göstergesidir.<br/>
Nitekim kendisine bir şey emredildiği vakit onu en üst seviyede yerine getirmek<br/>
Peygamberimiz’in âdetiydi. Mesela O, infak etmekle emrolunduğu vakit buna bütün<br/>varlığı ile riâyet etmiş, sırtındaki gömleğini bile bağışlamış ve evinde gömleksiz<br/>kalmıştır. Bunun üzerine şu âyet ile böyle yapmaktan men edilmiştir: <i><b>“Elini boynuna<br/>bağlanmış yapma, tamâmen de açma, sonra kınanır, hasret içinde kalırsın.” </b></i>(el-<br/>İsrâ, 17/29)<br/>
Büyüklerden birisi hüzün hakkında şunları söylemiştir: “Hüzün, edebli kişilerin<br/>
giysisidir. Ne mutlu şiârı hüzün, elbisesi hüzün, evi hüzün, yemesi hüzün ve içmesi<br/>hüzün olan kimseye. Ancak sıddîklar ve nebîler hüzünden tad alırlar. Allah bir kulu<br/>severse, onun kalbine hüzünden bir feryâd ilkâ eder. Kim hüznün tadına varmazsa, her<br/>türlü kulluğun lezzetine eremez. Temkin ehli bir sıddîkın: “Hüzün aşağı bir makamdır.”<br/>sözü seni aldatmasın. Bunu söyleyenin maksadı, hüznün kendisi için hüzün duyulan şeye<br/>tâbi olduğunu anlatmaktır. İlmin, mâlûma bağlı olması gibi. Yâni o alçalınca alçalır,<br/>yükselince yükselir.”<br/>
<b>İbrahim b. Beşşâr</b> şöyle demiştir: “<b>İbrahim b. Edhem </b>ile arkadaşlık ettim. Onu,<br/>
sanki bütün üzüntüler üzerine dökülmüş gibi elini başına koymuş bir vaziyette uzun<br/>hüzünlerde ve devamlı düşünceli olarak gördüm.”<br/>
<b>Süfyân</b>, <b>Râbia</b>’nın yanındayken şöyle demişti: “Vah, onun hüznüne (ne çok üzüntülü)”<br/>
