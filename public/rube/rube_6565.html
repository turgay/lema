<a name=6566></a><img src="RuhulBeyan-6566_1.jpg"/><br/>
<img src="RuhulBeyan-6566_2.jpg"/><br/>
<img src="RuhulBeyan-6566_3.jpg"/><br/>
<img src="RuhulBeyan-6566_4.jpg"/><br/>
<img src="RuhulBeyan-6566_5.jpg"/><br/>
en güzel karşılıkla mükâfatlandırır. Bu mükâfât, avam için cennetler, cennetlerin<br/>dereceleri ve ebedî nîmetleridir. Havastan olan kimseler için ise ilâhî<br/>kurbiyyet/yakınlık makamları, O’na vuslat nîmeti ve O’nun ebedî tecellîsidir.<br/>
Yüce Allah’tan, bizi hakları zayi etmekle, istîdadları bozmakla ve yeryüzünde fesad<br/>
çıkarmaya çalışmakla yerdiği kimselerden değil, her an şükür ve tâat içinde bulunmakla<br/>övdüğü kimselerden kılmasını niyaz ederiz.<br/>
<b>10. “Toprağın içinde kaybolduğumuz zaman, gerçekten <i>(o vakit)</i></b><b> biz mi yeniden</b><br/>
<b>yaratılacağız?” derler. Doğrusu onlar Rablerine kavuşmayı inkâr etmektedirler.</b><br/>
Öldükten sonra yeniden diriltilmeyi inkâr ederek Übey b. Halef ve benzeri Kureyş<br/>
kâfirleri: <i>“Toprağın içinde kaybolduğumuz” </i>yâni helak olduğumuz ve yerin<br/>toprağından ayırt edilemeyecek kadar onunla karışmış bir toprak hâline geldiğimiz veya<br/>toprağa defnedilerek kaybolduğumuz, yâni suyun süte karıştığında birbirinden fark<br/>edilemediği gibi bizim uzuvlarımızın toprağının yeryüzünün toprağıyla farkı kalmadığı<br/>ve insanların gözleri önünden gittiğimiz “<i>zaman, gerçekten (o vakit) biz mi yeniden<br/>yaratılacağız?” </i>yâni ölümümüzden ve yok oluşumuzdan sonra tekrar diriltilecek ve<br/>ölümümüzden önce olduğumuz gibi tekrar diriler mi olacağız? Yâni bu<br/>yadırganacak/kabul edilemeyecek ve şaşılacak bir durumdur! Yâni, toprak olduğumuzda<br/>yeniden yaratılmayacağız.<i> “derler.</i>” Çünkü onlar, ölümü kabul ediyor ve gözleriyle<br/>görüyorlardı. Onlar ancak öldükten sonra diriltilmeyi inkâr ediyorlardı. Âyetteki inkâr<br/>yollu soru, ölüm hakkında olmayıp öldükten sonra diriltilmeye yöneliktir.<br/>
Sonra Allah Teâlâ, sözün akışını değiştirdi ve onların yeniden diriltilmeyi inkâr<br/>
etmelerini açıklamaktan daha ağır ve fena bir konuyu; onların sonuçta Allâh’ın huzuruna<br/>çıkarılacaklarını ve âhirette karşılaşacakları korkunç halleri inkâr etmelerini<br/>açıklamaya geçti ve şöyle buyurdu:<br/>
“<i>Doğrusu</i>” söyledikleri gibi değildir; bilakis “<i>onlar Rablerine kavuşmayı</i>” ebediyet<br/>
yurdu olan âhireti “<i>inkâr etmektedirler.</i>” Allâh’a kavuşmak, kıyâmetten ve Allâh’ın<br/>huzuruna dönmekten ibârettir. Kim Allâh’a kavuşmayı inkâr ederse, Allah kendisine<br/>gazablı olduğu halde O’na kavuşur. Kim de O’na kavuşmayı kabul ederse, Allah<br/>kendisine merhametli olduğu halde O’na kavuşur.<br/>
