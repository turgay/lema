<a name=7363></a>“Tamam, olur” dediler.<br/>
Genç kavmine döndü. Kralın yanına gelip “Ben Yunus’u gördüm. Kendisiyle<br/>
konuştum, size selâmı var” dedi. Kral bunun yalan olduğunu düşünerek gencin<br/>öldürülmesini emretti. Genç: “Benim delil ve şahidim var” dedi. Kral gençle beraber<br/>bir grup görevli gönderdi. Hep beraber o bölgeye ve ağacın yanına gittiler. Genç ağaca<br/>ve o yere: “Allah adına size yemin vererek soruyorum. Yunus sizi şahit tutmadı mı?”<br/>diye sordu. Onlar da: “Evet” dediler. Grup hayret ve dehşet içinde geri döndüler. Krala<br/>gelip gördüklerini anlattılar. Kral gencin elinden tuttu ve onu kendi tahtına oturtup “Sen<br/>bu makama (mülk ve sultanlığa) benden daha layıksın” dedi. Genç kavmini kırk yıl<br/>yönetti. Bazı tefsirlerdeki rivâyete göre Yunus (a.s.)’ın kavmi iman ettiler. Yunus’tan<br/>eski yurtları Ninova’ya geri dönmesini istediler. Fakat Yunus (a.s.) bu teklifi kabul<br/>etmedi. Zira bir peygamber bir ülke yahut beldeden hicret edince daha sonra uzun süreli<br/>ikamet etmek üzere aynı yere dönmez.<br/>
Yine rivâyete göre Yunus (a.s.) uyanınca gölgesinde uyuduğu ağacın kuruduğunu<br/>
gördü. Kendisine güneş isabet etti. Bu duruma çok üzüldü ve ağladı. Allah Teâlâ<br/>Cebrail (a.s.)’ı gönderdi ve Cebrail (a.s.)’e “Yunus’a de ki, sen yaratmadığın, bitirip<br/>büyütmediğin ağaca mı üzülüyorsun? Bak sen benden benim yarattığım yüz binden fazla<br/>insanı bir anda helak edip nesillerini kurutmamı istiyorsun. Halbuki bu insanlar tövbe<br/>ettiler. Ben de onların tövbelerini kabul ettim. Bu halde iken ben onların kökünü<br/>kazırsam benim rahmetim nerede kalır? Ben merhametlilerin en merhametlisiyim”<br/>buyurdu.<br/>
Kulu yaratılış gayesine ulaştırılacak şeye teşvik ve bu unsurun fıtrat harikası olan<br/>
insan binasını yıkmaktan üstün olduğunu izah sadedinde -velev ki bu yıkım bir emir<br/>gereği olup bu binayı yıkana Allah Teâlâ’nın dinini yüceltme rütbesi ve şehitlik sevabı<br/>verilse bile- Hz. Peygamber (s.a.) ne güzel buyurmuştur: <i>“Sizin için hayırlı olup<br/>düşmanınızla karşılaşarak onların boyunlarını vurmanız yahut onların sizin<br/>boynunuzu vurmalarından yani sizin gazi yahut şehit olmanızdan daha hayırlı ve<br/>üstün olan şeyi size haber vereyim mi? İşte o Allah’ı zikretmektir.<a href="RuhulBeyans.html#7365">”</i>[221]</a><br/>
Yani Allah’ı zikretmek sizin için yukarıda zikredilenlerden daha üstündür. Sonuçta<br/>
insanı yaşatmak cihad emrinin gereği bile olsa öldürmekten daha üstündür.<br/>
<i>Keşfü’l-esrar</i>’da der ki: Kendi kavminin arasına katıldı. Allah’tan bir vahiy geldi ve<br/>
filan çömlekçinin bir sene zarfında yapmış olduğu tüm çömlek ve testileri kırmasını<br/>kendisine iletmesini istedi. Yunus (a.s.) bu vahiy üzerine kederlendi ve o çömlekçiye<br/>merhamet edip “Ey Allah’ım! Bir yıllık emeğinin boşa gitmesinden ve yok olmasından<br/>dolayı o kimseye içimden şefkat ve merhamet geliyor” dedi. Allah Teâlâ: “Ey Yûnus,<br/>bir adamın bir senelik işinin yok olmasına acırsın da benim kullarımdan yüz bin<br/>kimseye şefkat ve merhamet göstermezsin, onların helâk olmasını ve azab görmesini<br/>istersin. Ey Yûnus, onları sen yaratmadın. Eğer sen yaratsaydın onlara merhamet<br/>ederdin.” buyurdu.<br/>
<b>Bişr Hâfî </b>(rh.a.)’ı rüyada gördüler. “Hak Teâlâ sana nasıl muâmelede bulundu?” diye<br/>
