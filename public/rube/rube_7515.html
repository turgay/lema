<a name=7516></a>ifâdesini Âdem’in şerefli olduğunu gösterecek şekilde yorumlamak gerekir. O da<br/>Âdem’in, Allah’a âid teşbîh ve tenzîh sıfatlarının her ikisini de yüklenip ihtivâ<br/>etmesidir.<br/>
<i>Bahru’l-hakâik</i>’te şöyle der: İki elimle ifâdesiyle Allah, lütuf ve kahır sıfatlarına<br/>
işâret etmektedir ki her ikisi de Allah’ın bütün sıfatlarını şâmildir. Çünkü hiçbir sıfat<br/>yoktur ki ya lütuf ya da kahır kabilinden olmasın. Hiçbir mahlûk bulunmaz ki ya lütuf ya<br/>da kahır sıfatının mazharı olmasın. Melekler Hakk’ın lütuf sıfatının tezahürleri iken<br/>şeytanlar da Hakk’ın kahır sıfatının tezahürleridir. Fakat Âdemoğulları böyle değildir;<br/>onlar hem lütuf hem de kahır sıfatlarının tezâhürü olarak yaratılmışlardır. Şu kâinâtın bir<br/>kısmı Allah Teâlâ’nın lütuf sıfatının aynası iken, bir kısmı da kahır sıfatının aynasıdır.<br/>Âdemoğulları ise <i><b>“Varlığımızın delillerini, </b>(kâinattaki uçsuz bucaksız)<b> ufuklarda ve<br/>kendi nefislerinde onlara göstereceğiz ki, o Kur’an’ın gerçek olduğu onlara iyice<br/>belli olsun.”</b></i> (Fussilet 41/53) âyetinin de gösterdiği üzere, Allah’ın hem zâtının hem de<br/>sıfatlarının aynasıdır. İşte Âdem secde edilen bir varlık olma özelliğini, bu iki sıfat<br/>grubunu birarada bulundurma özelliği sâyesinde kazanmıştır. Bu mânâ ile ilgili olarak<br/>derler ki:<br/>
<i>Güzel bir ayna geldi ancak,<br/>Bir ayna gibi parlak olmadı,<br/>Bu aynanın cilâsı Âdem oldu,<br/>O’nun zâtı, tüm sıfatlarıyla birlikte ortaya çıktı,<br/>Küllî ve kapsamlı bir ayna oldu,<br/>Zât ve sıfatların sırrı ondan (Âdem’den) parladı.</i><br/>
Velhâsıl, Allah Teâlâ kâinâtı, hem endişe ve korku (<i>havf</i>) hem de ümid (<i>recâ</i>) sâhibi<br/>
olarak yaratmış bulunmaktadır. Biz de O’nun öfkesinden korkar, rızâsını umarız. Bu<br/>endişe ve ümid, gazab ve rızâ sıfatlarının eseridir. Ayrıca Allah kendisini hem cemîl<br/>hem de zü’l-celâl olarak; yâni hem lütuf ve rahmetle ilgili olan “cemâl” sıfatlarıyla,<br/>hem de kahır ve galebe ile ilgili “celâl” sıfatlarıyla muttasıf biri olarak tavsif etmiştir.<br/>Böylece bizleri üns ve heybet üzere yaratmıştır ki “üns” O’nun cemîl bir varlık<br/>oluşundan; “heybet” ise celîl bir varlık oluşundan ileri gelmektedir. Allah’a nisbet<br/>edilen herşey ve hidâyet etme-saptırma, aziz ve zelil kılma gibi bir karşıtı bulunan tüm<br/>isimler (<i>esmâ-i mütekâbile</i>) bu minval üzeredir. Çünkü Allah Teâlâ Hazretleri, bizleri<br/>gâh biz bu sıfatlarla muttasıf olduğumuz halde, gâh bunların eserleri bizde tezahür etmiş<br/>olduğu halde yaratmış ve bu karşıt iki nevî sıfatı “iki el” (<img src="RuhulBeyan-7516_1.jpg"/>) diye ifâde etmiştir.<br/>
Çünkü bunlar birbirlerine karşıt olup Allah varlıklar âleminde bu ikisi sâyesinde<br/>tasarrufta bulunmaktadır.<br/>
Bu iki el, Hak Teâlâ’dan insan-ı kâmili yaratmak üzere teveccüh eden iki eldir. Zira<br/>
insan-ı kâmil, kâinâtın hakikatlerini ve bütün ilâhî isimlerin tezahürleri olan kâinat<br/>programını kendi varlığında toplamaktadır. İşte Allah bu iki eli bunun için övmüştür.<br/>
