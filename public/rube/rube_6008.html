<a name=6009></a><i>Belkıs’ın hediyesi kırk katır yüküydü<br/>Katırların yükünün tamamı külçe altın idi</i><br/>
İnci ve yakutlarla işlenmiş yüksek kıymetli bir taç, misk, anber, içinde deliksiz<br/>
kıymetli büyük bir inci ve eğri delinmiş damarlı akikten bir boncuk bulunan bir hokka.<br/>Ayrıca bir de mektup yazdı ve içine hediyelerin listesini ekledi. Hediyeleri, kavminin<br/>eşrâfından Münzir b. Amr adlı bir adamla gönderdi. Onun yanına kavminden akıl ve rey<br/>sâhibi kimseleri de kattı ve şöyle dedi: “Eğer peygamber ise erkek kölelerle câriyeleri<br/>birbirinden ayırır. Açmadan hokkanın içinde ne olduğunu haber verir. İnciyi düz olarak<br/>deler, boncuğu bir ipe dizer.”<br/>
Sonra Münzir’e: “Şâyet o, sana öfkeli olarak bakarsa o bir hükümdardır. Onun bakışı<br/>
seni asla korkutmasın. Eğer onu neşeli ve cana yakın görürsen o bir peygamberdir.”<br/>dedi.<br/>
Hüdhüd, hızlı bir şekilde Süleyman (a.s.)’ın bulunduğu tarafa uçtu ve olanları ona<br/>
haber verdi. Süleyman (a.s.) cinlere emretti, onlar altın ve gümüş tuğlalar döktüler.<br/>Bunları Süleyman (a.s.)’ın önünde uzunluğu altı fersah olan bir meydana serdiler.<br/>Meydanın etrafına da üst tarafları/burçları altın ve gümüşten olan bir duvar ördüler.<br/>
Süleyman (a.s.), karadaki ve denizdeki en güzel hayvanların yakalanmasını emretti.<br/>
<i>Keşfü’l-esrâr</i>’da der ki: “O meydana, farklı renklerde kaplan gibi benekli deniz<br/>hayvanları getirdiler.”<br/>
Bu hayvanları altın ve gümüşten tuğlalarla döşeli meydanın sağına ve soluna<br/>
bağladılar. Yine cinlerin çocuklarının getirilmesini emretti. Onlar çok kalabalık bir<br/>topluluktu. Onlar da sağ ve sol tarafa dizildiler. Sonra tahtına oturdu. İki tarafında<br/>kürsüler vardı. Yâni dört bin kürsü sağ tarafına, dört yüz kürsü de sol tarafına koydular.<br/>Şeytanlar fersah fersah saf tuttular, insanlar da sıra sıra dizildiler. Vahşî ve yırtıcı<br/>hayvanlar, böcekler, haşerat da ayrı ayrı saf tuttular. Kuşlar gökyüzünde (şemsiye) gibi<br/>kanatlarıyla saf bağlamışlar. Felek, yüz bin gözle bin asırda böyle mükellef ve güzel bir<br/>meclis görmemişti. Belkıs’ın elçileri yaklaşınca bu manzaraya baktılar ve şaşırıp<br/>kaldılar. Hayvanların altın ve gümüş tuğlaların üzerine pislediklerini gördüler.<br/>
<i>Mesnevî’</i>de der ki:<br/>
<i>(Belkıs’ın adamı) Süleyman’a âid alana varınca<br/>Döşemesinin som altından yapılmış olduğunu gördü<br/>Defalarca dediler, altınları hazineye geri götürelim<br/>Biz ne anlamsız bir işin içindeyiz<br/>Toprağı bile tam ayar altın olan bir yere<br/>Hediye olarak altın götürmek aptallıktır</i><br/>
Onların hâli, Bağdat halîfesine bir testi su hediye eden, Dicle nehrini görünce utanıp<br/>
suyu döken bedevînin durumuna benzedi.<br/>
