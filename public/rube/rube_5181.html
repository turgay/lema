<a name=5182></a><img src="RuhulBeyan-5182_1.jpg"/><br/>
“<br/>
”, herhangi bir maksadla bir şeye hürmetle yönelmek ve ona bağlanmaktır.<br/>
Bundan sonraki âyette verilen cevâbın da delâlet ettiği gibi ibadet maksadıyle yönelmek<br/>de buna dâhildir.<br/>
Yâni, sizin karşısında durup taptığınız bu putlar da nedir? Bu soru<br/>
tecâhül/bilmezlikten gelmedir. Yoksa o, onların aslında taş veya ağaç parçalarından<br/>ibaret olduğunu, onlar tarafından mâbud edinildiklerini biliyordu.<br/>
<b>Kâşifî</b> der ki: “(Nemrut kavminin putları) yetmiş iki sûret idi. <i>Teysîr</i>’de ifade<br/>
edildiğine göre doksan put idi. En büyüklerini altından yapmışlar, gözlerine de şahlara<br/>lâyık iki mücevher koymuşlardı. <i>Tibyân</i>’da rivâyet edildiğine göre o suretler yırtıcı<br/>hayvanlar, kuşlar, hayvanlar ve insan görünümünde idi. Bazılarının görüşüne göre putlar<br/>yıldızlar şeklinde idi.”<br/>
Rivâyet edilir ki <b>Hz. Ali</b> (r.a.) satranç oynamakta olan bir topluluğun yanına uğradı.<br/>
Onlara: “Bu heykeller/şekiller de ne oluyor?” dedi. Nitekim <i>Ebü’l-Leys Tefsiri</i>’nde<br/>böyle geçmektedir. Hz. Ali (r.a.)’ın ifadesinde santranç oynamayı kötü görme vardır.<br/>Çünkü o, Hz. İbrahim’in putlar hakkında kullandığı ifâdeleri, santranç taşları hakkında<br/>kullanmıştır. Bu oyuna bağlanıp kalmanın, putlara ibâdete bel bağlamak gibi olduğuna<br/>işâret etmiştir.<br/>
<i>el-Hidâye</i> müellifi şöyle demiştir: “Tavla, santranç ve on dört taşlı oyun oynamak<br/>
mekruhtur. Çünkü bunların hepsi boş şeylerdir. Eğer bunlarla kumar oynanırsa haramdır.<br/>Çünkü meysir nass ile haramdır. Meysir, her türlü kumarın adıdır. Bunlarla para<br/>karşılığı olmaksızın oynamak ise abesle iştigaldir, boş işlerdir. Nebî (a.s.) şöyle<br/>buyurmuştur: <i>“Üç şey dışında mü’minin eğlencesi bâtıldır: Atını eğitmesi, ok atışı<br/>için tâlim yapması ve hanımı ile şakalaşması.<a href="RuhulBeyans.html#5191">”</i>[184]</a><br/>
<b>İmam Şâfiî</b>’den zihnî antrenman olduğu için santranç oynamayı mubah saydığı<br/>
nakledilmiştir.<b> Zeynü’l-Arab </b><i>Şerhu’l-Mesâbîh</i>’ta: “İmam Şafiî, ölümünden kırk gün<br/>önce bu görüşünden döndü.” Demiştir. <b>İmam Gazzalî</b> de <i>Hulâsa</i>’sında satrancın İmam<br/>Şafiî’ye göre mekruh olduğunu zikreder. Yâni onun son görüşünün böyle olduğunu<br/>söyler.<br/>
<b>İbn Hayyâm</b>’ın şu sözüne gelince;<br/>
<i>Bir zaman insanı kemale erdirecek kıyl ü kâl ile meşgulsün<br/>Bir zaman da bıkkınlığı, giderecek şiir, satranç ve hikâyelerle</i><br/>
Bu kabil bâtıl sözler, ancak kişinin hevâsından ve nefs-i emmârenin<br/>
yönlendirmesindendir. Allah, bizi ve sizi nefsin tuzağına düşmekten korusun.<br/>
Âyette din ehlinin hallerine işâret vardır. Onlar, rüşd nûru ile dünya ehlinin hevâ ve<br/>
şehvet putlarına tapmakta olduklarını görürler. Onlara: “<i>Şu karşısına geçip tapmakta<br/>olduğunuz heykeller de ne oluyor?</i>” diye sorarlar. Allâh’ın onlara verdiği rüşd ve<br/>hidâyet nûru olmasaydı, din ehli de dünya ehli ile beraber onlara taparlardı. Onlara<br/>birer heykel nazarıyla bakamazlardı.<br/>
