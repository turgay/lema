<a name=9593></a><img src="RuhulBeyan-9593_1.jpg"/><br/>
<img src="RuhulBeyan-9593_2.jpg"/><br/>
<img src="RuhulBeyan-9593_3.jpg"/><br/>
<img src="RuhulBeyan-9593_4.jpg"/><br/>
<b>2. Yeminlerini kalkan yapıp Allah yolundan yan çizdiler. Gerçekten onların</b><br/>
<b>yaptıkları ne kötüdür!</b><br/>
<i>“Yeminlerini kalkan yapıp Allah yolundan yan çizdiler.”</i><b> </b>Yâni münâfıklar daha önce<br/>
anlatılan yaptıkları yalancı yeminlerini kalkan yaparak kendilerine yönelecek olan esir<br/>edilmek ve öldürülmek gibi tehlikelerden korunmağa çalışmışlardır. Çünkü şâhidlik<br/>pekiştirilmek istenen konuda yapılınca yemin yerine geçer. <b>Ebû Hanîfe</b> (r.h.) bu âyet-i<br/>kerîme’yi delil göstererek, “eşhedü (şâhidlik ederim ki)” sözünün, “yemin ederim”<br/>demek olduğunu söylemiştir. Yemin, “sağ el” anlamındaki “yemin” kelimesinden<br/>alınmıştır. Çünkü yemin eden veya ahidleşen kimse eliyle işâret etmektedir. Gerek<br/>duyulduğunda Allah adına doğru olarak yapılan yemin câizdir. Nitekim Rasûlullah (s.a.)<br/>“<i>Allah’a yemin ederim ki”, “Hayatım kudret elinde olan Allah’a yemin ederim”<br/></i>tarzında yemin etmiştir. Ancak çok önemli bir mecburiyet olmadıkça Allah Teâlâ’nın<br/>aziz ismini gelişi güzel kullanmaktan kaçınmalıdır. Yeminlerini kalkan yapmaları, -onu<br/>fiilen kullanmak için değil- gerektiğinde yemin etmek ve cezâlanmaktan korunmak üzere<br/>onu hazırlamalarından ibârettir. Çünkü yemini fiilen kalkan olarak kullanmak, geçmişte<br/>gerçekleşmiş cinâyetten dolayı cezâlanmaktan sonradır. Korunmak için kalkanı<br/>hazırlamak cezâlanmaktan öncedir ve bu cezâdan dolayıdır. Âyetin <i>“Allah yolundan<br/>yan çizdiler”</i> cümlesinin mânâsı şöyledir: Münâfıklar İslâma girmek isteyenleri ve<br/>Allah yolunda harcama yapmak isteyenleri “O peygamber değildir” diyerek vaz<br/>geçirdiler. Şüphe yok ki, onların bu alıkoymaları, fiilen şâhidlik ederiz şeklindeki<br/>yeminlerinden öncedir.<br/>
<i>“Gerçekten onların yaptıkları ne kötüdür!”</i><b> </b>Yâni yaptıkları ikiyüzlülük, İslâm’dan<br/>
alıkoyma ve Allah Teâlâ’nın yolundan yüz çevirmeleri ne kötüdür!<br/>
<b>3. Bunun sebebi, onların önce îmân edip sonra inkâr etmeleridir. Bu yüzden</b><br/>
<b>kalpleri mühürlenmiştir. Artık onlar hiç anlamazlar.</b><br/>
<i>“Bunun sebebi, onların önce îmân edip sonra inkâr etmeleridir.”</i><b> </b>Münâfıkların amel<br/>
bakımından insanların en kötüleri olduklarına şâhid olan söz, onların İslâm’a giren<br/>diğer insanlar gibi önce şehâdet kelimesini söylemeleri, sonra da inkâr etmeleridir.<br/>Allah’ın bu hükmü, onların amellerinin kötülüğü sebebiyledir. Bu inkârları, onların:<br/>“Eğer Muhammed’in (a.s.) dedikleri hak ise biz eşekleriz” sözleriyle ortaya çıkmıştır.<br/>Yine Tebük gazvesinde, “Bu adam İran kisrasının ve Bizans Kayser’inin köşklerinin<br/>fethedileceğini mi umuyor? Ne uzak bir hayal!” gibi küfrü gösteren sözleriyle ortaya<br/>
