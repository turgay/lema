<a name=2801></a><i>“Allah, fâsıklar topluluğunu hidâyete erdirmez.”</i> müşrikleri dost edinmek suretiyle<br/>
itaatten çıkanları, kendileri için hayırlı olan şeye irşad etmez.<br/>
Âyet-i kerime’de çok şiddetli bir tehdit vardır ki bu tehditten ancak çok az kişi<br/>
kurtulabilir. Çünkü günümüzde zâhid ve takvâ sahibi ihvanımızı bir araştırsan onların<br/>dünya ile ilgili en değersiz bir şeyi bile elden kaçırdıklarında nasıl şaşkınlığa düşüp<br/>üzüldüklerini görürsün. Halbuki onlar dînî hazlardan en yücesini bile elden<br/>kaçırdıklarında hiç aldırış etmezler.<br/>
Âyetten anlaşıldığı kadarıyla kim dünyevi arzuları Rahmân’a itaate tercih ederse<br/>
dünyada ya da âhirette başına gelecek cezaya hazır olsun! Baksın bakalım tercih ettiği<br/>dünya hazları, kendisini bu korku ve felaketlerden kurtarabiliyor mu?!<br/>
Allah’ım, affını ve bağışlamanı niyaz ederiz, ey merhametlilerin en merhametlisi!<br/><b>Kâşifî</b> demiştir ki: Ey aziz! Dostluk iddiasının gerçek olması için İbrahim gibi<br/>
dünyadan yüz çevirecek adam olmak gerek. Nitekim o şöyle demişti: <i><b>“İyi bilin ki onlar<br/>benim düşmanımdır; ancak âlemlerin Rabbi (benim dostumdur).”</b></i> (eş-Şuârâ, 26/77)<br/>Malı misafire sarfedecek, çocuğu kurban etmeye niyet edecek, kendini de ateşe feda<br/>edecek.<br/>
<i>Seni tanıyan kimse canı ne yapsın?<br/>Çocuğu, evlâd u ıyâli ne yapsın?<br/>Her iki cihanı ona bağışlayarak divâne edersin<br/>Sana divâne olan iki cihanı ne yapsın?</i><br/>
Hz. Peygamber (s.a.) şöyle buyurmuştur: “<i>Sizden hiçbiriniz, ben kendisine malından,</i><br/>
<i>çocuğundan ve bütün insanlardan daha sevimli olmadıkça iman etmiş olmaz</i>.”<a href="RuhulBeyans.html#2803">[114]</a> <b>İbn<br/>Melek</b>, bu hadisteki iman ile “kâmil iman”ın, sevgi ile de “ihtiyârî sevgi”nin<br/>kastedildiğini söylemiştir. Meselâ Rasûlullah bir mümine şehit oluncaya kadar<br/>kâfirlerle savaşmasını emretse veya kâfir olan anne-babasını ve çocuklarını<br/>öldürmesini emretse, o mümin selametinin Peygamber (a.s.)’ın emrine uymakta<br/>olduğunu bildiği için bu emre uyar, itaatsizlik etmeyi düşünmez. Nitekim hasta bir insan<br/>tabiatı itibarıyla ilaçtan nefret eder, kaçar. Fakat yine de iyileşmesinin bu ilacı<br/>kullanmaya bağlı olduğunu bildiği için onu kullanır. O halde bir mümin nasıl olur da<br/>karşılık beklemeden bizim menfaatimize çalışan, bize bizden, babalarımızdan ve<br/>çocuklarımızdan daha şefkatli ve merhametli olan Peygamberimiz’in (a.s.) emrine<br/>uymaz?!<br/>
<b>Kâdî</b> (<b>Beydâvî</b>) şöyle demiştir: Peygamber (a.s.)’ın sünnetine onu ihya etmek<br/>
suretiyle yardım etmek, getirdiği şeriatı muhafaza ve müdafaa etmek O’nu sevmekten<br/>ileri gelir.<br/>
<b>Hz. Şeyhülislâm</b>’dan şöyle nakledilir: Ahmed b. Yahyâ Dimaşkî bir gün anne ve<br/>
babasının önünde oturmuş, Kur’an’dan Hz. İsmail’in kurban edilmesi hikâyesini<br/>okuyordu. Dediler ki: Ey Ahmed! Önümüzden kalk ve git. Çünkü biz seni Allah yoluna<br/>
