<a name=1222></a>etmek isteyenleri vazgeçirmeye çalışmalar, îman edenlerin hatâ ettiğini söylemeler;<br/>Kâ’b b. Eşref ve arkadaşlarının mü’minlere söyledikleri çirkin sözler; müşrikleri Hz.<br/>Peygamber’e karşı koymaya teşvik etmeler ve bunun gibi hiçbir hayır taşımayan çok<br/>incitici sözler duyacaksınız. Cenâb-ı Hak, bütün bunlar vukû bulmazdan evvel<br/>müslümanların nefislerini sabra ve istenilmeyen şeylere tahammül etmeye hazırlamak<br/>için; nefisleri bu zorluklarla karşılaşmaya hazır hale getirmek için haber veriyor. Çünkü<br/>korkuların hücûmu, insanların ayaklarını sarsacak şeylerdendir. Meşakkatlere karşı<br/>hazırlıklı olmak, büyük işleri kolaylaştırır.<br/>
Ama bu sıkıntılar ve belâlar geldiğinde <i>“sabreder”</i> en iyi bir şekilde karşılar <i>ve</i><br/>
<i>“korunursanız”</i>; sevgiliye ulaşmakla, istenilmeyen şeylerle karşılaşmak sizin açınızdan<br/>birbirine denk hale gelinceye kadar, her şeyden bir çırpıda yüz çevirip tamamen Allah’a<br/>yönelirseniz, <i>“işte”</i> bunlar, <i>bu</i> sabır ve takvâ <i>“yapmaya değer işlerdendir</i>.<i>”</i> Birbirleri<br/>ile yarışanların, yarışmaya teşebbüs edeceği şeylerdendir. Yani bunlarda kemâl-i<br/>meziyet ve şeref olduğu için veya bunlar, Allah’ın kast ve emrettiği şeyler olduğu için<br/>bunlara sabredip muttakî olmanız, son derece gereklidir.<br/>
Kötülüğe kötülükle karşılık vermek, kötülüğün artması sonucuna götüreceğinden<br/>
burada, dünyevî zararları azaltmak için sabır emredilmiştir. Uhrevî zararları azaltmak<br/>için de takvâ emredilmiştir. Dolayısıyla bu âyet-i celîle, hem dünyanın, hem de âhiretin<br/>edeplerini bir arada veren bir âyettir. Bu durumda akıllı birinin, enbiyâ ve evliyânın<br/>ahlâkı ile ahlâklanması; onların âdâbı ile edeplenmesi gerekir. Nebîler ve velîler,<br/>eziyetlere sabrederler, beyinsizlere, onların kendilerine revâ gördüğünü yaparak<br/>karşılık vermezler. Faydasız bir şeye rastladıkları zaman yüz çevirip efendi efendi<br/>geçerler.<br/>
<i>Kötülüğe kötülükle karşılık, işin kolayıdır.<br/>Adamlık kötülüğe iyilikle mukabele olayıdır.</i><br/>
Cenâb-ı Hak, peygamberini; <i><b>“Şüphesiz sen büyük bir ahlâka sahipsin.”</b></i> (Kalem,<br/>
68/4) sözü ile övmüştür. Hz. Âişe de onun ahlâkının Kur’ân olduğunu yani Kur’ân âdâbı<br/>ile edeplendiğini söylemiştir.<br/>
Denilir ki: “Ahlâkî yüceliğin temelinde yatan şeyler; iyiliği yaymak, eziyeti menetmek,<br/>
yani ona tahammül etmektir.” Cenâb-ı Peygamber de bu sıfatlarla muttasıf bir zât idi.<br/>Allah Teâlâ, onun iyiliğine dâir; <i><b>“Elini büsbütün açıp da tutumsuz olma”</b></i><b> </b>(el-İsrâ,<br/>17/29) buyurmaktadır. Eziyetlere katlanmak ise kuvvetli bir sabırla olur. Hz. Peygamber<br/>eziyetlere katlanma husûsunda anlatılamayacak derecede sabırlı idi. Hz. Peygamber<br/>şöyle buyurur: <i>“Akrabalık hukûkuna riâyet etmeyenin hukûkuna sen riâyet et. Sana<br/>zulmedeni sen affet. Sana kötülük edene sen iyilik et.<a href="RuhulBeyans.html#1229">”</i>[167] </a>Hz. Peygamber, bunu, ancak<br/>kendisi böyle bir ahlâka sahip olduktan sonra başkalarına emretmekte idi. Ümmet-i<br/>Muhammed’in de eziyetlere katlanma ve diğer konularda, ona tâbi olması son derece<br/>gereklidir.<br/>
