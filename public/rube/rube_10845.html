<a name=10846></a><img src="flower_sep.jpg"/><br/>
<img src="RuhulBeyan-10846_2.jpg"/><br/>
<b>2. Nihâyet kabirleri ziyaret ettiniz,<br/></b>Oradaki ölülerinizi de sayıya dâhil ettiniz, böylece ölülerinizin çokluğuyla övünmeye<br/>
kadar gittiniz. Öyle bir noktaya geldiniz ki mezarları ve ölüleri saymaya başladınız.<br/>
Onların ölülerden bahsetmeye başlamaları, “kabir ziyâreti” tâbiriyle ifâde edilerek,<br/>
ondan kinâye yapılarak kendileriyle alay edilmiştir. <b>Tıybî</b> der ki: Bu ifâdenin alay yollu<br/>olması şundandır. Bilindiği üzere kabir ziyâreti ölümü hatırlamak, dünya sevgisini<br/>atmak, övünmeyi ve böbürlenmeyi terketmek için meşrû kılınmıştır. Onlar ise bunun tam<br/>tersini yapıyorlar, kabir ziyâretini, daha fazla katı olmak, dünya muhabbetine ve<br/>çoklukla övünmeye daha fazla dalmak için yapıyorlar.<br/>
Âyet-i kerimedeki ifâdeler, yaşanmış bir vak‘ayı haber verme şeklindedir; ama<br/>
aslında böyle yapanları azarlama ve ayıplama mânâlarını ihtivâ etmektedir. Bu tefsîre<br/>göre gâye mugayyâya dâhil olur.<br/>
Bazı âlimlere göre âyetin mânâsı şöyledir: Mal ve evlat çokluğu ile övünmek sizi<br/>
ölünceye ve kabre girinceye kadar oyaladı. Ömürlerinizi dünya peşinde koşarak zâyî<br/>ettiniz ve sizin için çok mühim olan âhiretiniz için çalışmaktan yüz çevirdiniz. Bu<br/>mânâya göre “kabirleri ziyâret”ten maksad ölümdür, tekâsür mal ve evlâd çokluğuyla<br/>övünmektir.<br/>
“Tekâsür”, mal ve çocuk sayısını artırmak, bu hususta yarışa girmektir. Nitekim bir<br/>
sahâbînin rivâyetine göre Rasûlullah Efendimiz (s.a.) bu âyeti okumuş ve sonunda şöyle<br/>buyurmuştur: <i>“Ademoğlu malım! malım! deyip duruyor. Yiyip tükettiğinden, giyip<br/>eskittiğinden ya da tasadduk edip sevap kazanmak üzere önden gönderdiğinden başka<br/>senin malın mı var ki?” </i><a href="RuhulBeyans.html#10851">[201]</a><br/>
Bu âyette onların öldükten sonra dirileceklerine de işâret vardır. Çünkü ziyâret eden<br/>
kişi mukîm, kalıcı değildir, gelip geçicidir. <b>Ömer b. Abdulaziz</b> (r.a.) bu âyet-i kerimeyi<br/>okumuş ve şöyle demiştir: “Ben kabirde kalışı ancak bir ziyâret olarak görmekteyim.<br/>Ziyâretçinin mutlaka evine geri dönmesi gerekir. Kabri ziyârete giden kişinin döneceği<br/>yer de ya Cennettir, ya da Cehennem!”<br/>
Bu âyet-i kerimede, dünyadan sakındırma, âhiret ve ölüme hazırlanmaya teşvik vardır.<br/>
<i>Ecelin gece baskını yaptığı gün,<br/>Elbet dünyadan gitmek gerekir.<br/>Eğer gönül, dünya esiri değilse,<br/>O âleme kolayca gitmek mümkün!</i><br/>
<b>3. Hayır! Yakında bileceksiniz!<br/></b><i>“Kellâ: Hayır, öyle değil!”</i> kelimesi, onların çoklukla övünmelerinin yanlış olduğunu<br/>
