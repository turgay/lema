<a name=9386></a>anlamındaki <i>vecîf</i>’den alınmıştır. Araplar “deveyi koşturdum” mânâsında “evceftü’l-<br/>baîra” derler. <i>Kamus</i>’ta; <i>“vecîf”</i> at ve devenin bir çeşit koşmasıdır, denilmiştir. <i>“Hayl”<br/></i>kelimesinin başındaki <i>min</i> harfi nefîden sonra sözün süsü için getirilmiştir. <i>Hayl<br/></i>kelimesi süvari atlarından bir topluluktur. Tekili yoktur. Yahut tekili <i>hâil</i>’dir. Çünkü<br/>mânâsı çalımlı, kibirli yürümektir. Bu da süvâri atının yürüme şeklidir. <i>Kamus</i>’ta<br/>belirtildiği gibi çoğulu <i>ehyâl</i> ve <i>huyûl</i>’dür.<br/>
<b>Râğıb</b> demiştir ki: Huyelâ kelimesinin mânâsı, tekebbür, yâni büyüklenmektir. İnsanın<br/>
kendisinde bir üstünlük hayal etmesinden alınmıştır. Bundan dolayı, “her ata binen<br/>kimse kendisinde bir büyüklük görür” sözünde hayl/at kelimesinin anlamı açıklanmıştır.<br/><i>Hayl</i> kelimesi aslında at topluluğunun ve atlara binen süvari topluluğunun müşterek<br/>adıdır. Nitekim, <i><b>“Onlara (düşmanlara) karşı gücünüz yettiği kadar kuvvet ve cihad<br/>için bağlanıp beslenen atlar hazırlayın...”</b></i> (el-Enfal, 8/60) buyrulmuştur. Bu kelime<br/>hem süvâri hem de at için kullanılmaktadır. Nitekim: “Ey Allah’ın süvari kulu, atına<br/>bin” rivâyetinde atlılar kasdedilmiştir. Rasûlullah (s.a.)’in <i>“Salma gezen at<br/>sürüsünden zekât vermekten sizi bağışladım”</i> hadis-i şerifindeki <i>Hayl</i> kelimesiyle de<br/>atlar kasdedilmiştir.<br/>
<i>Hayl</i> denilen at iki çeşittir: Atîk ve hecîn, Atik çeşidinin ana ve babası arap atıdır.<br/>
Herhangi bir ayıplanacak kusuru bulunmadığı için ona atîk adı verilmiştir. Aynı şekilde<br/>Kâbe’ye, herhangi bir hükümdarın emrine ve hizmetine düşmek ayıbından sâlim olduğu<br/>için atik adı verilmiştir. Atîk adı verilen bir at bir eve bağlandığında o eve şeytan<br/>girmez.<br/>
Hecin atı ise babası arap atı olup anası acem/yabancı attır. Aradaki fark şudur: Semer<br/>
takılan ve “birzevn” adı verilen atın kemikleri “feres” denilenden daha iridir. Feresin<br/>kemikleri ise daha sert ve ağırdır. Birzevn denilen at cinsi feres denilenden daha ağır<br/>yük taşıyabilir. Feres cinsi daha hızlı koşar. Bu bakımdan atik denilen at cinsi geyiğe,<br/>birzevn cinsi ise koyuna benzetilmiştir. At insan gibi rüyâ görür. Atta dalak olmadığı<br/>söylenmiş ve onun hızlı koşmasının ve hareketliliğinin sebebinin bu olduğu<br/>bildirilmiştir.<br/>
Âyetteki <i>rikâb</i> kelimesi, yalnız develerden binileni ifâde eder. Nitekim araplar yalnız<br/>
deveye binenlere “râkib”; ata binenlere “fâris” derler. Rikab kelimesinin tekili kendi<br/>lafzında yoktur. Mânâ itibariyle tekili <i>râhile</i> kelimesidir.<br/>
<i>Müfredat’</i>ta şöyle denilmiştir: <i>Rükûb</i> aslında insanın hayvan sırtında olmasına denir.<br/>
Bazan da gemide bulunan kimse için kullanılır. Râkib, özel olarak deveye binip onu<br/>koşturan kimse olarak tanınır. Çoğulu rüküb, rükbân ve rükûb kelimeleridir. Rikâb,<br/>kelimesi binilen vâsıtaya tahsis edilmiştir.<br/>
Buna göre âyetin mânâsı şöyledir: Ganîmetler için, uzak mesâfelere gitmediniz, çetin<br/>
zorluklarla karşılaşmadınız ve zorlu bir savaş da yapmadınız. Çünkü, Nadiroğullarının<br/>köyleri ve mahalleleri Medine’ye iki mil mesâfede idi ki, yıldız esasına göre<br/>düzenlenen saatle yalnız bir saatlik yoldur. Ashâb-ı kiram oraya yürüyerek gitmişlerdir.<br/>Yalnız Rasûlullah (s.a.) yuları liften olan bir merkebe binmişti. İleride de bahsedileceği<br/>
