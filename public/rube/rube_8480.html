<a name=8481></a><b>“kendi günâhın için” </b>yâni bu günahından dolayı<b> “<i>(Allah’tan) </i></b><b>mağfiret dile”<br/></b>buyrulmuştur.<br/>
Bir de inanan erkekler ve inanan kadınlar da “lâ ilâhe illallah”/Allah’tan başka ilah<br/>
yoktur, ilmini iyi bildiklerini zannettikleri için onlar için de mağfiret dile. Çünkü<br/><i><b>“Allah’ı şânına yaraşır biçimde tanıyamadılar”</b></i> (el-En’âm 6/91) ifâdesi Allah’ın<br/>vasfındandır. Allah Teâlâ, her ruhun yokluktan özel bir nitelikle ruhlar aleminde<br/>kendisine mahsus olan makamda dönüp durduğunu bilir. Yine Allah Teâlâ her ruhun özel<br/>bir nitelikle aşağıların aşağısında bulunan kendine mahsus bir kalıba sığındığını sonra<br/>bu aşağıların aşağısında olan kalıptan ya îman ve sâlih amel ile rûhânî derecelere<br/>yükseldiğini yahut küfür ve kötü amellerle nefsânî aşağı tabakalara düştüğünü sonra bu<br/>ruhun kendisine mahsus yakınlık yüceliklerindeki yerini yahut yine kendisine mahsus<br/>olan aşağı zindandaki uzaklığını bilir.<br/>
Bunun benzeri şudur: Nasıl ki taşın, kerpicin, ağaç ve ahşabın, binânın yapısında her<br/>
birinin kendine mahsus ayrı bir durumu, mevki varsa işte aynen bunun gibi her ruhun da<br/>başkasının ortak olamayacağı yalnız kendisine mahsus bir mevkii ve konumu vardır.<br/>
<b>Baklî </b>şöyle demiştir: Ey Muhammed (s.a.), sen beni mütalaa ve visâlimdeki<br/>
varlığından dolayı mağfiret dile. Zira Hakk’ın bekâsında böyle muhdes yâni sonradan<br/>olan bir varlığın bakâsı günahların en büyüğüdür.<br/>
<i>el-Esiletü’l-Mukhame</i>’de şöyle denilmektedir: Burada Peygamberimiz (s.a.)’e<br/>
mağfiret dilemesi emredilen günah, bir takım küçük günahlar ve hafif ayak<br/>sürçmeleridir ki bunlar zaten beşerî sıfatlardandır. Tabiî ki bu yorum, peygamberlerin<br/>bir takım küçük günahları işleyebileceklerini tecviz edenlere göredir.<br/>
<i>Me‘âlim</i>’de denilir ki: “Hz. Peygamber (s.a.), mağfiret edilmiş olmasına rağmen<br/>
ümmeti onun bu sünnetine uysun diye istiğfar etmekle emrolunmuştur. Yâni “sen,<br/>başkalarının sana uymaları için günahlarından dolayı mağfiret dile” demektir.<br/>
<i>Tibyân</i>’da denildiğine göre: “İstiğfardan maksad şudur: Allah’tan ismet talep et ki<br/>
seni günahlardan korusun.”<br/>
Denildi ki: Peygamberin mağfiret dilemesi, hiç kimsenin idrak edemeyeceği derecede<br/>
kulluğun hakikatiyle ilgili yapılan bir takım kusurlardan dolayıdır.<br/>
Bazı büyükler şöyle demiştir: Peygamberimiz (s.a.)’e izâfe edilen günah, Allah<br/>
Teâlâ’nın “bil” kavlinde işâret edilen şeydir ki, onu işâret ehlinden başkası anlayamaz.<br/>
Fakir <b>(Bursevî)</b> der ki: Belki de bahsedilen günah, fark mertebesinde kendisine ilim<br/>
nispet etme günahıdır. Çünkü Peygamberimiz (s.a.) cem mertebesinde haktır. Bunun için<br/>Peygamberimiz (s.a.)’in mübarek başucunda Ravza-i Münîfe’de bana şöyle denildi:<br/>“Rasûlullah (s.a.)’in bâtını müstesna hiç bir mahlûka secde etmek câiz değildir. Zira o<br/>haktır.” İnanan erkek ve inanan kadınlara izafe edilen günaha gelince o, müminlerin pek<br/>muhterem Peygamber (s.a.)’e nisbetle tevhîd ilminde kusur etmeleridir.<br/>
Sonra lâ ilâhe illallah kelimesi, kelime-i tevhiddir. Tevhide hiçbir şey denk olamaz.<br/>
Yoksa kelime-i tevhid, tek değil iki ve daha fazla olurdu. Şâyet bu kelimeyle tevhid-i<br/>hakiki murad edilirse bu kelime mîzana girmez. Çünkü bunun bir muâdili ve benzeri<br/>
