<a name=373></a><img src="RuhulBeyan-373_1.jpg"/><br/>
nitelenen niteleyene izâfe edilmiştir. Yâni; temiz, kutsal rûh demektir. Bu da Îsâ (a.s.)’ın<br/>rûhudur. Kutsallıkla nitelendirilmesi ise onu yüceltmek içindir. Çünkü kutsal ve yüce<br/>olan, Cenâb-ı Hakk’tır. Bir görüşe göre “rûh”dan kasıt Cebrâîl olup <i>“kuds” </i>olarak<br/>vasfedilmesi, onun temiz olmasındandır. Çünkü hiçbir zaman günaha tevessül<br/>etmemiştir. Rûh olarak isimlendirilmesinin sebebi onun peygamberlere kalblerin hayatı<br/>demek olan şeyler getirmesindendir. Îsâ (a.s.), Rûhu’l-kuds ile kuvvetlendirilmesinin<br/>mânâsı ise; onun küçüklükten büyüklüğe kadar korunup, şeytanın kendisine<br/>yaklaşmaması ve yahûdîlerin onu öldürmeyi kasdettiği sırada vuku bulan göğe çekilmesi<br/>hâdisesidir. Îsâ (a.s.)’ın nebîler arasında özellikle seçilip isminin zikredilmesi apaçık<br/>mûcizeler getirip Rûhu’l-kuds’la desteklenmesi, diğer peygamberlerin gönderiliş<br/>gâyelerinin Tevrât’ın hükümlerini tahrîften kurtarmak ve doğrulamak için olmasına<br/>rağmen Îsâ (a.s.)’ın Tevrât’a âid bir takım hükümleri neshetmesi ve yahûdîlerin<br/>kendileri ile ilgili olarak inandığı bâtıl inançların doğrusunu açıklayarak onların<br/>yaptıklarının kötülüğünü en iyi biçimde açığa çıkarmasıdır. Hz. Mûsâ ile Hz. Îsâ<br/>arasında dört bin, bir görüşe göre de yetmiş bin peygamber gelip geçmiştir.<br/>
Demek ki peygamberler ne zaman sizin gönlünüzün hoşlanmayacağı bir şey getirirse<br/>
kibirlenmek isteyeceksiniz de, kimisini tekzîb edecek, kimisini öldüreceksiniz, öyle mi?<br/>
Bunları yahûdîlerin ataları yapmakla beraber, Cenâb-ı Hak burada asr-ı Nebî’deki<br/>
yahûdîlere hitâb ediyor. Bunların her ne kadar kibirlenmeleri varsa da, peygamber<br/>öldürmek şeklinde bir günah işlememişlerdi. Fakat onlar atalarını örnek alıp<br/>yaptıklarını benimsemişlerdi. Yahûdîlerin nefislerinin hoşlanmadığı şey; tahrif ederek<br/>sapmış oldukları hak yola uygun, fakat hevâlarına uymayan şeylerdir.<br/>
<i>“Kibirlendiniz”</i>, yâni ona tâbi olmaktan Allah katından getirdiklerine îmân etmekten<br/>
kaçındınız. Sizden bir kısmınız Hz. Muhammed ve Hz. Îsâ’ya yaptığınız gibi yalanlama<br/>yoluna, bir kısmınız da Hz. Zekeriyyâ, Hz. Yahyâ ve diğer bâzı peygamberlere yaptığı<br/>gibi öldürme yoluna gidecek, öyle mi?<br/>
“Bir kısmı” diye terceme edilen <i>“ferîkan” </i>( __WORD__ ) kelimesinin iki defa tekrârı, kasr,<br/>
yâni önemine işâret için değil, okuyanın ve dinleyenin yaptığı kötü şeylere dikkat<br/>çekmek içindir. Her ne kadar geçmişteki halleri murâd edilmişse de <i>“öldürme” </i>fiili<br/>geçmiş zaman kipi ile kullanılmayıp, şimdiki (muzâri) zaman kalıbı içinde<br/>kullanılmıştır. Buna sebeb o hâlin kötülüğünü beyândır. Sanki: “Ey yahûdîler, yaptığınız<br/>iş her ne kadar geçmişte olduysa da, kötülüğü onlara ve onların nesillerine bir utanç<br/>tablosu olarak kalan çirkinliği, hâlâ devam etmektedir” denilmiştir. Veya muzâri kipiyle<br/>mânâ: Ey yahûdîler, sizden bir fırka o nebîleri öldürmüştü. Bugün siz de bu niyet üzere<br/>bulunuyorsunuz. Çünkü siz Hz. Muhammed (s.a.)’i öldürmeye çalıştınız. Ben onu<br/>korumama almasaydım, bunu yapardınız. Nitekim ona sihir yapmış ve yediği koçun etini<br/>zehirlemiştiniz. Hattâ Nebî (a.s.) bundan dolayıdır ki: <i>“Hayber yemeği hâlâ beni<br/>rahatsız eder.<a href="RuhulBeyans.html#375">”</i>[328] </a>buyurarak buna işâret etmiş, kalbte bulunan ve kesilmesi insanın<br/>ölümüne sebebiyet veren <i>“ebher” </i>damarını kastederek işte şu an, <i>“ebher” </i>in kesilme<br/>
