<a name=1954></a><img src="RuhulBeyan-1954_1.jpg"/><br/>
<b>17. Eğer Allah seni bir zarara uğratırsa, onu kendisinden başka giderecek yoktur.</b><br/>
<b>Ve eğer sana bir hayır verirse, <i>(bunu da geri alacak yoktur)</i></b><b>. Şüphesiz O her şeye<br/>kadirdir.</b><br/>
<i>“Allah sana bir zarar dokundursa”,</i> hastalık, fakirlik ve benzeri bir şeye maruz<br/>
bırakacak olursa <i>“onu yine kendisinden başka giderecek yoktur.”</i> O’nun dışında hiçbir<br/>kuvvet, o zararı ortadan kaldırmaya muktedir değildir. Bu ifade, aklı başında olan<br/>kimsenin Allah’dan başkasını dost edinmemesi gerektiğine işaret eden başka bir<br/>delildir.<br/>
<i>“Ve eğer sana bir hayır dokundursa”</i> sağlık, nimet ve benzeri şey verecek olursa bil<br/>
ki, <i>“şüphesiz O herşeye kadirdir.”</i> Sana verdiklerini korumaya ve sürdürmeye O’nun<br/>gücü yeter. Allah’ın verdiklerini iptal etmeye ve senin elinden almaya başkalarının gücü<br/>yetmez. Nitekim bir âyet-i kerîmede <i><b>“O’nun keremini geri çevirecek yoktur.”</b></i> (Yunus,<br/>10/107) buyurulmuştur.<br/>
<b>İbn Abbas </b>(r.anhüma)’dan şöyle rivayet edilmiştir: Hz. Peygamber (a.s.)’a İran<br/>
Kisra’sı bir katır hediye etmişti. Rasûlullah (a.s.) katıra eğeri vurdu, kendisi bindi, beni<br/>de terkisine aldı. Bir müddet gittikten sonra bana döndü ve: <i>“Yavrum”</i> dedi. Ben de:<br/><i>“Buyur, yâ Rasûlallâh!”</i> dedim. Şöyle buyurdu:<br/>
<i>“Allah’ın emirlerini ve nehiylerini gözet ki, Allah da seni gözetsin. Allah’ı gözet ki</i><br/>
<i>onu önünde bulasın. Bolluk içindeyken Allah’ı tanı ki, O da seni darlıkta tanısın.<br/>Dileğin varsa Allah’tan dile, yardım isteyeceksen Allah’tan iste. Olacak şeyler Allah<br/>tarafından takdir edilmiş, bitmiştir.</i><br/>
<i>Bütün yaratıklar, Allah’ın senin için takdir etmediği bir faydayı vermeye çalışsalar</i><br/>
<i>buna güçleri yetmez. Yine Allah’ın senin için yazmadığı bir zararı vermeye çalışsalar<br/>buna güçleri yetmez.</i><br/>
<i>Yakînle beraber sabırla amel etmeye gücün yeterse bunu yap. Buna gücün yetmezse</i><br/>
<i>sabret. Çünkü hoşlanmadığın bir şeye sabretmekde pek çok hayır vardır. Bil ki zafer<br/>sabırla beraberdir. Sıkıntı da rahatla beraberdir. Sıkıntının sonunda rahat vardır.<br/>Güçlükle beraber kolaylık vardır.”</i><a href="RuhulBeyans.html#1956">[94]</a><br/>
Eğer sen, “İnsan arkadaşının bazı sıkıntılarını giderebilir.” dersen, ben derim ki,<br/>
hakikatte zorlukları kaldıran, engellerin önünü açan Allah’dır. Ancak bunu, bazen bir<br/>takım sebeplere dayandırır, bazan da sebepsiz olarak yapar.<br/>
<b>Hâfız</b> şöyle der:<br/>
<i>İster sıkıntı gelsin, ister rahat sana, ey hakîm!<br/>Başkasından bilme bunu, ne gelirse Hak’tan gelir</i><br/>
Hakikatte istiâne, (yardım istemek) ancak Allah’dandır. Peygamberlerden ve Allah<br/>
dostlarından yardım istemek, belki Allah’a ihtiyaçlarımızı arzetmede şefaatçi olmaları<br/>içindir. Muvahhid mü’min, varlıkta Allah’dan başka bir müessir olduğuna inanmaz.<br/>
