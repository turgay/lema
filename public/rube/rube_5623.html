<a name=5624></a><img src="RuhulBeyan-5624_1.jpg"/><br/>
<img src="RuhulBeyan-5624_2.jpg"/><br/>
<img src="RuhulBeyan-5624_3.jpg"/><br/>
<img src="RuhulBeyan-5624_4.jpg"/><br/>
<b>Kâşifî </b>der ki: “Bu, Cenâb-ı Hakk’ın kudretinin kemâline delîlidir. Çünkü ateş şûlesi,<br/>
su tutan bulutun arasından çıkar.” Zıddan zıddı ortaya çıkaran Allah, bütün<br/>noksanlıklardan münezzehtir.<br/>
<b>44. Allah, gece ile gündüzü birbirine çeviriyor. Şüphesiz bunda basîret sâhipleri</b><br/>
<b>için mutlak bir ibret vardır.</b><br/>
<i>“Allah, gece ile gündüzü”</i> peş peşe getirmek veya birini eksiltip diğerini artırmak ya<br/>
da sıcaklık, soğukluk, karanlık ve aydınlık gibi onlarda vukû bulan durumları<br/>değiştirmek sûretiyle “<i>birbirine çeviriyor</i>.” Hadîs-i kudsîde Allah Teâlâ<i>: “Zamana<br/>(dehr) söverek Âdem oğlu bana eziyet ediyor. Dehr benim. Emir (tasarruf) benim<br/>elimdedir; gece ve gündüzü evirip çeviririm.”</i><a href="RuhulBeyans.html#5628">[175]</a> buyurur. Bu rivâyet <i>el-Meâlim</i> ve<br/><i>el-Vasît</i>’ta da geçmektedir.<br/>
“<i>Şüphesiz bunda” </i>bulutların sürülmesinden gece ile gündüzün evirilip çevrilmesine<br/>
kadar açıklananlarda <i>“basîret sâhipleri” </i>yâni basîret gözüyle gören herkes <i>“için<br/>mutlak bir ibret vardır.</i>” Yâni kadîm olan yaratıcının varlığına, birliğine, kudretinin<br/>kemâline, ilminin bütün eşyâyı kuşattığına, meşîetinin geçerliliğine ve yüce şânına lâyık<br/>olmayan sıfatlardan münezzeh olduğuna apaçık delâletler vardır.<br/>
“<br/>
”ın asıl anlamı bir halden bir hâle geçmek demektir. “<br/>
” ise görüneni tanımak<br/>
sûretiyle görünmeyeni tanımaya vesile olan bir haldir.<br/>
Kalbin idrâk edici kuvvetine hem basîret hem de basar denir. Baş gözüne ise<br/>
neredeyse hiç basîret denilmez. Nitekim <i>el-Müfredât</i>’ta böyle geçmektedir. Yâni basîret<br/>sâhibi olanlar, zikredilen şeylerden hareketle onları vahdâniyyetine kesin olarak delâlet<br/>eden tam kudretiyle ve her şeyi kuşatan ilmi ile idâre edene ulaşır.<br/>
<b>Saîd b. Müseyyeb’</b>e: “Hangi ibâdet daha fazîletlidir?” diye soruldu. O da: “Allah’ın<br/>
yarattıkları hakkında tefekkür ve dîni hakkında tefakkuh/anlayış sâhibi olmaktır.” dedi.<br/>
İbretlerin çok ama ibret alanların az olduğunu ifâde etmek için araplar: “İbret alacak<br/>
şeyler çok, ibret alan ise pek azdır.” şeklinde bir söz söylerler. Dolayısıyla akıllıya<br/>gereken gece ve gündüz boyunca olan bitenden ibret almaktır.<br/>
<b>Râbia Kaysiyye</b> der ki: “Ezanı duydukça kıyâmet günü nidâ edecek münâdîyi, karın<br/>
yağışını gördükçe amel defterlerinin uçuşunu, çekirgeleri gördükçe de haşrı hatırlarım.”<br/>
Âyet-i kerimede şu hususlara işâret olunmuştur: Allah Teâlâ günahlardan ve kötü<br/>
huylardan neş’et eden parça parça bulutları sürer, sonra onları bir araya getirir, daha<br/>sonra da onları üst üste yığar. Bir de görürsün ki, günah bulutları arasından tevbe<br/>yağmuru çıkıyor. Tıpkı <i><b>“Âdem Rabbine âsi olup yolunu şaşırdı” </b></i>(Tâhâ, 20/121)<br/>bulutundan, <i><b>“Sonra Rabbi onu seçkin kıldı, tevbesini kabul etti ve doğru yola<br/>yöneltti.” </b></i>(Tâhâ, 20/122) yağmurunun çıkması gibi. İnsan (unutmak anlamındaki)<br/>
