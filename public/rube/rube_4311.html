<a name=4312></a><img src="flower_sep.jpg"/><br/>
<img src="RuhulBeyan-4312_2.jpg"/><br/>
<img src="RuhulBeyan-4312_3.jpg"/><br/>
olmaları mümkün değildir.<br/>
<b>Şeyh Sa‘dî</b> (k.s.) şöyle der:<br/>
<i>Yol doğru gerek, yukarıya doğru değil<br/>Çünkü kâfir de görünüş bakımından bize benzer</i><br/>
Amellerinize sevap ve ceza ile mukâbelede bulunduğu zaman dünyada iken “<i>hakkında</i><br/>
<i>ihtilafa düşmekte olduğunuz şeyi kıyâmet gününde mutlaka size açıklayacaktır.</i>” Bu<br/>ifâde, İslâm’a ve hak dine muhâlefet etmekten bir sakındırma ve korkutmadır. Çünkü bu<br/>muhâlefet kişiyi ebedî azaba götürür.<br/>
<b>93. Allah dileseydi hepinizi bir tek ümmet kılardı; fakat O, dilediğini saptırır,</b><br/>
<b>dilediğini de doğru yola iletir. Yaptıklarınızdan mutlaka sorumlu tutulacaksınız.</b><br/>
<i>“Allah” </i>icbar edici ve zorlayıcı bir irâde ile<i> “dileseydi hepinizi” </i>İslam üzere ittifak<br/>
eden<i> “bir tek ümmet kılardı; fakat” </i>hikmetine muhâlif olacağı için bunu dilemez.<br/>Bilakis<i> “O, dilediğini saptırır,” </i>yâni o kişinin cüz’î irâdesi doğrultusunda onda dalâleti<br/>yaratır.<i> “Dilediğini de doğru yola iletir.</i>” Dilediğini de yine o kişinin ihtiyârına/kendi<br/>seçimine göre hidâyete sevk eder. Dolayısıyla saptırma ve hidâyet o kişinin ihtiyarı<br/>dolayısıyladır. Bunda ancak seçkin kulların bilebileceği büyük sırlar vardır.<br/>
Allah’a yemin olsun ki hepiniz kıyâmet gününde ahde vefa ve ahdi bozma gibi<br/>
dünyada “<i>yaptıklarınızdan mutlaka sorumlu tutulacaksınız.</i>” ona göre de bunların<br/>karşılığını göreceksiniz. Size bir şeyi anlamak için değil azarlamak ve yaptığınızın<br/>karşılığı verilmek için soru sorulacak.<br/>
Bilesin ki, üzerine ahid yapılan şeyler çoktur. Sâdık müridlerle kâmil şeyhler<br/>
arasındaki bey‘at de gerçek ahidlerdendir ve bu Allah’a kavuşuncaya kadar devam eder.<br/>Âyette meşâyıhtan velâyet sâhibi bir zâtın irâdesine kendini teslim eden müride de<br/>işaret vardır. Böylece bir mürid, sâdık bir taleble şiddetli mücâhedeler sırasında sebat,<br/>nefse ve hevaya muhâlefete sabır, sohbete devam, hizmete boyun eğme, ihvana<br/>tahammül, onlarla beraber edebi muhafaza ve benzeri konularda onunla muâhede yapar.<br/>Bu ahdi taşırken usanır, sorumluluklara tahammülde gevşek davranırsa ahdini bozmuş,<br/>azmini yitirmiş ve gerisin geriye dönmüş olur. Sonra mürid Allah’ı talebin sebepleri<br/>olan irâde, mücâhede, hırka giymek, sohbete ve hizmete devam ile taleb ve seyr<br/>sırasında elde edilen fütûhatı, dünyayı talebin âletleri ve nefsinin şehvetlerini tahsil<br/>etmenin vâsıtaları edinir. Nefsinin şehvetlerini de yapmacık hareketlerle, riyâkarlık ve<br/>
