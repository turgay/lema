<a name=5967></a><img src="flower_sep.jpg"/><br/>
<img src="RuhulBeyan-5967_2.jpg"/><br/>
<img src="RuhulBeyan-5967_3.jpg"/><br/>
Onların evlâ olanı terk etmeleri de bizim küçük günahlarımız gibidir. Çünkü ebrârın/iyi<br/>kimselerin sevap/iyilik saydıkları şeyler, mukarrebîne/Hakk’a yakın kılınanlara göre<br/>günah kabul edilir.”<br/>
<i>el-Fütûhât</i>’ta<i> </i>der ki: “Bilesin ki havâssın günâhları, başkalarının tabîattan gelen<br/>
şehvetin hükmüyle işledikleri günahlar gibi değildir. Onların günahları te’vil’de hatâ<br/>etmeleri ile olur.”<br/>
Bunun izâhı şöyledir: Hak Teâlâ, ârif-i billâh bir kulunun muhâlif bir ameli işlemesini<br/>
murâd etmişse, te’vîl ile bu ameli işlemeyi ona güzel gösterir. Çünkü ârifin ma’rifeti,<br/>onu kendisinde bir hak taraf olduğuna şâhidlik eden bir te’vil olmaksızın muhâlefete<br/>düşmekten alıkoyar. Çünkü ârif asla hurmeti/haramı çiğnemez. Süslü gösterme ve te’vil<br/>yoluyla mukadder bir hatâya düşerse, Allah Teâlâ ona kendisini bu fiile sevkeden o<br/>te’vilin bozuk olduğunu bildirir. Nitekim Âdem (a.s.) hakkında böyle olmuştur. Çünkü o,<br/>te’vîl ile âsî olmuştu. İşte o zaman ârif, şerîat lisanının kendisinin isyan ettiğine<br/>hükmettiği gibi o da kendisi aleyhine aynı hükmü verir. O bu hatâya düşmeden önce<br/>te’vîl şüphesi bulunduğu için âsî değildi. Nitekim müctehid bir meseledeki meşrû<br/>hükmün o olduğuna inanarak herhangi bir hususta fetvâ verdiği zaman hatâ ile<br/>vasfedilmez. Sonra ikinci bir durumda delîl ile hatâ ettiği kendisine zâhir olursa, daha<br/>önce değil delilin zâhir olduğu zamanda zâhir lisanı onun hatâ ettiğine hükmeder. İşte<br/>böylece keşf hâli üzere olan bir kulun te’vîl, süsleme, gaflet ve unutma olmadan asla<br/>Rabbine isyân etmesinin mümkün olmadığı bilindi.<br/>
<b>Bâyezid</b> (k.s.)’a: “Ehl-i keşften olan bir ârif günah işler mi?” diye sorulduğunda<br/>
“Evet, <i><b>Allah’ın emri mutlaka yerine gelecek, yazılmış bir kaderdir.</b></i> (el-Ahzâb,<br/>33/38)” diye cevap vermesine gelince, bu yukarda söylenenlere ters düşmez. Yâni<br/>Allah hakkında takyîd ile (kayıt ve şart koşarak) hükmetmemeleri âriflerin<br/>edeblerindendir. Bâyezid sanki şöyle demektedir: Eğer Hak Teâlâ ezelî ilminde onlar<br/>aleyhine bir şey takdir etmişse, o mutlaka meydana gelir. Meydana gelince de o kimse<br/>için mutlaka bir hicâb vardır. Bunun en azı te’vîl veya tezyîn (süslü gösterme)dir. Buni<br/>iyi bil!<br/>
<i> </i><br/>
<b>12. Elini koynuna sok da kusursuz bembeyaz çıksın. Dokuz mûcize ile Fir’avn ve</b><br/>
<b>kavmine <i>(git)</i></b><b>. Çünkü onlar artık yoldan çıkmış bir kavim olmuşlardır.</b><br/>
“<i>Elini koynuna sok da</i>” Elini gömleğinin yakasına sok da. Âyette “elini koluna/yenine<br/>
sok” buyrulmadı. Çünkü Mûsâ (a.s.)’ın üzerinde kolu ve düğmeleri olmayan yün bir<br/>elbise vardı. Mübârek eli de açıktaydı. İşte Mûsâ (a.s.)’a elini dış gömlek yerine<br/>giyilen bu küçük bir cübbesinin içine sokması emredildi.<br/>
<i>“Kusursuz</i>” abraşlık ve benzeri bir hastalık olmaksızın “<i>bembeyaz</i>” güneş ışığı gibi<br/>
