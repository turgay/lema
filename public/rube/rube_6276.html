<a name=6277></a><img src="flower_sep.jpg"/><br/>
<img src="RuhulBeyan-6277_2.jpg"/><br/>
<img src="RuhulBeyan-6277_3.jpg"/><br/>
<i>İlk kopuş, her şeyden ayrılmak, bağları kesmektir</i><br/>
<i>“Şüphesiz O, mutlak güç ve hikmet sâhibidir, dedi.”</i><b> </b>Yani,<b> ş</b>üphesiz O Allah,<br/>
Aziz’dir; işinde gâlib ve üstündür; düşmanlarımın bana tasallut etmesine manî olur.<br/>Hakîm’dir, hikmet sâhibidir. Hikmet ve maslahat olan şeyleri yapar. Bana da hâlime en<br/>uygun olan şeyleri emreder.<br/>
Bir kimseye Allah’a ibâdet etmek bir beldede takdir olunmamışa oradan çıksın ve<br/>
başka bir beldeye hicret etsin.<br/>
<i>et-Te’vîlâtü’n-Necmiyye’</i>de der ki: O Allah Azîz’dir. O, bir kulunun kendisine vâsıl<br/>
olmasından yücedir. O’na ancak Allah’ın dışındaki şeyleri (<i>mâsivâ</i>) tamamen terk eden<br/>ve varlıktan tamamen uzaklaşan kimse vâsıl olabilir ve O’na yaklaşabilir. O Allah<br/>Hakîm’dir. Hikmeti gereği, ancak benlik kirinden temizleneni kabul eder. Nitekim<br/>Peygamber (s.a.): “<i>Allah temizdir, ancak temiz olanları kabul eder</i><a href="RuhulBeyans.html#6282">”[172] </a>buyurmuştur.<br/>
Rivâyete göre, İbrâhim (a.s.), ilk hicret eden kimsedir. Her peygamberin bir hicreti<br/>
vardır. İbrâhim (a.s.)’ın ise iki hicreti vardır. O, Kûsî’den- burası Kûfe civarında bir<br/>köydür- Lût (a.s.) ve Sâre ile birlikte Harran’a hicret etti; oradan da Şam’a gidip<br/>Filistin’e yerleşti. Lût (a.s.) ise Sodom’da konakladı ve orada ikâmet etti.<br/>
<b>Keşşâf</b> müellifi şöyle nakleder: İbrahim (a.s.) hicret esnâsında yetmiş beş yaşında idi.<br/>
Bu yaşta iken Allâh Teâlâ ona Sâre’nin hizmetçisi olan Hacer’den İsmail’i verdi.<br/>İbrahim yüz yirmi yaşına gelince Hak Teâlâ ona Sâre’den bir evlâd bağışladı. Bununla<br/>ilgili olarak Kur’ân-ı Kerîm’de de şöyle buyurur:<br/>
<i> </i><br/>
<b>27. Ona İshak ve Ya’kub’u bağışladık. Peygamberliği ve kitapları, onun soyundan</b><br/>
<b>gelenlere verdik. Ona dünyada mükâfâtını verdik. Şüphesiz o, âhirette de sâlihler<br/><i>(zümresin)</i></b><b> dendir.</b><br/>
<i>“Ona” </i>yâni İbrâhim’e, yaşlı ve kısır zevcesi Sâre’den <i>“İshak’ı ve” </i>torunu <i>“Yâkub’u</i><br/>
<i>bağışladık.” </i>İshâk, Hâcer’den olan İsmâil (a.s.)’dan sonra dünyaya geldi. Yâkub ise,<br/>oğlunun oğludur, yâni İbrâhim (a.s)’ın torunudur. Bu doğum, İbrâhim (a.s.)’ın zevcesi<br/>Sâre, kısır olduğu için doğumdan ümid kesildiği bir zamanda vukû bulmuştu.<br/>
<b>Kâdî</b><i> </i>der ki: Bu yüzden âyette İsmâil (a.s.) zikredilmemiştir. Yâni makam, imtinân<br/>
makamı (nimeti söyleme ve dile getirme yeri) dir. İshâk ve Yâkub’taki imtinan,<br/>zikredilen bu sebepten dolayı daha çoktur.<br/>
Rivayete göre, Allah Teâlâ İbrâhim (a.s.)’a dört evlâd ihsan etmişti: Sâre’den İshâk<br/>
(a.s), Hâcer’den İsmâil (a.s) ve diğer zevcelerinden Medyen ve Medâyin.<br/>
<i>“Peygamberliği ve kitapları, onun soyundan” </i>yâni İsmâil’in oğulları ile<br/>
