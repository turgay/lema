<a name=2208></a>ermektir.<br/>
<b>Malik b. Dinar</b>’ın şöyle dediği nakledilmiştir: Haccetmek üzere Beytullah’a doğru<br/>
yola çıktım. Yolda azığı ve bineği olmadığı halde yaya giden bir gence rastladım. Selam<br/>verdim, selamımı aldı. Ona: “Ey genç, nereden geliyorsun?” dedim. “O’nun yanından.”<br/>dedi. “Nereye gidiyorsun?” dedim. “O’na gidiyorum.” dedi. “Azığın nerede?” dedim.<br/>“Azığım O’na aittir.” dedi. “Bu yol su ve azık olmadan geçilmez. Senin yanında bir şey<br/>var mı?” dedim. “Evet var, yola çıkarken yanıma beş harf aldım.” dedi. “O beş harf<br/>nedir?” dedim. <i><b>“Kâf, hâ, yâ, ayn, sad”</b></i> (Meryem, 19/1)’dır.” dedi. “Bunların mânâsını<br/>açıklar mısın?” dedim. <i>“Kâf”</i> el-Kâfî (Allah her şeye yetendir.), <i>“hâ”</i> el-Hâdî (doğru<br/>yola ulaştıran), <i>“yâ”</i> el-Müeddî (maksada, gidilecek yere vasıl eden), <i>“ayn”</i> el-Âlim<br/>(Her şeyi bilen) <i>“sad”</i> es-Sâdık (Sözünde ve vaadinde sâdık) demektir. Kimin arkadaşı<br/>her şeye kâfî, yol gösterici, varacağı yere ulaştıran, her şeyi bilen ve sadık olursa hiçbir<br/>zaman kaybetmez, hiçbir şeyden korkmaz, azık ve su taşıma ihtiyacı da olmaz.” dedi.<br/>
<b>Malik</b> der ki: “Ben bu sözleri işitince gömleğimi çıkardım ve ona giydirmek istedim.<br/>
Ancak o, bunu kabul etmedi ve bana: “Ey Şeyh, benim için çıplak olmak, fani dünyanın<br/>elbisesinden daha hayırlıdır. Çünkü, dünya malının helâl olanın hesabı, haram olanın ise<br/>cezası vardır.” dedi.<br/>
Gece karardığı vakit genç yüzünü semaya kaldırdı ve şöyle duâ etti: “Ey tâatler<br/>
kendisini hoşnud eden ve günahlar kendisine zarar vermeyen Allah’ım, bana seni<br/>memnun eden şeyi yapmayı bahşet. Sana zarar vermeyen şeyleri yaptığımda da beni<br/>affet.”<br/>
İnsanlar ihrama girip de “Lebbeyk Allahümme lebbeyk” diye telbiye getirmeye<br/>
başlayınca o gence: “Sen niye telbiye etmiyorsun?” dedim. Genç şöyle dedi: “Ey Şeyh:<br/>(Lebbeyk) “Buyur ya Rabbi” demeye cesaret edemiyorum. “Lebbeyk” dediğim zaman<br/>bana: “Senin için lebbeyk ve sa’deyk yoktur. Senin sözünü dinlemiyorum, yüzüne de<br/>bakmıyorum.” denilmesinden korkuyorum.” dedi ve oradan geçip gitti. Bundan sonra<br/>onu bir müddet göremedim.<br/>
Mina’ya vardığımda genci tekrar gördüm. Şöyle dua ediyordu: “Allah’ım, insanlar<br/>
kurban kestiler, kurbanlarıyla sana yaklaştılar. Benim nefsimden başka sana kurban<br/>olarak arzedebileceğim bir şeyim yok. Onu benden kabul eyle.” Sonra derin bir nefes<br/>aldı ve oracığa düşüp öldü.<br/>
Orada bulunanlardan biri: “O, Allah’ın sevgilisidir. O, Allah’ın maktûlüdür. O,<br/>
Allah’ın kılıcı ile öldü.” diyordu. Gencin cenazesinin kaldırılmasıyla ilgilendim ve onu<br/>defnettim.<br/>
O gece gencin halini düşünerek uyumuştum. Rüyamda onu gördüm ve “Allah sana<br/>
nasıl muamele etti?” diye sordum. Şöyle dedi: “Allah bana, kâfirlerin kılıçları ile<br/>öldürülen Bedir şehitlerine yaptığı muameleyi yaptı. Çünkü ben de Cebbar olan<br/>Allah’ın kılıcı ile öldürüldüm.”<br/>
<i>Cânâna kurban olmayan candan, ten cîfesi kat kat üstündür</i><br/>
