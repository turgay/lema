<a name=4961></a><img src="flower_sep.jpg"/><br/>
<img src="RuhulBeyan-4961_2.jpg"/><br/>
<i>et-Te’vîlâtü’n-Necmiyye</i>’de der ki: Allah Teâlâ’nın ilminde Mûsâ ve Hârun (a.s.)’ın<br/>
peygamber olarak Fir’avn’a gönderilmesinin ve ona yaptıkları tebliğin faydası<br/>Fir’avn’a değil, kendilerinedir. Bu iki peygamberin gönderilmesinin hikmeti, onların<br/>Rabbleri tarafından gönderilen, tebliğ eden ve korkutan birer peygamber olmaları;<br/>böylece Fir’avn’un da onları inkar ederek küfrünün ortaya çıkmasıdır. Nitekim Allah:<br/><i><b>“Helâk olanın açık bir delille helâk olması, yaşayanın da açık bir delille yaşaması<br/>için </b>(Allah böyle yaptı.)<b>”</b></i> (el-Enfâl, 8/42)<br/>
<b>44. Ona yumuşak söz söyleyin. Belki o, aklını başına alır veya korkar.<br/></b><i>“Ona yumuşak söz söyleyin.” </i>Yâni ona karşı sertlik ve katılıkla konuşmayın,<br/>
yumuşaklıkla ve şefkatle konuşun. O’na zorluk çıkarmayın, kolaylık gösterin. Çünkü bir<br/>işte yumuşaklık o işi güzelleştirir, sertlik ise çirkinleştir. Mûsâ (a.s.) tabîat itibârı ile<br/>sert ve hiddetli bir insandı, kızdığı zaman başındaki başlık alevlenirdi. Onu bu sertliği<br/>ve kızgınlığı, yumuşak davranması emredilerek tedâvi edilmiş ve halîm olması<br/>sağlanmıştır. Nitekim “Habîb’in tabîatı yumuşaklık ve rahmet idi. Onun için Allah<br/>Teâlâ’nın: <i><b>“Onlara karşı sert davran.”</b></i> (et-Tevbe, 9/73) buyurduğu gibi celâlin<br/>kemâline ermek için sert davranmakla emrolundu. Kelîm (Mûsâ) ise şiddet ve sertlik<br/>tabîatı üzere yaratılmıştır. Onun için cemalin kemâline ermek üzere yumuşak söz<br/>söylemekle emrolundu. Peygamber Efendimiz (a.s.)<i>: “Allâh’ın ahlâkı ile<br/>ahlâklanın</i>”<a href="RuhulBeyans.html#4964">[79] </a>buyurmuştur. Hadisteki hitap, hem cemal hem de celal sıfatları ile<br/>ahlâklanmayı emretmektedir. Onlardan her biri kendi makamına daha uygundur.<br/>
Ayrıca Fir’avn zâlim kırallardandı. Böylelerine yapılan tebliğ sert bir dille olursa<br/>
genel de azgınlıkları artar. Bu sebeple Fir’avn’un yanında yumuşak konuşmak tebliğ<br/>açısından daha faydalı ve daha emniyetliydi. Nitekim avama tebliğ yaparken sert<br/>davranmak hikmete daha uygun ve daha te’sirli olur. Eğer Mûsâ (a.s.) sert konuşsaydı<br/>Fir’avn’un tabîatı bunu kaldırmaz, bilakis kızarak onu dövdürmeye ve öldürmeye<br/>niyetlenebilirdi. O halde yumuşak davranmanın faydası Mûsâ (a.s.)’adır.<br/>
<i>el-Es’iletü’l-mukhime</i>’de şöyle der: “Allah Teâlâ, Mûsâ ve Hârun (a.s.)’a dâvetin<br/>
başında oldukları için Fir’avn’a yumuşak davranmalarını emretmiştir. İşin başında ise<br/>dâvet edilen kimsenin dâvet edildiği şeye bakıp incelemesi için ona mühlet vermek ve<br/>yumuşak davranmak gerekir. Nitekim Peygamber Efendimiz (a.s.)’a: <i><b>“Onlarla en güzel<br/>şekilde mücâdele et.” </b></i>(en-Nahl, 16/125) buyurulmuştur. Bu âyetin tefsirinde şöyle<br/>denilmiştir: “Onlara mühlet ver ki bakıp düşünsünler ve delil getirsinler. Eğer onlardan<br/>dikbaşlılık ve inad görülürse o zaman onlara sertlik ve şiddetle davranılır. Bu ise<br/>durumların farklılığına göre değişir.<br/>
Yumuşaklık ve sertlikten her biri, duruma göre övülür, duruma göre yerilir. Nitekim<br/>
