<a name=9543></a>sınıfı ebedî orada kalmayacaktır. Bunlar Rahman olan Allah’ın dinini ikâme için ayrılan<br/>ve şefaat sayesinde cehennemden çıkacak olanlardır. İşte bu yedi sınıfın sayısına<br/>cehennemin kapılarının sayısı bu bakımdan denk düşmektedir. Kur’an-ı Kerim’de bu<br/>kapıların zikredilme sebebinin bir sakındırma ve uyarma maksadına matuf olduğu<br/>böylece açığa kavuşmuş bulunmaktadır. Allah’tan af ve âfiyetler dileriz.<br/>
Bazı tefsirlerde, şirk koşmak, ilahlıkta Allah Teâlâ’ya ortak isbat etmekten ibârettir,<br/>
denilmiştir. Bu ortaklık iddiâsı, ister ibâdete lâyık olduklarını kabul etmek bakımından,<br/>isterse Vâcibu’l-vucûda ortak kabul etmek bakımından olsun fark etmez. Ancak,<br/>müşriklerin çoğu, ilahlıkta ortak saydıklarını söylemezler. Çünkü, <i><b>“Ahd olsun ki<br/>onlara, Gökleri ve yeri kim yarattı? diye sorsan, mutlaka Allah..derler..”</b> </i>(Lokman,<br/>31/25) buyrulmuş olduğuna göre, şirk kelimesinden maksad mutlak küfürdür. Çünkü<br/>küfür, <i><b>“Allah kendisine ortak koşulmasını asla bağışlamaz; ondan başka günahları<br/>dilediği kimse için bağışlar..”</b> </i>(en-Nisâ’, 4/ll6) âyet-i kerîmesinin ifâde ettiği şirkin<br/>dışında değildir. Bu sebeple dinde bilinen husus şudur ki, Allah, kendisine<br/>küfredilmesini bağışlamaz. Bazan şirkle, putlara tapanlar ve diğerleri kasdedilir. O<br/>halde “<i>müşrikler istemeseler de” </i>lafzıyla<i> </i>öncekiler kasdedilseler de ikincileri de<br/>kasdedilmiş olurlar. Çünkü onlar diğer çirkin bir vasıfla nitelendirilmişlerdir. Putlara<br/>tapanlardan diğerleri kasdedilirse öncelikle kâfirler kasdedilmiş olabilir. Çünkü,<br/>Allah’ın nurunu tamamlaması, İslam dininin dışındaki dinlerin nesh edilmesi ile olur.<br/>Kâfirlerin hiç biri de bunu istemez ve hoşlanmaz. İkinci olarak müşrikler kasdedilmiş<br/>olabilir. Çünkü, Hak dini üstün kılmak, Allah’ın kelimesini yüceltmek ve asılsız<br/>ilahlara inanmanın bozuk bir inanç olduğunu haber veren tevhid inancını yaymakla olur.<br/>Bunu en çok istemeyenler de müşriklerdir.<br/>
<b>Necmüddini Kübra</b> <i>Te’vilat’ında </i>şöyle der: Kalp elçisini ezelî hidâyet nuru ve bütün<br/>
dinlere üstün gelen rahmet ve hak olan İslam dini ile küçük âlemin ümmetine gönderen<br/>O’dur. Küçük âlem: Büyük âleme benzeyen icmâlî iç âlem ülkesidir. Büyük âlem ise,<br/>bütün ayrıntılarıyla dış âlemdir. Allah’a başka varlıkları ortak koşan, başkalık denilen<br/>şeyleri bozuk hayal gücünün uydurmuş olduğundan habersiz olan müşrikler istemeseler<br/>de gerçek böyledir. Gerçekte varlık âleminde Allah ve O’nun yüce sıfatlarından başka<br/>bir şey yoktur.<br/>
<b>Kemal Hucendî </b>şöyle demiştir:<br/>
<i>Her varlıkta onun eser ve alâmetleri vardır,<br/>Her iki âlem mâşûklarla doludur, fakat âşık-ı sâdık nerede?</i><br/>
<b>Mevlânâ Câmî</b> şöyle demiştir:<br/>
<i>Eğer varlık fezâsı senden ibâretse<br/>İnsaf et de söyle, o zaman Hak nerede?<br/>Müşahede gözünün önünde gördüğün her şey O’dur</i><br/>
