<a name=3615></a><img src="flower_sep.jpg"/><br/>
<img src="flower_sep.jpg"/><br/>
başkalarının tevbesinin kabul edilmesi daha çabuk gerçekleşir. Yûsuf (a.s.)’ın tevbe<br/>ettiğinin zikredilmemesi, onun günah işlemediğinin delilidir. Çünkü Allah Teâlâ bir<br/>peygamberin zellesinden bahsettiği zaman bu günah ne kadar küçük olursa olsun o<br/>peygamberin bu günahtan tevbe ettiğini mutlaka belirtir. Âdem, Nuh, İbrahim, Dâvud ve<br/>Süleyman (aleyhimü’s-selam)’da olduğu gibi.<br/>
Yukarıdaki âyetlerin işârî yorumu ise şöyledir: Kalb Yûsuf’u hakikat makamındaki en<br/>
yüksek mertebelere ulaşsa, benlik sıfatlarından fânî olsa ve hüviyyet sıfatları denizinde<br/>müstağrak olsa bile evinde bulunduğu sürece dünya Züleyhâ’sının onun üzerindeki<br/>tasarrufları son bulmaz. Züleyhâ’nın evi cesede işarettir. Çünkü cesed, kalbin dünyadaki<br/>evidir.<br/>
Buna göre âyetin tefsiri şöyledir: Kalb Yûsufunun<i> “evinde” </i>yani dünyalık cesedde<br/>
<i>“bulunduğu kadın,”</i> yâni dünya Züleyhâ’sı, kalbin cesede taallukunu görünce dünyevî<br/>hazlardan faydalanmak, onların da kendisinden faydalanması için<i> “onun” </i>yani kalb<br/>Yûsufunun <i>“nefsinden murâd almak istedi,” </i>şeriatın temel esaslarından ibaret olan<br/><i>“kapıları iyice kapattı” </i>yani dünya, kalbe haz ve şehvetlerinin kapılarını açınca,<br/>rahmet ve hidâyet nurları ile lütuf ve inâyet esintilerinin girdiği şeriat kapılarını<br/>kilitledi <i>“ve”</i> dünya<i> “Haydi gel!” </i>Hak’tan yüz çevirip bana yönel, <i>“dedi.”</i><br/>
<i>“O da:” </i>yâni nefsinden kurtulup Rabbiyle bâkî olan kalb ise:<i> “Allah’a sığınırım!”</i><br/>
yâni Allah’tan başka varlıklardan ancak O’na sığınırım <i>“Doğrusu,</i> <i>benim efendimdir,”<br/></i>O rubûbiyyet lütuflarıyla beni terbiye etti <i>“O bana güzel baktı.” </i>hakikat âlemindeki<br/>makamımı güzel kıldı, O’ndan yüz çeviremem.<i> “Gerçek şu ki” </i>dünyaya yönelip<br/>Mevla’dan yüz çeviren <i>“zâlimler iflâh olmaz!” dedi.”</i><br/>
<i>“Andolsun ki kadın ona meyletti.”</i> Yâni dünya, kalbe, insanî olarak zarureten muhtaç<br/>
olduğunu görünce ona meyletti. <i>“Eğer”</i> kalb<i> “Rabbinin işaret ve ikazını”</i> sâdıkların<br/>kalbine inâyet nazarının ulaşmasının netîcelerinden olan kanaat nurunu <i>“görmeseydi o<br/>da kadına meyletmişti.”</i> yani dünyaya ve lezzetlerine aşırı düşkün olan nefsin kendisine<br/>ortak olduğu kalb de dünyaya karşı zaruri ihtiyacından daha fazla meyledecekti.<br/>
“<i>İşte böylece biz”</i> inâyet nazarıyla kalbden <i>“kötülüğü” </i>dünyaya karşı aşırı<br/>
düşkünlüğü <i>“ve fuhşu”</i> yani dünya sevgisinin kendisine tasarrufunu <i>“ondan<br/>uzaklaştırmak için (işaretimizi gösterdik).”</i><br/>
<i>“Şüphesiz o”</i> kâmil kalb, bizim dışımızdaki varlıklardan (mâsivâ) <i>“ihlâsa</i><br/>
<i>erdirilmiş”</i> yani mecazi varlıktan kurtarılmış ve hakîkî varlığa ulaştırılmış, ayrıca ne<br/>dünyanın ne de başkasının değil bizim <i>“kullarımızdandır.”</i><br/>
İşte bu kalbin kemâl makamıdır. Kalbin mâsivâdan hür, kendi varlığının sıfatlarından<br/>
fânî ve Rabbinin sıfatlarıyla bâkî olarak Allah’ın kulu olmasıdır. <i>et-Te’vîlâtü’n-<br/>Necmiyye</i><b>’</b>de böyle geçmektedir.<br/>
