<a name=680></a><img src="RuhulBeyan-680_1.jpg"/><br/>
<img src="RuhulBeyan-680_2.jpg"/><br/>
Hadis-i şerifte: <i>“Fetihten sonra hicret yoktur”</i><a href="RuhulBeyans.html#681">[145]</a> buyurulmuştur.<br/>
İkincisi <b>mânevî hicret </b>ki, insanın içinde tahakkuk eder. Bu da nefs yurdundan<br/>
kurtulup, kalb Kâbe’sini fethederek oradan şirk ve dalâlet putlarını temizlemek için<br/>Allah’a yönelmektir ki, hükmü kıyâmete kadar bâkî olup her mü’mine farz-ı ayındır.<br/>
Aynı şekilde Allah yolunda cihâd da iki kısma ayrılır. <b>Küçük cihâd: </b>Küffâr ile<br/>
yapılan mücâhede ve muhârebedir. <b>Büyük cihâd:</b> Nefisle cihâd etmektir ki bâtını ıslâh<br/>demektir. Muhârebe zâhiri ıslâhtır. Bâtın ıslâhı ise zâhiri ıslâhtan daha zor ve uzundur.<br/>Küçük cihâdın gâyesi cennet ve rahmete nâil olmak, büyük cihâdın gâyesi ise Hak<br/>Teâlâ’yı ve cemâl-i ilâhîyi müşâhedeye vâsıl olmaktır. Küçük cihâdın gâyesi şehâdet,<br/>büyük cihâdın gâyesi sıddîkıyetdir. Sıddîkların derecesi ise, şehîdlerin derecesinden<br/>üstündür. Nitekim âyet-i kerîmede Cenâb-ı Hak: <i><b>“Kim Allah’a ve Rasûle itâat ederse<br/>işte onlar Allah’ın kendilerine nimet verdiği peygamberler, sıddîkler, şehidler ve<br/>sâlihlerle beraberdir. Onlar ne güzel arkadaştır” </b></i>(en-Nisâ, 4/69) buyurarak<br/>sıddîkları şehîdlerden önce zikretmiştir.<br/>
Kişi büyük cihâd dediğimiz ve kibrît-i ahmer’den daha değerli olan nefisle<br/>
mücâdelede başarıya ulaşır ve onu ıslâh ederse kullara şefkat ve merhameti artar.<br/>Ondan kimse zarar görmez. Bu kimse birine zarar vermeyi gönlünden bile geçirmez.<br/>
Hikâye olunur ki bir sâlik, büyüklerden birine senelerce hizmet ettikten sonra:<br/>
“Efendim, bana İsm-i âzam’ı öğretmenizi istiyorum” der. O büyük zât: “Buna ehliyetiniz<br/>var mıdır?” dedikte: “Evet”, diye cevâb verir. Şeyh: “Öyle ise şehrin kapısına git,<br/>orada olup bitenleri gel bana anlat”, der.<br/>
Sâlik çıkar, şehrin kapısına gidip oturur. Görür ki bir ihtiyar, hayvanla bir yük odun<br/>
getiriyorken bir asker onu döver ve odunlarını zulmen gasbeder. Sâlik biraz daha<br/>bekledikten sonra daha fazla sabredemeyip kalkar ve gidip hadiseyi şeyhine anlatır.<br/>Şeyh dinledikten sonra sorar:<br/>
“Eğer İsm-i âzam’ı bilse idin orada ne yapardın?“ Sâlik cevab verir: “Askerin<br/>
helâkına duâ ederdim?” Şeyh: “Fakat bilesin ki bana İsm-i âzam’ı öğreten o ihtiyar<br/>oduncudur”.<br/>
Bir mü’minde bu oduncuda olduğu gibi sabır, rahmet ve halka şefkat sıfatları<br/>
kemâliyle tahakkuk etmeksizin İsm-i âzam’ı bilmeğe lâyık olmaz, bu sebeple cihâd-ı<br/>ekbere ihtimam ederek nefsi ıslah eylemek ve Hakk’a teslimiyetle kâmil bir kul olmak<br/>lazımdır.<br/>
<b>Sa’dî Şirâzî </b>der ki:<br/><i>Kadir oldukça yaratıkların gönlünü yaralama.<br/>Eğer incitecek olursan kendi temelini sökersin.</i><br/>
