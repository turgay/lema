<a name=9423></a><i>ennehümâ fi’n-nâr</i> cümlesidir. Tersine de okunmuştur ki, bu durum daha da açıktır.<br/><i>Hâlidîne fîha</i>, zarf-ı müstekar olan car ve mecrur da gizli zamirden haldir. <i>Enne</i>’nin<br/>haberi olarak <i>hâlidâni</i> şeklinde de okunmuştur. Ancak bu durumda <i>fi’n-nar</i> kelimesi<br/>hâlideyn zarfına bağlı olduğundan uyumsuzluk olur. “İşte bu” cehennemde ebedî olarak<br/>kalma işi, yalnız bunlara mahsus olmayıp mutlak mânâda bütün zâlimlerin cezâsıdır.<br/>
<i>Halvette oturan câhil kimsenin hayalleri<br/>Birbirine karıştırır sonunda küfürle din-i mübîni.<br/>Dostunu seviyor istifâde etmek istiyorsan<br/>Düşmanın sözünü tutmamalısın.<br/>İyi kimselerin peşinden koşmak gerekir<br/>Bu saâdeti isteyen herkes onu mutlaka bulmuştur.<br/>Ama sen alçak şeytanın peşindesin<br/>Bilmiyorum, iyilere ne zaman yetişeceksin.</i><br/>
Bazı tefsir sâhipleri şöyle demişlerdir: Burada zikredilen insandan maksad,<br/>
İsrailoğullarından <b>Râhib Bersisâ</b>’dır.<br/>
Râhip Bersîsa fetret döneminde bir manastır yapmıştı. Bu manastırda kalmış, Allah<br/>
Teâlâ’ya ibâdet etmişti. İblis bu işi engelleme konusunda başarısız olmuş, onu dalâlete<br/>düşürmek konusunda âciz kalmıştı. Bir gün şeytanları topladı ve onlara şöyle dedi:<br/>“Sizden bu adam hususunda kim bana yardım eder?” Habîs şeytanlardan birisi: “Bu işe<br/>ben yeterim, ondan istediğin şeyi elde ederim” dedi. Râhip kıyâfetleri ve elinde<br/>asâsıyla onun manastırına gitti. “Ben bir râhibim, halvet ve uzlete çekilmek istiyorum”<br/>dedi. “Sohbetinizde bulunma ve halvette Allah’a ibâdet etmemin size ne zararı olur ki?”<br/>dedi. Bersîsa onun sohbetine iltifat etmedi, ona: “Allah’ın ibâdetiyle o kadar meşgulüm<br/>ki seninle sohbete ayıracak vaktim yok” dedi. Namaza başladığında namazdan on gün<br/>boyunca ayrılmamak, oruç tuttuğunda ise on günde bir iftar yapmak Bersîsa’nın âdetiydi.<br/>Şeytan onun manastırında birlikte onunla namaza durdu. İbâdet konusundaki cehd ve<br/>gayreti, Bersîsa’nın ibâdet konusundaki gayretinin önüne geçti, öyle ki şeytan kırk günde<br/>namazdan çıkıyor ve kırk günde bir orucunu açıyordu. Sonunda Bersîsa şeytanın<br/>kendisiyle sohbet etmesine izin verdi. Zira onun ibâdetlerdeki cehd ve gayreti<br/>karşısında kendi ibâdetlerini eksik görmeye başlamıştı. Şeytan bir yıl sonra bir ara ona<br/>şöyle dedi: “Benim bir arkadaşım var, zannediyordum ki senin ibâdet ve içtihadın<br/>onunkinden fazladır. Şimdi seni görünce zannettiğim gibi olmadığını anladım, onun<br/>yanına gidiyorum.” Bersîsa onun ayrılmasından rahatsız oldu, gitmemesi için ona<br/>candan dostluk gösterdi. Şeytan şöyle dedi: “Mutlaka gitmem gerek, ancak sana bir duâ<br/>öğreteyim, üstüne okuduğun her hasta ve divâneye Allah Teâlâ şifâ verir. Bu senin için,<br/>yaptığın her ibâdetten daha iyidir, hem de Allah’ın kullarına bir faydan dokunmuş olur.”<br/>Bersîsa şöyle cevap verdi: “Kendi vaktim ve virdlerimden geri kalarak, insanların<br/>işleriyle meşgul olmak sebebiyle yürüdüğüm yolu terk etmek benim işim değildir.”<br/>
