<a name=9069></a><img src="flower_sep.jpg"/><br/>
<img src="RuhulBeyan-9069_2.jpg"/><br/>
<img src="flower_sep.jpg"/><br/>
<b>37. Onlar Lût’un misâfirlerine karşı kötülük yapmayı planlamışlardı. Hemen biz</b><br/>
<b>onların gözlerini silme kör ettik. «Haydi azabımı ve uyarılarımı tadın!» <i>(dedik)</i></b><b>.</b><br/>
<i>“Onlar Lût’un müsafirlerine karşı kötülük yapmayı planlamışlardı.”</i><b> </b>Âyet-i<br/>
kerîme’nin mânâsı şöyledir; Andolsun kavmi, Lût’tan, gelen müsafirlerini kendilerine<br/>teslim etmesini istediler. Halbuki onlar beraberlerinde Cebrâîl (a.s.) olduğu halde genç<br/>delikanlı şeklinde meleklerdi. Kavmi bu melekleri insan zannederek iğrenç arzularını<br/>tatmin etmek istediler.<br/>
<i>“Hemen biz onların gözlerini silme kör ettik.”</i><b> </b>Yâni biz onların gözlerini sildik.<br/>
Yüzlerini, diğer kısımları gibi izi belirsiz olarak dümdüz ettik.<br/>
Rivâyet edildiğine göre, onlar Lût (a.s.)’ın evine zorla girince, Cebrâîl (a.s.) onlara<br/>
sessizce öyle bir darbe vurdu ki, kapıyı bulamaz halde kaçacak yer aramaya başladılar.<br/>Lût (a.s.) onları dışarı çıkardı.<br/>
Meleklerin diliyle onlara dedik ki: <i>“Haydi azabımı ve uyarılarımı tadın.”</i><b> </b>Âyette<br/>
geçen azabtan maksad, uyarılmış oldukları gözlerinin kör edilmesi olayıdır. Burada,<br/>gözlerinin kör edilmesi, kökünden silinip yok edilmesi sonucu olduğuna işâret vardır.<br/>Bu sebepledir ki, Kur’ân-ı Kerim’de <i><b>“Kim beni anmaktan yüz çevirirse şüphesiz<br/>onun sıkıntılı bir hayatı olacak ve biz onu kıyâmet günü kör olarak haşrederiz.”<br/></b></i>(Tâhâ, 20/124) buyurulmuştur. Çünkü o insan Allah’ın zikrinden yüz çevirmiş ve ona<br/>hiç yönelmemiştir.<br/>
<b>38. Bir sabah kendilerine, yakalarını bir daha bırakmayacak olan bir azap gelip</b><br/>
<b>çattı.</b><br/>
Bu azap, başlarına taşlar yağdırılması ve yerin dibine batırılmalarıdır. Âyet-i<br/>
kerîmede geçen “mustakir” vasfı onlardan hiç ayrılmayacak, cehennem azabına<br/>sürükleyinceye kadar yakalarını bırakmayacak şekilde devamlı olan ve âhiret azabı ile<br/>birleşen azâb demektir. Daha önce verilen gözlerinin silme kör edilmesi cezâsı dünyada<br/>son bulur. Âyet-i kerîmede geçen azabın devamlı olması anlamındaki “mustakir” vasfı<br/>ile nitelendirilmesi, köylerinin üstünün altına getirilip başlarına geçirilmesi, üzerlerine<br/>taş yağdırılması azabı, gözlerinin silme kör edilmesi azabından ayrıdır. Kör edilmeleri<br/>azabı dünyalıktır, âhiret azabına bitişik değildir. Yerin dibine batırılmaları ve taşlanma<br/>azapları âhiret azâbı ile birleşiktir. Peygamber (s.a.)’in <i>“Ölen kişinin muhakkak<br/>kıyâmeti kopmuştur<a href="RuhulBeyans.html#9070">”</i>[153] </a>hadis-i şerifi’nin de işâret ettiği gibi onlar bu azapla, âhirete<br/>bitişik olan berzaha kadar intikal edeceklerdir. Dünya ölçüleriyle zamanlar birbirine<br/>bitişik oldukları gibi ölüm zamanı, kıyâmet zamanına bitişik olması bakımından böyle<br/>buyurulmuştur.<br/>
