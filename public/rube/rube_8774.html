<a name=8775></a><img src="RuhulBeyan-8775_1.jpg"/><br/>
<img src="RuhulBeyan-8775_2.jpg"/><br/>
<img src="RuhulBeyan-8775_3.jpg"/><br/>
<img src="RuhulBeyan-8775_4.jpg"/><br/>
<img src="RuhulBeyan-8775_5.jpg"/><br/>
<img src="flower_sep.jpg"/><br/>
<b>SESLENENİN SESİNE </b><br/>
<b>KULAK VER</b><br/>
<i> </i><br/>
<i> </i><br/>
<i> </i><br/>
<b>41. Seslenenin yakın bir yerden sesleneceği güne kulak ver.<br/>42. O gün insanlar bu sesi gerçekten işiteceklerdir. İşte bu, çıkış günüdür.<br/>43. Şüphesiz biz diriltir ve öldürürüz. Dönüş de ancak bizedir.<br/>44. O gün yer yarılır, onların üzerinden süratle yarılıp açılır. Bu, bize göre kolay</b><br/>
<b>olan bir haşirdir.</b><br/>
<b>45. Biz onların dediklerini çok iyi biliriz. Sen onların üzerinde bir zorlayıcı</b><br/>
<b>değilsin. Tehdidimden korkanlara Kur’an’la öğüt ver.</b><br/>
Ey Rasûlüm, kıyamet ahvali hakkında sana vahyedilene kulak ver. “Kulak ver” fiilinin<br/>
mef’ûlünün hazfi, önce müphem getirilirek ardından “yevme ..” diye başlayan kısımla<br/>tefsir edilmesi, haber verilen konuya dair bir korkutma ve ürkütme içermektedir. Hz.<br/>Peygamber’in <b>Muaz b. Cebel</b>’e (r.a.), <i>“Ey Muaz! Söyleyeceklerimi duy ve daha sonra<br/>bunu insanlara aktar”</i> hadisinde olduğu gibi. Duymak, duyulan şeyi kendisine boyun<br/>eğmek suretiyle idrak etmektir. Kulak veren (müstemi’) ile duyan (sâmi’) arasındaki<br/>fark şudur; kulak vermek kişinin kendi isteğiyle ve boyun eğmek üzere işitmesi iken<br/>işitmek herhangi bir kasıt taşımadan rastgele duymaktır. Her kulak veren işitendir; ancak<br/>aksi geçerli değildir.<br/>
Ebû Amr, Nâfi’ ve İbn Kesîr, vasl esnasında münâdî kelimesine yâ harfini de ilave<br/>
ederek okumuşlardır. Lügat bakımından aslı da böyledir. Diğer kıraat âlimleri ise yâ<br/>harfini ilave etmemişlerdir. Çünkü kelimenin sonunun kesreli oluşu zaten bunu<br/>göstermekte olup onunla yetinilir. Münâdî, sûra üfleyen melek olan İsrafil (a.s.), nida da<br/>onun üflemesidir. Üflemenin nidâ olarak anılmasının sebebi, mezardan çıkış ve haşr için<br/>alâmet olarak tayin edilmesidir. Bu nidâ, müezzinin okuduğu ezan ve ordugâhlardaki<br/>harekete geçme işâretleri gibi vuku bulacaktır. Bunun gerçekten bir nidâ olduğu ve<br/>İsrafil’in (a.s.) bir kayanın üzerine çıkıp parmağını kulağına koyarak “Ey çürümüş<br/>kemikler, kopuk kopuk hale gelmiş bağlar, parçalanmış etler ve dağılmış saçlar! Allah<br/>
