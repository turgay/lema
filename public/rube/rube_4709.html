<a name=4710></a><b>İmam Süheylî</b>’nin <i>Kitâbü’t-Ta‘rîf ve’l-i‘lâm</i>’ında bu hikâyenin tafsîlâtı şöyledir:<br/>
“Babası hükümdar, annesi Fâris’in kızı olup ismi Elhâ idi. Annesi onu bir mağarada<br/>doğurdu ve orada bıraktı. Yakın köylerden bir adamın koyunu her gün gelip onu<br/>emzirirdi. Bunu gören koyun sâhibi çocuğu aldı ve yetiştirdi. Çocuk erginlik çağına<br/>ulaşınca kral olan babası bir katip çağırdı. İbrahim ve Şit (aleyhime’s-selâm)’a<br/>indirilen sayfaları yazması için ilim ve irfan sâhibi eşraftan ileri gelenleri topladı. Ona<br/>kâtip olarak takdim edilenler arasında oğlu Hızır (a.s.) da vardı. Ancak babası onu<br/>tanımıyordu. Onun yazısını, bilgisini ve asâletini beğenince kim olduğunu sordu. O’nun<br/>kendi oğlu olduğunu öğrenince yanına alıp insanların işlerini onun idâresine verdi. Daha<br/>sonra Hızır (a.s.), kralın yanından kaçtı ve dünyada zâhid bir hayat sürdü. Hayat<br/>pınarını buluncaya kadar yürüdü ve ondan içti.”<br/>
<b>İbn Abbas</b> (r.anhümâ)’dan rivâyet edilmiştir: “Âdem (a.s.)’ın sulbünden geldiği için<br/>
ona “Hızır b. Âdem” denir. Eceli Deccâl’i tekzib edinceye kadar te’hir edilmiştir.” Bu<br/>rivâyette her asrın deccâlini tekzib eden bir kimse olacağına işaret vardır.<br/>
<b>İbn Asâkir</b>, şöyle bir rivâyet nakletmiştir: Âdem (a.s.) vefâtı yaklaşınca oğullarına<br/>
mübârek cesedinin kendileriyle beraber bir mağarada olmasını vasiyet etti. Böylece<br/>onun cesedi onlarla beraber mağarada idi. Allah Teâlâ Nuh (a.s.)’ı peygamber olarak<br/>gönderince Âdem (a.s.)’ın vasiyetine binâen bu cesedi de gemiye koydu. Gemiden<br/>çıktıktan sonra oğullarına şöyle dedi: Âdem (a.s), kendisini defneden kimseye kıyâmete<br/>kadar uzun bir ömür için duâ etmişti. Bunun üzerine oğulları onu defnetmek için<br/>mağaraya gittiler. Aralarında Hızır da vardı. Âdem (a.s.)’ı defnetme işini o üzerine aldı.<br/>Böylece Allah Teâlâ vaadini yerine getirdi. Artık o Allah’ın dilediği kadar<br/>yaşayacaktır.”<br/>
<i>Fethu’l-karîb</i>’de der ki: “Bu konuda rivâyetlerin en garibi, Hızır (a.s.)’ın Âdem<br/>
(a.s.)’ın sulbünden gelen oğlu olduğudur. Onun meleklerden olduğu da söylenmiştir ki<br/>bu tamamen asılsızdır. Yine Mısır târihlerinde nakledildiğine göre daha garib bir<br/>rivâyet de onun Mûsâ (a.s.)’ın gönderildiği Firavn’ın oğlu olduğudur. Yine denilmiştir<br/>ki o, Zülkarneyn (a.s.)’ın teyzesinin oğludur. Batı’dan Doğu’ya yaptığı seferde onunla<br/>beraberdi. Hayat suyundan içti. Allah da onun ömrünü mâlum bir vakte kadar uzattı. Bu<br/>haber vakıaya muhâlif değildir. Çünkü Âdemoğulları arasında üç bin yıl ve daha fazla<br/>yaşayanlar vardır. Bir rivâyete göre onun nesebi şöyledir: “Hızır b. Âmîl b. Şemâlhîn b.<br/>İrmâ b. Alkame b. Aysu b. İshâk Peygamber (a.s.). Âmîl bir melikti.”<br/>
Âlimlerin çoğu, Hızır (a.s.)’ın insanlara risâletle gönderilmeyen bir nebî olduğu<br/>
görüşündedir. Muhakkık sûfîlere göre o peygamber değil bir velîdir. Onun hayatta olup<br/>olmadığı konusunda ihtilâf etmişlerdir. Çoğuna göre o, aramızda yaşamaktadır. Bu<br/>husus, sûfiler arasında ittifak edilen bir görüştür. Hızır (a.s.)’ı görüp onunla<br/>konuştuklarını haber verenlerin hikâyeleri sayılamayacak kadar çoktur. <b>Şeyhu’l-Ekber<br/></b><i>el-Fütûhatü’l-Mekkiye</i>’de, <b>Ebû Tâlib Mekkî</b> kitaplarında, <b>Hakîm Tirmizî<br/></b><i>Nevâdir</i>’inde, sadece naklî haberlerde bile yalan ve iftirâ üzerinde ittifak etmeleri<br/>tasavvur edilemeyen -ki onlar böyle bir şeyden uzaktırlar- ümmetin önderlerinden başka<br/>
