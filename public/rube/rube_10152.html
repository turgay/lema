<a name=10153></a><img src="RuhulBeyan-10153_1.jpg"/><br/>
<img src="RuhulBeyan-10153_2.jpg"/><br/>
Yâni; o Kur’an hakkında ne diyeceğini iyice düşündü. Kur’an’a hangi noktadan<br/>
saldıracağını derinlemesine düşündü ve kendi içinde ne diyeceğini ve nasıl diyeceğini<br/>planladı ve söyleyeceklerini hazırladı.<br/>
<b>19. Canı çıkasıca, ne biçim ölçtü biçti!<br/></b>Bu ifâde ile yukardaki planlamayı yapan kişinin plânlamasının ve amaçladığı hedefe<br/>
varmasının şaşılacak, hayret uyandıracak bir şey olduğu vurgulanmaktadır. Varmış<br/>olduğu hedef ise kahrolası Kureyş’in amaçlamış olduğu hedeftir. Aynı ifâdeyi “hayret”<br/>ifâdesi olarak almak mümkün olduğu gibi, onların bu yaptıklarını alaya alma yoluyla<br/>övgü ifâdesi olarak almak da mümkündür ki bu onların: “Kur’an’ın bir sihir olduğu<br/>ifâdelerinin son derece dolaşık, karışık ve düşük olduğu” yolundaki sözleridir. Ya da<br/>“kahrolası ne biçim ölçtü, biçti” ifâdesi onların kendi ağızlarından çıkan ifâdenin bir<br/>anlatımı olmuş olabilir. Bu takdirde onların bu sözü nakledilerek kendileri alaya<br/>alınmış olur. Ya da Kur’an’ı takdir edip büyük görerek hayretle karşıladıkları hikâye<br/>edilmiş olur. Bu takdirde onların sözlerinin arap dilinde benzerleri olduğunu görüyoruz.<br/>Araplar; “Allah kahretsin! herif ne kadar cesâretli, Allah rezil edesice! Nasıl da şâir”<br/>derler. Onlar bu sözleriyle bedduâ ettikleri kişinin ne kadar cesur ve ne kadar şâir<br/>olduğunu bu sıfatlarda ne kadar ileri gittiğini vurgulamış olurlar ve hasedlerinden o<br/>kişiye bedduâ ederek gerçeği ifâde etmiş olurlar. İşte burada “kahrolası ne biçim ölçtü,<br/>biçti” ifâdesinde de hased ve kıskançlıktan gerçeği ifâde etmiş olabilirler. Nitekim bu<br/>konuda <i><b>“Allah onların canlarını alsın nasıl bu hâle geliyorlar?”</b></i> (el-Munafikun,<br/>63/4) âyetini tefsir ederken geniş bilgi vermiş bulunuyoruz.<br/>
Rivâyete göre Velid bir gün Peygamber (s.a.)’e uğrar. Rasûlullah (s.a.) o esnâda<br/>
<i>“Hâ.Mim es-Secde”</i> sûresini okumaktadır. Bâzı tefsir kitaplarına göre, <i>“Ha.Mim el-<br/>Mü’min”</i> sûresinin baş taraflarını okumaktadır. Velid, Mahzum oğullarına; “Vallahi az<br/>önce Muhammed’den öyle bir söz işittim ki o, ne bir insan sözü ve ne de bir cin<br/>sözüdür. Onun kendine has bir tatlılığı ve bir güzelliği, kabûle şayan bir özelliği vardır.<br/>O ağacın dalları meyveli, kökü ise bol sulu ve bereketli bir topraktadır”.<a href="RuhulBeyans.html#10161">[187] </a>Velid bu<br/>sözüyle Kur’an’ı taze ve yaş bir ağaca benzetmektedir. Bu ağaç bol sulu bir toprağa kök<br/>salmış, göğe doğru yükselen dalları meyvelerle dolmuştur. Velid bu sözünde ağacın<br/>dalları ve köklerinden söz etmektedir. Dalları meyveye durmuş, bol sulu, bereketli bir<br/>toprağın derinlerine kök salmıştır. O bu benzetmeyi hayal gücünü çalıştırarak yapmıştır.<br/>
<b>Kâşifî </b>demiştir ki; onda başka hiçbir sözde olmayan tatlılık ve lezzet, başka hiçbir<br/>
kelamda bulunmayan tazelik ve ferahlık vardır. Onun en yücesi küllî saâdetlerle yüklü<br/>yüksek meyve dalları, en aşağısı ise fazîletler ve hikmet damarlarıdır/kökleridir.<br/>
Velid sözüne şöyle devam eder: “Vallahi o Kur’an üstündür. Ona üstün gelinemez.”<br/>
