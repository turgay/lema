<a name=8709></a><img src="figure_sep_1.jpg"/><br/>
Ya da bu iki kelimenin kendi köklerinden fiil takdir edilerek masdar olmak (meful-i<br/>
mutlak) üzere mansûb olurlar.<br/>
<i>“İçtenlikle Allah’a yönelen her bir kul için” </i>Rabbine dönmüş, O’nun muhteşem<br/>
eserlerini tefekkür ederek O’na ibadet eden kimseler için. Âyetin bu kısmında “tebsıra”<br/>ve “zikrâ” makamlarına vasıl olmanın ancak Cenâb-ı Hakk’a ibadet etmekle ve tarîkatın<br/>esas dayanağı olan inâbe ile olacağına işârette bulunulmaktadır.<br/>
Âlimlerden biri şöyle der: “Tebsıra” kişinin Allah Teâlâ’nın kendisi üzerindeki<br/>
lütuflarını bilmesidir. “Zikra” ise kişinin her hâlde Allah Teala’nın kendisine olan<br/>muâmelesinden her birine ibretle bakma şükrüyle meşgul olması için her an nefsine bu<br/>nimetleri sayıp dökmesidir.<br/>
Demişlerdir ki: “Tebsıra ve zikrâ” şerîat ve hakîkat şeklinde iki isimdir. Tebsıra<br/>
hakîkat, zikrâ ise şerîattir. Şerîat vâsıta hakîkat ise mükâşefe ile olur. Şerîat şart üzere<br/>hizmettir, hakîkat ise müşâhedeye dayanan yakınlıktır. Şerîat kötülük yapmamak, hakîkat<br/>ise kendini kaybetmek, kendinden geçmektir. Şerîat ehli emirleri yerine getirip<br/>günahlardan kaçınanlardır, hakîkat ehli olanlar ise kendinden kaçıp birliğe koşanlardır.<br/>Şerîat ehlinin kıblesi Kâbe’dir, hakîkat ehlinin kıblesi ise arşın üstüdür. Şerîat ehlinin<br/>durağı hesap meydanıdır, hakîkat ehlinin durağı ise Hazret-i Sultan’dır. Şerîat ehlinin<br/>semeresi cennet, hakîkat ehlinin semeresi ise Rahman’ın rızâsı ve likâsıdır.<br/>
Nakledilir ki yaşlının biri <b>Şakîk Belhî</b>’nin ardından gelip şöyle dedi; “çok günahım<br/>
var ve ben tevbe etmek istiyorum”. Şakîk ona; “geç kaldın” dedi. Yaşlı adam; “ hayır<br/>geç kalmadım, erken bile geldim” dedi. Şakîk; “nasıl olur?” diye sorunca yaşlı adam;<br/>“kim ölümden önce gelip tevbe ederse bu erken sayılır” deyince Şakîk Belhî; “hoş<br/>geldin ve güzel söyledin” dedi.<br/>
<i>Yüklerinizi biraz hafif tutunuz,<br/>Ölüm darlığında bu yükleri koyacağınız yer yoktur.</i><br/>
Akıllı kimsenin Kur’ân-ı Hakîm’i okuyarak ibret alması ve gönül gözünü açması,<br/>
Yüce Allah’ın fillerini tefekkür etmesi, tevhid inancını O’nun şanına yaraşır şekilde<br/>devamlı ikrar etmesi ve O’na kıyâmet gününe kadar hiç dönüşü olmayacak bir şekilde<br/>yönelmesi gerekir.<br/>
<b>Şeyh Sâdi</b> de şöyle söyler:<br/>
<i>Gelin cân ü gönülden el kaldırıp duâ edelim,<br/>Yarın toprak altında kaldıramayız.</i><br/>
Allah Teâlâ bizi de sizi de gaflet uykusundan uyandırsın (âmin).<br/>
