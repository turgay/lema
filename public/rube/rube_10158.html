<a name=10159></a>hesapsız yardımcılarının olması mümkündür. Mârifet ve mânâ erbâbı âlimler bu<br/>meleklerin sayıları hakkında bir takım görüş ve nazariyeler ileri sürmüşlerdir.<br/>Bunlardan bâzılarını şöylece özetlemek mümkündür:<br/>
1-”İnsan nefsinin nazarî ve amelî kuvveti açısından fesâdına sebeb olan şey hayvânî<br/>
ve tabiî kuvvetlerdir. Hayvanî kuvvetler beşi zâhirî, beşi bâtinî olmak üzere ondur.<br/>Bunlara “şehvet” ve gazap”ı eklersek on iki eder. Tabiî kuvvetlere gelince bunlar<br/>câzibe, mâsike, hâdıma/hazmeden, dâfia/savuşturan, gâziye/gıdâ veren, nâmiye/büyüten,<br/>müvellide/doğuran kuvvetler olup yukarda işâret ettiğimiz tabiî ve hayvânî kuvvetlerin<br/>toplamı ondokuz eder.<br/>
<b>İbn Şeyh</b> der ki: Hayvanî kuvvetlerden maksad; hayvan, bitki ve mâden üçlüsü<br/>
arasında sâdece hayvanlara âid güç ve kuvvetler demektir. Bu kuvvetler kendi arasında<br/>ikiye ayrılırlar:<br/>
a- Müdrike<br/>b- Fâile.<br/>Müdrike; müşâhede ve hıfz ile idrakta, kavramada payı olan güçlerdir. Bunlar beş<br/>
bâtınî duyu organıdır. Böylece müdrike’nin sayısı on eder.<br/>
Fâile’ye gelince bunlar fiilde payı ve rolü olan güçlerdir. Bu güçler kendi arasında ya<br/>
baise’dir ya da muharrike’dir. Bunlar iki adet olup şehvet ve gazaptır. Tabiî güçlere<br/>gelince bu güçler hayvana mahsus olmayan güçlerdir. Tam tersine bitkilerde de bu<br/>güçlerin varlığından söz edilir. Bunlar yedi tanedir. Üçü hizmet alan, dördü hizmet<br/>verendir. Hizmet alanlar; ğaziye/gıdâ veren, namiye/büyüten, müvellide/doğurandır.<br/>Hizmet edenler ise; cazibe/çeken, hadıme/hazmeden, masike/tutan ve dafia/kovan,<br/>savuşturan güçlerdir. Yukarda işâret ettiğimiz âfetlerin kaynağı bu ondokuz güç olunca<br/>cehennemdeki zebânîlerin sayısıda buna paralel olarak ondokuz olmuş oluyor.<br/>
<b>Sa’dî Müftî</b> der ki: Görüldüğü üzere sözünü ettiğimiz güçlerin isbâtında temel<br/>
dayanak felsefi usullerdir. Biz fâil-i muhtar olan yüce yaratıcımızı bu tip şeylerden<br/>nefyeder, tenzih ederiz. Allah’ın kelamını bu şekilde tefsir etmekten kendimizi koruruz.<br/>Her ne kadar imam <i>Tefsir-i Kebir</i>’inde bunu zikretse ve ardından bâzıları kendine uysa<br/>da bu tür şeylerden tefsirde kaçınılmalıdır. Yine <b>Sâdî Müftî</b> şöyle der: “En doğru olan<br/>bunların bilgisini Allah’a havâle etmektir. Beşer aklı bu tür şeyleri kavramaktan<br/>âcizdir.” Bu görüş ve değerlendirmeyi <b>İmam Süheyli</b>’nin <i>el-Emâlî</i> isimli eserinde<br/>söylediği şu tesbit reddetmektedir: “Zebânîlerin ondokuz adet olmasındaki bundan daha<br/>az ve daha çok bulunmamasındaki nükteye gelince, yemin ederim ki kitapta ve sünnetde<br/>bu nüktenin ne olduğuna dâir delil ve işâret mevcuddur. Fakat bunlar gizlenmiş sır<br/>gibidirler. Halk alışık olmadığı ve bilmediği şeyi hemen inkâr etmeye ve bunu tezyif<br/>edip çirkinleştirmeye çok meyillidir. Bu nüktelerin yayılması ve zikredilmesi kötü bir<br/>tevile yol açmak tehlikesinden uzak değildir. Çünkü insanların çoğunluğunun anlayış<br/>kapasitesi eksiktir. Böyle bir noktada insanlarda insaf duygusu gâyet azdır.”<br/>
2- “Zebânîlerin sayısıyla ilgili bir diğer nazariye şudur: Cehennemin kapıları yedidir.<br/>
Bu kapılardan altısı kâfirlere, birisi de fâsıklara mahsustur. Kâfirler cehenneme üç<br/>
