<a name=7332></a><i>Elbette o zehir hoş bir şifa olur</i><br/>
Yine sevgilinin dövmesi hoş ve şifadır, denilmiştir.<br/>
<i>Senin elinden ağzıma yumruk yemek<br/>Kendi elimle ekmek yemekten daha hoştur</i><br/>
“Ey İbrahim!” emredileni icra etmeye kararlılıkla <i>“rüyayı gerçekleştirdin.” </i>diye<br/>
seslendik. Doğrusu sen gördüğün rüyayı doğruladın, demektir.<br/>
<b>Molla Câmî</b>’nin <i>Fusûs Şerhi’</i>nde der ki, “yani Ey İbrahim! Sen oğlunu kurban etmeye<br/>
teşebbüs etmek ve bunun mukaddimelerine müdâhil olmakla görünen sureti<br/>gerçekleştirdin. Onu hissî ve hâricî sûrete mutâbık ve sâdık hale getirdin, demektir.”<br/>
Denilir ki İbrahim (a.s.) bıçağı bir kaç kere kuvvetlice İsmail (a.s.)’ın boğazına çekti;<br/>
ancak bıçak kesmedi. Sonra bıçağı oğlunun ensesine koydu; bu sefer de bıçak döndü.<br/>
<i>Sen de Halil’cesine Allah’a tevekkül ki<br/>Kılıcın İsmail’i kesmesin?</i><br/>
İşte tam o anda gökten nida geldi.<br/>Haberde şöyle gelmiştir: Hz. Peygamber (s.a.) Cebrail (a.s.)’a gökten inişinde hiç<br/>
zahmet ve meşakkat çektiğin oldu mu? diye sordu. Cebrail (a.s.): “Evet dört yerde zor<br/>anlar yaşadım.” dedi ve bunları şöyle sıraladı:<br/>
“<i>Birincisi:</i> İbrahim (a.s.) ateşe atıldığı zaman ben arşın altındaydım. Allah Teâlâ tam<br/>
o sırada “Yetiş kuluma!” buyurdu; ben hemen yetişiverdim. Ona bir ihtiyacın var mı?<br/>dedim. İbrahim (a.s.) “Sana ihtiyacım yok” dedi.<br/>
<i>İkincisi:</i> İbrahim (a.s.) bıçağı İsmail (a.s.)’ın boğazına koyduğu zaman ben yine arşın<br/>
altında bulunuyordum. Allah Teâlâ “Yetiş kuluma!” buyurdu. Ben göz açıp kapatıncaya<br/>kadar bir zamanda ona da yetiştim ve bıçağı çevirdim, dedi.<br/>
<i>Üçüncüsü:</i> Yusuf (a.s.) kuyuya atıldığı zaman “Yetiş kuluma!” buyurdu. Ben Yusuf<br/>
kuyunun dibine ulaşmadan yetiştim. Kuyunun dibinden bir taş çıkardım ve Yusuf (a.s.)’ı<br/>o taşın üzerine oturttum, dedi.<br/>
<i>Dördüncüsü:</i> Uhud savaşında kâfirlerin senin mübarek başını yarıp dişini kırdıkları<br/>
zaman Allah Teâlâ “Yetiş! Şayet sevgilimin kanından bir damla yere düşerse yerden<br/>hiçbir bitki bitirmem” buyurdu. İşte ben senin yere düşmek üzere olan kanını elimle<br/>aldım ve sonra onu havaya attım, dedi.<br/>
Konunun tafsilatını sözlü olarak arz ve ifade etmenin yeterli olmadığını bildirmek<br/>
maksadıyla burada “<img src="RuhulBeyan-7332_1.jpg"/>” edatının cevabı hazfedilmiştir. Sanki <i>“Her ikisi de teslim olup,<br/>onu alnı üzerine yatırınca”</i> artık olan oldu, buyrulmuştur. Öyle ki bundan sonra<br/>yaşananları sözlü beyan ihata ve ifade edemez. Zira bela geldikten sonra Allah Teâlâ<br/>baba ve oğuldan bu büyük imtihanı kaldırarak onlara yapmış olduğu lütuf ve kerem<br/>üzerine onlar sevindiler ve Allah’a şükrettiler. Yine pek büyük sevap elde etmekle<br/>
