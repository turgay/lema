<a name=4292></a><img src="RuhulBeyan-4292_1.jpg"/><br/>
<img src="RuhulBeyan-4292_2.jpg"/><br/>
<img src="RuhulBeyan-4292_3.jpg"/><br/>
<img src="RuhulBeyan-4292_4.jpg"/><br/>
aydınlanmak için kullanırlar.” dediler. Efendimiz yine: “<i>Hayır o, haramdır</i>.” buyurdu.<br/><a href="RuhulBeyans.html#4295">[180]</a><br/>
Bu hayvanlardan ve onlara tâbi olan şeylerden insanlar yolculuk ve ikâmet<br/>
zamanlarında faydalandıkları gibi sâlik Allah’a seyr halinde hayvânî kuvvelerden ve<br/>beş duyudan faydalanır. Çünkü bunlar onun için bir binektir. Dinlenme ve terbiye<br/>maksadıyla durduğu vakit bunlar yardımcı vâsıtalar oldukları için zarûrîdir.<br/>
<b>Kemâl Hocendî</b> şöyle der:<br/>
<i>Harâretle gidersin amma bu yola vâkıf olan şöyle dedi:<br/>Acele giderek maksûda vâsıl olunmaz, teennî eyle bulursun.</i><br/>
<i> </i><br/>
<b>81. Allah, yarattıklarından sizin için gölgeler yaptı. Dağlarda da sizin için</b><br/>
<b>barınaklar yarattı. Sizi sıcaktan koruyacak elbiseler ve savaşta sizi koruyacak<br/>zırhlar yarattı. İşte böylece Allah, müslüman olmanız için üzerinize nîmetini<br/>tamamlıyor.</b><br/>
<i>“Allah, yarattıklarından sizin için” </i>sizin herhangi bir katkınız olmadan sıcaktan<br/>
gölgeleneceğiniz bulut, ağaç, dağ ve benzeri şeylerden <i>“gölgeler yaptı.” </i>Sıcak<br/>memleketlerde genellikle hararet hüküm sürdüğü için Allah, bunları kullarına lütuf ve<br/>ihsan olarak vermiştir.<br/>
<i>“Dağlarda da sizin için” </i>oturacak <i>“barınaklar” </i>sığınak, mağara ve vaha gibi<br/>
gölgelenme yerleri <i>“yarattı.”</i><br/>
<b>Atâ</b> der ki: Kur’an onların bilgilerine göre nâzil olmuştur. Görmez misin Allah Teâlâ<br/>
“<b>Dağlarda da sizin için barınaklar yarattı.</b>” buyuruyor. Allah’ın ovalarda yarattığı<br/>şeyler daha büyük ve daha çoktur. Ancak ne var ki onlar dağ ehli insanlardı.<br/>
<i>“Sizi sıcaktan koruyacak elbiseler” </i>yâni sizin için pamuk, keten, yün ve benzeri<br/>
şeylerden elbiseler yarattı. Âyette, soğuk zikredilmemiştir. Çünkü sıcağın zıddı olduğu<br/>için ona delâleti açıktır. Ya da soğuk o bölgelerde az olduğundan onlar için önemli olan<br/>zikredilmiştir. Rum diyarları ise böyle değildir. Oralarda soğuk daha çoktur. Bu yüzden:<br/>‘Sıcak insana zarar verir, soğuk ise öldürür.’ denilmiştir. <b>Şeyh Üftâde Efendi </b>(k.s.) der<br/>ki: “Bahar soğuğu zarar vermez. Ancak bu Arab diyarında böyledir. Çünkü bizim<br/>memleketlerimizin aksine o diyarların soğuğu normaldir.”<br/>
Bir hadiste şöyle buyrulmuştur: “<i>Baharın soğuğunu ganîmet bilin. Çünkü o,</i><br/>
<i>ağaçlarda çalıştığı gibi sizin bedenlerinizde de çalışır. Sonbahar soğuğundan ise</i><br/>
