<a name=5131></a><i>Ey kalıcı ve diri olan Rabbim<br/>“Ben onlardan faydalanayım diye değil” sözü cömertliğindendir<br/>Bütün eksiklikler onunla düzelir<br/>Bedene tapan şu kullarını bağışla<br/>Bağışlama denizine bağışlamak yaraşır</i><br/>
Allâh’ı birlemenin ve O’na ihlasla ibadet etmenin en büyük faydası, ma‘rifetullahtır,<br/>
Allâh’ı bilmektir. Nitekim Allah Teâlâ: <i>“<b>Ben cinleri ve insanları, ancak bana kulluk<br/>etsinler”</b></i> yâni beni tanısınlar<i><b> “diye yarattım.”</b></i><b> </b>(ez-Zâriyât, 51/56) buyurmuştur. Çünkü<br/>ma‘rifetullah, diğer mahlûkat içerisinde yalnızca insana mahsustur. Allâh’ı bilmek, <i><b>“Biz<br/>emaneti, göklere, yere ve dağlara sunduk; onu yüklenmekten kaçındılar, on(un<br/>sorumluluğun)dan korktular; onu insan yüklendi;”</b></i><b> </b>(el-Ahzâb 33/72) âyetinde<br/>belirtilen emanetin hakîkatidir.<br/>
Fakir (<b>Bursevî</b>) der ki: İbadet ma‘rifetin, ma‘rifet de rü’yetin yoludur. Rü’yet<br/>
ma‘rifetten daha yüksektir. Çünkü ârifler, visâl ehlinin derecelerine müştaktırlar. Oysa<br/>vuslata erenler, ma‘rifet ehlinin menzillerine iştiyak duymazlar. Ma‘rifetten, yorgunluk<br/>ve zahmet meydana gelir. Rü’yetten ise sevinç ve rızâ hâsıl olur. Âriflerden birisi şöyle<br/>demiştir: “Ma‘rifet daha latîf, rü’yet daha şereflidir. Ma‘rifet daha şiddetli, rü’yet ise<br/>daha etkili, güçlüdür. Şu halde sâlike gereken, ma‘rifet ve tevhîdin hakîkatine ermeye<br/>çalışmak; Hamîd (övgülerin en güzeline layık) ve Mecîd (yüce) olan Allâh’ın rü’yetine<br/>vâsıl olmaktır.<br/>
Tevhid üç mertebedir:<br/>1- Bidâyet ehlinin (işin başında olanların) tevhidi, Lâ ilâhe illâ hû (O’ndan başka ilah<br/>
yoktur.)’dur. Bu tevhîd ehlinin seyri, cisimler âlemindedir.<br/>
2- Tavassut ehlinin (orta derecede olanların) tevhidi, Lâ ilâhe illâ ente (Senden başka<br/>
ilah yoktur.)’dir. Bu tevhîd ehlinin seyri, ruhlar âlemindedir.<br/>
3- Nihâyet ehlinin (Hakk’a erenlerin) tevhidi, Lâ ilâhe illa ene (Benden başka ilah<br/>
yoktur.)’dir. Bu tevhîd ehlinin seyri ise hakîkat âlemindedir. <b>Şeyh Mağribî</b> (k.s.) şu<br/>şiirinde bu mertebeye işâret etmiştir:<br/>
<i>Ayın ışığını güneşten aldığı gibi âlemdeki bütün zerreler<br/>Varlık nurunu ebede dek Mağribî’den alırlar</i><br/>
Şu beyitler de <b>Kemal Hucendî</b>’nin latif sözlerindendir:<br/>
<i>Bağdat’ta tas döndüren (oynatan) birini gördüm<br/>Cüneyd-i Bağdâdî gibi seyr ü sülûktan haberdar idi<br/>Oynatırken tasını, cübbenin altına girdi ve şöyle seslendi:<br/>“Cübbemde yoktur Allah’tan gayrısı”</i><br/>
