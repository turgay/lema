<a name=1591></a><img src="RuhulBeyan-1591_1.jpg"/><br/>
<img src="RuhulBeyan-1591_2.jpg"/><br/>
vermediği gibi, ikincisine de isyan zarar vermez.<br/>
<b>Sa’dî </b>(k.s.) der ki:<br/>
<i>Kaptan yırtıp parçalasa da üstünü başını<br/>Kazâ gemiyi gideceği yere götürür</i><br/>
Anlatıldığına göre etrafına topladığı yârenleriyle berâber yiyip içen ve eğlenceyle<br/>
günlerini geçiren bir genç vardı. Onlar bolluk içinde böyle yaşayıp giderken bir gün<br/>oldu paraları bitti. Bunun üzerine ne yapacaklarını konuşmak üzere toplandılar. Sonunda<br/>dağlara çıkıp yol kesmeye karar verdiler. Netîcede bir yol kenarına varıp kervan<br/>beklemeye başladılar. Başladılar ama bu boşuna bekleyişti. Üç gün üç gece gözledikleri<br/>yoldan ne bir yolcu ne de bir kervan geçti. Çâresizlik içinde bekleşirken elebaşları olan<br/>genç bir de baktı ki yoldan bir şeyh, nûrânî yüzlü bir ihtiyar geçmekte. Koşup hemen<br/>yanına vardı. İhtiyar adam, gence şöyle dedi:<br/>
“Oğlum, senin sanatın bu değil. Tuttuğun yol, gidilesi bir yol değil. Bundan sana hayır<br/>
gelmez. Vazgeç bu işten ve hemen Allah’a tevbe et. Eğer benden bir şey talep ediyorsan,<br/>senin peşinde olduğun şey bende bulunmaz. Ben tüccar değilim. Ben, Bursa’da Seyyid<br/>Buhârî Camii’nde Kur’an okuyan bir ihtiyarım sadece.” Bu sözler delikanlıyı tâ<br/>kalbinden vurdu. Kalbine bir ateş düştü ve arkadaşlarına şöyle dedi: “Eğer beni<br/>dinlerseniz, gelin Bursa’ya gidelim. Orada, yola çıkacak tüccar kervanlarını araştırırız.<br/>İşi yerinde takip ederiz. Yola çıkan kervanın peşine düşeriz. Mallarını ellerinden<br/>alırız.” Arkadaşları bunu kabul ettiler ve hep berâber yola koyuldular.<br/>
Bursa’ya vardıklarında, delikanlı arkadaşlarına dedi ki: “Gelin, önce Seyyid Buhârî<br/>
Camii’ne gidelim. İşlerimizin yolunda gitmesi için Allah’a dua ederiz.” Camiye varıp<br/>baktılar ki, dağda yolunu kestikleri şeyh orada Kur’an okumakta. Delikanlı Kur’an<br/>okuyan zatın önünde diz çöktü ve yapmaya niyet ettiği şeyden vazgeçti. Allah’a tevbe<br/>etti. Şeyhin yanında iki sene kaldı. Onun ilminden ve feyzinden istifade etti. İki senenin<br/>sonunda şeyh onu Akşemseddin hazretlerine gönderdi. Akşemseddin hazretleri de bu<br/>gencin ıslâhına ihtimam gösterdi. Böylece işin başında nâkıs bir mü’min olan, hatta yol<br/>kesmeye bile cür’et eden bu gencin mânevî derecesi gün be gün yükseldi. Sonunda<br/>kâmil bir mü’min oldu.<br/>
Bu sebeple, bir işin sonuna bakmak gerekir. İşin sonu önemlidir. Fakat bir işin<br/>
sonunun güzel olması, başında Allah’ın yardımına mazhar olmaktan gelir.<br/>
Allahım, bizi hidâyete erdirdiklerinden eyle. Âmîn, yâ Muîn.<br/>
Şunu bil ki her şeyin aslı îman ve tevhîddir. <b>İmâm-ı Azam</b>’a göre îman artmaz ve<br/>
eksilmez. Şu kadar var ki îmanın nûru, ibadet ve tâatlerle artar, günahlarla azalır. Hak<br/>tâlibinin rûhâniyet tarafını güçlendirmek için şerîat ahkâmına ve tarîkat âdâbına riâyet<br/>
