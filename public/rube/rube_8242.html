<a name=8243></a><img src="RuhulBeyan-8243_1.jpg"/><br/>
<img src="RuhulBeyan-8243_2.jpg"/><br/>
konulacak yere Rab kelimesi konulmuştur. Ayrıca Rab kelimesinin, Peygamberimiz’e<br/>(s.a.) âid olan hitâb zamirine muzâf olması Peygamberimiz’in (s.a.) şerefini yüceltmek<br/>içindir.<br/>
<i>Vardır iki âlemde de lutfu, ihsânı O’nun...<br/>Sükûn ve ferahlıktır halka rahmeti…</i><br/>
Kendi yüceliğini methederken Efendimiz (s.a.) şöyle buyurmuştur: “<i>Ben ancak bir</i><br/>
<i>rahmet ve hidâyetten ibâretim.</i>”<br/>
<i>et-Te’vilâtü’n-Necmiyye</i>’de şöyle denilmektedir: Biz Hz. Muhammed’i (s.a.) hak<br/>
âşıklarını ayrılık karanlıklarından vuslat nûruna çıkarması için Rabbinden bir rahmet ve<br/>hidâyet olarak gönderdik. Yine biz dostlarımızın nefislerini muvaffak kılmak ve<br/>gönüllerini hakîkate erdirmek için onlara rahmet olarak elçiler göndeririz.<br/>
<i>“Doğrusu O, işitendir, bilendir”</i> işitilmek şânından olan her şeyi işitir. Özellikle hak<br/>
âşıklarının iniltilerini işitir. Bilinmek şânından olan her şeyi de bilir. Özellikle<br/>sevenlerinin sızlanmalarını bilir. Allah’a kulların söz, iş ve hallerinden hiçbir şey gizli<br/>kalmaz. Bu ifâde Allah Teâlâ’nın rubûbiyetinin tahkîk edilmesidir. O’nun rubûbiyetinin<br/>îzâhına, O’nun bu yüce sıfatlarından başka hiçbir şey hak sâhibi değildir.<br/>
<b>7. Eğer kesin olarak inanıyorsanız <i>(bilin ki Allah)</i></b><b>, göklerin, yerin ve ikisi</b><br/>
<b>arasında bulunanların Rabbidir.</b><br/>
Fakir <b>(Bursevî)</b> der ki: Bu âyetin mânâsı hakkında, bana uykuyla uyanıklık arasında,<br/>
ibâre ile değil de, işâret yoluyla ilhâm edilmişti ki, benim mürebbîm, beni mânevî yolda<br/>kemâle ulaştıran <i>“göklerin, yerin ve ikisi arasında bulunanların Rabbidir”</i>. Yani ulvî<br/>ve süflî bütün mevcûdâtın Rabbidir; çünkü bütün bu varlıklar ilâhî isim ve sıfatların<br/>zuhûr ettiği yerlerdir. Dolayısıyla şu âlemin bütün zerrelerinde hakîkat müşâhede edilir.<br/>Bu müşâhede ârifin rûhunun gıdâsıdır. Nasıl beden, hissî ve maddî gıdâlarla beslenip<br/>maddî gelişmesinin zirvesine ulaşmaktaysa, ârif de bu müşâhede gıdâsıyla istîdâd ve<br/>kabiliyetinin zirvesine ulaşmaktadır.<br/>
<i>Mesnevî</i> sahibi <b>Mevlânâ</b> da buna işâreten şöyle demektedir:<br/>
<i>Bu hayaller ki tuzaktır velîler için<br/>Pırıltılarıdır Allah’ın has bahçesindeki o ay yüzlülerin</i><br/>
Bunu iyi anla ve de ki: Ben Allah’tan başkasına ibâdet etmem ve O’ndan başkasını da<br/>
murâd etmem.<br/>
<i>“Eğer kesin olarak inanıyorsanız”</i> Bu ifâde, mânânın tam olarak zuhûr etmesinden<br/>
