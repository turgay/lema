<a name=8799></a><img src="RuhulBeyan-8799_1.jpg"/><br/>
<img src="RuhulBeyan-8799_2.jpg"/><br/>
kahrolsun!” denmek istenmiştir.<br/>
<b>11. Onlar koyu bir cehalet içerisinde kalmış gafillerdir.<br/></b>Onlar, âhiret husûsunda kendilerini her noktadan sarmış bir batak, bir dalâlet ve<br/>
cehâlet içindedirler. <b>Râğıb</b> “Gamr” kelimesinin aslında “bir şeyin izinin gitmesi,<br/>giderilmesi” anlamında olduğunu, uğradığı yerin izini silen sel gibi çok suya da “mâ-i<br/>gâmir” denilmesinin sebebinin bu olduğunu söylemiştir. Yine cömert kişiye, yürük cins<br/>ata, deryâ gibi kelâmı olan kimseye ve denizin engin yerine de bu isim verilmektedir. Bu<br/>kelimenin, sâhibini örtmesi sebebiyle cehâlet ve benzeri durumlar için de darb-ı mesel<br/>olarak kullanıldığı görülmektedir. Nitekim <i><b>“Biz onların üzerini kapattık artık gerçeği<br/>göremezler”</b></i> (Yâsîn 36/ 9) âyetiyle de buna işâret olunmuştur. Ayrıca zorluklar ve<br/>sıkıntılara da “ğamerât” denilmektedir. Nitekim kelimenin <i><b>“O zâlimleri ölüm dalgaları<br/>(sıkıntıları) içindeyken bir görsen”</b></i> (el-En’âm 6/93) âyetinde bu anlamda<br/>kullanıldığını görmekteyiz.<br/>
Şâir de bir şiirinde şöyle der:<br/>
<i>Beni kınayanların sıkıntıda olduğumu kabul etmelerine rağmen,<br/>Benim sıkıntım (bir türlü) kalkmıyor.</i><br/>
“Onlar gâfildirler, yanılıp durmaktadırlar.” Yâni onlar, emrolundukları şeylerden<br/>
gâfildirler. Bazı ulema gamranın “gaflet”in üzerinde, sehvin “gaflet”in altında bir<br/>yanılma olduğunu belirtmişlerdir.<br/>
<b>Râğıb</b> bu hususta şöyle der: Sehv, gafletten kaynaklanan bir hatâdır. Bu da iki<br/>
kısımdır. Onlardan biri, herhangi bir sebep ve gerekçe olmaksızın yapılandır ki, delinin,<br/>bir insana sövmesi bu kabildendir. İkincisi ise bir sebebi bulunandır. İçki içip de sarhoş<br/>olan kimsenin, kasıd olmaksızın yaptığı hareketler de buna misâldir. Birincisi delinin<br/>hâli, affedilmiştir. Ama ikincisi sarhoşun hâli için sorgu vardır. İşte Allah Teâlâ’nın bu<br/>âyetle kınadığı kimseler de bu ikinci grupta olanlardır.<br/>
<i>Keşfu’l-esrar’</i>da “Harrâsûn”dan muradın, Mekke’nin tepelerinde, Peygamberimiz<br/>
(s.a.)’in Mekkelileri dinlerinden uzaklaştırmasına engel olmak ve orada bazı insanları<br/>nöbetçi olarak tutarak insanları İslam’dan alıkoymak üzere and içen kimseler hakkında<br/>olduğu belirtilmiştir. Bunlar, kafilelerin giriş vaktinde Mekke sokaklarının köşe<br/>başlarına oturur, her birisi gelene gidene Hz. Peygamber hakkında yalan söyler,<br/>insanları onun şerefli sohbetinden geri bırakırlardı. İşte Allah, bu kimselere lânet<br/>etmiştir.<br/>
<b>Ebu’l-Leys</b> yeminleşen Mekkeliler hakkında: “Mekke’ye gelenlerin bazıları onların<br/>
