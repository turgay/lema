<a name=2977></a><i>Can bağında yeşillikler bitsin</i><br/>
Sonra Allah Teâlâ kişiyi muradından ancak ona hazır hale gelmesi ve ona olan<br/>
şevkinin artması için men eder. Görmez misin ki Hz. Peygamber (a.s.) izzet, yücelik ve<br/>vakar göstererek: <i>“Sizi bindirecek bir şey bulamıyorum.”</i> buyurdu. Nitekim Mûsâ<br/>(a.s.): <i><b>“Rabbim bana (kendini) göster; seni göreyim</b></i>!” deyince Allah Teâlâ:<i><b> “Sen<br/>beni aslâ göremezsin.”</b></i> (el-A‘râf, 7/143) buyurmuştu. Çünkü Allah Teâlâ bu men ve<br/>zorlaştırma ile Mûsâ (a.s.)’ın şevkinin artmasını istiyordu. İşte Hz. Peygamber (a.s.)’ın<br/>onların bu isteklerini men etmesi de bu kabildendir. Nitekim daha önce geçtiği üzere<br/>onların savaşa olan şevk ve hırsları artmış, şevkleri galebe çalıp talepleri artınca da<br/>umduklarına nâil olmuşlar, isteklerine kavuşmuşlardır. İşte sûretin durumu budur. Sen<br/>mânânın durumunu buna kıyas et.<br/>
Kuş yavrusunun tüyden meydana gelen kanadı büyüyüp gelişmeden önce uçamadığı<br/>
gibi âşık da kanadı olmadan mânâ âleminde uçamaz. Âşığın kanadı ise ilim, amel,<br/>Mevlâ’ya olan şevk ve yüce hazrete (makama) teveccüh sayesinde meydana gelir.<br/>
<b>İbn Abbas </b>(r.anhümâ)’nın şöyle dediği rivayet edilmiştir: “Rasûlullah (s.a.) şöyle<br/>
buyurdu: “<i>Ca‘fer b. Ebû Tâlib’i cennette iki kanadı olan bir melek olarak gördüm.<br/>Uçları kanlarla kınalanmış bir vaziyette olan bu iki kanadıyla cennetin dilediği<br/>yerine uçuyordu.</i>”<a href="RuhulBeyans.html#2982">[242]</a><br/>
<b>İmam Münzirî </b>demiştir ki: “Ca‘fer, öldüğünde iki elini Allah yolunda kaybetmişti.<br/>
Allah da ona iki eli yerine iki kanat vermiştir. Bundan dolayı ona Ca‘fer-i Tayyâr (Uçan<br/>Ca’fer) adı verilmiştir.”<br/>
<b>Süheylî </b>demiştir ki: “İki kanat” ifadesi üzerinde durulması gerekir. Ca‘fer-i Tayyar’a<br/>
verilen bu iki kanat, ilk akla gelen şekliyle kuşun kanatları ve tüyleri gibi değildir.<br/>Çünkü âdemoğlunun sûreti sûretlerin en şereflisi ve en mükemmelidir. Peygamber<br/>Efendimiz (a.s.)’ın: “<i>Allah, Âdemi kendi sûretinde yarattı</i>.”<a href="RuhulBeyans.html#2982">[243]</a> ifâdesinde, Âdem’in<br/>sûretinin büyük bir şerefe hâiz olduğu vurgulanmaktadır. Teşbih ve temsilden Allah’a<br/>sığınırız, fakat Ca‘fer-i Tayyar’a verilen şey, melekî bir suret ve rûhânî bir kuvvetten<br/>ibarettir. Bu sûret ve kuvvet meleklere verildiği gibi Ca‘fer’e de verilmiştir. Nitekim<br/>Allah Teâlâ, Mûsâ (a.s.)’a: <i><b>“Elini kanadının </b>(koltuğunun)<b> altına sok.”</b></i> (Tâhâ, 20/22)<br/>buyurmuş ve mecaz olarak koltuk altını kanat diye ifâde etmiştir. Halbuki burada uçma<br/>sözkonusu olmadığına göre mükemmel insanoğlu sûretinde ve eksiksiz beşerî uzuvlara<br/>sahip olmanın yanında kendisine meleklerle beraber uçma gücü verilen bir kişiyi<br/>(Ca’fer-i Tayyar’ı), maddi kanat ile nitelendirmek nasıl uygun düşer?<br/>
İlim ehli meleklerin kanatları hakkında: “Onların kanatları zannedildiği gibi kuşların<br/>
kanatlarından değildir. Bunlar melekî sıfatlar olup ancak görmekle anlaşılır.” demişler<br/>ve <i><b>“...melekleri ikişer, üçer, dörder kanatlı elçiler yapan Allah’a hamdolsun.”<br/></b></i>(Fâtır, 35/1) âyetini delil getirmişlerdir. Bu âyete göre meleklerin kanatlarının kuşların<br/>kanatları gibi olması düşünülemez. Çünkü üç veya dört kanatlı bir kuş görülmemiştir.<br/>Altı yüz kanatlısı nereden görülecek. Nitekim Cibrîl (a.s.)’ın altı yüz kanadı olduğu<br/>
