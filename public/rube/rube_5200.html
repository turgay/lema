<a name=5201></a><img src="RuhulBeyan-5201_1.jpg"/><br/>
<b>İbn Atâ</b> şöyle der: İbrahim’in ateşten sâlim oluşu, sadrının selâmetinden dolayıdır.<br/>
Nitekim Allah onun durumunu şöyle hikâye eder: <i><b>“Çünkü, Rabb’ine tertemiz bir kalb<br/>ile geldi.”</b></i> (es-Sâffât, 37/84) Yâni, bütün sebeplerden ve geçici şeylerden gönlü boş<br/>olarak geldi. Aşk ateşi her şeye galebe ettiği halde tevekkül ve yakîninin sıhhati<br/>sebebiyle ateş ona serin oldu.”<br/>
<i>Mesnevî</i>’de der ki:<br/>
<i>Aşk öyle bir şûledir ki tutuştuğunda<br/>Sevgiliden gayrı ne varsa hepsini yakar kül eder<br/>Allah’ın lütuf sığınağına kaçmak gerekir<br/>Çünkü o ruhlara binlerce lütuf saçmıştır<br/>Böylece bir sığınak bulursun, hem de ne sığınak<br/>Su ve ateş sana ordu kesilir<br/>Deniz, Nuh’a ve Musa’ya yar olmadı mı?<br/>Onların düşmanlarını kinle kahretmedi mi?<br/>Ateş İbrahim’e kale olmadı mı?<br/>Böylece Nemrûd’un gönlünden duman çıkarmadı mı?<br/>Dağ Yahya’yı kendisine çağırmadı mı?<br/>Ona kasdedenleri taş atarak kovmadı mı?<br/>“Ey Yahya! Gel, bana kaç da<br/>Keskin kılıçlara karşı sana sığınak olayım” demedi mi?</i><br/>
Eğer “Allah, niçin İbrahim (a.s.)’ı kendi nefsinde ateşle sınadı?” dersen, ben buna<br/>
cevâben şöyle derim: Her peygamber, zamânının halkına uygun bir mûcize getirmiştir. O<br/>zamânın insanları ateşe, güneşe ve yıldızlara tapıyorlardı. Onların bulundukları<br/>tabîatların özelliğiyle ruhları cihetinden şekilleri ve cisimleri terbiye edip<br/>yetiştirdiklerine inanırlardı. Allah onlara hakîkati gösterdi. Onlara göre en büyük unsur,<br/>güneşin hakîkati ve esir (eskilere göre 9. felek) küresi ile yıldızların rûhu idi. Halbuki<br/>onların ilâh saydığı bu şeyler ancak Allah’ın izniyle O’nun her şeye hâkim olan<br/>kudretinin, unsurların hakîkatlerine sirâyet etmesiyle zarar verebilir.<br/>
Denildi ki: “Allah, İbrahim (a.s.)’ı ateşle sınadı. Çünkü her insan tabîatı gereği kahır<br/>
sıfatından korkar. Nitekim Hz. Mûsâ’ya: “(Allah): <i><b>“Al onu, korkma biz onu yine ilk<br/>durumuna sokacağız.” dedi.”</b></i> (Tâhâ, 20/21) denilmiştir. Böylece Allah Teâlâ, her ne<br/>kadar kahır sıfatı ateşle tezâhür etse de kendi izni olmadan ateşin hiç kimseye bir zarar<br/>vermeyeceğini Hz. İbrâhim’e gösterdi. Bunun için ateşi serin ve esenlik yaparak, en<br/>büyük unsurun/ateşin rubûbiyyet vasfına sâhip olduğuna inanan düşmanlarına kahredici<br/>bir mûcize kılarak zıtları bir araya getirdiğini ızhâr etti. Böylece Hz. İbrahim’in ateşle<br/>imtihan olunması, ateşe ve yıldızlara tapanlar için parlak bir mûcîzedir. Nitekim<br/><i>Es’iletü’l-hikem</i>’de böyle belirtilmiştir.<br/>
