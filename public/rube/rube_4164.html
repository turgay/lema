<a name=4165></a><img src="RuhulBeyan-4165_1.jpg"/><br/>
âyeti nâzil olduğu zaman kâfirler birbirlerine şöyle dediler: “Bu adam kıyâmetin<br/>yaklaştığını iddiâ ediyor. Şu yaptığınız şeylerin bazılarını terk edin, bakalım ne olacak.<br/>Fakat herhangi bir şeyin gelmediğini görünce: “Biz bir şey olduğunu görmüyoruz.”<br/>dediler. Bunun üzerine, “<i><b>İnsanların hesaba çekilecekleri gün yaklaştı</b></i>.” (el-Enbiyâ,<br/>21/1) âyeti nazil oldu. Kâfirler korktular ve kıyâmeti beklediler. Fakat günler uzayınca:<br/>“Ey Muhammed! Hani, bizi kendisiyle korkuttuğundan (kıyâmetten) bir şey görmüyoruz”<br/>dediler. Bunun üzerine Allah Teâlâ, “<i>Allah’ın emri gelmiştir.</i>” âyetini indirdi. Hz.<br/>Peygamber (s.a.), kıyâmet endişesiyle hemen ayağa fırladı ve insanları kıyâmetin<br/>kopması konusunda korkuttu. Bunun üzerine insanlar başkalarını kaldırıp bakıştılar.<br/>Derken: “<i>Artık onu istemekte acele etmeyin</i>.” âyeti nâzil oldu. Yâni kıyâmeti vakti<br/>gelmeden taleb etmeyin ve rahat olun. Bunun üzerine Hz. Peygamber (s.a.) de yerine<br/>oturdu.<br/>
Bu rivâyette mü’minlerin kıyâmetin gelişi konusunda acele etmelerinden değil, ondan<br/>
korkmalarından ve geldiğini zannetmelerinden bahsedilmektedir. Zâten, vaktinden önce<br/>kıyâmetin gelmesini istemek mü’minlerin vasfı değildir. Allah Teâlâ: “<i><b>Ona<br/>inanmayanlar onun çabuk kopmasını isterler, inananlar ise ondan korkarlar</b></i>...”<br/>(eş-Şûrâ, 42/18) buyurmuştur.<br/>
<b>Müfti Sa‘dî,</b> <i>Hâşiye</i>’sinde ifâde edildiği gibi açıkça anlaşılmaktadır ki, bu âyet<br/>
geldiği zaman orada bulunan mü’minler, âyetin baş tarafını duyduklarında kıyâmet<br/>vaktinin geldiğini zannederek telaşlandılar. Fakat “<i>Artık onu istemekte acele etmeyin</i>.”<br/>ifâdesiyle kâfirlere hitâb edildiğini anladıklarında rahatladılar.<br/>
Bu âyet nazil olduğu zaman Hz. Peygamber (s.a.), şehâdet parmağıyla orta parmağını<br/>
göstererek, “<i>Benim gönderilmemle kıyâmetin kopuşu şu ikisi gibidir.</i>”<a href="RuhulBeyans.html#4170">[100]<br/></a>buyurmuşlardır. Bunun anlamı şudur: Benimle kıyâmet arasında geçecek olan zamanın<br/>miktarı, orta parmağın şehâdet parmağından uzaklığı kadardır. Burada kıyâmetin çok<br/>yakın olduğunu tasvir etmek için zaman itibariyle yakınlık, mekân itibâriyle yakınlığa<br/>benzetilmiştir.<br/>
Başka bir hadiste de şöyle buyrulmuştur: “<i>Benimle kıyâmetin durumu iki yarış atına</i><br/>
<i>benzer</i>.”<a href="RuhulBeyans.html#4170">[101]<i> </i></a><i>el-Kâmûs’</i>ta der ki: “<i>İki yarış atına benzer</i>” ifâdesi, bir hedefe doğru<br/>yarışan ve başa baş giden iki şey için darb-ı mesel olarak kullanılır. Elbette bu<br/>benzetme yarışın başlangıcı açısından geçerlidir. Çünkü, sonuçta biri diğerini geçmiş<br/>olacaktır.<br/>
Âyetin işârî tefsiri ise şöyledir: “<i>Allah’ın emri gelmiştir</i>” kavl-i ilâhisi, bir kelâm-ı<br/>
kadîmdir. Bu kelâmın muhâtabları henüz ademde mahpus iken Allah onu ezelde<br/>söylemiştir. Muhâtablar gâfiller, akıllılar ve âşıklar olmak üzere üç guruptur. Gâfillere<br/>olan hitab, kınama ve azarlama şeklindedir. Çünkü onlar, dünyâyı, dünyânın<br/>güzelliklerini, lezzetlerini ve heveslerini arzulamaktadırlar. Onlar nefis ehlidirler.<br/>
