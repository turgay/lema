<a name=6313></a><img src="flower_sep.jpg"/><br/>
<img src="RuhulBeyan-6313_2.jpg"/><br/>
<img src="RuhulBeyan-6313_3.jpg"/><br/>
<i><b>kalbine indirdi.”</b></i> (eş-Şuarâ, 26/193-194)<br/>
Sonra Allah Teâlâ, bu rütbenin Hz. Peygamber (s.a.v.)’e tabi olanların sadırlarında da<br/>
olacağını işâret edip buyurdu ki:<br/>
<b>49. Hayır, o <i>(Kur’an)</i></b><b>, kendilerine ilim verilenlerin sînelerinde <i>(yer eden)</i></b><b> apaçık</b><br/>
<b>âyetlerdir. Âyetlerimizi, ancak zâlimler bile bile inkâr eder.</b><br/>
<i>“Hayır, o (Kur’an), kendilerine ilim verilenlerin sînelerinde (yer eden) apaçık</i><br/>
<i>âyetlerdir. </i>Onlar onu bir kitaptan almamışlardır ve tahrifine hiç kimsenin güç<br/>getiremeyeceği şekilde onu hıfzederler.<br/>
<i>Kâşîfî </i>der ki: Sînelerine ilim verilmiş olanlar, yâni ehl-i kitaptan olan müminler. Veya<br/>
sahâbe-i kirâm onu öğrenirler/ezberlerler ve hiç kimse Kur’ân’ı tahrif edemez. Ancak<br/>Kur’ân’ı ezbere okumak bu ümmet-i merhûmenin özelliğidir. Zira önceki kitapları<br/>varaklardan okurlardı.<br/>
Yâni Kur’ân’ın onların sadırlarında mahfuz olması onun husûsiyetlerindendir. Çünkü<br/>
önceki ümmetler kitaplarını sadece bakarak okurlardı ve kapattıkları zaman<br/>peygamberlerden başkası onu anlayamazdı. Kârûn’un, Tevrat’ı ezberden okuduğu<br/>şeklindeki rivâyet sabit değildir.<br/>
Bu yüzdendir ki Hz. Musa (a.s.) Allah’a münâcâtta şöyle dedi: “Ya Rabbî! Ben<br/>
Tevrat’ta bir ümmet buluyorum ki onların incilleri kalblerindedir, yazılı olmasa da onu<br/>açıktan ezbere okurlar.”<br/>
Onlar, olgunluklarının kuvvetinden ve kabîliyetlerinin üstünlüğünden dolayı<br/>
peygamberlerinin (s.a.), şerîatını hıfzederlerdi. Tevrat’ın ise resmi (satırlardaki yazısı)<br/>bozulunca, şerîatı da bozulmuştur.<br/>
Bazı eserlerde şöyle vârid olmuştur: Yahudi ve hristiyanlar, Kur’ân’ın ezberlenmesine<br/>
hased ettikleri gibi hiç bir şeye hased etmemişlerdir.<br/>
<b>Ebû Ümâme </b>(r.a.) der ki: Allah Teâlâ, kalbinde Kur’ân bulunan kimseye ateşle azâb<br/>
etmez.<br/>
Rasûlullah (s.a.) buyurmuştur ki: “<i>Kalbinde Kur’ân’dan bir şey bulunmayan kimse,</i><br/>
<i>harab olmuş bir ev gibidir</i>.”<a href="RuhulBeyans.html#6317">[191]</a><br/>
Hadîs-i şerîfte buyrulmuştur ki: <i>“Kur’ân’la ahdinizi tazeleyin, devam ettirin.</i><br/>
<i>Muhammed’in nefsi elinde olan Allah’a yemin ederim ki o, bağlı devenin bağından<br/>boşanıp kaçtığı gibi kişinin kalbinden kaçıp gider.”</i> <a href="RuhulBeyans.html#6317">[192]</a><br/>
“Teâhüd” ve “taahhüd” kelimeleri, muhâfaza etmek, hıfzı korumak ve dâimâ<br/>
yenilemek demektir. Hadiste kasdedilen Kur’an tilâvetine devam etmek ve dâimâ<br/>tekrarlayıp okumaktır. Kur’ân’ı okuyanın uyması gereken sünnetlerden biri de<br/>
