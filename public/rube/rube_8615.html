<a name=8616></a><img src="RuhulBeyan-8616_1.jpg"/><br/>
<img src="RuhulBeyan-8616_2.jpg"/><br/>
<img src="RuhulBeyan-8616_3.jpg"/><br/>
<img src="RuhulBeyan-8616_4.jpg"/><br/>
<img src="RuhulBeyan-8616_5.jpg"/><br/>
<img src="RuhulBeyan-8616_6.jpg"/><br/>
<img src="RuhulBeyan-8616_7.jpg"/><br/>
<i> </i><br/>
<i> </i><br/>
<i> </i><br/>
<i> </i><br/>
<b>29. Muhammed Allah’ın elçisidir. Beraberinde bulunanlar da kâfirlere karşı çetin,</b><br/>
<b>kendi aralarında merhametlidirler. Onları rükûya varırken, secde ederken<br/>görürsün. Allah’tan lütuf ve rıza isterler. Onların nişanları yüzlerindeki secde<br/>izidir. Bu, onların Tevrat’taki vasıflarıdır. İncil’deki vasıfları da şöyledir: Onlar<br/>filizini yarıp çıkarmış, gittikçe onu kuvvetlendirerek kalınlaşmış, gövdesi üzerine<br/>dikilmiş bir ekine benzerler ki bu, ekicilerin de hoşuna gider. Allah böylece onları<br/>çoğaltıp kuvvetlendirmekle kâfirleri öfkelendirir. Allah onlardan inanıp iyi işler<br/>yapanlara mağfiret ve büyük mükâfat vaad etmiştir.</b><br/>
“İşte bu, hidayet ve hak din İslâm ile gönderilmiş peygamber, Allah’ın resûlü<br/>
Muhammed (s.a.)’dir” anlamına gelir.<br/>
<i>Telkîhu’l-ezhân</i> isimli eserde şöyle denilir: Cenâb-ı Allah, Hz. Muhammed (s.a.)’e,<br/>
tüm mahlûkâtı onun için yarattığını bildirmiştir. Buna göre âlemi onun zuhuru için<br/>yaratmış, âlem o Nebiyy-i Ekrem’e tecellî mekânı olmuştur. Nitekim Hz. Peygamber<br/>(s.a.) şöyle buyurmuştur: <i>“İnsanların ve cinlerin isyankârları hariç göklerle yeryüzü<br/>arasında bulunan her şey, benim Allah’ın resûlü olduğumu bilir.”</i><br/>
<b>Şeyh Üftâde</b> (k.s.) şöyle der: Allah Teâlâ tecellî ettiği vakit tüm ruhları yarattı. Önce<br/>
Nebimiz (s.a.)’in ruhunu, daha sonra diğer ruhları yarattı ve tevhidi telkin edip “Lâ<br/>ilâhe illallah” buyurdu. Akabinde de onu (s.a.) “Muhammed Rasûlullah” buyurarak taltif<br/>etti ve nübüvveti kendisine o vakit ikrâm etti. Bu sebeple Peygamber Efendimiz (s.a.)<br/><i>“Âdem (a.s.) su ile çamur arasında iken ben peygamberdim”</i> buyurmuştur.<a href="RuhulBeyans.html#8625">[144]</a><br/>
Bu hadis-i şerifin mânâsı şudur: Hz. Peygamber (s.a.) daha o vakit bilfiil peygamberdi<br/>
ve peygamberliğini bilmekte idi. Ondan başka hiçbir peygamber maddî bedeni ile<br/>gönderilip nübüvvetin şartları tamamlanana kadar bilfiil peygamber değildi ve<br/>peygamber olacağını da bilmemekteydi. Bu anlamda gerek kendisinden önce gelen<br/>peygamberler, gerekse sonra gelen evliyaullah Hz. Mustafa (s.a.)’in nâibi ve halifesidir.<br/>Çünkü onun nurunun varlığı ve peygamberliğin ona verilmesi hepsinden öncedir.<br/>
Hz. Peygamber (s.a.) şöyle buyurmuştur: <i>“Ben Allah’ın nurundanım, mü’minler de</i><br/>
<i>benim nurumun feyzindendir.”</i><a href="RuhulBeyans.html#8625">[145]</a> İlk ve yüce cins odur, diğerleri ona bağlı ve ondan<br/>sonradır. Ayrıca Peygamber Efendimiz (s.a.) şöyle buyurmuştur: <i>“Ben yaratılış</i><br/>
