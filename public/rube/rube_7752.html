<a name=7753></a>beyan etmekle birlikte, tedbir kabilinden olmak üzere söyledikleri zanna dayalı bir<br/>ihtimal imişçesine konuşmaya başlıyor ve şöyle diyor:<br/>
<i>“Eğer o yalancı ise yalanı kendisinedir;”</i> yani, söylediği yalanın vebal ve zararı<br/>
kendisinden başkasını ilgilendirmez. Dolayısıyla onu savuşturmak için kendisini<br/>öldürmeye gerek yoktur. Yalancı biri, ancak insanları kendi sapık inançlarına davet eden<br/>bir zındık ve bid’atçı gibi yalanının zararı bir başkasına geçtiği takdirde öldürülebilir.<br/>Böyle biri ise, ortaya çıkardığı dini kabul etmeye insanları yönlendiremez. Çünkü<br/>insanların tabiatı böyle bir şeyi kabul etmekten uzaktır. Zaten sizin de onun dinini ve<br/>düşüncelerini ortaya koymasını engellemeye gücünüz yeter. <i>“Eğer o” </i>söylediklerinde<br/><i>“doğru ise”</i> ve siz onu yalanlayarak kendisi hakkında kötü maksadlar besliyorsanız,<br/><i>“sizi tehdîd ettiğinin (azâbın), bir kısmı olsun gelip size çatar.”</i> yâni tehdidlerinin<br/>tamamı değilse bile hiç olmazsa bir kısmı başınıza gelebilir! Bir kısmının gelmesi de<br/>helâkiniz için yeterlidir. Demek ki, “bir kısmı” zikredilip zihinler tehdidlerin tamamının<br/>gelebileceği düşüncesine çekilmek istenmektedir. Yoksa “bir kısmı” tehdidlerin tamamı<br/>değildir.<br/>
Bu gerçekten son derece insaflı ve taassuptan uzak bir yaklaşım tarzıdır. “Veya”lı<br/>
şıklardan “yalancı olma ihtimali”nin önce zikredilmesi de, azabın tamamının değil, bir<br/>kısmının başlarına gelebileceğinin söylenmesi de bundan dolayıdır. Yoksa bir<br/>peygamber söylediği şeylerin tamamında sâdıktır. Söylediklerinin bir kısmı doğru bir<br/>kısmı yanlış çıkanlar kâhinlerle müneccimlerdir. Mânânın: “… Dünya azabı hakkındaki<br/>tehdidleri başınıza gelebilir” şeklinde olması da câizdir. Ki bu da tehdidlerin bir kısmı<br/>demektir. Çünkü onlara hem dünya ile ilgili hem de âhiretle ilgili tehdidler savuruyordu.<br/>Öyle anlaşılıyor ki mümin zat, bunları kendileri açısından daha kuvvetle muhtemel olan<br/>tehdidle korkutmaya çalışmıştır.<br/>
<i>Aynü’l-ma’ânî</i>’de şöyle der: Çünkü Hz. Mûsâ, îman karşılığında necâtı, inkâr<br/>
karşılığında da helâki vaad ediyordu. Ayrıca, “bir kısmı” ifâdesi bazı durumlarda<br/>“tamamı” anlamına da gelebilir. Nitekim şu beyitte böyledir:<br/>
<i>İsteklerinin bir kısmına ulaşır tedbirliler<br/>Acele edip koşturanınsa ayağı sürçer.</i><br/>
<i>Keşfü’l-esrâr</i>’da geçtiği üzere, <i><b>“Ve sizlere ihtilaf edip durduğunuz şeylerin bir</b></i><br/>
<i><b>kısmını beyan etmek için…”</b></i> (ez-Zuhruf 43/63) âyet-i kerîmesi “tamamını beyan etmek<br/>için” anlamındadır. <i><b>“Allah bir kısım günahları sebebiyle onlara musibet murad<br/>ediyor”</b></i> (el-Mâide 5/49) âyet-i celîlesi de “günahlarının tamamı yüzünden” demektir.<br/>
<i>“Şüphesiz Allah, haddi aşan, yalancı kimseyi doğru yola eriştirmez.” </i>“Müsrif,”<br/>
isyanda haddi aşan ya da haksız yere kan döken; “kezzâb” ise, defalarca yalan söyleyen,<br/>yalancı demektir. Kezzâbın yalan yere Allah’a söz isnâd eden kimse demek olduğu da<br/>söylenmektedir. Çünkü O’na böyle bir şey isnâd etmek, başkasına iftirâ atmak gibidir.<br/>
Bu ifâde, bir başka delildir; hem de çift yönü olan bir delil... Birinci yön: Şayet Mûsâ<br/>
