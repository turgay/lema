<a name=261></a><img src="RuhulBeyan-261_1.jpg"/><br/>
<img src="RuhulBeyan-261_2.jpg"/><br/>
<img src="RuhulBeyan-261_3.jpg"/><br/>
<img src="flower_sep.jpg"/><br/>
<b>İSRÂİLOĞULLARI</b><br/>
<i> </i><br/>
<i> </i><br/>
<b>40. Ey İsrâîloğulları! Size verdiğim nimetlerimi hatırlayın, bana verdiğiniz sözü</b><br/>
<b>yerine getirin ki, ben de size va’dettiklerimi vereyim. Yalnızca benden korkun.</b><br/>
<b>41. Elinizdekini <i>(Tevrât’ın aslını)</i></b><b> tasdik edici olarak indirdiğime <i>(Kur’ân’a) </i></b><b>îmân</b><br/>
<b>edin. Sakın onu inkâr edenlerin ilki olmayın! Âyetlerimi az bir karşılık ile satmayın,<br/>yalnız benden <i>(benim azâbımdan) </i></b><b>korkun.</b><br/>
“Oğullar” diye terceme edilen <i>“Benû” </i>kelimesinin aslı olan <i>“Benûn” </i>bir araya gelen<br/>
erkek ve kadınlara verilen ortak bir isimdir. İsrâîl, Allah’ın kulu mânâsına Ya’kûb<br/>(a.s.)’in ismidir. Yahûdî dili İbrânîce’de <i>“İsrâ” </i>kul, <i>“îl” </i>ise “Allah” mânâsına gelir.<br/>Hitâb; Peygamberimiz zamanında Medîne çevresinde yaşayan Benû Kurayza ve Nadir<br/>Yahûdîlerine olup “Ey Ya’kûboğulları” mânâsına gelir. Allah’ın özellikle Yahûdîleri<br/>zikretmesinin sebebi Yahûdîler’in, târih boyunca birçok nimetlere sâhib olmalarına<br/>rağmen en çok nankörlük eden kavim olmasıdır.<br/>
<i><b>“Size verdiğim nimetleri hatırlayın!”</b> </i>cümlesindeki <i>“zikr”</i> kelimesi, <i>“zâl”</i>ın<br/>
ötresiyle yâni <i>“zükr” </i>olunca <i>“Allah’ı kalben anmak”</i>; özellikle de unutmanın zıddı<br/>olan “hatırda tutmak” mânâsına gelir. Eğer bu kelime <i>“zâl”</i>ın kesresiyle <i>“zikr” </i>olarak<br/>okunursa <i>“dil ile anmak”</i> mânâsına gelir. Kalben zikretmek; Allah’ın nimetlerini dil ile<br/>anmak, kalbde onları muhâfaza etmektir. O zaman mânâ “verdiğim nimetleri dilinizle<br/>anın; aklınızdan çıkarmayın” şeklinde olmaktadır. <i><b>“Allah’ın nimetlerini saymaya<br/>çalışırsanız sayamazsınız.”</b></i> (İbrâhîm, 14/34) âyetinde olduğu gibi <i>“nimet”</i> kelimesi<br/><i>“ism-i cem” </i>olup <i>“nimetler”</i> mânâsına gelir. Bu âyet; Yahûdîlerin, kendilerine verilen<br/>nimetlere şükretmede ihmâlkâr olmaktan da öte, akıllarına bile getirmediklerine işâret<br/>etmektedir. Allah Teâlâ <i><b>“size verdiğim nimetleri hatırlayın”</b></i> buyurdu. Çünkü insan,<br/>tabîatı itibariyle kıskançtır. Kendine değil de başkasına verilen nimetlere bakarsa<br/>kıskançlık ve nankörlük eder. Bu yüzden insandan, dünyâlıkça kendinden üstün olanları<br/>bırakıp kendisine verilen nimetlere bakması istenmiştir. İnsanoğlu kendisine verilen<br/>nimetlere bakınca Allah’dan râzı olur, O’na şükreder. Şâyed başkalarına verilenlere<br/>bakacak olursa nankörlüğe düşer, üzerindeki nimetleri azımsar.<br/>
Mânâ erbâbı demiştir ki; Allah, İsrâîloğulları’na nimetlerini zikretmeyi emrettiği<br/>
halde, ümmet-i Muhammed’den nimetleri değil, kendini zikretmelerini istemekdedir.<br/>Onlara <i><b>“beni zikredin ki, Ben de sizi zikredeyim”</b></i> (el-Bakara, 2/152) buyurmaktadır.<br/>
