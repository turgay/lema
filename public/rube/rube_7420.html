<a name=7421></a><img src="flower_sep.jpg"/><br/>
<img src="RuhulBeyan-7421_2.jpg"/><br/>
Şu halde etkilenip harekete geçme, ağlama ve benzeri tepkiler, sadece insana özgü<br/>
değildir. Bilâkis hakikat gözüyle baktığımızda bunların hayvanlarda, hattâ cansız<br/>varlıklarda bile bulunduğunu görebiliriz. Çünkü biraz önce temas edildiği üzere, bunlar<br/>da hakikî bir hayat ile diridirler.<br/>
<b>Kâşifî</b> der ki: “Velîlerden biri, kendisinden yağmur damlaları gibi su damlayan bir taş<br/>
gördü. Bir süre durup tefekkürle o taşa baktı. Taş onunla konuşmaya başladı: Ey<br/>Allah’ın dostu, Allah Teâlâ’nın beni yarattığı günden beri onun korkusundan hasret<br/>gözyaşı döküyorum, dedi. O velî de Allah’a duâ edip: “Ey Allahım, bu taşa emniyet<br/>ver”, dedi. Duâsı kabul edilip o taşın emân ve güven içinde olacağı müjdesi ulaştı. O<br/>velî bir süre sonra yine o yere gitti. Gördü ki öncekinden daha fazla sular damlıyor.<br/>Sordu: Ey taş, Allah’tan eman aldığına göre bu ağlama da nedir? Taş cevap verdi:<br/>Önceleri Allah’ın azâbına uğrama korkusuyla ağlıyordum. Şimdi ise emân ve selâmete<br/>ulaşmamın mutluluğundan ağlıyorum.”<br/>
<i>Taştan gözyaşını gör ama su damlasıdır deme!<br/>Dağda iniltiyi gör, yankı yeridir diye düşünme!</i><br/>
Keşf sâhibi büyüklerden biri der ki: “Dağlar da kuşlar da Dâvûd’un tesbîhi sâyesinde<br/>
tesbih ederlerken, onun ameli olarak tesbîh etmekteydiler. Çünkü bunların tesbihleri<br/>onun tesbihinden kaynaklanmış olduğundan hiç şüphesiz sevabı da sevab istihkakları<br/>olmadığından bunların değil, Dâvûd’un olacaktır. İnsanoğlu ise böyle değildir. Çünkü<br/>biri bir diğerinin zikir ve tesbihine katıldığı ya da birinin sözüne uyarak bir amel yaptığı<br/>zaman kendisini uyarıp dirilttiği yâni harekete geçirdiği için zikir ve tesbih sevabının<br/>bir misli de ona verilir. Zira bu sevab onun sâyesinde kazanılmıştır ve o buna daha<br/>lâyıktır.<br/>
Dâvûd’un tesbihinden dolayı dağlar ve kuşlar şunun için tesbih etmişlerdir: Dâvûd’un<br/>
tesbih ve tahmîdin mânâsına ruhu ile yönelişi o kadar güçlü olmuştur ki, bu, onun -<br/>ruhunun tezahür yerleri (<i>mezâhir</i>) olan- kuvve ve organlarına yayılmış; bunlardan da -<br/>organ ve kuvvelerin insan dışındaki sûretleri olan- dağlara ve taşlara sirâyet etmiştir.<br/>Dağlarla kuşların tesbihlerinin niçin onun tesbihinden dolayı olduğu böylece anlaşılmış<br/>oluyor. Bunların tesbihlerinin faydası da ona âiddir.<br/>
Âyette özellikle akşam ve sabah vakitlerinin zikredilmesi ise Allah’ın kudret nurları<br/>
ve azametinin bereketinin meyveleri bu vakitlerde daha çok zuhûr ettiği içindir. Ayrıca<br/>manevî sarhoşluk (<i>sekr</i>) ehlinin, övülmüş makamları müşâhede etme sarhoşluğundan<br/>ayıklık hâline (<i>sahv</i>) döndüğü vaktin kuşluk vakti olması; namaz kılanların sessiz<br/>yakarışlara ve ihtiyaç arzetmeye yöneldikleri vaktin de akşam vakti olması sadece bu<br/>iki vaktin zikredilmesine sebep olmuştur.<br/>
