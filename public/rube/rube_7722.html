<a name=7723></a><img src="RuhulBeyan-7723_1.jpg"/><br/>
<img src="RuhulBeyan-7723_2.jpg"/><br/>
<img src="RuhulBeyan-7723_3.jpg"/><br/>
<img src="RuhulBeyan-7723_4.jpg"/><br/>
<b>13. Size âyetlerini gösteren, sizin için gökten rızık indiren O’dur. Allah’a</b><br/>
<b>yönelenden başkası ibret almaz.</b><br/>
<i>“Size”</i> dînî ihtiyaçlarınızı gözeterek gerek nefislerinizde gerekse dış dünyada<br/>
<i>“ayetlerini”</i> yâni kudretinin göstergelerini, tekliğinin şâhidlerini <i>“gösteren</i>…” Burada<br/>insanoğlunun “varlıkların hakikati”ni kendi basîretiyle göremeyeceğine, bunun ancak<br/>Cenab-ı Hakk’’ın göstermesi ile mümkün olabileceğine dâir bir işâret vardır.<br/>
Ve bedenî ihtiyaçlarınızı gözeterek<i> “size gökten rızık” </i>yâni rızık sebebi olan yağmuru<br/>
<i>“indiren O’dur.” </i>Âyet-i kerîmede rızık ve âyetler birlikte zikredilmiştir. Çünkü bedenî<br/>hayat açısından rızıklar hangi konumdaysa, dînî hayat açısından Hakk’ın âyetleri aynı<br/>konumdadır.<br/>
Bu eşsiz âyetlerden, <i>“Allah’a yönelen”</i> inkârı bırakıp O’na dönen kimseler ibret alır;<br/>
yâni Allah’ın, yarattığı çeşit çeşit varlığa tevdî ettiği sadece Allah’a kulluk edilmesini<br/>gerektiren eksiksiz kudret tezâhürleri hakkında ve herkese verilen gizli-açık nimetler<br/>üzerinde tefekkür edenden <i>“başkası” </i>öğüt ve<i> “ibret almaz.”</i> Onların gerektirdiği<br/>şekilde ancak bu vasıftaki kişiler davranır. Böyle olmayanlar ise -ki hepsi birer<br/>inatçıdır- düşünüp öğüt almaktan çok çok uzaktırlar! İşte durum böyle olduğuna, yâni<br/>düşünüp ibret almak ancak içtenlikle Allah’a yönelenlere mahsûs olduğuna göre:<br/>
<b>14. Haydi, kâfirlerin hoşuna gitmese de Allah’a, Allah için dindâr ve ihlâslı olarak</b><br/>
<b>duâ edin!</b><br/>
<i>“Ey mü’minler!</i> <i>İnkârcılar”</i> bunu <i>“istemese” </i>ve şirkten tamamen uzaklaşmanız onları<br/>
son derece öfkelendirse de, Allah’a îman edip O’na yönelmiş olmanızın gereği olarak<br/>dininizi ve tâatlerinizi gerek şirkten gerekse O’ndan başkasına iltifat etmekten kurtarıp<br/>yalnız <i>“Allah’a has kılarak O’na yalvarın”</i>, sadece O’na kulluk edin.<br/>
<b>Kâşifî</b> der ki: Kâfirler sizin O’na olan îmanınızı kerih görürlerse de. Çünkü onlar<br/>
îman nimetini inkâr ederler, siz ise o nimete karşı şükredicisiniz. Bu durumda sizin<br/>aranızda münâferet vardır. Sizin söz ve amelleriniz onlar tarafından beğenilip sevilmez.<br/>Onların fiil ve sözleri de sizin katınızda sevimsizdir.<br/>
[<b>Sa’dî</b>, <i>Gülistân</i>’da şöyle der:]<br/>
<i>Sofunun biri rind meclisindeydi; Belhli bir dilber şöyle dedi:<br/>Bizden memnûn değilsin; somurtma. Sen de aramızda acısın.</i><br/>
