<a name=2680></a><img src="flower_sep.jpg"/><br/>
Âyetin işârî yorumu şöyledir: Şüphesiz Allah rûhu nûrânî ve yüce, nefsi de zulmânî ve<br/>
süflî yarattı. Sonra da onları ortak yaptı. Fıtrî istîdâdı ise onların sermayesi kıldı. Fıtrî<br/>istîdâdın Allah’a yaklaşma (kurbet) ve O’nu tanıma (mârifet) konusunda hem terakkî ve<br/>kemâle erme hem de zarara uğrayıp kaybetme kabiliyeti vardır. Kim (mânevî) ticarete<br/>atılıp îman eder, canıyla ve malıyla Allah yolunda ve O’nu talep uğrunda mücâhede<br/>ederek büyük Allah dostlarının vardığı makama ulaşırsa rûhunu ve nefsini birlikte<br/>kazanmış olur. Kim Allah ve Rasûlü’ne inanır fakat şerî hükümleri yerine getirmezse,<br/>yani ameli olmazsa îmanı dolayısıyla rûhunu kazanır, onu tasfiye edip Allah’ın râzı<br/>olacağı bir duruma getirmiş olur, ama ameli olmadığı için nefsini kaybeder,<br/>şehvetlerinin ve haramların eline teslim etmiş olur. Her kim de Allah ve Rasûlü’ne<br/>inanmayıp onları inkâr ederse hem rûhunu hem nefsini kaybetmiş olur.<br/>
Anlatılır ki vefatına yakın <b>Şiblî</b>’nin huzuruna vardılar. “Câizdir, câizdir.” diyordu.<br/>
Ona: “Caizdir.” sözüyle neyi kastediyorsun?” diye sorulduğunda şöyle cevap verdi:<br/>
“Allah ruhla nefsi yaratıp birbirine ortak yaptı. Bunlar senelerce çalışıp ticaret<br/>
yaptılar. Sonunda hesaba çekildiklerinde ikisi de kaybetti, hiçbir kâr elde edemediler.<br/>Bunun üzerine ayrılmaya karar verdiler. İşte ben: “Kâr edemeyen bir şirketin<br/>ortaklarının birbirinden ayrılıp şirketi feshetmeleri câizdir.” diyorum.<br/>
<b>Sa’dî </b>şöyle der:<br/>
<i>Ecel eli rihlet çanını çaldı<br/>Ey başım, gözüm, iş vedaya kaldı<br/>Ellerim! Kollarım! Ayağım! dizle<br/>Siz de vedâlaşın birbirinizle<br/>Bana ölüm geldi düşman keyfince<br/>Dostlar! Unutmayın beni gidince<br/>Gafletle geçmiştir benim zamanım<br/>Siz bari uyanın, aziz yârânım!</i><br/>
Akıllıya gereken, fırsatlar kaçmadan önce çalışıp gayret etmek, nefsini ve malını fedâ<br/>
ederek ticaretinde kârlı çıkmaktır. Malın iyisi Allah’ı talep yolunda, Allah’ı talep<br/>edenlere harcanandır. Malın kötüsü ise zarurî bir ihtiyaç olmaksızın Allah’ı talep eden<br/>birinin iltifat ettiği maldır. Çünkü bu mal onu Allah’tan, O’nu taleb etmekten alıkor ve<br/>yolunu keser.<br/>
Rivayete göre Allah, kötü malları üst üste yığıp cehenneme atar. Sonra da sahiplerine<br/>
azâb eder. Nitekim Allah Teâlâ: <i><b>“O gün cehennem ateşinde bunların</b></i> (altın ve<br/>gümüşün)<i><b> üzeri kızdırılıp bunlarla onların alınları, yanları ve sırtları dağlanır.”</b></i><b> </b>(et-<br/>Tevbe, 9/35) buyurmuştur.<br/>
Rivayete göre Ebû Süfyan Uhud savaşında Rasûlullah’a karşı savaşmak üzere gönüllü<br/>
