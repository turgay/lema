<a name=84></a><img src="flower_sep.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
uzaklaşır.<br/>
Anlatıldığına göre adâletiyle ünlü <b>Enûşirvan </b>adamlarıyla ava çıkar. Bir ara<br/>
adamlarından ayrılıp bir bahçeye gelir. Bahçede bulunan çocuktan bir nar vermesini<br/>ister. Çocuk da verir. Narın taneleri bol suludur ve Enûşirvan bu sulu narla susuzluğunu<br/>gidermeğe çalışır. Bahçe ve nar hoşuna gider. Bu bahçeyi sâhibinden almayı düşünür.<br/>Çocukdan bir nar daha ister. Ancak ikinci narın suyu azdır. Melik Enûşirvan çocukdan<br/>bunun sebebini sorar. Çocuk: “Belki de melik, haksızlık ve zulüm yapmak istemiştir,”<br/>deyince Enûşirvan kalbine gelen bu düşünceden vazgeçerek tevbe eder. Çocukdan bir<br/>nar daha ister. Bu seferki hepsinden daha hoş ve suludur. Bunun üzerine çocuk: “Melik<br/>tevbe etti gâlibâ” der. Aklı başına gelen Enûşirvan bu olaydan sonra zulüm ve<br/>haksızlıklardan tevbe eder ve adı adâletle beraber anılır. Hatta Rasûlullah (s.a.)’ın:<br/><i>“Ben âdil melik </i>(Enûşirvan) <i>zamanında doğdum.<a href="RuhulBeyans.html#102">”</i>[152]<i> </i></a>diye onun devrinde doğmaktan<br/>dolayı övündüğü rivâyet edilir.<br/>
<b>Fenârî</b>, <i>Tefsîrü’l-Fâtiha</i>’sında der ki: Hazreti Peygamber’in Enûşirvan zamanında<br/>
doğmaktan övünmesi yerine Enûşirvan’ın Allah Rasûlü’nün aydınlık çağıyla ve böyle<br/>bir zâtın kendi döneminde doğmasıyla övünmesi daha uygundur. Çünkü kudretli ve akıllı<br/>bir kâfirde tasavvur olunabilecek en iyi hal, adâlet ve insafdır.<br/>
<b>İmâm Sehâvî </b><i>el-Mekâsidu’l-hasene</i> adlı eserinde “ben âdil bir melik zamanında<br/>
doğdum” hadîsinin aslının olmadığını, dolayısıyla sahîh bir rivâyet sayılamayacağını<br/>söyler. Eğer rivâyet sahîh ise, kendisine “âdil” denilmesi, “Âdil” adıyla tanınmasından<br/>dolayıdır. Yoksa böyle bir özelliğinden ve adâletine şehâdet edenlerin şehâdetinden<br/>dolayı değil. Ya da kendisine inananların Onu âdil diye tavsîf etmelerinden ötürüdür.<br/>Nitekim Allah Teâlâ şöyle buyurur: <i><b>“Allah’dan başka taptıkları tanrıları onlara bir<br/>yardım sağlayamadı.”</b></i> (Hûd, 11/101) Yâni onların yanında sayılanlar demektir. Allah<br/>Rasûlü’nün hükm-i ilâhîden başka bir hükümle hükmedeni âdil diye anması söz konusu<br/>olamaz. Allah Rasûlü buyurur ki: <i>“Kıyâmet gününde bir vâli getirilip cehennem<br/>üzerindeki köprüye atılır. Köprü, hiçbir bağlantısı istisnâ olmamak üzere, şiddetle<br/>sarsılır. Bu vâli, işlerinde Allah’a itaatkâr idiyse, o köprüden geçip gider. Eğer<br/>isyankâr ise köprü yarılır ve vâli, elli yıl süreyle cehenneme düşer.<a href="RuhulBeyans.html#102">”</i>[153]<b> </b></a><b>İmâm<br/>Kurtubî</b>’nin <i>Tezkiretü’l-mevtâ</i> adlı eserinde böyle yazılıdır. <b>Şeyh Sa’dî </b>der ki:<br/>
<i>Kuvvet ve kudret sâhibi zâlim insan!<br/>Dünyaya kuvvet ızhârına kalkıp güçlülük taslama.<br/>Dünyâ daima bir kaide üzere kalmaz, devran değişir<br/>Zâlimler kıyâmete kadar lâ’netle anılır.</i><br/>
