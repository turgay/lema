<a name=9340></a><img src="flower_sep.jpg"/><br/>
<img src="RuhulBeyan-9340_2.jpg"/><br/>
<img src="RuhulBeyan-9340_3.jpg"/><br/>
<img src="RuhulBeyan-9340_4.jpg"/><br/>
Bundan anlaşılmaktadır ki, her itiraz nefis, tabiat ve şeytandandır. Zira bunların üçü de<br/>zulmânî ve karanlık güçlerdendir. İyiliğe her türlü uyumluluk ve muvafakat kalp, ruh ve<br/>sırda gerçekleşir. Çünkü bunlar da nûrânî ve aydınlıktan yanadırlar. Ancak, zulümden<br/>yana olan zâlimlerin karanlık yönü onlara üstün gelir veya güneş aydınlığının yoğun bir<br/>bulut karanlığına girip karardığı gibi bunların aydınlıkları zâlimlerin karanlığında<br/>gizlenmesi hâli müstesnâdır. Bu sebeple kul devamlı bir savunma ve mücadele içinde<br/>olmalıdır. Yine kul her zaman Allah’a karşı tam bir güven ve tevekkül içinde olmalıdır.<br/>Çünkü her şeyde yalnız O’nun emri geçerlidir.<br/>
<i> </i><br/>
<i> </i><br/>
<b>11. Ey îman edenler! Size “Meclislerde yer açın” denilince yer açın ki Allah da</b><br/>
<b>size genişlik versin. Size “Kalkın” denilince de kalkın ki Allah sizden inananları ve<br/>kendilerine ilim verilenleri derecelerle yükseltsin. Allah yaptıklarınızdan<br/>haberdardır.</b><br/>
<i>“Ey îman edenler! Size meclislerde yer açın denilince yer açın.”</i> Yâni samîmî<br/>
olarak inananlar! Size “Yer genişletin!” denildiğinde, bunu söyleyen kardeşlerinizden<br/>kim olursa olsun, birbirinizden uzaklaşmak sûretiyle yer açın ve bir araya yığılıp<br/>sıkışmayın. Araplar, “az öteye var” anlamında <i>ifsah annî</i> derler. “Sen dînî açıdan bir<br/>ruhsat ve genişlikten yanasın” anlamında da <i>ente fî feshatin min dînike</i> derler. “Filan<br/>kişinin ahlâkı, huyu geniştir” anlamında ise <i>fülânün fesîhü’l-huluk</i> derler. <i>Tefessüh</i> fiili<br/><i>fî</i> harfi ile, <i>feseha</i> fiili ise <i>lam</i> ile müteaddi olur.<br/>
<i>“Ki Allah da size genişlik versin.”</i> Genişletilmesini istediğiniz yer, rızık, gönül,<br/>
göğüs, kabir ve benzeri her şeyi genişletsin. Çünkü cezâ, amel cinsindendir.<br/>
Bu âyet-i kerime, ister Peygamberimiz’in meclisi olsun, ister bir başka meclis olsun<br/>
farketmez, müslümanların hayır ve ecir için toplandıkları her türlü meclisi içine alan<br/>umûmî mânâda bir âyettir. Ashâb-ı kiram, Peygamberimiz’e daha yakın olmak arzusu ve<br/>söylediklerini daha iyi duyabilmek isteğiyle ona yakın yerde sıkışıp yığılırlardı. Yahut<br/>savaş alanlarının merkezinde toplanıp yığılırlar ve âdeta birbirini sıkıştırırlardı.<br/>Onlardan biri gelir, tehlikenin merkezinde olanlara “yer açın” der, onlar da şehid olma<br/>hırsıyla gelene yer açmak istemezlerdi. Zikir meclisi veya cuma kılmak için<br/>toplandıkları mecliste de aynı şeyler olurdu. Oysa meclistekilerden her biri daha önce<br/>gelip tuttuğu yerde oturmakta haklı olsa da, sıkıntıdan daralarak yerini terk etmeğe<br/>mecbur olmadan, sonradan gelen kardeşine yer vermelidir. Nitekim bir hadis-i şerifte<br/>şöyle buyrulmuştur. <i>“Sizden biri bir kimseyi oturduğu yerden kaldırıp yerine</i><br/>
