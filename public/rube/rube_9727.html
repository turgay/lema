<a name=9728></a>edecek ve onların peygambere karşı birbirleriyle yardımlaşmalarını zayıflatma<br/>husûsunda daha etkili olacaktır. Şu halde, bu kelimeyle bütün sâlih mü’minlerin<br/>kasdedilmiş olduğu durumların aksine, bu iki sahâbînin ifâdede daha önce yer alması<br/>uygun düşer. Nitekim meşhur olan da budur.<br/>
Bazılarına göre ise âyet metninde yer alan “sâlihu’l-mü’minîn” mü’minlerin sâlih<br/>
olanları ifâdesi ile kasdedilen sahabîler ve onların ileri gelenleridir.<br/>
<b>Mücâhid</b>’den rivâyet edildiğine göre bu ifâde ile kasdedilen Hz. Ali’dir.<br/>Âcizâne bu fakîrin görüşüne göre burada zikredilen mü’minlerin sâlihlerinden<br/>
kasdedilenin Hz. Ali (r.a.) olduğunu Peygamber Efendimiz’in şu hadis-i şerifi<br/>güçlendirmektedir. Peygamber Efendimiz Hz. Ali’ye der ki: “<i>Ey Ali! Senin benim<br/>nezdimdeki yerin Hârûn’un Mûsâ nezdindeki yeri gibidir.</i>”<a href="RuhulBeyans.html#9736">[208]<i> </i></a>Çünkü “es-sâlihîn”<br/>dendiğinde peygamberler kasdedilir. Nitekim Allah aynı mânâda şöyle buyurmaktadır:<br/><i><b>“Her birini sâlih insanlar yaptık.”</b></i> (el-Enbiyâ, 21/72) Yüce Allah, Hz. Yusuf’tan<br/>rivâyet ederek onun: <i><b>“beni sâlihler arasına kat.”</b></i> (Yusuf, 12/101) dediğini bizlere<br/>aktarmaktadır. Madem ki Hz. Ali, Hz. Hârûn mesâbesindedir, o zaman o da Hârûn gibi<br/>sâlihtir.<br/>
<b>Süheylî</b> (r.h.) der ki: Âyet-i kerîmedeki “mü’minlerin sâlihleri” ifâdesi umûmîdir. Bu<br/>
nedenle evlâ olanı bu ifâdenin mü’minlerin umûmuna hamledilmesidir.<br/>
<b>Râğıb</b>’ın ifâdesine göre Arapça’da salâh demek herhangi bir şeyin mûtedil olmaktan<br/>
çıkması, azalma ya da çoğalma mânâsında olsun kendisinden yararlanılamaz hale<br/>gelmesi demek olan fesâdın zıddıdır. Salâh ve fesâd çoğu zaman kullanım açısından<br/>fiillerle alakalı olan iki kavramdır. Kur’ân-ı Kerîm’de salâh kelimesinin zıddı olarak<br/>bazen fesâd bazen de seyyie kelimesi kullanılmıştır.<br/>
Rivâyet olunur ki adamın birisi <b>İbrahim b. Ethem</b>’e (k.s.) şöyle bir soru sorar:<br/>
“İnsanlar benim için sâlih diyorlar ben sâlih olduğumu ne ile bilebilirim?” İbrahim b.<br/>Ethem cevap verir: Gizliden gizliye yaptığın amelleri sâlih olan kimselere sun. Eğer<br/>onları kabûl ederler ve güzel görürlerse bil ki sen sâlih kimsesin. Eğer etmezlerse<br/>değilsin. İbrahim bin Ethem’in bu ifâdesi hikmetli sözlerden birisidir.<br/>
“<i>Bunların ardından</i>” yâni Allah’ın ve onun en büyük meleğinin ve mü’minlerin<br/>
sâlihlerinin yardımlarının ardından “<i>melekler de</i>” sayıları çok ve kalabalıklarıyla<br/>gökleri doldurmuş olmalarıyla “<i>ona yardımcıdırlar.</i>” <b>Kâşifî</b> demiştir ki: Göklerin ve<br/>yerin bütün melekleri… “<i>ona yardımcıdırlar</i>” ifâdesinde meleklerin yardımını ta’zim<br/>yâni yüceltme anlamı vardır: Çünkü meleklerin yardımı -Bedir savaşında vâkì olduğu<br/>üzere- hârikulâde hallerdendir. Meleklerin yardımcı olduklarının ifâde edilmesi, onların<br/>insanlardan daha üstün olmalarını gerektirmez.<br/>
Âyet metninde geçen “zahîr” kelimesi haberdir (yüklemdir). Melâike kelimesi ve<br/>
cümle şu cümleye atfedilmiştir: Çünkü Allah Teâlâ ve ona atfedilenler peygamberin<br/>dostudurlar. Yâni bu kalabalıklar peygambere yardımcı ve ona arka verenlerdendir.<br/>Sanki bütün bunlar peygambere düşmanlık edenlere karşı bir tek el gibidirler. Şu halde<br/>iki kadının, Allah’ın, Cebrâil’in, mü’minlerin sâlihlerinin ve meleklerinin arka<br/>
