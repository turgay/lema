<a name=6513></a><img src="RuhulBeyan-6513_1.jpg"/><br/>
mekruhtur.<br/>
<i>Envâru’l-meşârık</i>’ta der ki: “Hayırlı kimseler nezdinde tercih edilen, namaz ve<br/>
benzeri durumlarda tekbir alırken sesi yükseltmekte ileri gitmenin mekruh olduğudur.<br/>Fakat tazarru, tezellül ve riyâdan uzak bir itâat ile birlikte cehr ve ihfâ (açık ve gizli)<br/>arasında orta bir hal/ses, âlimlerin ittifakıyla câizdir, mekruh değildir.”<br/>
<b>İmam Nevevî</b> (r.h.), zikri sesli yapmanın müstehab olduğunu bildiren hadislerle, zikri<br/>
sessiz yapmanın müstehab olduğuna dâir hadisleri<a href="RuhulBeyans.html#6517">n[91] </a>arasını şöyle telif etmiştir:<br/>“Kişinin riyâya düşmekten, namaz kılanların veya uyuyanların rahatsız olmasından<br/>korktuğu durumlarda zikri gizli yapmak efdaldir. Bunun dışındaki durumlarda ise zikri<br/>açıktan yapmak daha fazîletlidir. Çünkü bu durumda amel daha çoktur, faydası<br/>dinleyenlere de ulaşır. Böyle bir zikir, zikredenin kalbini uyandırır, tefekkür kuvvetini<br/>artırır, kulaklarını açar, uykusunu dağıtır ve zindeliğini ziyâdeleştirir. Rasûlullah (s.a.),<br/>selam verip namazı bitirdikten sonra yüksek sesle<i>:</i><br/>
<i>“Allah’tan başka hiçbir ilâh yoktur. O tektir ve ortağı yoktur. Mülk O’nundur,</i><br/>
<i>hamd O’na âiddir. O her şeye kadirdir.”</i><a href="RuhulBeyans.html#6517">[92] </a>diyerek zikrederdi.<br/>
Şöyle bir nükte nakledilir: Haccâc bir gün yanında bulunanlara: “Size göre en hoş ses<br/>
hangisidir?” diye sordu. Oradakilerden biri: “Sesi güzel olup da gecenin ortasında<br/>Kur’ân okuyan bir okuyucunun sesinden daha güzel bir ses işitmedim.” dedi. Haccac:<br/>“Bu güzel!” diye karşılık verdi. Başka biri: “Hanımım doğum sancıları içinde bırakıp<br/>erkenden camiye yönelmişken bana birinin gelerek bana bir oğlan çocuğumun olduğunu<br/>müjdelemesinden daha ziyade hoşnut olduğum bir söz duymadım.” dedi. Haccâc buna<br/>da: “Ne kadar da güzel” diye mukâbelede bulundu. Orada bulunan <b>Şu‘be b. Alkame<br/>Temîmî</b> ise: “Hayır! Allâh’a yemin olsun ki, aç olup sofranın hazırlanma sesini<br/>işitmekten daha çok hoşlandığım bir ses asla duymadım.” dedi. Bunun üzerine Haccâc:<br/>“Temîm oğulları! Siz her zaman azık ve yemek sevgisini tercih edersiniz.” dedi.<br/>
<i>“Unutma ki, seslerin en çirkini”</i> yâni sahih aklın reddedeceği ve çirkinliğine<br/>
hükmedeceği en kötü ses <i>“merkeplerin sesidir.”</i><br/>
<i>“<img src="RuhulBeyan-6513_2.jpg"/>”</i> eşek mânâsındaki “<img src="RuhulBeyan-6513_3.jpg"/> kelimesinin çoğuludur. “<img src="RuhulBeyan-6513_4.jpg"/> kelimesi, cem‘/çoğul<br/>
bir kelimeye müfred/tekil olarak izâfe edilmiştir. Çünkü maksad, eşek cinsinin bütün<br/>fertlerinin teker teker seslerinin durumunu anlatmak değil; bilakis diğer havyan<br/>cinslerinin sesleri arasında sadece bu cinsin sesinin durumunu beyandır.<br/>
<b>Ebü’l-Leys</b> şöyle der: “Gerek Araplar gerekse diğer insanlar arasında merkep sesinin<br/>
çirkin olduğu biliniyordu. Bununla birlikte merkebin dışındaki diğer bazı hayvanların<br/>seslerinin bu sesten daha çirkin olması mümkündür. Fakat Allah Teâlâ, çirkinliği bilinen<br/>söz konusu merkep sesini insanlara misal vermiştir. Çünkü bu sesin, cehennemde<br/>olanların sesi gibi başı tiz; sonu ise pestir. Onu işiten ondan bütünüyle nefret eder.”<br/>
