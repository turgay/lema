<a name=1522></a><img src="RuhulBeyan-1522_1.jpg"/><br/>
<img src="RuhulBeyan-1522_2.jpg"/><br/>
âit olması gibi şerrin vebalinin de sahibine döneceğinin açıklanması bu fazîletlerdendir.<br/>
<b>Sâib</b> bir beytinde şöyle demiştir:<br/>
<i>Önce zâlimlere ulaşır yaptıkları zulmün eseri<br/>Çünkü hedeften önce yaya feryad eder, inler</i><br/>
Hikâye edildiğine göre Allah Teâlâ, anasının yanında bir ineğin buzağısını boğazlayan<br/>
kişinin elini kurutmuştur. Daha sonra o kişi yuvasından düşen bir kuş yavrusunu yerine<br/>koyduğu için elini eski hâline döndürmüştür.<br/>
Denilir ki: Üç sınıf insan vardır, iflah olmazlar. Bunlar: İnsan satan (esir alıp satan),<br/>
yaş ağaç kesen ve yavrulu ineği boğazlayan.<br/>
Yine hikaye edildiğine göre bir kadın dilenciye bir lokma ekmek vermişti. Daha sonra<br/>
tarlaya gidip orada bir yerde doğum yaptı. Bir kurt gelip çocuğu kaptı. Kadın “Yâ<br/>Rabbi! Çocuğum!” diye feryat etti. Bunun üzerine birisi geldi, kurdun boynunu tutup<br/>çocuğu eziyet vermeden çıkarıverdi. Sonra kadına: “Bu lokma, senin fakirin ağzına<br/>koyduğun lokmanın karşılığıdır.” dedi. İşte herkes dünyâda yaptığı şeyin karşılığını<br/>görür.<br/>
Bu âyette anlatılan hikmetlerden biri de ilim ve hikmetin en yüksek fazîletlerden<br/>
olmasıdır. İlimden murad, faydalı ve insanı Allah’a yaklaştıran ilimdir. Rasûlullah<br/>(s.a.v)’in duâsında <i>“Faydasız ilimden sana sığınırım”</i><a href="RuhulBeyans.html#1526">[145]</a> buyurduğu gibi Allah bizi<br/>faydasız ilimden muhâfaza etsin.<br/>
Faydalı ilmin yardımı âhirette de kesilmez. Nitekim Ebû Hüreyre (r.a.)’dan şöyle<br/>
rivâyet edilmiştir: <i>“Âdemoğlu öldüğünde üç şeyi dışında ameli kesilir. Bunlar:<br/>Sadaka-i câriye, kendisiyle faydalanılan ilim ve kendisine dua eden sâlih çocuk.”</i><a href="RuhulBeyans.html#1526">[146]</a><br/>
Bu âyette anlatılan fazîletlerden biri de kişinin, lütuf ve iyilikleri kendinden değil de<br/>
Allah’ın fazl ve rahmetinden bilmesidir. Hiç bir kul kendi nefsini temize çıkaramaz.<br/>Çünkü nefisler tezkiye mahalli değildir. Öyleyse kim nefsinin bir özelliğini beğenirse<br/>bâtınındaki yakîn nurlarını söndürmüş olur. Kâmil insan nefsini hiç değerli görmez,<br/>amelini nasıl görsün? Kulun doğumundan ölümüne kadar yaptığı bütün ameller onun var<br/>olma nimetini bile karşılamaz.<br/>
<b>Şâh Şucâ’ Kirmânî</b>’den nakledildiğine göre o, bir gün mescidde otururken bir fakir<br/>
kalkıp insanlardan yardım istemiş, onlar da ona hiç bir şey vermemişler. Kirmânî: “Kim<br/>elli hacc sevabını satın almak istiyorsa işte onun haberi bu kimsededir.” dedikten sonra<br/>çıkarıp fakire sadaka vermiş. Orada bulunan bir fakih Kirmânî’ye: “Ey ihtiyar şeriatı<br/>hafife almış oldun.” deyince Kirmâni ona şu cevabı vermiş: “Nefsimde bir kıymet<br/>görmüyorum ki amelimde göreyim?” Burda onun kasdı ameli terk etmek mânâsında<br/>
