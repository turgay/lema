<a name=9332></a><i>“Bunlardan az veya çok olsunlar ve nerede bulunurlarsa bulunsunlar mutlaka O,<br/>onlarla beraberdir.”</i> Yâni zikredilen sayıdan daha az olan iki ve tek kişi -ki o da kendi<br/>kendine içinden konuşur- altı veya daha çok olsun. Allah ilmi ve işitmesiyle mutlaka<br/>gizli konuşanlarla beraberdir, aralarında geçenleri ve onların içinde bulundukları hâli<br/>bilir. Allah sanki onların yanındadır ve onları gözetlemektedir. Ancak Allah, cisim<br/>yönünden onlarla beraber olmaktan ve müşâhidleri bulunmaktan berîdir. Âyette geçen<br/>“Nerede bulunurlarsa bulunsunlar” ifâdesi, yerlerden hangisi olursa olsun, isterse yerin<br/>altında bulunsunlar, mânâsına gelmektedir. Çünkü Allah’ın eşyaya olan ilmi mekân<br/>yakınlığından değildir. Mekânın uzak ve yakınlığının değişmesiyle Allah’ın ilmi<br/>değişmez.<br/>
<i>Bu ma‘iyyet zekâ ve akıl ile anlaşılmaz,<br/>Ma‘iyyetle ilgili bir şey deme, sessizce otur.<br/>Kulun Hakk’a yakınlığı kıyastan uzaktır,<br/>Kendi kıyasını bu duruma esas tutma.</i><br/>
Bazı ârifler demişlerdir ki: Allah Hz. Muhammed (s.a.)’in ümmetinin mü’minlerini<br/>
şereflendirdiği için âlemlerin Rabbi bu sûrede; “Üç kişinin gizli konuştuğu yerde<br/>dördüncüsü mutlaka O’dur. Beş kişinin gizli konuştuğu yerde altıncısı mutlaka O’dur.<br/>Bunlardan az veya çok olsunlar ve nerede bulunurlarsa bulunsunlar mutlaka O, onlarla<br/>beraberdir” buyurdu. Ashab-ı kehfin mertebelerinin celâli ve menzillerinin kemâli<br/>hakkında ise şöyle buyurur: “<i><b>«Onlar üç kişidir; dördüncüleri de köpekleridir»<br/></b></i>diyecekler; yine: <i><b>«Beş kişidir; altıncıları köpekleridir» </b></i>diyecekler.”<i><b> </b></i>(el-Kehf, 18/22).<br/>
Dördüncü ve altıncıları ilmi ve işitmesiyle Allah olanlar ile, dördüncü ve altıncıları<br/>
hayvanların en düşüğü köpek olan, Kehf ashabı arasındaki farkın ne kadar büyük<br/>olduğuna bakmak gerekir. Beraberlikten müminin nasibi şudur: Meclisinde bulunanın<br/>sâlih, çok iyi bir kişinin olduğunu bilmesi, sözünün faydalı olması ve sohbetinde boş,<br/>amel sâhifesinde ayıp sayılacak, içinde fayda bulunmayan söz söylememesidir. Allah<br/>Teâlâ’nın kullarıyla beraberliği ise, <i><b>“Nerede olursanız O sizinle beraberdir.”</b></i> (el-<br/>Hadid, 57/4) âyet-i kerimesinde buyurduğu gibi umumîdir. Bu açıklamadan sonra Allah<br/>Teâlâ’nın maiyyeti bazan, kullarının bir kısmına feyzine göre lutfunu ulaştırması gibi<br/>yollarla özel de olabilir.<br/>
<i>“Sonra kıyamet günü onlara yaptıklarını haber verecektir.”</i> Yâni dünyada yapmış<br/>
olduklarını, onları rezil etmek ve azab edilmelerini gerektiren şeyleri ortaya çıkarmak<br/>için haber verecektir.<br/>
<i>“Doğrusu Allah her şeyi bilendir.”</i> Çünkü zâtının gereği olan bilgisi her şeyi içine<br/>
alır.<br/>
Yâni onun ilminin nisbeti bütün malûmât için birdir. Gök ehlinin hallerini, yer ehlinin<br/>
hallerini bildiği gibi bilir. Onun ilmi, gizli işleri, açık işleri ettiği gibi ihâta eder.<br/>
