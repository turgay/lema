<a name=5214></a>hükmü bulan müctehid isâbet etmiş, bulamayan da hatâ etmiştir. Ancak bulamayana da<br/>bundan dolayı günah yazılmaz.<br/>
Eğer: “Her hâdisenin Allah katında belirli bir hükmü varsa, ictihad edip de bunun<br/>
aksini söyleyen, Allah’ın indirdiği ile hükmetmemiş demektir. Bu da onun fâsık ya da<br/>kâfir olmasını gerektirir.” denilirse, biz buna şöyle cevap veririz: “Müctehid, zannına<br/>göre hükmetmekle memurdur. Dolayısıyla hatâ da etse, Allah’ın indirdiği ile hükmetmiş<br/>demektir.<br/>
<i>Bahru’l-ulûm</i>’da şöyle der: “Bu âyet, müctehidin hatâ da isâbet de edebileceğine<br/>
delildir. Oysa ictihada açık konularda doğru birdir. Şu halde bu iki ictihaddan her biri<br/>doğru olsaydı, onlardan her biri doğruyu bulmuş ve anlamış olurdu. Süleyman (a.s.)’a<br/>farklı bir anlayışın tahsisinin zikredilmesinin de bir anlamı olmazdı. Çünkü bu âyet,<br/>onun verdiği hükmün kendi dışındakileri geçersiz kıldığına ve peygamberlerin de<br/>âlimler gibi ictihâdları olduğura delâlet etmektedir. Yine eğer her müctehid isâbet etse,<br/>hükmünde doğruyu olsaydı, bu durumda bir tek fiilin sıhhat ve fesad, vâcib ve mahzurlu,<br/>mübah ve mümteni gibi birbirine ters vasıflara sâhip olması gerekirdi. Bu ise<br/>imkansızdır.<br/>
<i>Mesnevî</i>’de der ki:<br/>
<i>Yanılgıya ve yanlışa düşen vehimdir<br/>Doğru kararlar verebilen ise sâdece akıldır<br/>Müctehid nassı bildiği zaman<br/>Artık bu durumda kıyası düşünmez<br/>Bir konuda nas bulunmadığı durumda da<br/>Kıyas yoluyla bir hükme varır</i><br/>
<i>“Dâvud’a dağları ve kuşları boyun eğdirdik.” </i>İtaatkâr kıldık. “<img src="RuhulBeyan-5214_1.jpg"/> bir şeyi boyun<br/>
eğdirmek, itaatkâr kılmaktır.<i> “Onunla beraber tesbih ediyorlardı.” </i>Dağların tesbih<br/>etmesinden maksad, orada bulunanların işiteceği şekilde Allah’ı takdis etmeleridir.<br/>Çünkü nîmet bildirme makamına uygun olan budur. Yoksa Dâvud (a.s.)’ın sesinin<br/>dağlardan aksetmesi değil. Çünkü sesin yansıması herkes için geçerlidir. Aynı şekilde<br/>dağların tesbihinin hâl lisanı ile olduğunu söylemek de aynı şekildedir.<br/>
Burada “<i>dağlar</i>”, “<i>kuşlar</i>”dan önce zikredilmiştir. Çünkü dağların boyun eğdirilmesi<br/>
ve tesbîh etmesi, daha hayret verici, Allah’ın kudretine daha çok delâlet eden ve mûcize<br/>olmaya daha uygundur. Çünkü onlar cansız, kuşlar ise canlı varlıklardır.<br/>
<i>“(Bunları) biz yapmaktayız.”</i> Size göre şaşılacak şeyler olsa da onları böylece<br/>
yapmaya biz kâdiriz.<br/>
Rivâyet edilir ki Allah Teâlâ, Dâvud (a.s.)’a tesbihte daha diri ve iştiyaklı olsun diye<br/>
dağların ve kuşların yanlarından geçerken onların tesbîhâtını işittirirdi.”<br/>
<b>Kâşifî</b> der ki: “Mü’minin dağların ve kuşların Dâvud (a.s.)’a uyarak Allah’ı tesbih<br/>
ettiklerine inanması gerekir. Rivâyete göre dağların ve kuşların tesbîhi ve sözleri tüm<br/>
