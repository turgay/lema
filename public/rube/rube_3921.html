<a name=3922></a>bâtınını, iç dünyasını bilme imkânı yoktur.” der.<br/>
<i>Rayhânü’l-kulûb</i>’daki şu ifade de bu görüşü desteklemektedir: “Gizli zikir, hafaza<br/>
meleklerine gizli kalan zikirdir. Yoksa ses kısılarak yapılan zikir değildir. Gizli zikir,<br/>Hz. Peygamber (a.s.) ile O’na güzel bir şekilde tâbi olanlara mahsustur.”<br/>
Fakir (<b>Bursevî</b>) der ki: İnsân-ı kâmil Allah Teâlâ’nın emânetinin taşıyıcısı, O’nun<br/>
sırlarının mazharı ve mahlûkatın en hayırlısı olduğu için meleklerin ona muttalî<br/>olmaması muhtemeldir. Ancak melekler, onun dışındakilerin durumlarına insanlara gizli<br/>kalan birtakım özellikleri sâyesinde hesap günü onları susturmak ve amellerini sayıp<br/>dökmek için muttalî olabilirler. Nitekim bir âyette şöyle buyrulur: <b>“<i>Küçük büyük hiçbir<br/>şey bırakmaksızın hepsini sayıp dökmüş!</i></b><b>”</b> (el-Kehf, 18/49)<br/>
4- Allah Teâlâ, saâdet ve şakâvet, yani cennetlik-cehennemlik olma, rızk ve ecel<br/>
hususlarında dilediğini siler, dilediğini sâbit bırakır.<br/>
Hz. Ömer’in Beytullah’ı tavaf ederken ağlayarak şöyle niyaz ettiği rivâyet edilir:<br/>“Allah’ım! Eğer beni cennetliklerden yazdıysan öylece bırak. Cehennemliklerden<br/>
yazdıysan oradan silip cennetliklere, mağfiret edilenlerin arasına yaz. Çünkü Sen<br/>dilediğini siler, dilediğini sâbit bırakırsın. Bütün kitapların aslı Sen’in yanındadır.”<br/>
Bir rivâyette şöyle denilir: “Bir adamın otuz senelik bir ömrü varken akrabalık<br/>
bağlarını kopardığı için ömrü üç güne düşürülür. Üç senelik ömrü olan bir adam da<br/>sıla-i rahme dikkat ettiği için ömrü otuz seneye çıkarılır.”<br/>
<i>et-Te’vîlâtü’n-Necmiyye</i>’de şöyle diyor: “Hareketlerini meşîet (istek) ve irâdeye<br/>
bağlı olarak yapanların eceli için, fiillerinin meydana geldiği muayyen bir vakit vardır.<br/>İzin ve rızâ ehlinin durumu da böyledir. Sonra Allah Teâlâ cennetliklerin, dilediği<br/>cehennemliklere mahsus fiillerini siler ve cennetliklere mahsus fiillerini bırakır.<br/>Cehennemliklerin de, dilediği cennetliklere mahsus fiillerini silip cehennemliklere<br/>mahsus fiillerini bırakır. Her iki grubun nihâî durumlarının ve âkıbetlerinin takdir<br/>edildiği bütün kitapların aslı (ümmü’l-kitab) O’nun yanında olduğu için ne bir fazla ne<br/>de bir eksik meydana gelir.”<br/>
Fakir (<b>Bursevî</b>) der ki: Değişme, başkalaşma, silme ve isbât kavramları, sadece ârızî<br/>
saâdet ve şakâvete göredir. Çünkü aslî saâdet ve şakâvetin aksine bu ikisi değişme<br/>kabul ederler. Nitekim Hz. Peygamber (a.s.)’ın şöyle buyurduğu rivâyet edilmiştir:<br/>“<i>Nutfenin üzerinden kırk beş gece geçince melek bu nutfeye girerek: “Ya Rab! Bu şakî<br/>mi, yoksa saîd mi?” diye sorar. Allah onun hakkında hükmünü verir, melek de bunu<br/>yazar. Yine melek: “Yâ Rab! Bu erkek mi, dişi mi?” diye sorar. Allah onun hakkında<br/>hükmünü verir, melek de yazar. Sonra amelini ve rızkını sorar. Allah bunlarla ilgili<br/>hükmünü verir, melek de yazar. Sonra sayfa dürülür, artık ne bir fazlalık ne de bir<br/>eksilme meydana gelir</i>.”<a href="RuhulBeyans.html#3927">[153]</a><br/>
Buradan anlaşılıyor ki; anne karnı levh-i ezelle alâkalıdır. (ezel levhi) asla değişmez.<br/>
His âlemi ise levh-i mahfûzla alâkalıdır. Dolayısıyla bazı âlimlerin: “Allah Teâlâ,<br/>şakîlik, saîdlik ölüm, hayat, rızk, ömür, ecel, yaratılış ve ahlâk dışında dilediğini siler,<br/>dilediğini sâbit bırakır” şeklinde sözleri bu mânâya hamledilmelidir.<br/>
