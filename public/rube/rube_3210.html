<a name=3211></a><img src="flower_sep.jpg"/><br/>
<img src="RuhulBeyan-3211_2.jpg"/><br/>
<img src="RuhulBeyan-3211_3.jpg"/><br/>
Kâfirlerin kabirde kalma sürelerini az bulmaları ise kabirde uğrayacakları azâbın âhiret<br/>azâbına göre yarım olmasından kaynaklanmaktadır. Çünkü berzah/kabir âlemindeki ruh<br/>ve bedenin orada nimetlenmesi ve elem çekmesi, haşrdan sonraki nimetlenme ve acı<br/>çekmeden farklıdır. Bunu iyi kavra, Allah sana doğruyu göstersin.<br/>
Kâfirler, dünyada tanıdıkları gibi, orada da birbirlerini tanırlar. Sanki onlar ölüm<br/>
sebebiyle ancak çok az bir müddet ayrılmıştır ve bu az müddetin kabirden ilk<br/>çıktıklarında bu tanımanın ortadan kalkmasında tesiri yoktur. Sonra azabı gördükleri<br/>zaman bu tanışmaları sona erer ve birbirlerinden uzak olduklarını ifâde ederler.<br/>
<i>et-Te’vîlâtü’n-Necmiyye’</i>de şöyle denilir: Âyet, olup bozulma ve sona erme (kevn,<br/>
fesâd ve tenâhî) âlemi olan bu cisimler âleminin darlığından, bozulup sona ermeyen<br/>ruhlar âleminin genişliğine çıkmaya işâret etmektedir. Çünkü bâki olan âhirete nisbetle<br/>bu fânî dünyanın ömrü gündüzün bir ânı, hatta ânından bile az bir süresi gibi gözükür.<br/>
Sonra bilesin ki haşr; umûmî, husûsî ve daha husûsî olur. Umûmî haşr, bir araya<br/>
toplanma gününde bütün cesetlerin kabirlerinden mahşere doğru çıkışlarıdır. Husûsî<br/>haşr ise seyr ve sülûk ile insanların uhrevî ruhlarının kabre benzeyen dünyevî<br/>cisimlerinden daha yaşarken ruhânî âleme doğru gitmesidir. Çünkü onlar, canlı<br/>sûretlerini ilgilendiren ölüm ile ölmeden evvel nefsânî sıfatlarından kendi irâdeleriyle<br/>ölmüşlerdir. Daha husûsî haşr ise rûhâniyyet benliğinin kabirlerinden rabbâniyyet<br/>hüviyyetine çıkmaktır. Nitekim Allah Teâlâ: <b>“<i>O gün takvâ sâhiplerini heyet hâlinde<br/>Rahmân’ın huzûrunda toplarız</i></b><b>.”</b> (Meryem, 19/85) buyurmuştur.<br/>
<i>“Allah’ın huzûruna çıkmayı yalanlayıp”</i> yaptıkları ticârette <i>“doğru yola gelmemiş</i><br/>
<i>olanlar en büyük ziyâna uğramışlardır.”</i> Hesap ve ceza konusunda aldanmışlardır.<br/>Çünkü îmânı inkârla, tasdiki de tekzible değiştirmişler, vakit geçtiği halde hiçbir fayda<br/>elde edememişlerdir.<br/>
Bu ifade Allah Teâlâ’nın yalanlayıcıların ziyâna uğradıklarına dâir bir şehâdeti ve<br/>
teaccübüdür.<br/>
<i>Bir çocuğa hoca ne güzel söyledi<br/>Hakk’a yarar bir iş işlemedik, günümüz gelip geçti.</i><br/>
<b>46. Eğer onları tehdit ettiğimiz <i>(azâbın) </i></b><b>bir kısmını sana <i>(dünyada iken)</i></b><br/>
<b>gösterirsek <i>(ne âlâ!)</i></b><b>; yok eğer <i>(göstermeden) </i></b><b>seni vefat ettirsek nihâyet onların<br/>dönüşü de bizedir. Sonra Allah onların yapmakta olduklarına da şâhittir.</b><br/>
<i>“Eğer onları tehdit ettiğimiz”</i> azâbın <i>“bir kısmını sana”</i> Bedir’de gösterdiğimiz<br/>
gibi sen hayattayken hemen <i>“gösterirsek,” </i>ne âlâ! Yani “azâbı, senin için ortaya çıkarıp<br/>
