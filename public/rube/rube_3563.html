<a name=3564></a>zâtî-sâbit farklılık bulunduğu için ruhlarla cisimler arasında irtibat imkansızdır. Çünkü<br/>cisimlerin tamamı mürekkebdir, ruhlar ise basittir. Onun için aralarında münâsebet ve<br/>irtibat yoktur. İrtibat olmayınca tesir etme ve etkilenme, yardım etme ve yardım isteme<br/>söz konusu değildir. İşte bu yüzden Allah Teâlâ bu iki alemden her biri diğeriyle irtibat<br/>kurabilsin diye misal âlemini ruhlar alemi ile cisimler âlemini bir araya getiren bir<br/>berzah olarak yarattı. Böylece tesir etme ve tesirlenme, yardım etme ve yardım isteme<br/>gerçekleşir, yardım ve idâre imkânı hâsıl olur.<br/>
İşte insan ruhunun, idâre edip, ilim ve amel bakımından kapsadığı cismi ile ilişkisi de<br/>
bu şekildedir. Çünkü insanın ruhuyla bedeni arasında farklılık olduğu sâbittir. Ruh ile<br/>beden arasında, idâre ve yardım irtibatı da imkansızdır. Onun için Allah Teâlâ insanın<br/>hayvânî nefsini, bedeniyle ruhu arasında bir berzah olarak yaratmıştır. Bu şundan<br/>dolayıdır:<br/>
İnsanın hayvânî nefsi, akledilebilir (makul) bir kuvve olması açısından bedenden ayrı,<br/>
ruha uygun düşen karmaşık bir varlıktır. Öte yandan bedenin çeşitli bölgelerine<br/>yayılmıştır. Onun üzerinde çeşitli tasarruflarda bulunur. Biyolojik kalbin sol tarafındaki<br/>boşlukta yer alan buhar ile taşınan çok sayıda kuvveye bizzat şâmildir. İşte bu<br/>sebeplerle unsurlardan oluşan karışıma (yani bedene) uygun bir varlık olmaktadır.<br/>Böylece hem etkilenme hem de tesir etme hasıl olmakta ve yardım meydana gelmektedir.<br/>
Şunu da bilesin ki bu âlemin bir nüshası olan insanın yaratılışında bulunan hayâl<br/>
gücünün kuvve-i hayâliyye mutlak misal âlemine nisbeti, parçanın bütüne olan nisbetine<br/>ve kanalın nehire nisbetine benzer. Kanalın nehir tarafındaki kısmı, nehire bitişik olduğu<br/>gibi insanın hayâl âlemi de üst tarafı itibariyle misal âlemine bitişiktir.<br/>
Misal âlemi de mutlak ve mukayyed olmak üzere iki kısımdır. Mutlak olanı, her şeyi<br/>
kuşatan Arş’ın kapsadığı dünyevî ve uhrevî bütün eserlerdir. Mukayyed olanı ise iki<br/>türdür. Bir türü uykuyla mukayyeddir. Ötekisi ise sûfîlerin meşhur vâkıalarında olduğu<br/>gibi uykuyla sınırlı olmayıp hissin kaybolmasına ve bir müddet gitmesine bağlıdır.<br/>
Peygamberlerin ilk gördükleri, uyku ve hayâlde görülen misâlî sûretlerden ibarettir.<br/>
Daha sonra mutlak veya mukayyed misal âleminde uyku halinin dışında meleği<br/>görünceye dek yükselirler. Yalnız bu görüş, bir nevi his kaybıyla birlikte gerçekleşir.<br/>Peygamberlerin vahiy esnasında dünyadan geçmeleri, akıl ve temyiz kabiliyetleri yok<br/>olmadan gerçekleşir. Bu sebeple o esnada abdestleri bozulmaz. Ayrıca onların kalbi<br/>değil, gözleri uyur. Çünkü bâtınları Allah’ın sıfatlarıyla bezenmiş, O’nun ahlâkı ile<br/>ahlâklanmıştır. Kemalin zirvesine nisbetle açık bir noksanlık olan hırs, âcizlik, emel ve<br/>zaaf gibi beşerî sıfatlardan uzaktır. Bunlardan uzak olduklarına göre uykudan haydi<br/>haydi uzaktırlar. Çünkü uyku âcizlik, zaaf ve âfettir. Bir peygamberin kalbine böyle bir<br/>âfet girecek olursa vahiy hakkında vehme düşme, vahyi unutma, aklına getirememe ve<br/>üzerine düşen görevleri yapmaktan korkma gibi diğer âfetlerin girmesi de mümkün olur.<br/>
Bâzıları şöyle der: Allah Teâlâ, hikmetli misaller getiren bir meleği rüya işleriyle<br/>
görevlendirmiştir, Âdemoğullarının Levh-i mahfuzda bulunan kıssalarına muttali<br/>kılmıştır. Melek oradan istinsah eder ve her bir kıssa için bir misal getirir. İnsanlar<br/>
