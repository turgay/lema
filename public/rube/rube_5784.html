<a name=5785></a><img src="RuhulBeyan-5785_1.jpg"/><br/>
<b>Râğıb </b>der ki: “<br/>
” tam tevbe etmek, demektir. Tam tevbe ise çirkin olanı terk ile<br/>
güzel olanı arayıp araştırma fiilini birleştirmektir.”<br/>
Bu âyet, tahsisten sonra ta‘mîm/genelleştirme ifâde eder. Çünkü önceki âyetteki tevbe<br/>
sadece şirk, kâtil ve zina ile; burada ise bütün günahlarla ilgilidir.<br/>
Şerîatta tevbe; çirkin olduğu için günahı terk etmek, yaptığı hatâlara pişman olmak,<br/>
günahlara dönmeme konusunda azmetmek ve iâde etmekle telâfisi mümkün olanları<br/>telâfî etmektir. Bu dört husus ne zaman bir araya gelirse, tevbenin şartları tam olmuş<br/>olur.<br/>
<b>Molla Câmî</b> der ki:<br/>
<i>İnsanlar arasında tevbeden dem vururum, gönül ise günahta ısrarlı<br/>Benim böyle yoldan çıkmış birisi olduğumu kimse anlamıyor</i><br/>
<b>İbn Atâ</b> der ki: “Tevbe, her kötü ahlâktan dönmek ve her iyi ahlâkla ahlâklanmaktır.”<br/>
Bu havâssın tevbesidir. Bazıları “Tevbe Allah’ın dışındaki her şeyden tevbe<br/>etmek/vazgeçmektir” der. Bu da ehassın/Allah’ın has kullarının seçkinlerinin tevbesidir.<br/>
Şu halde tevbe ve istiğfara sarıl. Çünkü onlar günahların sabunudur. Kudsî bir hadîste<br/>
Allah Teâlâ şöyle buyurur: <i>“Günahkârların (tevbe ederken çıkardıkları) iniltileri<br/>bana tesbih edenlerin seslerinden daha sevimlidir.”</i><a href="RuhulBeyans.html#5786">[264] </a>Günahlarda ısrar etmek<br/>Allah’a ortak koşmaya ve İslam’dan başka bir din üzere ölüme sebep olur.<br/>
<b>Ebû İshâk</b> der ki: “Yüzünün yarısı örtülü bir adam gördüm. Sebebini sordum, şöyle<br/>
dedi: “Ben kefen soyan bir kimseydim. Bir gece bir kadının kabrini açtım da bana tokat<br/>attı.” Adamın yüzünde parmak izleri vardı. Ben bu hâdiseyi <b>Evzâî’</b>ye bir mektubla<br/>haber verdim. O da bana: “O adama sor bakalım, kabirdeki insanları nasıl bulmuş?”<br/>diye bir mektup yazdı. Ben de sordum. Adam: “Çoğunu yüzü kıbleden çevrilmiş<br/>buldum.” dedi. Evzâî onlar hakkında şöyle demiştir: “Onlar İslam’dan başka din üzere<br/>ölen kimselerdir.” Yâni günahlardaki ısrarları, onları küfre kadar götürmüştür. Bundan<br/>Allah Teâlâ’ya sığınırız.<br/>
Usûl-i fıkıhta yasaklanan bir şeyi işlemek, emredileni terk etmekten daha şiddetli bir<br/>
günahtır. Bununla birlikte İblis reddedilmiş, Âdem ise makbul olmuştur. Çünkü Âdem<br/>tevbe edip makbul olmuş, İblis ise günahında ısrar etmiş, büyüklük taslamış ve<br/>reddedilmiştir.<br/>
<i>Mesnevî</i>’de der ki:<br/>
<i>Tevbenin batı yönündeki kapısı<br/>Kıyâmete dek insanlara açıktır<br/>Güneş batıdan doğuncaya dek<br/>O kapı açık olur; ondan yüz çevirme<br/>Cennetin de rahmetten sekiz kapısı vardır;<br/>Ey oğul, o sekiz kapıdan biri de tevbe kapısıdır</i><br/>
