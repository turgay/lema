<a name=9281></a><img src="flower_sep.jpg"/><br/>
<i>Yemin ederim ki O’nun kulundan başka bir şey değilim ben<br/>İnsan hedeftir dünyada belâ ve musîbetlere<br/>Develerimin artması asla sevindirmez beni<br/>İşte Allah’ın bir kazâsı geldi başa, yok oldu varken</i><br/>
<b>Baklî</b> (k.s.) demiştir ki: Allah Teâlâ bu âyetle âriflerden, istikamet üzere olmalarını<br/>
ve O’nun sıfatlarıyla sıfatlanmalarını istemiştir. Yâni öyle bir mârifet içinde olun ki,<br/>istediğinizi bulmak veya yitirmek, lütuf veya kahır, kavuşmak veya ayrılmak sizi<br/>etkilemesin. Çünkü yakîn konusunda sıkıntı ve değişme hükümlerinden hiç etkilenmeden<br/>ve eğrilmeden sapasağlam durmak, O’nun sıfatlarıyla nitelenmenin şartlarındandır.<br/>
<b>Kasım</b> demiştir ki: Kaçırdığınız vakitlerinizden dolayı üzülmeyiniz, hakîkatte size<br/>
bahşedilmiş olan tâat ve tevbelerinizden dolayı da sevinmeyiniz. Çünkü sen Allah’ın<br/>senin hakkındaki takdir ve kazâsını asla bilemezsin.<br/>
<b>Vasitî</b> de, ikram ve lütuflarla sevinmek aldanış, fazîlet ve üstünlüklerden lezzet almak<br/>
ise gaflet çeşitlerindendir. İşlerin akışı altında sâkin olmak emir altında bulunan herkes<br/>için güzelliktir.<br/>
Üstadım ve dayanağım <i>el-Lâihât ve’l-berkıyyat</i> adlı eserinde şöyle demişti: Allah’tan<br/>
başka yitirdiklerinizden dolayı üzülmeyiniz, Allah’tan başka elde eddiklerinizden<br/>dolayı da sevinmeyiniz ki, kullanılması gereken yerden başka yerde kullanarak üzüntü<br/>ve sevince haksızlık etmiş olmayasınız. Allah’ın lütuflarından kaçırdıklarınız sebebiyle<br/>üzülün ve Allah’tan verilenlerle sevinin ki, yerinde kullanmakla sevinç ve üzüntü<br/>hakkında adâletli davranmış olasınız. Çünkü Allah Teâlâ hak, O’nun dışındakiler ise<br/>bâtıldır. Öyleyse üzüntü ve sevinç hakla kullanıldığında onlar adına hak ve adâlet,<br/>böyle yapan da âdil ve hakkı gerçekleştiren kişi olur. Bunun gibi, üzüntü ve sevinci bâtıl<br/>yerde kullanmak bâtıldır ve onlara zulümdür. Bâtıl ve haksız yerde kullanan kimse de<br/>zulüm ve bâtıl işlemiş olur. Allah’a hicret etmiş olanlardan başka hiç kimse Allah için<br/>sevinip üzülmez. Allah’tan yüz çevirenlerden başka hiç kimse O’ndan başka şeyler için<br/>üzülüp sevinmez. Öyleyse sen her hâlinde âdil olanların yolundan git ve zâlimlerin<br/>yolunda olmaktan sakın! Mal mülk de Allah’tan başka olan şeylerdendir.<br/>
<b>Hasan Basrî</b> (r.a.) şöyle demiştir: Mal üzerinde, o malın sâhibi için öncekilerin ve<br/>
sonrakilerin benzerini duymadığı iki büyük felâket vardır: Malının tamamı elinden<br/>alınacak ve tamamının da hesabı sorulacaktır.<br/>
<i>Sona erer mutlaka her saltanat ve taht<br/>Lâyezâl’indir yalnız zevâl bulmaz saltanat<br/>Fazîlet din ve kemâldir insana lâyık hüner<br/>Mal ve makam bazen gelir bazen gider</i><br/>
Hikâye edilmiştir ki Hz. Süleyman (a.s.) zamanında bir adam, bin dirheme, sesi ve<br/>
