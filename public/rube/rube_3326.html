<a name=3327></a><img src="flower_sep.jpg"/><br/>
hiç kimse savuşturamaz ve mutlaka başınıza gelir.<br/>
<i>“ve alay ettikleri şey”</i> alaylı bir şekilde acele gelmesini istedikleri azab <i>“kendilerini</i><br/>
<i>kuşatmış olur.”</i> Burada azâbın kesin olarak meydana geleceğine dikkat çekmek için<br/>ileride olacak bir şey geçmiş zaman gibi ifade edilmiştir.<br/>
Bilesin ki azabı gerektiren sebep, alay etmektir. Alay etmeye iten şey ise inkar ve<br/>
yalanlamadır. İnsanlar ahiretle ilgili olarak iki sınıftırlar: Bir sınıf, nefsini Allah’ın<br/>azabından îmân ve sâlih amel karşılığında satın almıştır. Bir sınıf da hevâ ve<br/>heveslerine uyarak, salih amelleri terk ederek nefsini helak etmiştir. Kâfirler, Allah’ın<br/>azabından, kızgınlığından emin olmuşlar, bu yüzden de dünya ve ahiret azabına<br/>düşmüşlerdir.<br/>
Bir hadiste şöyle buyrulmuştur: “<i>İzzetime yemin ederim ki, bir kulumda iki korkuyu</i><br/>
<i>ve iki emniyeti bir arada bulundurmam: Dünyada Ben’den korkarsa, onu kıyamet<br/>günü emniyette kılarım, dünyada kendini benden emin hissedeni ise kıyamet günü<br/>korkuturum</i>.”<a href="RuhulBeyans.html#3329">[100]</a><br/>
Kıyâmetin şiddeti sebebiyle <b>Fudayl b. Iyad </b>şöyle der: “Ne mukarreb Allah’a yakın<br/>
kılınmış meleklere, ne peygamberlere ne de salih kullara imrenirim. Bunlar da kıyameti<br/>ve o günün dehşetli durumlarını gözleriyle görmeyecekler mi? Ben sadece hiç<br/>yaratılmamış olan birine imrenirim. Çünkü böyle biri ne kıyametin hallerini görecek ne<br/>de dehşetli anlarını.”<br/>
<b>Seriy Sekatî</b>’nin şöyle dediği rivayet edilir: “Kabrim beni kabul etmez de<br/>
Bağdatlılar’a rezil olurum korkusuyla Bağdat dışında bir beldede ölmeyi arzu ederim.”<br/>
Akıllı insana düşen, ecel gelmeden önce işini çok sıkı tutmaktır. Nitekim “Olacağı<br/>
olmadan önce tedavi etmek lâzımdır./Testi kırılmadan tedbiri almak gerekir”<br/>denilmiştir. Yine akıllıya düşen Rabb’inden korkup günahlarına istiğfar etmek ve<br/>günahta ısrar etmekten kaçınmaktır.<br/>
Bir hadiste şöyle buyrulur: “<i>Günahı işlemeye devam ettiği halde ondan istiğfar eden</i><br/>
<i>kimse, Rabbiyle alay eden gibidir</i>.”<a href="RuhulBeyans.html#3329">[101]</a><br/>
Allah Teâlâ insanın bütün organlarından, bu organlar ne için yaratılmış ise onu<br/>
yapmalarını ister. Mesela kalpten mârifet ve tevhid; dilden şehâdet ve tilâvette<br/>bulunmasını, başkalarına eziyet, alay ve benzerlerini terk etmesini ister. Her organını,<br/>yaratıldığı maksad için kullanacağına dâir verdiği sözde vefâ göstermeyenler, Allah<br/>Teâlâ’nın gazap ve azabına uğrayacaklardır.<br/>
<b>Ebû Cehil </b>bir keresinde Hz. Peygamber (a.s.)’ın arkasında onunla dalga geçmek için<br/>
ağzını burnunu oynatarak yürümek sûretiyle onunla alay etmişti. Bu durum Hz.<br/>Peygamber (s.a.)’e bildirilince “<i>Öyle ol!</i>”<a href="RuhulBeyans.html#3329">[102]</a> buyurdu. Ebû Cehil ölünceye kadar öyle<br/>kaldı. Allah’ın lâneti ona olsun.<br/>
Hz. Peygamber’le <b>Ukbe b. Ebû Muayt </b>da alay ederek O’nun yüzüne tükürdü de<br/>
tükürüğü gerisin geri kendi yüzüne yapıştı ve yüzünde leke olarak kaldı.<br/>
