<a name=3701></a>davranma!” dedi.<br/>
<i>Çünki biz Züleyhâ’nın aczini gördük<br/>Onun sana ettiği niyâzı işittik<br/>Onun gönlünü ümidsizlik kılıcıyla kesip<br/>Yüce arşda nikâh akdedip sana bağladık</i><br/>
“Onunla evlen, çünkü senin dünyalık ve âhiretlik hanımın odur!”.<br/>
<i>Yûsuf ’a Cenâb-ı Hak’tan ferman geldi ki:<br/>Züleyhâ ile nikah akdeyle ve alâka kur</i><br/>
Yûsuf Mısır kralını ve bütün ileri gelenleri dâvet etti ve onlara ziyâfet verdi.<br/>
<i>İbrâhim Halîl’in kanunu ve Yâkub dîni ile<br/>Güzel âyin ve güzel âdet üzere<br/>Yûsuf Züleyhâ’yı kendisine nikahladı<br/>Onu nikâhlayarak eşsiz bir cevher almış oldu.</i><br/>
Melekler de Züleyhâ ile yaptığı bu evliliği kutlamak için indiler ve şöyle dediler:<br/>
“Allah sana bahşettikleri ile seni kutluyor. İşte kuyudayken Rabbinin sana vaad ettiği<br/>buydu.<br/>
Bunun üzerine Yûsuf (a.s.):<br/>“Bana nimetler veren ve ihsanda bulunan Allah’a hamdolsun. O merhametlilerin en<br/>
merhametlisidir.” dedi. Sonra şöyle duâ etti:<br/>
İlâhî Senden bu nimeti tamamına erdirerek bana Yâkub’un yüzünü göstermeni, onun da<br/>
bana bakarak gözünün aydın olmasını, kardeşlerimin benim yanımda toplanmalarını<br/>kolaylaştırmanı niyâz ediyorum. Sen şüphesiz ki bu duâmı duyuyorsun ve sen her şeye<br/>kâdirsin!’<br/>
Züleyhâ odasına gönderildi. Câriyeler onu çeşit çeşit ipek ve mücevheratla karşıladı.<br/>
Bunlarla güzelce süslendi. Gece olup da Yûsuf Züleyhâ’nın yanına gelince:<br/>
“Böylesi, daha önce senin istediğinden daha hayırlı değil mi?” diye sordu.<br/>Züleyhâ:<br/>“Ey doğru sözlü, beni kınama! Çünkü ben mal-mülk içinde yüzen son derece güzel bir<br/>
kadındım. Eşim ise kadınlara bir şey yapamayan iktidarsız biriydi. Sen de Allah’ın sana<br/>bahşettiği o muhteşem güzelliğe sahip bulunuyordun. Bu yüzden nefsim bana galebe<br/>çaldı...” dedi.<br/>
<i>(Züleyhâ:) Senin cemâline sabretmek elimde değildi<br/>Beni mâzur gör, kötülüğümü affet<br/>Benim cürmüm aşkımın kemâlindendir</i><br/>
