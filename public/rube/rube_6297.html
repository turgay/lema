<a name=6298></a><img src="RuhulBeyan-6298_1.jpg"/><br/>
<b>44. Allah, gökleri ve yeri hak olarak <i>(yerli yerince)</i></b><b> yarattı. Şüphesiz bunda, îman</b><br/>
<b>edenler için <i>(Allah’ın varlık ve kudretine)</i></b><b> bir nişâne bulunmaktadır.</b><br/>
<i>“Allah, gökleri ve yeri hak olarak (yerli yerince) yarattı.”<br/></i>“Hak olarak” ifâdesi; “yarattı” fiilinin fâilinden haldir. Yani, Allah Teâlâ yerleri ve<br/>
gökleri, hikmet ve maslahatları gözeterek hakkıyla yaratmıştır, demektir. Ya da<br/>mef’ûlden haldir; buna göre şöyle bir anlam kazanır: Allah Teâlâ yerleri ve gökleri dînî<br/>ve dünyevi menfaatları peşinden getiren, sapma ve inhiraf söz konusu olmaksızın hakla<br/>iç içe girmiş olarak yarattı. Bunlar, onların yaşamla ilgili her şeyini kapsamakla<br/>beraber, Allah’ın vahdâniyyetine, kudretinin büyüklüğüne ve diğer sıfatlarına delâlet<br/>eden şahidlerdir. Nitekim âyetin devamı da buna işâret eder:<br/>
<i>“Şüphesiz bunda,” </i>yâni yerin ve göklerin yaratılışında<i> “îman edenler için (Allah’ın</i><br/>
<i>varlık ve kudretine) bir nişâne bulunmaktadır.” </i>Yer ve göklerin yaratılışında, bütün<br/>insanlara yönelik bir hidâyet ve irşad olmakla birlikte, âyette sadece “müminler”in<br/>zikredilmesinin sebebi, bundan sadece onların istifâde etmesidir. Ancak bu Allah’ın<br/>nuruyla bakan müminler içindir. Çünkü nur sadece nur ile görülür. Allah bir kimse için<br/>nur yaratmamışsa, artık onun nuru yoktur.<br/>
<i>Cihan, bizim sevgilimizin güzelliğinin aynasıdır<br/>Bütün zerrelerde onun yüzünü/cemâlini seyret</i><br/>
<i>et-Te’vîlâtü’n-Necmiyye’</i>de der ki: “Allah, gökleri ve yeri hak olarak (yerli yerince)<br/>
yarattı.” Yani Allah, yerleri ve gökleri sıfatlarının mazharı (göründüğü yer) olması için<br/>bir ayna olarak yarattı.<br/>
“<i>Şüphesiz bunda, (Allah’ın varlık ve kudretine) bir nişâne bulunmaktadır.)</i>” Yani,<br/>
şüphesiz göklerde ve yerde emânet olarak konulmuş hak âyet bulunmaktadır.<br/>
Akıllı kimseye gereken Allah’ın rahmetinin eserlerine bakmak, yaratmasındaki acâib<br/>
ve hârikulâde halleri, kudretinin eşsizliğini düşünmek ve tefekkür etmektir; ta ki bu<br/>şekilde mârifet denizinden inciler çıkarabilsin...<br/>
Rivayete göre; Dâvud (a.s.) mihrabına girince, orada küçük bir kurt gördü. Onun<br/>
yaratılışını düşünerek dedi ki: “Allah, bunun yaratılmasına ne önem verir.” Allah, kurdu<br/>konuşturdu ve kurt şöyle dedi: “Ey Dâvud! Sen, kendine şaşmıyorsun da bana mı<br/>şaşıyorsun? Allah’a yemin olsun ki, O’nun sana verdiği nimetlere karşılık ben senden<br/>daha fazla O’nu zikrediyor ve O’na şükrediyorum.<br/>
<i>Hayatü’l-hayavan</i>’da nakledildiğine göre, bir kimse bir domuzlan böceği gördü ve<br/>
kendi kendine dedi ki: “Allah bunu yaratmakla neyi kasdeder; onun şekli mi güzel, yahut<br/>kokusu mu?” Bunun üzerine Allah bu kimseyi derin yaralı bir çıban ile mübtelâ kıldı. En<br/>mâhir doktorlar bile tedâvîden acîz kaldılar; o da artık tedâvî olmayı terketti.<br/>
Bir gün sokakta halka seslenen, bir kâhin tabîbin sesini işitti. Yanındakilere “Şu kâhini<br/>
