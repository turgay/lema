<a name=4439></a><img src="RuhulBeyan-4439_1.jpg"/><br/>
<img src="RuhulBeyan-4439_2.jpg"/><br/>
<img src="flower_sep.jpg"/><br/>
<img src="RuhulBeyan-4439_4.jpg"/><br/>
<b>KİTABINI OKU!</b><br/>
<i> </i><br/>
<b>13. Her insanın amelini boynuna bağladık, kıyâmet günü onun için, açılmış olarak</b><br/>
<b>bulacağı bir kitap çıkarırız.</b><br/>
<b>14. “Kitabını oku, bugün nefsin sana hesapçı olarak yeter <i>(denilir)</i></b><b>.”</b><br/>
Mü’min olsun kâfir olsun, erkek olsun kadın olsun, âlim olsun ümmî olsun, halk olsun<br/>
reis olsun, hür olsun köle olsun “<i>her insanın amelini</i>” yâni onun için takdir edildiği<br/>şekilde irâde ve ihtiyarıyla kendisinden sâdır olan amelini “<i>boynuna bağladık</i>.” Ameli<br/>sanki gayb ve kader yuvasından kendine doğru uçtuğu için âyette ona “tâir” denilmiştir.<br/>
“Boyna bağlama” ifâdesi, bağ ve irtibâtın kuvvetliliğini gösterir. Yâni, kesin olarak<br/>
kendisinden ayrılmayacak şekilde amelini ona bağladık. Artık ayrılması mümkün<br/>değildir. Boynuna takılan gerdanlık ve kelepçenin kuvvetlice bağlanması gibi devamlı<br/>bağlı kalır, demektir.<br/>
<i>İşlediğim her iyi ve kötü<br/>Ben muradsızın boynuna zincir olur</i><br/>
<i>el-Es’iletü’l-mukhime</i>’de şöyle der: “Amelin bağlanması nasıl boyuna tahsis edildi?<br/>
sorusunun cevabı şöyledir: Boyun, süsleme ve lekeleme için işâret yapma ve gerdanlık<br/>takma yeridir. Araplar, insanla beraber olan ve ondan ayrılmayan şeyleri boyunlara<br/>nisbet ederler. Mesela: “Bu benim boynumdadır.” “Şu, senin boynundadır.” derler.<br/>
<i>Hayâtü’l-hayevan</i>’da şöyle denilir: Araplar: “ <br/>
 <i><b>Tekalledehâ tavka’l-</b></i><br/>
<i><b>hamâme </b></i>= O’nu güvercin tasması gibi takındı” derler. Burada ‘onu’ zamiri kötü huydan<br/>kinâyedir. Yâni kötü huyu güvercin tasması gibi takındı, demektir. Çünkü güvercin<br/>tasması güvercinden ayrılmadığı gibi o huy da ondan ayrılmaz. İşte “<i>Her insanın<br/>amelini boynuna bağladık</i>” âyeti de böyledir. Çünkü onun ameli, gerdanlık ve yuların<br/>boyundan ayrılmadığı gibi insandan ayrılmaz.<br/>
<i>et-Te’vîlâtü’n-Necmiyye</i>’de şöyle der: “Bu âyet, ezelde insan için ezelî hikmet ve<br/>
kadîm irâde ile takdir edilen saâdet ve şakâvete, üzerinde cereyân eden takdir olunmuş<br/>hükümlere ve hallere işâret eder. Bunlar henüz yoklukta/ademde ve nasibi var<br/>edilmesini beklerken onlar için yaratma, huy, rızık, ecel, büyük ve küçük amellerden<br/>takdir olunanları kalem yazmıştır. Her insan, başını yokluktan varlığa çıkarınca hayatı<br/>ve ölümü boyunca ameli onun boynundan ayrılmaz. Nihâyet kıyâmet gününde bu onun<br/>boynunda asılı olarak kabrinden kalkar. İşte âyetin devâmı da buna işâret eder:<br/>
