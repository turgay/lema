<a name=9612></a><img src="RuhulBeyan-9612_1.jpg"/><br/>
<b>10. Herhangi birinize ölüm gelip de: Rabbim! Beni yakın bir süreye kadar</b><br/>
<b>geciktirsen de sadaka verip iyilerden olsam! demesinden önce, size verdiğimiz<br/>rızıktan harcayın.</b><br/>
Yâni elde etmek bakımından gücünüzün bir etkisi olmadan Allah’ın bir fazlı olarak<br/>
size verdiğimiz varlıklarınızın bir kısmını, ölümün belirtilerini gözünüzle görmeden,<br/>işâretlerini müşâhede etmeden önce âhirette yararlanmak üzere sermaye yapmak için<br/>Allah yolunda harcayın.<br/>
<i>Keşşâf</i>’ta da belirtildiği gibi, bu emrin zâhirine göre, harcanması istenenlerden<br/>
maksad, farz olan zekâttır. Buradaki duruma göre ise bu emrin her çeşit hayırlı<br/>harcamalara genelleştirilmesi uygun olabilir. Âyette, fâil olan ölüm kelimesinden önce<br/>mefül olan “sizden birinize” ifâdesinin önce gelmesi, öncelik verileni önemsemek,<br/>sonra geleni teşvik etmek içindir. Yine âyette, “size ölüm gelmeden evvel” değil de<br/><i><b>“herhangi birinize”</b></i> tarzında buyrulması, ölüm onlara, birer birer gelip hepsini<br/>kuşatacağına işâret etmek içindir. <i>“Yakın süre”</i> ifâdesi, kısa bir an ve çok az başka bir<br/>zaman demektir.<br/>
<b>Ebu’l-Leys</b> şöyle demiştir: Ey efendim! Beni dünyaya iâde et ve uzun olmayan bir<br/>
zaman için orada bırak, anlamındadır.<br/>
<i>Aynü’l-meânî</i><b> </b>adlı eserde de şöyle denilmiştir: Dünyada te’cil ettiğin gibi, demektir.<br/>
<i>“İyilerden olsam”</i> ifâdesi, <i>“sadaka verip”</i> ifâdesinin mahalline atfedilmiştir. Sanki,<br/>“Eğer beni yakın bir süreye kadar geciktirirsen, sadaka veririm” denilmiş gibidir. Bu<br/>ifâdede, sadaka vermenin iyilik ve tâat sebeplerinden olduğu bildirilmektedir. Sadaka<br/>vermemek fesad ve fâsıklık sebebi olduğu gibi.<br/>
Sadaka ile hediye arasındaki fark, sadaka merhamet yoluyla ihtiyaç sâhibi olana<br/>
verilir. Hediye ise sevgiden dolayı sevgiliye verilir. Bundan dolayıdır ki,<br/>Peygamberimiz (s.a.) farz olsun, nafile olsun sadakayı değil, hediyeyi kabul ederdi.<br/>
<b>İbn Abbas </b>(r.a.)’ ın şöyle dediği rivâyet edilmiştir: Zekât verecek kadar malı bulunup<br/>
da zekât vermeyen veya kendisini Beytullah’a ulaştıracak kadar imkânı bulup da<br/>haccetmeyen kimse ölüm anında dünyaya dönmek ister. Bunu duyan bir adam, Ey<br/>Abbas’ın oğlu! Allah’tan kork, dünyaya geri dönmek isteyecek olanlar kâfirlerdir, dedi.<br/>
İbn Abbas (r.a.), Ben sana şu Kur’ân’ı, şu âyetlerini okuyayım, dedi ve bu sûrenin 9.<br/>
ve 10. âyetlerini okudu. Adam: Ey Abbas’ın oğlu! zekâtı gerektiren servet ne kadardır?<br/>dedi. İbn Abbas (r.a.) İkiyüz dirhem veya daha fazla değerdeki servettir, dedi. Soran<br/>adam: “Haccı gerektiren servet nedir?” dedi. İbn Abbas (r.a.): “Hacca gidip gelinceye<br/>dek yeteri kadar azık ve binit” dedi.<br/>
O halde bu âyet-i kerime mü’minler ve kıble ehli için inmiş olmakla beraber, kâfirlere<br/>
de bir dokundurma vardır. Dünyaya tekrar dönmeyi temennî etmek yalnız kâfirlere<br/>mahsus değildir, kusurlu olan ve taşkınlıkta bulunan herkes bunu temennî edecektir.<br/>
