<a name=7990></a><i>O ay yüzlünün endâmına göre biçmişlerdir.</i><br/>
<i>“Toplanma gününden korkutman için…”</i> Çünkü o gün evvelkiler sonrakiler, gök ehli<br/>
yer ehli, ruhlar, bedenler, ameller, âmiller hep toplanacaktır. <i>“O günün vukuunda şüphe<br/>yoktur.”</i> Evet, o gün mutlaka gelecektir. Bunda zâtı ve nefsi bakımından hiçbir şüphe<br/>bulunmamaktadır. Uyaranlar ile uyarılanlar, cennet ehli ve cehennem ehli, evet hepsi<br/>yaptıklarının karşılığını göreceklerdir. Kâfirlerin o güne dâir şüphelerinin hiçbir önemi<br/>yoktur. Yahut böyle bir toplanma gününün olacağında hiçbir şüphe yoktur. Bugun<br/>mutlaka gerçekleşecektir.<br/>
O gün insanların <i>“bir bölümü”</i> yani müminler <i>“cennette; bir bölümü ise”</i> yani<br/>
kâfirler <i>“çılgın alevli cehennemdedir.”</i> Cehennem alevli ateşle dolu olduğundan ona<br/>“saîr” ismi verilmiştir. Bu durum, mahşer meydanında toplandıktan sonra<br/>gerçekleşecektir. Çünkü mahşer halkı önce mahşerde toplanacak, hesaptan sonra oradan<br/>dağılacaktır.<br/>
<i>et-Te’vîlâtü’n-Necmiyye’</i>de şöyle denmektedir: Gerçekleşeceğinde şüphe olmayan,<br/>
ruhlarla bedenlerin toplanacağı günden onları uyarmalısın. Nasıl ki bugün dünyada<br/>ruhlar ve bedenler iki bölüm hâlindedir. Bunlardan bir bölümü gönül cennetinde, tâat<br/>rahatında, ibâdetin halâvet ve lezzetinde, Allah’a yakınlığın nimet ve zevkleri içindedir.<br/>Bir bölümü de nefislerin alevli ateşinde, günah ve isyanların karanlıklarında, şirk ve<br/>inkârın cezaları içinde kıvranmaktadır. Aynı şekilde yarın kıyâmette de bunlardan bir<br/>bölümü Allah’a kavuşacak, bir bölümü de şakavet ve musîbetlere dûçar olacaktır.<br/>
Hadis-i şerifte şöyle buyrulmuştur: <i>“Elbet Allah Teâlâ, bazı kullarını daha babaların</i><br/>
<i>sulbundeyken cennet için yaratmıştır”.</i><a href="RuhulBeyans.html#7995">[68]</a><br/>
Başka bir hadis-i şerifte ise Allah Teâlâ: <i>“Mahlûkatı yaratıp onlarla ilgili hükmü</i><br/>
<i>verdi ve peygamberlerden kuvvetli bir söz aldı. Bu durum daha Allah’ın arşı su<br/>üzerindeyken karara bağlandı. İşte ta o zamandan cennet ehli cennetlik, cehennem<br/>ehli de cehennemlik olarak tescil edimiştir”.</i><a href="RuhulBeyans.html#7995">[69]</a><br/>
Rivâyet edildiğine göre <b>Abdullah b. Amr b. As</b> (r.a.) şöyle demiştir. “Peygamber<br/>
(s.a.) elinde iki kitap olduğu halde bir gün yanımıza çıka geldi. Bir başka rivâyette ise<br/>Peygamberimiz (s.a.) beraberinde iki kitapla birlikte ellerini topak yaparak çıkageldi.<br/>Bize:<br/>
<i>«–Bu iki kitabın ne olduğunu bilir misiniz? diye sordu. </i>Biz “hayır ya Rasullallah”<br/>
dedik. Bu sefer Peygamberimiz (s.a.) sağ elinde olan kitap için:<br/>
<i>«–İşte bu kitapta âlemlerin Rabbi olan Allah tarafından cennetliklerin isimleri,</i><br/>
<i>babalarının isimleri, kabîle, boy ve soyları ve sayıları yazılı durumdadır. Bu insanlar<br/>henüz babalarının sulbunde ve annelerinin rahimlerinde nutfe ve meni olarak<br/>yerleşmeden cennetlik olarak tescil edilmişlerdir. Çünkü bunlar fıtrat olarak böyle<br/>tesbit ve tescil edilmişlerdir. Artık bunlarda artma ve eksilme olmaz. Bu husus yani<br/>kıyâmete kadarki cennetlikler listesi Allah tarafından kısaca ve kesin olarak tescil<br/>edilmiştir.”</i><br/>
