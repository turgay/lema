<a name=8358></a>Eş’arî mezhebine göre ise durum şudur: Hiç îmândan habersiz yaşar, böyle ölürse,<br/>
yahut kendisine dâvet ulaşmayıp şirk üzere ölürse, yine mâzurdur. Çünkü Eş’arî<br/>mezhebinde esas olan akıl değil, vahiydir. Kim kendisine dâvet ulaşmayan birini<br/>öldürürse, bunun diyetini öder. Çünkü bunların inkârları af kapsamında olup sonuçta<br/>tazmin konusunda müslümanlar gibidirler. Böyle birini dâvetten önce öldürmek haram<br/>ise de Hanefî mezhebine göre tazmin yoktur. Çünkü düşünüp aklen Allah’ı bulma<br/>müddetini idrak ettikten sonra bunların îmândan gafil olmaları af kapsamı dışındadır.<br/>Öldürülmeleri ise ehl-i harbin kadınlarının öldürülmesi gibidir. İslâm ülkesine hicret<br/>etmeyip dâr-ı harpte İslâm ahkâmını bilmeyen müslüman mâzurdur. Kendisine dâvet<br/>ulaşmamış olup müslüman olduğu halde bilmediği için bir müddet namaz kılmayan, oruç<br/>tutmayan kimse daha sonra bunları kaza etmez. Çünkü dâr-ı harp İslâm hükümlerinin<br/>yaygın bir biçimde bilinebileceği bir yer değildir. Zımmî böyle değildir. Bu kimse dâr-ı<br/>İslâm’da müslüman olunca namazın farz olduğunu bilmese bile öğrendiği andan itibaren<br/>ilk müslüman olduğu dönemden başlayarak namazını kaza etmesi gerekir. Çünkü bu<br/>kimsenin İslâm ülkesinde namazın farz olduğunu sorarak öğrenmesi mümkündür.<br/>Sormaması ve bilmemesi özür sayılmaz.<br/>
Fakîr (<b>Bursevî</b>) der ki: Bu beyândan ortaya çıkan durum şudur: Kendisine dâvet<br/>
ulaşmayan kimse iki durum üzeredir. Bu kişiye ya delilleri düşünüp Allah’ın birliğini<br/>bilecek kadar bir mühlet verilmiş yahut verilmemiştir.<br/>
İkinci durumda mâzûrdur, birinci durumda mâzûr değildir. Bu konuda tam şer’î bir<br/>
îmân hâsıl olmasa da sadece Allah’ın varlığı ve birliği fikri yeterlidir. Bunun için<br/>haberde “kim Allah’ın ortağı olmadığını bilerek ölürse cehennemden kurtulur” şeklinde<br/>“Allah’ı bilirse” buyrulup “Allah’a inanırsa” şeklinde buyrulmamıştır. Bu da delâlet etti<br/>ki kim şirk şaibesi olmadan Allah’ı bilirse cehennemden kurtulur. Şer’î îmânın mânâsı<br/>peygamberlerden birine uymaktır. Fetret ehlinin halleri buna kıyas edilmelidir. Şâyet<br/>bunlar tevhîdi ve îmânın asıl prensiplerini ihlal etmemişlerse mâzûrdurlar.<br/>
Öyleyse “cehennem ehli çağlar boyu cehennemde kaldıktan sonra artık cehennemde<br/>
kimse kalmayacaktır” diyenlerin sözü haktır. Zira âsî müminlerin bulunduğu cehennemin<br/>en üst tabakası, oradaki insanlar çağlar boyu cezalarını çekip cehennemden çıkınca<br/>sonuçta o tabaka boş kalacaktır. Yâni -ister îmânı şer’î olsun, ister olmasın- kalbinde<br/>dane ağırlığında îmân, mârifetullah bulunan herkes sonunda cehennemden çıkacaktır.<br/>Sonuçta sadece mârifet ehli olanlar bile tekfir edilemez ve kâfir sayılamazsa, kâfir<br/>olduğuna açık yahut gizli hiçbir delil bulunmayan şer’î îmânla îmân etmiş bulunan kıble<br/>ehli müminler nasıl tekfir edilip kâfir sayılabilir ki?<br/>
<b>Molla Câmî,</b> <i>Silsiletü’z-zeheb</i> adlı eserinde şöyle demiştir:<br/>
<i>Kimin ehl-i kıble olduğunu,<br/>Hz. Peygambere (s.a.) îmân ettiğini bildikten sonra,<br/>Onda ilim ve amel bakımından yüz bidat,<br/>Hata ve yanlışlık da görsen,</i><br/>
