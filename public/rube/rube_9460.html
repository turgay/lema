<a name=9461></a>“sehâvetli ve cömerd olduğunu iddiâ ediyor” anlamı kasdedilir. Ama aslında o büyük<br/>ve cömert değildir. Bu bakımdan, olmayan bir şey ile tekellüf, Allah Teâlâ hakkında<br/>imkânsızdır. Böyle olunca el-Mütekebbir kelimesi gereği olan tarzda anlaşılır. Bu da<br/>gerçekten hiç bir zorlama olmaksızın O’nunla kaim olan fiilin tam ve en kâmil durumda<br/>bulunmasıdır. Bu mânâdan alınarak: “İbrahim’e terahhüm ettim” denildiğinde, “ona en<br/>kâmil ve tam mânâda acıdım, merhamet ettim” demek olur. O halde: “Allah Teâlâ<br/>Mütekebbirdir” denildiğinde mânâ; “Allah Teâlâ büyüklüğün en son mertebesiyle<br/>sonsuz olarak büyüktür” şeklinde olur.<br/>
<b>Abdullah b. Ömer</b> (r.a.)’dan rivâyet edildiğine göre o şöyle demiştir: Rasûlullah’ın<br/>
Medine’de minber üzerinde Rabbinden naklen şöyle dediğini işittim: <i>“Allah Teâlâ,<br/>kıyamet gününde gökleri ve yerleri bir araya getirip son derece büyük ve yüce olan<br/>kudret eline alır. Şöyle diyerek avucunu sıkıp açar: Ben Allahım, ben Rahmanım ben<br/>Rahimim, ben Melikim, ben Kuddüsüm, ben Selamım, ben Mü’minim, ben<br/>Müheyminim, ben Azizim, ben Cebbarım, ben Mütekebbirim, ben dünyayı, hiç bir şey<br/>değilken yaratan ve onu yokluğa iâde edecek olanım. Hani hükümdarlar, hani zâlim<br/>zorbalar nerede?”</i><a href="RuhulBeyans.html#9474">[74]</a><br/>
<i>Kahhâr’dır karşı koyanı yok, Gaffâr’dır usanması yok<br/>Deyyân’dır dengi yok, Sultan’dır askeri yok<br/>O’ndan başkasına şahlık nisbeti;<br/>Satrançta bir iki ağaç parçasına “şah” adı vermek gibidir.</i><br/>
<b>Râğıb</b> der ki: Tekebbür iki yönde kullanılır. <b>Birincisi</b>, güzel işlerin gerçekten çok<br/>
olması ve diğerlerinin iyiliklerinden fazla olması hâlinde kullanılır. Bu özellik<br/>sebebiyle Allah Teâlâ Mütekebbir sıfatıyle vasıflanmıştır. <b>İkincisi </b>ise böyle bir vasfa<br/>sâhib olmadığı halde buna sâhib olduğunu kendini zorlamak ve yapmacık hareketlerle<br/>göstermeye çalışmaktır. Bu, genelde insanların vasıflanabildikleri bir sıfattır. Fakat<br/>böyle bir durumda olanlar yerilmiştir.<br/>
Bir hadis-i şerifte şöyle buyrulmuştur: <i>“Büyüklük benim örtüm, azamet benim</i><br/>
<i>elbisemdir. Bu ikisinde benimle çekişmeğe kalkan kimseyi mahvederim.<a href="RuhulBeyans.html#9474">”</i>[75]</a><br/>
Âlimlerden bazıları şöyle demiştir: Mütekebbir ile Müstekbir kelimeleri arasındaki<br/>
fark şudur: Mütekebbir genel bir kelime olup hem Cenab-ı Hakk’ın sıfatlarında olduğu<br/>gibi gerçek kibri ve büyüklüğü göstermeyi kapsar; hem de haksız ve bâtıl olan kibir ve<br/>büyüklenmeyi içine alır. Nitekim, <i><b>“Yeryüzünde haksız yere böbürlenenleri<br/>âyetlerimden uzaklaştıracağım.”</b></i> (el-A’râf, 7/146) âyet-i kerimesinde haksız ve bâtıl<br/>yere böbürlenip büyüklenenlerden bahsedilmiştir.<br/>
Kibr, insanın kendisini başkalarından büyük olduğunu zannetmesine, tekebbür ise bu<br/>
zannını gösterip açığa çıkarmasına denir. <i>Avârif </i>adlı eserde böyle belirtilmiştir.<br/>
İstikbar; bâtıl ve haksız olarak büyüklüğü açığa vurmak, büyüklük taslamaktır.<br/>
Nitekim İblis hakkında <i><b>“Yalnız İblis secde etmedi. O büyüklük tasladı ve kâfirlerden</b></i><br/>
