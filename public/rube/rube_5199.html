<a name=5200></a>gömlek ile kadifeden bir halı getirdi. Gömleği sırtına giydirdi, onu halıya oturttu. Sonra<br/>kendisi de Hz. İbrahim’le beraber oraya oturdu ve onunla konuşmaya başladı. Cebrâil<br/>(a.s.): “Ey İbrahim, Rabb’in: “Ateşin benim dostlarıma zarar vermediğini bildin mi?”<br/>buyuruyor dedi.<br/>
Nemrud, yüksek sarayından baktı ve İbrahim (a.s.)’ı gördü. İbrahim (a.s.)’ın göz alıcı<br/>
bir bahçede oturduğunu, yanında olabilecek en güzel sûrette bir arkadaşı bulunduğunu<br/>ve ateşin onu kuşatmış olduğunu gördü. Nemrud: “Ey İbrahim, oradan çıkabilir misin?”<br/>dedi. İbrahim (a.s.): “Evet, çıkabilirim.” dedi. Nemrud: “O halde kalk ve çık!” dedi.<br/>Hz. İbrahim kalktı ve bulunduğu yerden yürüyerek çıktı. Çıktığında onu, Nemrud<br/>karşıladı ve kendisine saygı gösterdi. Sonra: “Senin yanında bulunan ve sana benzeyen<br/>kişi kimdi?” diye sordu. İbrahim (a.s.) “O, gölge meleği idi. Bana arkadaşlık etmesi için<br/>Rabbim gönderdi.” dedi. Nemrud: “Sana yaptıklarıyla Rabb’inin kudretini, izzetini<br/>gördüm. Onun için kurbanlar keseceğim. O’nun için dört bin sığır keseceğim.” dedi.<br/>İbrahim (a.s.) “Sen bu din üzere oldukça, keseceğin kurbanları Allah senden kabûl<br/>etmez.” dedi. Nemrud: “Saltanatımı ve dinimi bırakamam, ancak O’nun için söylediğim<br/>kurbanları keseceğim.” diye cevap verdi. Hakîkaten bundan sonra kurbanları kesti ve<br/>Hz. İbrahim ile uğraşmayı bıraktı.”<br/>
<i>el-Kıssas</i>’ta şöyle anlatılır: “Ateşle kuşatılan gül bahçesinden çıkınca Nemrud ona:<br/>
“Ey İbrahim, yaptığın sihre hayran kaldım.” dedi. İbrahim (a.s.): “Bu bir sihir değildir.<br/>Lâkin Allah bana ateşi serin ve selâmet kıldı. Bana izzet ve kıymet elbisesini giydirdi.”<br/>diye cevap verdi. Nemrud: “O halde sağında oturan adam ve etrafındakiler kimlerdi?”<br/>diye sordu. İbrahim (a.s.): “Onlar, bana arkadaşlık etmeleri için Rabb’imin gönderdiği<br/>meleklerdir. Onlar bana Rabb’imin beni dost edindiği müjdesini verdiler.” diye cevap<br/>verdi. Bu cevaptan sonra Nemrud şaşırıp kaldı. Hz. İbrahim’e ne yapacağını bilemedi.<br/>Aklını kaybedip, delirdi. “Gökyüzüne çıkacağım ve senin ilahını öldüreceğim.” dedi.<br/>Bundan sonra -İbrahim sûresinin sonlarında anlatıldığı üzere- etrafındakilere kendisi<br/>için sağlam bir tabut yapmalarını emretti.<br/>
Rivâyet edilir ki: “Onlar, İbrahim (a.s.)’ı sağ sâlim, ateşin sâdece onu bağlayan ipleri<br/>
yakmış olduğunu görünce, Lut (a.s.)’ın babası Hârân şöyle dedi: “Ateş onu yakmıyor.<br/>Çünkü o ateşe sihir yaptı. Lakin siz onu bir şeye koyun ve altından ateşi tutuşturun ki,<br/>duman onu öldürür.” Nemrud’un adamları da böyle yaptılar. Ancak bu esnada Lut<br/>(a.s.)’ın babasının sakalına ateşten bir kıvılcım sıçradı ve onu yaktı.”<br/>
Yine rivâyet edilir ki İbrahim (a.s.) ateşe atıldığında on altı yaşında idi.<br/>Eğer <i>“Ey ateş! İbrahim’e serin ve esenlik ol” dedik”</i> buyruğu gerçekten Cenab-ı<br/>
Hakk’a âid bir söz müdür, yoksa bu bir temsil midir?” dersen, ben buna cevaben şöyle<br/>derim: Orada bir hitab ve söz olmaksızın Allah, ateşi serin ve esenlik kılmıştır. Çünkü<br/>Allah Teâlâ: <i><b>“Bir şey yaratmak istediği zaman Onun yaptığı “Ol” demekten<br/>ibarettir. Hemen oluverir.” </b></i>(Yâsîn, 36/82) buyurmuştur.<br/>
Bazılarına göre bu söz gerçekten söylenmiştir. Söyleyen de Allah Teâlâ’dır. Ya da bu<br/>
sözü Allah’ın emriyle Cebrâil söylemiştir.<br/>
