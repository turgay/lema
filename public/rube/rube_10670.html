<a name=10671></a><img src="RuhulBeyan-10671_1.jpg"/><br/>
<img src="RuhulBeyan-10671_2.jpg"/><br/>
Bu ifâdede hazfedilmiş bir kısım olduğu da söylenmiştir. Yâni, bu hatırlamanın<br/>
faydası ona nereden gelecek! demek olur. Böylece âyette önce “öğüt alır” denilip sonra<br/>bunun olmadığının belirtilmesi arasında görülen çelişki de ortadan kalkmış olur.<br/>
Öte yandan Allah Teâlâ <i>“Fakat bu hatırlamanın ona ne faydası var?”</i> buyurarak bu<br/>
hatırlamanın ve tevbenin fayda vermeyeceğini bildirdiğine göre Mutezile mezhebinin<br/>iddiâ ettiği gibi Allah’ın tevbeleri kabul etmesinin üzerine vacib/zorunlu olmadığını<br/>anlamış oluruz.<br/>
<i>el-İrşad</i>’da der ki: Mu‘tezile’nin iddiâ ettiği gibi akıl yoluyla dünya hayatında tevbeyi<br/>
kabul etmenin Allah’a vâcip olmadığına bu âyeti delil getirmek dayanaktan, temelden<br/>yoksundur. Çünkü bu kimsenin hatırlaması/öğüt alması tevbe sayılmaz. Çünkü o kimse<br/>tevbenin dünyada olduğunu bilir. Nitekim şu âyet de bunu ifâde etmektedir:<br/>
<b>24. <i>(İşte o zaman insan:)</i></b><b> “Keşke bu hayatım için bir şeyler yapıp gönderseydim!”</b><br/>
<b>der.</b><br/>
(İşte o zaman insan:) Ey hazırda bulunanlar! <i>“Keşke bu hayatım için birşeyler yapıp</i><br/>
<i>gönderseydim der.”</i><br/>
Sanki “İnsan yaptıklarını birer birer hatırlayınca ne der?” diye sorulmuş, cevap olarak<br/>
denilmiştir: İnsanoğlu bu hayatım için keşke bir şeyler yapıp gönderseydim. Yani<br/>faydalı, devamlı ve kesiksiz bir hayat olan âhiret hayatını elde etmek için bugün<br/>faydalanacak olduğum sâlih ameller yapıp gönderseydim, der.<br/>
Âyetin mânâsının “Keşke önceden beni azaptan kurtaracak amel yapıp gönderseydim,<br/>
şimdi burada dirilerden olurdum” şeklinde olması da mümkündür. Nitekim Allah Teâlâ<br/>(cehennemlikler hakkında) <i><b>“sonra o ateşte ne ölür ne de yaşar.”</b></i> (el-A‘lâ, 87/13)<br/>buyurmaktadır.<br/>
Bilesin ki hak ehli insanın iradesinin tümüyle elinden alınmış olduğunu söylemezler.<br/>
Şu halde bu temennîde -Mutezile mezhebinin iddiâ ettiği gibi- kulun fiillerinde bağımsız<br/>olduğuna delâlet eden herhangi bir şey yoktur. Buna delâlet eden şey ancak kulun sâlih<br/>amelleri yapıp önden gönderme imkanının olduğuna itikad etmekten ibarettir. Bunun sırf<br/>Allah’ın kudreti ile olmasına ya da bu ameli kesbetme kudretini ona sarfettiğinde<br/>Allah’ın yaratması meselesine gelince âyet bu hususlara delâlet etmemektedir. “İradesi<br/>tamamıyle elinden alınmış kimse bu işi yapmasını sağlayacak ve kendisini muvaffak<br/>kılacak birinin olmasını ister” sözü, gücünü fiilin iki tarafından birine sarf eden<br/>kimsenin diğer taraftan irâdesinin elinden alınmış olduğuna inandığını vehmettirebilir.<br/>Halbuki öyle değildir. Tam tersine herkes kesin olarak şuna inanır ki kul kudretini<br/>ihtiyârî fiillerinden hangi tarafa yönlendirirse o meydana gelir. İşte mükellefiyet ve<br/>sorumluluk bu noktada odaklanır.<br/>
