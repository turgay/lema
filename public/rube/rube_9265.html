<a name=9266></a>hep Allah ile beraberdir. Onun üzerinde istediği gibi tasarrufta bulunur; ister kölesi,<br/>ister ücretlisi gibi muâmele eder.<br/>
Kölenin, kendisine tayin edilen nafakası ve giysisi dışında bir hakkı yoktur,<br/>
efendisinin veya ücretini veren işverenin evinin mahrem olan kısmına girmek ve sırları<br/>öğrenmek hakkı ve ücretini alacağı işlerin dışında işverenin mülkünde her hangi tasarruf<br/>yetkisi de yoktur. Ücretlilik süresi bitip ücretini aldıktan sonra işvereninden ayrılır ve<br/>kendi ailesiyle meşgul olur. İşverenin bunların dışında isteyebileceği hiç bir hakkı<br/>yoktur. Ancak mal sâhibi arkasından bir şey gönderir, beraber bulunur: ya da ona mal<br/>bağışlarsa bu müstesnâdır. Bu bir ikram ve nîmet kabilindendir.<br/>
Kuldan âhirette ihtiyarî kulluk kaldırılmıştır. Şâyet bunu anlayacak durumda isen,<br/>
senin dikkatini yüksek bir makama çeker ki, peygamberlerin hangi makamdan<br/>konuştuklarını oradan bilirsin. O peygamberler ki, kendi nefislerinin hevâsı onlara<br/>tahakkümde bulunamadığı gibi, Allah’ın mahlûkatından hiçbir şey de onlara tahakküm<br/>edemez. Bununla beraber onlar şöyle dediler: “<i><b>Benim ecrim Allah’tan başkasına âid<br/>değildir.</b></i>” (Yunus, 10/72) Bu, diğer kulların aksine onların ilâhî isimlerin hükmü altına<br/>girmiş olmalarının gerçekleşmiş olması sebebiyledir. Oradan ücret durumu meydana<br/>gelir, bu sebeple onlar gerek ihtiyârî, gerekse ıztırârî durumlarda Allah’ın zâtına<br/>kuldurlar ve O’nun mülkiyeti altındadırlar.<br/>
Bunun için ilâhî isimler, eserlerinin o kullar üzerinde görünmesini isterler. Onlar da<br/>
diledikleri ilâhî ismin emri altına girmekte serbesttirler. İlâhî isimler bunu<br/>bildiklerinden onların ücretlerini tâyin ederler. Her ilâhî isim, benim emrim altına gir<br/>de sana şu mükâfâtı vereyim, diye dâvette bulunur. Kullar da bu isimlerden birinin<br/>emrinde hizmete devam ederken kulluk edilen zât tarafından kula nidâ edilir. Kul, bütün<br/>ilâhî isimleri terk ederek efendisinin dâvetine uyar. Bu esnada efendinin verdiği emri<br/>yerine getirirse dilediği ismin emri altına dönebilir. Bu sebeple insan nâfile ibâdetler<br/>yapar. Farz namaz için kameti işitince, o farz ile memur olduğundan nâfileyi bırakır,<br/>farzı yerine getirir. Böyle olunca o ıztırârî/mecbûrî kulluk hükmü ile devamlı olarak<br/>efendisiyle beraberdir. <b>İmam Şa’rânî</b>’nin (k.s.) <i>Kitâbü’l-cevâhir</i> adlı eserinde böyle<br/>kaydedilmiştir.<br/>
“<i>İnkâr edip de âyetlerimizi yalanlayanlara gelince,</i>” ki onlar kötü sıfatlarla<br/>
nitelenmişlerdir. “<i>İşte onlar da cehennemin adamlarıdır.</i>” Ebediyyen ayrılmamak<br/>üzere orada kalacaklardır. Bu âyette, cehennemde sürekli kalmanın kâfirlere mahsûs<br/>olduğuna delil vardır. Çünkü izâfet terkibi husûsîliği, sohbet kelimesi de örf olarak<br/>beraberlik ve devamlılığı ifâde eder. Âyetteki inkârla Allah’ı inkâr kasdedilmiştir. O da<br/>îmânın zıddıdır. Âyetleri inkârla da, peygamberlerin tebliğ ettikleri ilâhî âyetler<br/>kasdedilmiştir. O âyetlerin yalanlanması peygamberleri yalanlamaktır. O da<br/>peygamberlere îmân ve onları tasdîkin zıddıdır. Âyette kâfirler yalanlama ve inkâr gibi<br/>iki kötü vasıfla da nitelenmişlerdir. Ve yine âyette şu husûsa da işâret vardır: Allah’ın<br/>Yüce zâtını ve en büyük sıfatlarını ruh, sır ve kalp ile apaçık inkâr edenler, sürekli olan<br/>uzaklık ve ebedîliğe mahsûs lânete müstehak cehennem adamlarıdır. Çünkü semâvî<br/>
