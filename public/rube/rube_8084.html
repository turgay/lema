<a name=8085></a><img src="RuhulBeyan-8085_1.jpg"/><br/>
<img src="RuhulBeyan-8085_2.jpg"/><br/>
<img src="RuhulBeyan-8085_3.jpg"/><br/>
<img src="RuhulBeyan-8085_4.jpg"/><br/>
<img src="RuhulBeyan-8085_5.jpg"/><br/>
ve intikam alırsa<i> </i>yani mâlî haklarda ve üstünlük elde ettiği noktada aynı cins ceza ile<br/>mukabele edip<i> “hakkını alırsa”</i> -ki İmâm Şâfî’ye göre bu ceza başka cinsten de<br/>olabilir-<i> “artık onlara yapılacak bir şey yoktur.”</i> Onlar için herhangi bir kınama,<br/>sitem, yahut cezalandırma sözkonusu değildir. Onlar için hiçbir günah yoktur. Çünkü<br/>onlar kendilerine mübah kılınan intikam işini yapmışlardır. Âyette geçen “sebîl”<br/>kelimesi, kolay yol anlamındadır. Bu âyet, konunun akışından hissedilen intikam<br/>kapısının kapalı olduğu şeklindeki bir vehmi de ortadan kaldırmıştır.<br/>
<b>42. Ancak insanlara zulmedenlere ve yeryüzünde haksız yere taşkınlık edenlere</b><br/>
<b>ceza vardır. İşte acıklı azap bunlaradır.</b><br/>
<i>“Ancak” </i>zarar vererek yahut kısas ve intikamda haddi aşarak<i> “insanlara</i><br/>
<i>zulmedenlere ve”</i> kibirlenip fesad çıkararak<i> “yeryüzünde haksız yere taşkınlık<br/>edenlere ceza vardır.” </i>Zulüm ve azgınlıkları sebebiyle <i>“işte acıklı azap bunlaradır.”</i><br/>
<b>43. Kim sabreder ve affederse şüphesiz bu hareketi, yapılmaya değer işlerdendir.<br/></b><i>“Kim” </i>eziyetlere<i> “sabreder,” </i>kendisine zulmedenden intikam almaz ve onun işini<br/>
Allah’a bırakarak <i>“affederse şüphesiz bu hareketi, yapılmaya değer işlerdendir!”</i><br/>
<b>Hz. Ali</b> (k.v.)’den rivâyet edildiğine göre o: “Feryad etmek, sabretmekten daha zor ve<br/>
yorucudur” buyurmuştur.<br/>
Şâir şöyle tavsiyede bulunur:<br/>
<i>Hâdiselere (musîbet ve belâlara) sabret! Ki sabır,<br/>Allah’ın rızâsına yakın olmaktır.</i><br/>
<i>“Şüphesiz bu hareketi, yapılmaya değer işlerdendir!” </i>Böyle davranmak, istenilen ve<br/>
beğenilen önemli işlerdendir. Yani bunlar, Allah katında övülen ve sevilen işlerden<br/>olması sebebiyle kulun yerine getirmeyi kendisi için gerekli görmesi lazım gelen aynı<br/>zamanda büyük bir azim ve kararlılık isteyen değerli işlerdendir. “Azim”, kalbin bir<br/>işin icrâ edilmesine bağlanması demektir. “Azîmet” ise ciddi ve önemli görüş demektir.<br/><i>Müfredat’ta</i> da böyledir.<br/>
Azîmet gerektiren bu işler, en önemli işlerdendir ve gerçekte bu merd olanların işidir.<br/>
Çünkü cefâ gördüğü kimseye vefâ gösterme gücü herkeste bulunmaz.<br/>
