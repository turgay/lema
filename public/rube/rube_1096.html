<a name=1097></a><img src="RuhulBeyan-1097_1.jpg"/><br/>
<b>İbrâhîm b. Edhem </b>bir grup arkadaşıyla birlikte idi, gündüzleri çalışıp onlara<br/>
harcardı. Akşamleyin oruçlu olarak bir yerde toplanırlardı ve İbrâhîm b. Edhem her<br/>seferinde işten geç dönerdi. Arkadaşları bir akşam birbirlerine: “Gelin bu akşam da<br/>iftarı onsuz yapalım, geldiğinde kendisine yiyecek bir şey kalmadığını görür ve bundan<br/>sonra zamanında gelmeye çalışır.” dediler.<br/>
İbrâhîm dönünce arkadaşlarını uyur vaziyette buldu. Kendi kendine: “Zavallılar,<br/>
herhalde yiyecek bir şey bulamadılar” dedi. Ve oradaki undan bir mikdar alıp yoğurdu.<br/>Fırının ateşini yaktı ve yoğurduğu çöreği fırına attı. İbrâhîm dirseklerini toprağa koymuş<br/>ateşi üflerken arkadaşları uyandılar ve ne yaptığını sordular. İbrâhîm arkadaşlarına:<br/>“Kendi kendime, ‘bunlar herhalde akşam yemeği bulamayıp uyudular’ dedim. Çörek<br/>hazırlanana kadar da uyandırmak istemedim” dedi. Arkadaşları mahcûb bir vaziyette<br/>birbirlerine; “Bir bizim yaptığımıza bakın, bir de onun yaptığına” dediler.<br/>
<i>Kötü adama kötülükle mukabele kolaydır.<br/>Eğer sen adamsan sana kötülük edene iyilik et!</i><br/>
<b>Zünnûn Mısrî </b>(k.s.) şöyle diyor: Allah’la, ancak O’nun emirlerine uyarak münâsebet<br/>
kur; insanlarla, ancak onlara nasîhat ederek arkadaşlık et; nefsinle ancak, ona karşı<br/>çıkarak beraber ol; şeytanla ise, onu hep düşmanın bilerek geçinmeye çalış.<br/>Kurtulanlarla beraber kurtuluşa nâil olmak için kulun güzel ahlâk elde etmeye ve nefsini<br/>kerîh şeylere karşı sabretmeye alıştırmaya çalışıp gayret etmesi gerekmektedir.<br/>
Biri şöyle anlatıyor: “Mekke’de bulunurken, bir fakir gördüm. Kâbe’yi tavâf etti,<br/>
sonra cebinden çıkardığı bir kağıda baktı ve oradan ayrıldı. Ertesi gün aynı şeyleri<br/>tekrar yaptı. Onu günlerce gözetledim, hep aynı şeyleri tekrarlıyordu. Bir gün yine<br/>Kâbe’yi tavâf etti, kağıda baktı. Azıcık uzaklaşmıştı ki, cansız yere yığıldı. Yanına<br/>giderek cebinden kağıdı çıkardım. Bir de baktım ki kağıtta: <i><b>“Rabbinin hükmüne<br/>sabret çünkü müşâhedemiz altındasın” </b></i>(Tûr, 52/48) âyet-i kerîmesi yazılı.”<br/>
Hz. Peygamber (s.a.), İbn Abbas (r.a.)’a yaptığı bir tavsiyede şöyle buyurmuştur:<br/>
<i>“Eğer Allah’a çok kesin bir rızâ ile ibâdet edebiliyorsan, et! Ama edemiyorsan,<br/>hoşuna gitmeyen konuda sabırlı davranmanda senin için büyük hayırlar vardır.”</i><a href="RuhulBeyans.html#1098">[104]</a><br/>
Zorluklara göğüs germek, nefse karşı çıkmak, şehevî arzuları ve dünyevî zevkleri<br/>
terketmek, nefse çirkin gelen şeylere sabredip fakirlikten ayrılmamak selef-i sâlihînin<br/>âdetlerindendir. Nefs-i emmârelerine esir olanların ağzından böyle fazîletli kişiler için<br/>öfkeli ifadeler dökülse de bunun zararı gerçekte kendilerini bulur. Kişi, böylelerinin<br/>yaptığı kötü itirazların hoşnutsuzluklarına sabrederek Allah Teâlâ katında büyük sevap<br/>ve ecirlerle mükâfatlandırılacaktır.<br/>
İnsanların salâh ve fesad açısından farklı farklı olması, ancak akıllı insanların ibret<br/>
alıp nefislerini tezkiye edecekleri bir hayırdır. Bu durumda siz ey sâlihler! Şerli kişiler,<br/>
