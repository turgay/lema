<a name=1884></a><img src="flower_sep.jpg"/><br/>
<i>Mukallitle muhakkık arasında çok fark vardır<br/>Birisi dağdır, diğeri ise sadece sadâdır</i><br/>
<b>Şeyh Ali Dede</b>:<i>“Es’iletü’l-hikem” </i>adlı eserinde şöyle diyor: “Deccaller ve onların<br/>
ümmet içinde zuhuru hakkında rivayet edilen hadislere gelince ilim ehline göre onlar<br/>însanları yoldan çıkaran önderlerdir. Özellikle de zamanımızın tasavvuf erbabı geçinen<br/>şeyh taslakları. Biz asrımızda onları gördük. Nerede olurlarsa olsunlar, Allah onların<br/>canını alsın!”<br/>
Birisi de şöyle demiştir: “Sadece dış görünüş îtibariyle tasavvuf erbabına benzemeye<br/>
çalışan birine “Cübbeni bana sat.” dedim. Durumunu farkeden adam bunun üzerine:<br/>“Avcı ağını satarsa, neyle avlanabilir ki?” diye cevap verdi.”<br/>
<i>Görene tutunursan, yol alırsın<br/>Köre tutunacak olursan kuyuya düşersin</i><br/>
Şeytan, bir kavme musallat olup onları hayvanlarla ilgili hükümlerde bid’atlar<br/>
çıkarmaya ve şer’i hükümlere tâbi olmayı terk etmeye teşvik ettiği gibi, bir kavme de<br/>musallat olup onları hayvani bedenleri ve nefisleri hususunda bid’atlar uydurarak, şer’î<br/>hükümlere tâbi olmayarak tasarrufta bulunmaya teşvik etti. Halbuki o insanlar da, bu<br/>tasarrufların Allah adına ve Allah yolunda yapıldığını iddia ederler.<br/>
<i>“Allah bahîra, sâibe, vasîle ve hâm diye bir şey (meşru) kılmamıştır.”</i> Bahîra,<br/>
emrolunmadığı şeylerde kafasına göre tasarrufta bulunan, ileri geri hareket eden kişilere<br/>işarettir. Mesela kulağını yaran yahut delen, kulağına demir halkadan küpe takan,<br/>göğsünü veya erkeklik organını delerek üzerine kilit vuran, boynuna kelepçe vuran, ya<br/>da şu Kalenderîlerin yaptığı gibi sakalını traş eden kimseler bu tür insanlardandır.<br/>
<b>Hâfız</b> (k.s.) şöyle der:<br/>
<i>Eğer Allah’a satabilirsen, riyanın üzerine hırka dikmek kolaydır<br/>Aslanla yol kesen eşkiya, fasık zahit ve dervişten daha iyidir</i><br/>
<i>“Sâibe”</i>den maksat başı boş bir şekilde memleket memleket dolaşan, hiçbir kayıt<br/>
tanımayan, şerîat yuları ve tarikat bağı olmaksızın hayvânî arzuların otlağında otlayan,<br/>şeytanın oyuncağı oldukları halde hak ehli olduklarını iddia eden, heva ve heveslerini<br/>ilah edinmiş kimselerdir.<br/>
<i>“Vasîle”</i>den maksat ise haramları mubah sayan ve mukaddes şeyleri hiçe sayan<br/>
kimselerdir. Bunlar yabancılarla kardeşlik ve babalık yoluyla münasebet kurarlar. Tıpkı<br/>İbâhiyye ve Zenâdıka fırkaları gibi. Bu kişiler ayrıca vahdet makamına erdiklerini, artık<br/>kendilerinin her hal ü kârda noksan ve kusurlardan korunduklarını, şerîatın emirlerine<br/>muhalefet etmenin onlara zarar vermeyeceğini, çünkü kendilerinin hakikat makamına<br/>ulaşmış olduklarını zannederek aldanırlar. Bunların tamamı şeytanın vesveselerinden ve<br/>
