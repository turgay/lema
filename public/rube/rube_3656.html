<a name=3657></a>mesâbesindedir ve ona benzemektedir.<br/>
Yûsuf (a.s.) gençleri, kendileri için sorduklarından daha önemli ve daha uygun olan<br/>
tevhîde dâvet etmek istedi. Onları îmâna irşâd etmek ve onu güzel gösterip süslemek<br/>istedi. Zâten yaradılanlara karşı şefkat, onları irşâd ve hak yola götürmek konusunda<br/>peygamberlerin ve sâlih âlimlerin metodu budur. İşte Hz. Yûsuf, karşısındakileri îmâna<br/>çağırmadan önce, dâvetindeki sadâkatine delil olsun diye önce mûcize olmak üzere<br/>gaybden haber vermiştir.<br/>
Yûsuf (a.s.) da İsâ (a.s.) gibi gaybdan haber verirdi. Nitekim Îsâ (a.s.): <i><b>“evlerinizde</b></i><br/>
<i><b>ne yiyip ne biriktirdiğinizi de size haber veririm.”</b></i> (Âl-i İmran, 3/49) buyurmuştur.<br/>
<i>Mesnevî</i>’de şöyle denilir:<br/>
<i>Bu beden hekimleri pek bilgilidirler,<br/>Senin hastalığını senden daha iyi bilirler!<br/>Senin hâlini, idrarına bakar anlarlar,<br/>Sen, hastalığını onlar kadar bilemezsin!<br/>Hem nabzından, benzinden, hem de kanından<br/>Her çeşit hastalığın kokusunu alırlar!<br/>Peki nasıl olur da cihandaki ilâhî hekimler,<br/>Ağızla, dille söylemeden senin halini anlamazlar?<br/>Onlar da senin nabzından, gözünden, renginden<br/>Sendeki yüzlerce hastalığı bulur, anlarlar.<br/>Zaten beden hekimleri hekimliği yeni öğrenmişlerdir,<br/>Hastalığı teşhis için böyle belirtilere muhtaçtırlar.<br/>Kâmiller uzaktan senin adını duydular mı,<br/>Varlığının ta derinliklerine inerler.<br/>Hattâ sen doğmadan yüzlerce sene önce,<br/>Onlar, senin hâllerini bile görürler.</i><br/>
Ey delikanlılar! <i>“Bu”</i> yorum ve gâibden haber verme gücü <i>“Rabbimin”</i> vahy ve<br/>
ilham yoluyla <i>“bana öğrettiklerindendir.”</i> ne kâhinlik ne de müneccimlik kabilindendir.<br/>
Yûsuf (a.s.)’ın bu şekilde konuşmasının sebebi şudur: Yûsuf (a.s.) bu iki delikanlıya<br/>
zindanda getirilecek olan yemekleri daha onlara gelmeden haber verip özelliklerini<br/>sayarak ‘Bugün size şu şu özellikleri taşıyan yemekler gelecek ve şu kadar yiyeceksiniz’<br/>deyip de onlar da hakikaten onun dediği gibi çıktığını görünce: ‘Bu, falcı ve kâhinlerin<br/>işidir. Sen bu ilmi kimden öğrendin!?’ dememeleri içindir. İşte bu yüzden Yûsuf (a.s.):<br/>“Ben kâhin değilim. Bu, tamamen Rabbimin bana öğrettiği bir ilimdir.” buyurmuştur.<br/>
Âyet Yûsuf (a.s.)’ın başka ilimlere de sâhip olduğuna delâlet etmektedir. Onların<br/>
işittikleri onlardan bir parçası ve büyük bir ağaca benzeyen bu ilimlerin sadece birkaç<br/>dalı idi.<br/>
Burada sanki: “Peki Rabbin bütün bu eşsiz ilimleri sana niçin öğretti?” diye bir soru<br/>
