<a name=4442></a><img src="RuhulBeyan-4442_1.jpg"/><br/>
<img src="RuhulBeyan-4442_2.jpg"/><br/>
<img src="RuhulBeyan-4442_3.jpg"/><br/>
<img src="RuhulBeyan-4442_4.jpg"/><br/>
<img src="RuhulBeyan-4442_5.jpg"/><br/>
<img src="RuhulBeyan-4442_6.jpg"/><br/>
<b>KİMSE BAŞKASININ </b><br/>
<b>GÜNAHINI YÜKLENMEZ</b><br/>
<i> </i><br/>
<i> </i><br/>
<i> </i><br/>
<b>15. “Kim hidâyete ererse kendisi için hidâyet bulmuş olur, kim de saparsa kendi</b><br/>
<b>aleyhine sapmış olur. Hiçbir günahkar, başkasının günah yükünü taşımaz. Biz<br/>peygamber göndermedikçe azâb edecek değiliz.”</b><br/>
<b>16. Bir ülkeyi helâk etmek istediğimizde, o ülkenin zenginlik sebebiyle şımarmış</b><br/>
<b>elebaşılarına <i>(iyilikleri) </i></b><b>emrederiz; buna rağmen onlar orada kötülük işlerler.<br/>Böylece o ülke, helâke müstahak olur; biz de orayı darmadağın ederiz.</b><br/>
<b>17. Nuh’tan sonraki nesillerden nicelerini helâk ettik. Kullarının günahlarını bilen</b><br/>
<b>ve gören olarak Rabbin yeterlidir.</b><br/>
“<i>Kim hidâyete ererse</i>” doğru yolu bulur ve onda yürürse, yâni Kur’an hidâyeti ile<br/>
hidâyet bulup onun hükümleri ile amel eder ve yasaklarından kaçarsa “<i>kendisi için<br/>hidâyet bulmuş olur</i>,” hidâyete ermesinin faydası kendisine âiddir, hidâyete ermeyen<br/>başka birine ulaşacak değildir.<br/>
“<i>Kim de</i>” girdiği; erdiği hidâyet yolundan “<i>saparsa kendi aleyhine sapmış olur</i>,”<br/>
sapıklığın günahı ve sorumluluğu kendi aleyhinedir. Sapıtmayan başka birine âid olmaz.<br/>Çünkü amelin sâhibinden ayrılması mümkün olmaz.<br/>
<b>Beyzâvî</b> der ki: O’nun hidâyeti âhirette başkasını kurtarmadığı gibi, dalâleti de<br/>
başkasını cehenneme yuvarlamaz. Ancak dünyada hidâyete ermenin faydası ve dalâlete<br/>düşmenin zararı başkasına ulaşır. Nitekim <b>Müftî Sa‘dî</b>’nin <i>Hâşiye</i>’sinde böyle<br/>geçmektedir.<br/>
“<i>Hiçbir günahkar, başkasının günah yükünü taşımaz</i>.” Yâni hiçbir günah yüklenen<br/>
nefis diğer bir nefsin günahını yüklenmez ki böylece ikinci nefsin günahından kurtulması<br/>mümkün olsun ve amel ile sahibinin birbirinden ayrılmazlığı ortadan kalksın. Bilakis<br/>herkes kendi günahını yüklenir ve hiç kimse başkasının günahı ile sorumlu tutulmaz. İşte<br/>bu, “<i><b>Her insanın amelini boynuna bağladık</b></i><b>.</b>” (el-İsrâ, 17/13) âyetini te’yid<br/>etmektedir. “<i><b>Kim iyi bir işe aracılık ederse onun da o işten bir nasibi olur. Kim kötü</b></i><br/>
