<a name=10567></a><img src="flower_sep.jpg"/><br/>
<img src="RuhulBeyan-10567_2.jpg"/><br/>
Birbirlerine şâhidlik ediyorlardı. Âyette yer alan “şühûd” kelimesi, “şâhid”<br/>
kelimesinin çoğuludur. Buna göre âyete mânâ verirsek şöyle deriz: Onlar kralın yanında<br/>birbirlerine şâhidlik ediyorlar, en ufak bir acıma ve merhamet duymaksızın, emredildiği<br/>şekilde mü’minleri yakmakta hiç kimsenin kusur etmediğini söylüyorlardı.<br/>
Âyet-i kerimeye şöyle bir mânâ vermek de mümkündür: Onlar kıyamet günü<br/>
mü’minlere yaptıklarına şâhidlik edeceklerdir. Bir başka ifâdeyle kıyamet günü dilleri,<br/>elleri ve ayakları yapmış oldukları işkence konusunda onların aleyhlerinde şâhidlik<br/>edeceklerdir. Âyetin ifâde akışının gerektirdiği ve meşhur rivâyetlerin ifâde ettiği mânâ<br/>bu sonuncu mânâdır. Bazı âlimler burada ifâde edilen zorbaların mü’minleri ateşe atıp<br/>da kendileri onun etrafında oturduklarında ateşin onlara yapıştığını, bazı rivâyetlerde<br/>ise kırk arşın üzerlerine çıktığını ve sonra onların üzerine dökülerek kendilerini<br/>yaktığını ve Allah’ın mü’minleri sağ-sâlim kurtardığını ifâde eder. Zaten kötü hile ancak<br/>onu kuran kimsenin başına patlar. Allah Teâlâ onlara daha ateş değmeden kendilerinin<br/>ruhlarını almıştır. Nitekim aynı uygulamayı -daha önce geçtiği üzere- Fir’avn’un karısı<br/>Asiye’ye de yapmıştı. Nitekim bundan sonra gelen onuncu âyetteki “şüphesiz inanmış<br/>erkeklerle, inanmış kadınlara işkence edip sonra tevbe etmeyenlere Cehennem azabı ve<br/>yanma cezâsı vardır” âyeti bu şekilde tefsir olunmuştur. Yani onlara âhirette<br/>Cehennemde yanma cezâsı, dünyada da yakılma cezâsı vardır.<br/>
Bu âyette ayrıca Allah’a karşı gelen, azgınlaşan, hakkın huzurundan kaçan nefse<br/>
işâretler vardır. Yine bu âyette böyle bir nefsin ateş, hızlan (yardımdan mahrum kalmak)<br/>ve hüsran çukurlarına lâyık olduğuna, bu çukurlarda onların kötü ahlaklarının<br/>odunlarıyla tutuşturulmuş ateş olduğuna işâretler vardır. Yine bu ateşin onların nefsî ve<br/>hevaî pis vasıflarının taşlarıyla tutuşturulduğuna da işâretler vardır. Çünkü onlar o<br/>ateşin üzerinde oturmuşlar, şehvetleri işleyerek kendi zatlarına, nefislerine, heva ve<br/>heveslerine, tabii güçlerine dönerek oturduklarına işâretler vardır. Yine birbirlerine<br/>ruh, sırr, kalp mü’minlerine yaptıkları fiiller hakkında şâhidlik edeceklerine, o<br/>mü’minlere karşı işledikleri muhalefette mücadeleye ve muhasamaya şâhidlik<br/>edeceklerine işâretler vardır.<br/>
<b>8. Onlardan, sırf, azîz ve hamîd olan Allah’a îman ettikleri için intikam aldılar.<br/></b>Kâfirler o mü’minleri, azîz ve hamîd olan Allah’a îman ettikleri için ayıpladılar ve<br/>
yaptıkları davranışı uygun görmediler. Âyette “nekamu” şeklinde geçen fiilin kökü<br/>“herhangi bir şeyi ayıplamak ve çirkin görmek” demektir.<br/>
<i>Müfredat’</i>ta şöyle denilir: Arapçada “nekamtu’ş-şey’e” dendiğinde mânâsı “herhangi<br/>
bir şeyi dil ile kınamak veya cezâ vermek sûretiyle hoşgörmemek” demektir.<br/>
Kâfirlerin mü’minleri ayıplamaları, dilleriyle kınayarak ve cezâ uygulayarak<br/>
