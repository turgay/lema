<a name=8231></a><img src="figure_sep_1.jpg"/><br/>
<i>“Şimdilik sen onlardan yüz çevir.” </i>Onları dâvet etmekten vazgeç ve îman<br/>
etmelerinden ümidini kes <i>“ve: Size selam olsun,”</i> benim işim sizden ve sizin dîninizden<br/>sâlim olmak, berî olmak ve sizinle münâsebeti terk etmektir<i> “de.” </i>Biraz gecikmiş de<br/>olsa hallerini <i>“yakında bilecekler.” </i>Yoksa bu ifâdeden maksad, onlara selâm vermek<br/>ve tahiyyat arz etmek değildir. Bilakis onlardan berî olmayı ve onları terki arz etmektir.<br/>Nitekim, İbrâhim (a.s.)’ın kâfir olan babası Âzer’e âyette ifâde edildiği gibi <i><b>“selâm<br/>sana (esenlik içinde kal)”</b></i> (Meryem, 19/47) demesi bu kabildendir.<br/>
<i>“Yakında bilecekler.” </i>Küfür içinde olmalarının âkıbetini dünyada çok yakında Bedir<br/>
gününü yaşamak, âhirette ise yakıcı ateşe girmek sûretiyle bilecekler. Bu ifâde, kâfirler<br/>için bir tehdid, Peygamberimiz (s.a.) içinse tesellîdir. Öyleyse akıllı insan, ölüm ve<br/>benzeri musîbetlerle fırsat elden çıkmadan hâlini düzeltip eksiklerini telâfi etmelidir.<br/>Dâvetçi yüz çevirmediği sürece kişi dâveti kabûle yönelmelidir. Zîrâ şefâatçi olmasını<br/>beklediğin kişi sana hasım olursa artık kurtuluş ümidi yoktur.<br/>
<b>Zünnün Mısrî</b> (r.h.) der ki; Şam sâhilinde bazı âbidlerin şöyle dediğini işittim:<br/>
Allah’ın öyle kulları vardır ki onlar mârifetullaha erişmiş, Allah’ı kesin olarak<br/>tanımışlardır. Bu kullar, paçaları sıvayıp Allah için yollara düştüler. Arzu ettiklerine<br/>ulaşabilmeleri için bu uğurda her zorluğa göğüs gerdiler. Dünyada uzun hüzün ve<br/>kederlerle baş başa kalıp bunları nimet saydılar. Dünyaya heves edip imrenerek ona<br/>rağbet nazarıyla bakmadılar. Gece hücûmundan korkan süvarinin azığı gibi dünyadan az<br/>bir azıkla yetindiler. Süratle yollarına devam ettiler. Kurtuluş ümidiyle hızlanıp yolları<br/>kat ederek menzil aldılar. Bütün güçlerini, kuvvetlerini ve canlarını Mevlaları Allah’ın<br/>rızası uğrunda fedâ ettiler. Gözlerini âhirete diktiler. Âhiret haberlerini can kulağıyla<br/>dinleyip bunlara kulak ve gönül verdiler. Sen onları görürsün; susuzluktan ağızları kuru,<br/>açlıktan karınları boş, gönülleri dolu, bedenleri zayıf, gözleri yaşlıdır. Onlar bahanelere<br/>sığınarak işleri ertelemediler. Az bir azıkla yetinip eski elbiseler giydiler. Bomboş<br/>vâdîler, çöller ve sahralarda ikamet ettiler. Vatanın mamur beldelerinden kaçıp dünyada<br/>dost, kardeş ve arkadaşlar yerine vahdet ve yalnızlığı tercih ettiler. Şâyet sen onları<br/>görsen, elbette uykusuzluk ve zorluk kılıçlarıyla gecenin kendilerini boğazladığı bir<br/>topluluk görürsün. Onlar, uzun süren gece yolculuklarıyla zayıf düşmüşlerdir.<br/>Uykusuzluktan saçları başları dağılmıştır. Zahmet ve yorgunlukla taç ve şerefe nâil<br/>olmuşlardır. Böylece dünyadan âhirete hicret etmeye kendilerini hazırlamışlardır.<br/>
<i>Koşu yarışına girdin,<br/>Kazanamasan da bari düşe kalka yürü.<br/>Yel ayaklılar her ne kadar uçup gittilerse de<br/>Bari elsiz ayaksız oturma, kalk.</i><a href="RuhulBeyans.html#8232">[197]</a><br/>
<a href="RuhulBeyans.html#8224">[196].</a> Zeylaî, Tahrîcu ehâdisi’l-vâkıa, I, 436.<br/>
