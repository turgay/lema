<a name=8022></a>Âbidlere: “–Allah sizin riya ve tekellüflü olan ahvalinizin kapalı taraflarını ve iç<br/>
yüzünü bilir. Artık sahip olduğunuz haller ve amellerle gururlanmayın” diye, nida<br/>etmektedir.<br/>
Asilere: “–Allah’ın rahmet ve ihsanından ümidsiz olmayın” diye söylemektedir.<br/>Fakirlere: “Allah size de lutuf ve ihsanda bulunacak, sizi açlıktan öldürmeyecektir.<br/>
Allah kâfirlere bile lutuf ve ihsanda bulunuyor ki müminlere neden ihsanda bulunmasın”<br/>diye hitap etmektedir.<br/>
Şâir der ki:<br/>
<i>Yeryüzü bütün genişliği ile onun sofrasıdır.<br/>Bu hân-ı yağmadan dost da alır, düşman da.</i><br/>
Yine Cenâb-ı Hak zenginlere de:<br/>“Biliniz ki Allah sizin mal toplamanızı da ve topladığınız tüm mallardaki<br/>
muamelelerinizi de bilir” diye hitap etmektedir.<br/>
Allah’ın kullarına olan lutuflarından biri, onları lutuf sıfatına mazhar kılması ve latif<br/>
olduğunu onlara bildirmesidir. Allah’ın lutuf ve keremi olmasaydı kullar Allah’ı<br/>bilemez ve tanıyamazlardı. Yine Allah lutuf ve keremiyle onların esrarını irfan<br/>nurlarıyla süslemiş, onlara ayan beyan keşif ve kerametler ihsan etmiştir.<br/>
<i>Fusûl</i>’da gelmiştir ki; “latîf”in birkaç anlamı vardır. Birincisi şefkattir. <b>İmam</b><br/>
<b>Kuşeyrî</b> buyurmuştur ki: Lutuf yetecek kadar olandan fazlasını vermesi,<br/>yapabileceğinden daha azını emretmesi/istemesidir. İkincisi dengeli ve ölçülü olmaktır.<br/>Üçüncüsü ise kişinin onun kaza ve kaderine ulaşmasını engellemek, ‘ne?’ ve ‘nasıl?’ın<br/>onun dergâhına girmesini engellemek için örtücü/gizleyici olmaktır.<br/>
Şâirin ifâdesiyle:<br/>
<i>Bir kimse “nasıl” ve “niçin”den söz edemez,<br/>Ki yaratılış hâdiseleri “nasıl” ve “niçin”in ötesindedir.<br/>“Niçin” deme, “niçin” kadere yenilmiştir.<br/>“Nasıl”dan da söz açma, “nasıl” da kaza okuyla yok olmuştur.</i><br/>
<i>Muvazzah</i>’ta şöyle gelmiştir: Latîf; kapalı ve anlaşılması zor işleri ilimle bilen,<br/>
âşikâr günahlardan hilimle kaçınandır.<br/>
<i>Keşfü’l-esrâr</i>’da denilir ki: Latîf; nimeti kendisine verir gibi vermek, şükrü ise<br/>
köleden istediği kadar istemektir.<br/>
Bazıları şöyle demiştir: Allah Teâlâ öyle latif bir zâttır ki kulların kafaları karışmasın<br/>
diye âhirette onlara günahlarını unutturur. <b>Ebu Seyid el-Harraz</b> (k.s.) şöyle demiştir.<br/>Allah kullarına çok latiftir lutufkardır. Zâhir ve bâtında mevcuddur. Bütün eşya onunla<br/>kaimdir. Ancak onun zikri kalbe bazen düşer bazen kaybolur ki kul bu sayede her an ona<br/>muhtaç olduğunun farkında olsun.<br/>
