<a name=1896></a>“Şahitliği gereği gibi yapmaları, yalan yere yemin sebebiyle uğrayacakları âhiret<br/>azâbından korkmaları, yeminlerinin kabul edilmeyip vârislerin yeminleriyle amel<br/>edilmesinden dolayı herkesin önünde rezil olmaktan ve buna sebep olan hıyanetleri<br/>yüzünden hakarete uğramaktan korkmaları en uygun olan yoldur. Bahsedilen iki<br/>korkudan hangisi sebebiyle olursa olsun, gaye hasıl olmuş ve şâhitlik gereği gibi yerine<br/>getirilmiş olur.<br/>
<i>“Allah’tan korkun”</i> da şâhitliklerinizde tahrifat ve çarpıtma yapmayın, yemin ederken<br/>
yalan yere yemin etmeyin, emanetlerinize hıyanette bulunmayın, Allah’ın beyan ettiği<br/>hükümlerde de O’na karşı gelmeyin! <i>“Ve iyi dinleyin:”</i> Size tavsiye edilen şeyler ne<br/>olursa onları, itâat ve kabul etmek üzere dinleyin! <i>“Allah, fasıklar topluluğunu”</i> yani<br/>itâattan çıkanları <i>“doğru yola iletmez.”</i> Şu halde Allah’tan sakınmaz, O’nun emirlerini<br/>dinlemezseniz fasıklardan olursunuz. Allah Teâlâ da, fasıklar güruhunu hidayete, yani<br/>cennetin yoluna ya da kendi menfaatlerine olan doğru yola iletmez.<br/>
Bil ki, şerîatta şâhitlik, şâhitlerin hazır olduğu ve gördüğü bir durumun haber<br/>
verilmesidir. Bu müşahede, bazen cinayet ve zinâ suçlarında olduğu gibi bizzat görerek<br/>olur, bazen de akitlerde ve ikrarlarda olduğu gibi işiterek gerçekleşir. Bu sebeple<br/>insanın ancak hazır bulunduğu, bildiği ve gördüğü şeyi haber vermesi câizdir. Bir<br/>kimsenin hadiseyi tam hatırlayamıyorsa, şâhitlik yapması asla câiz değildir. Nitekim bir<br/>hadiste: <i>“Eğer hadiseyi güneş gibi apaçık biliyorsan şâhitlik et, değilse vazgeç!”</i><a href="RuhulBeyans.html#1897">[62]<br/></a>buyrulur.<br/>
Şahitlikte insanların haklarını diriltmek, akitleri sonradan olabilecek inkarlardan<br/>
korumak ve malları sahiplerinin elinde muhafaza etmek gibi faydalar söz konusudur. Bu<br/>konudaki bir hadis-i şerifte de <i>“Şahitlerinize hürmet edin. Çünkü Allah, onlar<br/>vâsıtasıyla hâkları ortaya çıkarır!”</i><a href="RuhulBeyans.html#1897">[63] </a>buyurulmuştur.<br/>
Bir hâdiseye şâhit olan kişinin, şâhitliği talep edildiğinde bu görevden kaçması câiz<br/>
değildir. Çünkü bu durumda hakların zayi olması söz konusudur. Ancak kendisinden<br/>başka birisi vâsıtasıyla hak yerini buluyorsa şâhitlik yapmayabilir. Çünkü bu durumda o<br/>kişi şâhitlikte bulunmasa bile hak zayi olmamaktadır.<br/>
Had cezâsını gerektiren bir suça şâhit olan kişi muhayyerdir. Dilerse şâhitlik yapar,<br/>
dilerse gizler. Çünkü, had cezâlarını uygulamak da Allah rızası için yapılır, bir<br/>müslümanın ayıbını örtmek de! Fakat ayıbı örtmek daha faziletlidir. Çünkü hadis-i<br/>şerifte: <i>“Kim bir müslümanın ayıbını örterse, Allah da onun hem dünyada hem<br/>âhirette ayıplarını örter.”</i><a href="RuhulBeyans.html#1897">[64] </a>buyurulmaktadır.<br/>
Sonra bil ki yalan yemin, ülkeleri viran hale getirir. Âhiret yolunun yolcusuna gereken;<br/>
dünyâ menfaati uğruna yalan söylemekten kaçınmak, her söz ve işinde doğruluğu tercih<br/>etmektir. Nitekim <b>Hâfız</b> şöyle der:<br/>
<i>Gönlü su gibi duru olandan doğruluk yolunu öğren<br/>Özgürlüğü de saf bir gönülle selvi gibi dosdoğru iste</i><br/>
