<a name=9203></a><img src="flower_sep.jpg"/><br/>
<img src="RuhulBeyan-9203_3.jpg"/><br/>
<i>Hazret-i Kur’ân’ın cemâl örtüsünü kaldırdığında<br/>Dârü’l-mülkün anlamını rahatça görür.</i><br/>
<i>Bahru’l-hakàyık</i>’ta şöyle gelmiştir: “Bir kimse gayr ve gayriyyet vehminin<br/>
pisliğinden temizlenmeden Kur’ân’ın sırlarını keşfedemez ama halk aynasında Hakk’ı,<br/>Hak aynasında halkı müşâhede etme mertebesine erişir. Bu mânâ da şâhid ve şuhûd,<br/>meşhûdda fenâ olmadıkça müyesser olmaz.<br/>
<i>Ezelî olanın sıfatları tecellî edince<br/>Hâdis olanın vasıflarını yakar, mahveder.</i><br/>
Ayet-i kerîmede geçen <img src="RuhulBeyan-9203_1.jpg"/> kelimesindeki <i>hû</i> zamîri ilâhî hüviyete râcidir. Böyle<br/>
olunca ilâhî hüviyetin sırrına ancak varlık makamlarından her hangi bir makama bağlılık<br/>kirleriyle kirli olmaktan tertemiz olanlar dokunur, onların dışındakiler dokunamaz.<br/>Makam kirleriyle kirlenmek, o makam aracılığı ile mutlak Haktan uzaklaşmak demektir.<br/>Temizlenecek kişi için, temizleyici şey olarak gereklidir. O da Allah Teâlâ’dır. Çünkü<br/>kul, kendi kendini temizleyemez, arındıramaz. Onu ancak Allah Teâlâ temizleyip<br/>arındırır. Arınınca da Kur’ân’ın maksad ve muradını anlayabilir.<br/>
Bazı büyükler, Kur’ân’ın <i>bikr</i> olduğunu söylemişlerdir. Zâhir âlimlerin Kur’an’dan<br/>
anladıkları, yalnız dış görünüş ve lâfzına bağlı olan mânâlardır. Kur’ân’ın esas kapalı<br/>olan düğümlerini çözen âlimler, bâtın ve hakikat âlimleridir. Çünkü Allah <i><b>“Allah’tan<br/>korkun, Allah size gerekli olanı öğretiyor”</b></i> (el-Bakara 2/282) buyurmuştur. Bâtın<br/>ulemâsı gerçek takva sahibleridir. Allah onlara âlimlerden hiç birine öğretmediğini<br/>öğretmiştir. Çünkü Kur’ân’ın hayret verici mânâları ve bilgileri bitip tükenmez. Hadis<br/>ilmini de ona kıyas etmek gerekir. Peygamberimiz (s.a.)’in esas murad ve maksadını da<br/>yine hakikat ehlinden başkası gerçek yönüyle anlayamaz. Bu sebeple hadis âlimleri,<br/>hadislerin şerh ve açıklamalarını yapan kişiler, hadisin yalnız i’râbını ve ilk bakışta<br/>anlaşılan zâhirî mânâlarını açıklamakla yetinmişler, içindeki gizli gerçeklere<br/>dokunmamışlardır. Mesela <b>Nevevî</b>, Kirmanî, İbn Hacer ve benzerlerinin şerhleri<br/>nerede, <b>Sadruddin Konevi</b> ve benzerlerinin şerhleri nerede… Aralarında kıyas kabul<br/>etmez farklar vardır. Allah hepsinden razı olsun.<br/>
<b>80. O, âlemlerin Rabbinden indirilmiştir.<br/></b>Bu âyet-i kerîme de Kur’ân’ın diğer bir sıfatıdır. <i>Tenzil</i> kelimesi masdar olup<br/>
Kur’ân’a sıfat olmuş ve isminin yerine geçmiştir. Yâni, <i>tenzil</i> kelimesi “indirilmiş”<br/>mânâsınadır. İndirilmiş mânâsına gelen Münezzel (Kur’ân), <i>tenzil</i> adıyla<br/>isimlendirilmiştir. Nitekim bazı dilciler tarafından “güç yetirilmiş” anlamındaki <i>makdur</i><br/>
