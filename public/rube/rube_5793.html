<a name=5794></a>Sıddîklar <i>“el-Bâtın”</i> isminin mertebesini tamamlayınca, ilâhî isimlerin hepsinin<br/>kemâlâtından hisseleri olması için <i>“ez-Zâhir”</i> isminin mertebesiyle de zâhir olmayı<br/>arzu ederler. Bu mânâ ise onların dünyanın çocukları gibi bilinen görevleri<br/>üstlenmelerini gerektirmez. Bilakis ne şekilde olursa olsun dünya maslahatlarının onlar<br/>sayesinde düzene girmesi yeterlidir.<br/>
Ben buna bizzat şâhid oldum. Pek yüce ve kâmil şeyhim (<b>Atpazârî Osman Fazlî</b> Ef.)<br/>
(k.s.) mükâşefelerinden birinde sultan olacağını görmüştü.Çok geçmeden zorbalar<br/>İstanbul’u bastılar. Sultanı ve beraberindekilerini muhâsara ettiler. Bu umûmî fitne,<br/>ancak Hz. Şeyh’in (r.h.)’ın işi çok güzel planlayıp idâre etmesiyle atlatıldı. Allah<br/>zorbaların kökünü kazıdı, sultanı ve mü’minlerin hepsini kurtardı. İşte bunun gibi<br/>durumlar <i>“ez-Zâhir”</i> ismiyle zuhûrdur. Bu konunun tamamı <i>Tamâmu’l-feyz</i> adlı<br/>kitabımızdadır.<br/>
<i>Keşfü’l-esrâr</i>’da der ki: “<b>Câbir b. Abdullah</b> (r.a.) şöyle anlatır: Mü’minlerin emîri<br/>
Ali b. Ebî Tâlib’in (r.a.) yanında idim. Bir adam geldi ve “Ey mü’minlerin emîri!<br/><b>“<i>Rahmân’ın (has) kulları onlardır ki…”</b> </i>âyeti kimin hakkında nâzil olmuştur ve onlar<br/>nasıl bir kavimdir ki âlemlerin Rabbi onları örnek olarak gösterdi?” diye sordu.<br/>
Câbir şöyle der: Ali (r.a.) o an bana döndü ve “Ey Câbir, onların kim olduklarını ve<br/>
bu âyetin nerede ve ne zaman indiğini biliyor musun?” diye sordu. “Ey mü’minlerin<br/>emîri, bu âyet Medine’de nâzil oldu.” dedim. Hz. Ali: “Hayır ey Câbir, bu âyet<br/>Mekke’de nâzil oldu.<br/>
<i><b>“yeryüzünde tevâzu ile yürürler”</b></i> (el-Furkân, 25/63) Burada bahsedilen Ebû Bekir<br/>
(r.a.)’dır. Ona, “Kureyş’in halîmi/yumuşak huylusu” denirdi. Yüce Allah, Ebû Bekir’i<br/>İslâm’la şereflendirdiğinde onu Mekke mescidinin kapısında gördüm, kendinden<br/>geçmişti. Benî Mahzum ve Benî Umeyye kabilesine mensup kâfirler onu dövmüşlerdi.<br/>Bu yüzden Benî Teym kabilesi, Benî Mahzûm kabîlesi ile düşman oldular. Kendinden<br/>geçmiş halde olan Ebû Bekir’i evine götürdüler. Kendine geldiğinde annesini<br/>başucunda oturuyor gördü. Annesine:<br/>
“Anneciğim, Muhammed nerededir, ona ne oldu?” diye sordu. Orada bulunan babası<br/>
Ebû Kuhâfe şöyle dedi:<br/>
“Ey oğul, Muhammed’in durumunu sorup onu düşünmenin yeri ve zamanı mı? Onun<br/>
yüzünden hiç kimsenin başkası yüzünden başına gelmeyecek şeylerin geldiğini<br/>görmüyor musun? Ey oğul, görmüyor musun ki senin taassubun yüzünden Benî Teym<br/>kıyâm etti. Kabilenin önde gelenleri, eğer sen Muhammed’in dîninden vazgeçer,<br/>atalarının dînine geri dönersen, Benî Mahzûm kabilesinden diyetini talep edeceklerini,<br/>hatta senin rahat ve huzûrun için onların köklerini kurutabileceklerini söylüyorlar.”<br/>
Ebû Bekir son derece halim selim tabiatlı, sabırlı ve mütevazı idi. Başını kaldırdı ve<br/>
şöyle duâ etti: “Allah’ım, Mahzûmoğulları’na hidâyet et. Çünkü onlar bilmiyorlar ve<br/>bana haktan bâtıla dönmemi emrediyorlar.” Yüce Allah hilmi, vakarı, ve doğru sözleri<br/>sebebiyle onu övdü ve hakkında şöyle buyurdu: <b>“<i>yeryüzünde tevâzu ile yürürler ve<br/>kendini bilmez kimseler onlara laf attığında (incitmeksizin) “Selam!” derler</i></b><br/>
