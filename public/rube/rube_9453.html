<a name=9454></a>insanları îman ve emana çağıran bir dâvetçi ya da burhan ve mucize göstererek<br/>rasullerini tasdik edicidir.<br/>
<b>İmam Gazzalî</b> (r.h.) şöyle demiştir: Mutlak mânâda el-Mü’min O’dur ki O’ndan<br/>
faydalanılmadıkça hiçbir güvenlik, emniyet ve emân vermek düşünülemez. Bütün<br/>güvenlikler ve güven vermeler Allah Teâlâ tarafından yararlanılarak meydana gelir. Kör<br/>olan bir kimsenin, görmediği bir yerden mahvolacağından korktuğu açıktır. Ama onun<br/>gören gözü, onu korkudan emin kılar. Eli kesik olan kişi, el olmadıkça kurtulamayacağı<br/>bir felâketten korkar. Onun sağlam eli, kendisini korktuğundan güvende kılar. Diğer<br/>bütün organlar da böyledir. el-Mü’min ism-i şerifinin sâhibi olan Allah hepsinin<br/>yaratıcısı, şekil vereni ve güçlendirenidir.<br/>
Bir insan düşünsek, tek başınadır. Düşmanları tarafından aranmakta, dar bir yere<br/>
atılmış ve zayıflığından dolayı, organları hareket edememektedir. Hareket etse de<br/>yanında silahı yoktur. Silahı olsa da tek başına düşmanlarına karşı koyacak durumda<br/>değildir. Askerleri olsa da askerlerinin kırılmayacağından emin değildir. Sığınacak bir<br/>kalesi de yoktur. Bu durumda iken âniden güçsüzlüğünü gideren birisi geliyor, kendisini<br/>güçlendirip ordusu, askerleri ve silahlarla kendisine yardım ediyor, imdadına yetişiyor.<br/>Etrafına da büyük bir kale yapıyor. İşte bu kişi o zayıfa bu durumda emniyet ve eman<br/>vermiş olur. Bundan dolayı yardım eden kimseye mü’min, demek yerinde olur.<br/>
Kul asıl yaratılışında zayıftır. Dâhilî yönden açlık, susuzluk ve hastalıklara mâruz<br/>
kalmağa hazırdır. Hâriçten de yakıcı felâketler, boğup yaralayıcı ve kırıp parçalayıcı<br/>âfetlere mâruz bir durumdadır. Bu korkunç ve tehlikeli durumlardan kendisine güven<br/>verecek kimse ancak, hastalığını tedavi edecek ilaçları, açlığını giderecek yemekleri ve<br/>susuzluğunu giderecek içecekleri hazırlayandır. Bundan başkası değildir. Beden<br/>savunacak, sağlığı yerinde kuvvetli uzuvlardır. Duyular kendisine yaklaşan tehlikeleri<br/>haber vermekte olan casuslardır. Bundan sonra kulun en büyük korkusu, âhiret helâkidir.<br/>Kulu bu tehlikeden koruyacak kaleyi, gerçek bir tevhid kelimesinden başka bir şey<br/>yapamaz. Allah Teâlâ da ona tevhid yolunu gösterir. Kulu tevhid kelimesine imrendiren<br/>ise bir kudsî hadiste: <i>“Lâ ilâhe illallah benim kalemdir. Bu kaleme giren benim<br/>azâbımdan emin olur”</i><a href="RuhulBeyans.html#9474">[70] </a>buyrulmuş olmasıdır. Bu âlemde emniyet içinde olan hiç<br/>kimse yoktur ki, Allah Teâlâ’nın yaratmış olduğu sebeplerden faydalanmasın. Bu<br/>sebeplerden faydalanmanın yolunu gösteren de yalnız Allah’tır.<br/>
Cenab-ı Hakk’ın emniyete kavuşturan anlamındaki ism-i şerifine izâfetle Abdü’l-<br/>
Mü’min denince, Allah’ın kendisini cezâlandırmaktan ve azabdan emniyette kıldığı;<br/>insanların da kişilik, mal ve ırzlarından yana kendilerini emniyet içinde gördükleri ve<br/>onun zararından emin olduklarına inandıkları kimsedir. Kulun “el-Mü’min” ism-i<br/>şerifinden nasibi, bütün yaratılmışların kendisinden emin bulunmalarıdır. Hatta<br/>dininden, dünyasından ve kendi canının helâkinden korkan kişi, bu konulardaki<br/>tehlikeleri savuşturmakta ondan yardım bekler; onunla dayanışma içinde olacağını umar.<br/>Nitekim Rasûlullah (s.a.): <i>“Komşusu kötülüğünden emin olmayan kimse cennete<br/>giremez.<a href="RuhulBeyans.html#9474">”</i>[71]</a> buyurmuştur.<br/>
