<a name=7781></a>Hz. Peygamber (s.a.) de, kıldığı her namazın akabinde mutlaka kabir azabından<br/>
Allah’a sığınırdı.<br/>
Rasûlullah (s.a.) şöyle buyurmuştur: <i>“Her kim başkalarına vermesi muhtemel ezâ ve</i><br/>
<i>sıkıntılarını engellerse kabir azâbını ondan uzak tutmak Allah’ın üzerine bir hak<br/>olur.”</i><a href="RuhulBeyans.html#7785">[191]</a><br/>
<b>Sâlim b. Abdullah </b>(r.a.)’den rivâyet edilir: Babamın şöyle dediğini duymuştum: “Ben,<br/>
kendime âid bir deve üzerinde arkamda da biraz su olduğu halde Mekke’den<br/>(Medine’ye doğru) gelirken, -eliyle, Mekke ile Medine arasındaki belli bir kabristanı<br/>göstererek- şu kabristanın yanından geçiyordum. Mezarlıktan ateşten serâpâ yanıp<br/>tutuşan biri çıktı. Bir de baktım ki boynunda ateşten parıl parıl bir zincir var! Bineğimi<br/>ona doğru sürdüm. İşin garibi adamcağız: «Ey Allah’ın kulu! Üzerime su dök suuu!»<br/>demeye başladı. Bu arada mezarlıktan biri daha çıktı ve zincirin ucundan tutarak. «Su<br/>falan dökme buna. Ona değer de verme!» dedi ve elini uzatıp mezarlığa geri götürdü.<br/>Baktım, bu adamın elinde de ateşten ışıl ışıl bir kırbaç var. Vura vura adamı kabre geri<br/>soktu.”<br/>
<b>Vehb b. Münebbih</b> diyor ki: “Her kim «Bismillâh ve billâh ve alâ milleti Rasûlillâh:<br/>
Allah’ın adıyla, Allah’la birlikte ve Rasûlullah’ın dini üzerine!” derse, Allah tam kırk<br/>yıl o mezarın sâhibinden kabir azabını kaldırır.” Bu bilgi, <i>Zühretü’r-riyâz</i>’da<br/>geçmektedir.<br/>
Âlimler der ki: Kabir azâbı denen şey aslında berzah azâbıdır. Kabre izâfe edilmesi<br/>
genellikle kabirde olduğu içindir. Yoksa Allah’ın bu azâba dûçâr etmek istediği herkes<br/>bu azâba uğrar. İster kabre konulsun; ister çarmıha gerilmek, denizde boğulmak, yanıp<br/>küle dönüşerek külleri havaya savrulmak sebebiyle kabre konulmasın.<br/>
<b>İmâmü’l-Harameyn </b>(Cüveynî) der ki: Bedeninin parçaları birbirinden ayrılanlar<br/>
açısından, Allah bunların parçalarından bazılarında ya da hepsinde hayat yaratır ve suâl<br/>ona sorulur. Ehl-i sünnetin ittifâkıyla, kabirde azâba uğrayacak veya nimete garkolacak<br/>olan hem beden, hem de ruhtur.<br/>
<b>Yâfi’î</b> de şöyle der: İlliyyîn’de ya da Siccîn’de kaldıkları sürece, azap ve nimete,<br/>
bedenler değil, sadece ruhlar maruz kalacaklardır. Kabirde ise rûh ve cesed azap ve<br/>nimete ortak olacaktır.<br/>
Fakih <b>Ebü’l-Leys </b>(Semerkandî) diyor ki: Bana göre sahih olan, insanın kabir azabını<br/>
ikrar etmesi, ancak nasıl olacağını kurcalamamasıdır. Sahih haberlerde peygamberler,<br/>velîler ve şehidler gibi bazı ölülere kabir fitnesinin erişmeyeceği bildirilmektedir.<br/>
<b>Hakîm Tirmizî</b> de şöyle der: Şehidlere sorgu suâl olmayacağına göre, sıddîklara<br/>
haydi haydi olmaz. Çünkü sıddîk, nefs sıfatlarından sıyrılmıştır. Şehid ise ehl-i<br/>huzurdur; yâni Allah katında bulunma şerefiyle müşerreftir. Sahih olan ise sıddıkların<br/>dinde istikamet sâhibi kimseler olmalarıdır.<br/>
Biri, öldükten sonra rüyâda güzel bir şekilde görülmüş, bunun sebebi sorulduğunda:<br/>
“Ben çokça «lâ ilâhe illâllah: Allah’tan başka hiçbir ilah yoktur!» derdim. Bunu, yâni<br/>bu güzel sözü, bu hoş ifadeyi sen de çokça söyle.<br/>
