<a name=3759></a><img src="flower_sep.jpg"/><br/>
<img src="RuhulBeyan-3759_2.jpg"/><br/>
<i>“ya da büsbütün helâk olacaksın!”</i> yani öleceksin<i> “dediler.”</i><br/>
Âyette sevenlerin insanlar (halk) tarafından mutlaka kınanacağına işaret vardır. Şu<br/>
âlemde ilk kınanan zat, meleklerin: <b>“<i>Orada fesad çıkaracak, kan dökecek birisini mi<br/>halîfe yapacaksın?</i></b><b>”</b> (el-Bakara, 2/30) diyerek kötüledikleri Âdem (a.s.)’dır. Ancak<br/>meseleye biraz daha dikkatlice baktığınızda ilk serzenişin, gerçekte Allah Teâlâ’ya<br/>olduğunu görürsünüz. Çünkü <b>“<i>orada ... halîfe yapacaksın</i></b><b>?” </b>diyorlar. Şöyle ki Allah<br/>Teâlâ, sevgi iddiasında bulunan ilk ‘muhib/seven’dir. Bunu <b>“<i>O onları sever</i></b><b>”</b> (el-<br/>Mâide, 5/54) âyeti dile getirmektedir. Gamsız kedersiz insanlar, sevenleri kınayıp<br/>dururlar. Muhabbet ehlinin alâmetlerinden biri de Allah’la ilgili olarak hiçbir kınayanın<br/>kınamasından korkmamalarıdır.<br/>
<i>Beni istediğin kadar ayıpla ve yer<br/>Ki zenciden siyah rengi yıkayıp çıkaramazsın</i><br/>
<b>86. <i>(Yâkub:) </i></b><b>“Ben üzüntü ve kederimi sadece Allah’a arz ediyorum. Ve ben sizin</b><br/>
<b>bilemeyeceğiniz şeyleri Allah tarafından <i>(vahiy ile) </i></b><b>biliyorum.” dedi.</b><br/>
Yâkub: <i>“Ben üzüntü ve kederimi”</i> Allah’ın cenabına sığınarak, bunları uzaklaştırmak<br/>
hususunda O’nun kapısında yalvarıp yakararak <i>“sadece Allah’a arz ediyorum.”</i><br/>
“<img src="RuhulBeyan-3759_3.jpg"/>”, sahibinin sabredemeyip başkalarına yaydığı üzüntülerin en zor olanıdır. Sanki<br/>
oğulları onu tesellî etmek ve şikâyetine çare bulmak için ona söyleyeceklerini<br/>söylediler. Yâkub (a.s.) da onlara şöyle demiş oluyor: “İçimdeki acıları size veya<br/>başkalarına şikâyet etmiyorum ki beni tesellî etmeye kalkasınız.<br/>
<i>Halka sırrımı söyleyeyim de hor hakîr mi olayım?<br/>Sana söyleyeyim ki büyüklük sâhibi olayım.</i><br/>
Hüzün, tasadan daha geneldir. Husûsî olan kelimeye (bess) atfedildiği zaman onun<br/>
dışında kalan ferdler kasdedilmiş olur. Buna göre mânâ şöyle olmaktadır: “Büyük<br/>hüznümü de az hüznümü de ancak Allah’a arz ederim.”<br/>
Şâyed: “Yâkub (a.s.): <i>“Artık bana düşen güzelce sabretmektir.”</i> dedikten sonra <i>“Ah</i><br/>
<i>Yûsuf ’um ah” </i>diyor, sonra da <i>“Ben üzüntü ve kederimi sadece Allah’a arz ediyorum”<br/></i>diyor. Bu durumda sabır nasıl şikâyetle beraber oluyor?” diye sorulursa şöyle cevap<br/>verilebilir:<br/>
Bu sözler, nefsi Yaratıcısına şikâyet etmekten öte bir anlam taşımaz. Bu câizdir.<br/>
Nitekim Eyyûb (a.s.) da: <b>“<i>Yâ Rab! Başıma bu dert geldi. Sen merhametlilerin en<br/>merhametlisisin!</i></b><b>”</b> (el-Enbiya, 21/83) şeklinde niyazda bulunarak hâlinden şikâyet<br/>
