<a name=10505></a><img src="RuhulBeyan-10505_1.jpg"/><br/>
<img src="RuhulBeyan-10505_2.jpg"/><br/>
yapmıyorsa bu âyette kınanan kimse gibi olmuş olur.<br/>
<i>et-Te’vilatu’n-Necmiyye</i>’de ifâde olunduğuna göre Allah bu âyette itâatında ve<br/>
ibâdetinde eksik davrananlara, rahmete ve merhamete gelince bunu tam olarak talep<br/>edenlere işâret ediyor. Bunlar Allah’tan almaya geldiğinde rızık ölçeklerini tam olarak<br/>doldurmakta, Allah Teâlâ’ya itâat ve ibâdet sunmaya geldiğinde ibâdet ve itâat ölçeğini<br/>eksik ölçmektedirler. İşte asıl zarar, bu zarardır.<br/>
<b>Kâşânî</b>’nin görüşüne göre Allah burada “adâlet” demek olan hakîkî terazideki<br/>
eksiltmeye ve bu adâlet terazisiyle tartılan nesnelerin de ahlak ve amel olduğuna işâret<br/>ediyor. Eksiltenler ise nefislerinin kemâlâtını gözönüne aldıklarında kendilerini halktan<br/>üstün görüyorlar ve bu kemâlâtlarını çok görüp ucb (kendini beğenme) ve tekebbür<br/>(böbürlenme) ile haklarından daha fazla ilmî ve amelî fazilet ızhar ederek haklarını<br/>arttırıyorlar. Kendi kemâlâtlarına, insanların kemâlâtını kıyas ettiklerinde onlarınkini<br/>hakir görüyorlar. Her iki durumda adâlete riâyet etmiyorlar. Çünkü nefislerinin hazları<br/>ve insanlara üstün olma muhabbeti peşindedirler. Onların bu durumu, <i><b>“yapmadıklarıyla<br/>övülmek istiyorlar”</b></i> (Al-i İmran 3/188) âyet-i kerimesinde ifâde edilen duruma<br/>benziyor.<br/>
Fakir (<b>Bursevî</b>)’nin kanâatine göre âyet-i kerimede tevhid-i hakîkî noktasında kasır<br/>
olan nefsin hâline işâret vardır. Bu kasır nefse, ruh hakîkî tevhidi verdiğinde nefs<br/>noksan ve kusurlu olduğu için bu tevhidi kaybediyor. Üstelik o teraziye de girmiyor;<br/>çünkü terazinin karşı kefesine konulacak bir mukavil yok. Her kim bunu teraziye koyup<br/>tartmaya kalkarsa şanını eksilttiği gibi kendi nefsinin şanını da eksiltir. Ama tevhid-i<br/>resmiye gelince nefis bunu ruhtan tam olarak alır. Çünkü o nefsin hakkıdır. Bundan<br/>başkada nasibi yoktur.<br/>
<b>4. Onlar düşünmezler mi ki <i>(hesap vermek için)</i></b><b> diriltilecekler.<br/></b><i>“Onlar”,</i> bu korkunç, çirkin vasıfları taşıyan mutaffifûn zannetmezler mi ki ne kadar<br/>
büyük ve ne kadar korkunç olaylarla dolu olduğu âşikâr olan büyük bir günde<br/><i>“diriltilecekler”</i>.<br/>
Âyetin başında yer alan “elâ” tenbih edatı değildir. Çünkü tenbih edatından sonra<br/>
gelen söz müsbet olur, oysa burada menfidir. Yine tenbih edatı olan “elâ”<br/>hazfedildiğinde mânâ bozulmaz. Bir örnek verelim: <i><b>“Dikkat et onlar sarhoşlukları<br/>içinde bocalıyorlar”</b></i> âyetinde “elâ” edatını attığımızda mânâ bozulmuyor; yine onların<br/>sarhoşluk içinde bocaladıkları anlamı duruyor. Halbuki bizim okuduğumuz âyette<br/>“elâ”yı atarsak mânâ bozuluyor. Şu halde buradaki elâ ifâdesi istifhâm-ı inkâri<br/>hemzesiyle olumsuzluk lâ’sından ibarettir. Bazı âlimler bu “elâ”nın zan üzere bir teklif<br/>ve bir teşvik olduğunu söylemişlerdir.<br/>
