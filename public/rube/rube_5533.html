<a name=5534></a><img src="RuhulBeyan-5534_1.jpg"/><br/>
<img src="RuhulBeyan-5534_2.jpg"/><br/>
gazabını bu kadar rahat ve kolayca dillerine alamazlar.<br/>
Liân ile meydana gelen ayrılık <b>İmam Ebû Hanîfe</b> ve <b>İmam Muhammed</b> (r.h.)’a göre<br/>
bâin talâk hükmündedir. Ancak ebedî bir ayrılığı gerektirmez. Hattâ liandan sonra<br/>erkek, kendisinin yalan söylediğini açıklayıp ona had cezâsı uygulandığında hanımıyla<br/>tekrar evlenebilir. <b>İmam Ebû Yûsuf,</b> <b>Züfer, Hasan b. Ziyâd </b>ve <b>Şâfiî</b>’ye göre ise bu,<br/>boşama (talâk) olmaksızın vukû bulan bir ayrılık olup ebedî bir haramlığı gerekli kılar.<br/>Bundan sonra bu erkekle kadının birbiriyle evlenmeleri ebediyyen câiz değildir. Koca,<br/>köle veya kâfir olup şâhidliğe ehliyeti yoksa; kâfir olanın hanımı müslüman olup<br/>kendisine de İslâm arz olunmadan eşine zinâ isnâdında bulunmuşsa yahut koca zinâ<br/>iftirâsı yüzünden haddolunmuş, kadının da şâhidlik ehliyeti varsa, kocaya had uygulanır,<br/>lian ehliyeti olmadığı için liân söz konusu değildir. Liân ve kazf (iftirâ) konularıyla<br/>ilgili geniş mâlûmat fıkıh kitaplarından elde edilebilir.<br/>
<b>10. Ya Allah’ın size bol lütfu ve merhameti bulunmasaydı ve Allah, tevbeleri</b><br/>
<b>kabul eden hüküm ve hikmet sâhibi olmasaydı <i>(hâliniz nice olurdu)</i></b><b>!</b><br/>
<i>“Ya Allah’ın size bol lütfu ve merhameti bulunmasaydı</i><b> </b><i>ve Allah, tevbeleri kabûl</i><br/>
<i>eden hüküm ve hikmet sâhibi olmasaydı”</i> hâliniz nice olurdu! Burada şartın cevabı,<br/>korkutmak ve ibârenin tam olarak ifâde etmeye yetmediğini hissettirmek için<br/>hazfedilmiştir. Sanki şöyle buyrulmuştur: Ey iftirâ edenler ve iftirâya uğrayanlar, Allah<br/>size bol bol iyilik ve rahmette bulunmasaydı, tevbeleri çokça kabul eden, hüküm ve<br/>fiillerinde hikmet sâhibi olmasaydı -ki liân hükmünü beyan etmesi bunlardan biridir-<br/>sözle ifâde edilemeyecek kadar vahim durumlar meydana gelirdi. Meselâ Allah Teâlâ<br/>liân hükmünü koymasaydı, doğru söyleyenlerden olduğu açık olduğu halde erkeğe iftirâ<br/>cezâsı gerekirdi. Çünkü o eşinin hâlini en iyi bilendir. Bir de o, söz konusu ayıpta her<br/>ikisi de ortak olduğu için durup dururken eşine iftirâ etmez.<br/>
Yine liân hükmünü koyduktan sonra kocanın şâhidliği ile kadına zinâ haddinin<br/>
uygulanmasını gerekli kılsaydı kadın dikkate alınmamış olurdu. Kadının lian sırasındaki<br/>şâhidlikleri ile kocaya zinâ iftirâsı (kazf) haddini gerekli kılsaydı erkek dikkate<br/>alınmamış olurdu. Bütün bunların hikmet, iyilik ve rahmet sınırlarının dışında<br/>kaldığında ise şüphe yoktur. Bu sebeple ikisinden birinin yalancı olduğu açık olmakla<br/>birlikte her ikisinin şâhidliği de geçerli sayılmış ve kendilerine yönelen dünyevî cezâlar<br/>bu yolla düşürülmüştür. Fakat bu ikisinden yalancı olan, peş peşe ettiği yalan<br/>şâhidlikler yüzünden burada çekmekten kurtulduğu azâbın kat kat fazlasına âhirette<br/>dûçar olacaktır.<br/>
Demek ki Yüce Mevlâmız’ın bu konuyla ilgili koyduğu hükmün gâyet yerinde ve<br/>
O’nun kullarına olan iyilik ve merhametinin bir tecellîsi olduğu ortadadır. Doğru<br/>
