<a name=9345></a><i>“necvâküm”</i> kelimesi kinâye yolu ile istiâredir. <i>“Beyne yedey”</i> lafzı da tahyıliye<br/>istiâresi olup, hayal yollu iki eli olandan istiâre olarak kullanılmıştır.<br/>
Bazı tefsirlerde şöyle açıklanmıştır: Rüyânızı, tâbir etmesi için ona arz ettiğinizde<br/>
bundan önce lâyık olana bir miktar sadaka verin ki, bu sadaka sizin için bir kuvvet,<br/>işlerinizde de faydaya vesîle olsun.<br/>
Bu âyet-i kerime, halkın Rasûlullah (a.s.)’ı usandırıp üzecek kadar çok soru<br/>
sordukları esnada inmiştir. Bunun üzerine Allah Teâlâ soru sorma esnâsında sadaka<br/>vermelerini emir buyurunca, halkın çoğu sormaktan vaz geçmişti. Fakirler<br/>yoksulluğundan, zengin ise cimriliğinden dolayı sormaz olmuştu. Âyet-i kerîmede<br/>verilen emirde, Rasûlullah’a saygı, fakirlerin yararlanmasını temin, soru sormada aşırı<br/>gitmekten sakındırma olduğu gibi, bununla aynı zamanda münâfıkla samîmî olan, âhireti<br/>sevenle dünyayı sevenlerin arası ayrılmaktadır. Bu emrin vücub mu yoksa nedb mi<br/>olduğunu ifâde ettiği konusunda ihtilaf edilmiştir. Bu emrin gereğini yerine getirmenin<br/>vâcib olduğunu söyleyenler bulunduğu gibi, “bu emir vâcib değil, yerine getirilmesi dini<br/>yönden iyi bir şeydir” diyenler de vardır. Ancak bu âyetten sonra gelen âyette <i><b>“Gizli bir<br/>şey konuşmanızdan önce sadaka vermekten çekindiniz mi?”</b></i> buyrularak bu emir nesh<br/>edilmiştir. Bu nesh eden âyet, okunuş bakımından öncekini takib ediyorsa da nüzul<br/>bakımından ondan sonradır. Bu da nesh edici olmanın gereğidir. Zira nesh eden âyetler<br/>sonra iner. Âlimler nâsih olan âyetin, nesh edilen âyetten ne kadar sonra geldiği<br/>konusunda ihtilaf etmişlerdir. Günün herhangi bir bölümü kadar sonradır. Ancak açık<br/>olan görüş bu müddetin on gün olduğudur. Çünkü <b>Hz. Ali</b> (k.v.)’den rivâyet edilgine<br/>göre şöyle demiştir: “Allah’ın kitabında bir âyet vardır ki, onunla benden önce kimse<br/>amel etmemiştir, benden sonra da kimse amel etmeyecektir. Şöyle ki: Benim bir dinarım<br/>vardı da onu harcadım. Başka bir rivâyette o dinarı verip on dirhem satın aldım da<br/>bozdurdum ve Rasûlullah ile konuştuğum her gün birer dirhem sadaka veriyordum -ki bu<br/>da on gün eder.- Ve ondan güzel hasletler soruyordum.”<br/>
<b>Kelbî</b>, Hz. Ali (k.v.)’nin Rasûlullah (a.s.)’a sorduğu on kelime karşılığında, on dirhem<br/>
sadaka verdiğini söylemistir. Söz konusu emrin neshedildiği görüşü, bunu yerine<br/>getirmenin vâcib olduğunu söyleyenlere göredir. Bu da emir devam ettiği süre içinde<br/>yalnız zenginlerin soru sordukları konusunda ittifak bulunmadığına hamledilmiştir. Bu<br/>süre de bazı rivâyetlere göre on gündür. Sürenin bu kadar az olması, ya soru sorma<br/>ihtiyacı duyulmadığından veya soru sorup sadaka vermekten çekinildiği içindir. Her iki<br/>durumda da emre muhâlefet edilmiş olması gerekmez, soru sorup sadaka vermekten<br/>çekinilmiş olsa bile.<br/>
Bazı tefsirlerde şöyle denilmiştir: Hiç kimse, sadaka vermekten sakındıklarından<br/>
dolayı diğer sahabîlerin bu âyetle amel etmediklerini zannetmesin. Zira ashab-ı kiramın<br/>sadaka vermekten sakınmaları nasıl olur? Hz. Ebû Bekir’in, Hz.Osman’ın bir defada<br/>binlerce altın ve gümüş, dirhem ve dînarlarla sadaka verdikleri meşhur ve çok<br/>yaygındır. Hal böyleyken, cömert ve hayır sever kimse bir iki dinar vermekten mi<br/>sakınacak? Bu iki sahâbînin dışındakiler de böyledir. Muhtemeldir ki, geçici bir süre<br/>
