<a name=2593></a><img src="flower_sep.jpg"/><br/>
<img src="flower_sep.jpg"/><br/>
(<b>Davûd-i Kayserî</b>’nin <i>Şerhu’l-Fusûs</i>’unda el-Kelimetü’l-Yûnusiyye bölümünde böyle<br/>geçmektedir.)<br/>
<i>Kadîm olan Allah’ın sıfatları tecellî edince<br/>Hâdisin sıfatlarını yakar, mahveder</i><br/>
Bilesin ki Allah Teâlâ’nın isimlerinden biriyle meşgul olan ve onu zikre devam eden<br/>
kul ile meşgul olduğu ismin sırrı ve ruhu arasında Allah Teâlâ’nın inâyeti ve lütfuyla,<br/>gösterilen gayret kadar bir münasebet hâsıl olacağında şüphe yoktur. Bu münasebet<br/>kuvvetlenince, meşguliyetin kuvvet ve kemâline göre kul ile zikredilen ismin Hakk’a ait<br/>diğer isimlerden delâlet ettiği isim arasında bir alâka daha meydana gelir. Bu<br/>münasebet de gösterilen gayretin kuvvet ve kemali ölçüsünde olur.<br/>
Cenab-ı Hakk’ın cömertliği ve keremi sâyesinde kul ile bu isim arasındaki ikinci<br/>
münasebet de kemal noktasına ulaşınca bu kez kul ile o ismin sâhibi (müsemması) olan<br/>Hak Teâlâ arasında ikinci münasebetin kuvvet ve kemali kadar üçüncü bir münasebet<br/>hâsıl olur.<br/>
İşte bu sayede kulun kudsiyeti hakirliğine, mânâsı maddesine galip gelerek nefse ait<br/>
kir ve paslardan arındığı ölçüde kudsiyet âlemine münasip hale gelir. O zaman Hak<br/>Teâlâ ona zikrettiği ismin mertebesine ve kulun isitidadına göre tecellî eder. Onun<br/>gönlüne vaktin gereğine, mekanın vüs’atine ve kabiliyetine uygun olarak ilimler,<br/>mârifetler, kevnî ve ilâhî sırlardan dilediğini akıtır. Böylelikle kul önceden farkında<br/>olmadığı pek çok şeye muttali olur. Cehalet ve gafletten sonra ilim ve mârifete erer.<br/>(<b>Atpazarî Osman Fazlı Efendi</b>’nin <i>Fatiha Tefsiri Haşiyesi</i>’nde böyle geçmektedir.)<br/>
Meşâyih ve Allah’ı tanıyan hakiki âlimler, virdi olmayanın vâridi de olmayacağında<br/>
ittifak etmişlerdir. Yolculuk, hastalık, yaşlılık ve ölüm gibi zarûri durumlar hariç, basit<br/>sebeplerle virdini terk etmek, Allah Teâlâ’dan uzak olmanın ve O’nun yardımından<br/>mahrum kalmanın alâmetidir.<br/>
Evrâddan, hatta bütün ibadetlerden maksad bâtının sıfatlarını değiştirmek ve kalbdeki<br/>
kötü sıfatları söküp atmaktır. Tek tek yapılan amellerin tesiri az olur, hatta hissedilmez<br/>bile. Tesir ancak yapılan amellerin tamamından doğar. Bir amelin peşinden bir tesir<br/>hissedilmez ve onu hemen peşpeşe ikinci ve üçüncü amel takip etmezse ilk tesir de<br/>kaybolur. İşte bu sebeple Rasûlullah (s.a.v.): <i>“Amellerin Allah’a en sevimlisi, az da<br/>olsa devamlı olanıdır.<a href="RuhulBeyans.html#2595">”</i>[159] </a>buyurmuştur.<br/>
<b>İbn Melek </b>der ki: “Ancak, sürekli yapılan amel Allah’a sevimli olur. Çünkü nefis<br/>
onunla ülfet eder ve onun vasıtasıyle daimi olarak Allah’a yönelir. Bu yüzden tasavvuf<br/>ehli, farzları terk etmeyi hoş görmedikleri gibi evrâdın terkini de hoş görmezler.”<br/>
Allah’ı tanıyan alimlerden biri şöyle demiştir: Virdi ancak Rabbinin hakkını ve<br/>
