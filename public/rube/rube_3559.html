<a name=3560></a><img src="RuhulBeyan-3560_1.jpg"/><br/>
<img src="RuhulBeyan-3560_2.jpg"/><br/>
<img src="RuhulBeyan-3560_3.jpg"/><br/>
<img src="RuhulBeyan-3560_4.jpg"/><br/>
<img src="RuhulBeyan-3560_5.jpg"/><br/>
<img src="RuhulBeyan-3560_6.jpg"/><br/>
<img src="flower_sep.jpg"/><br/>
<b>YÛSUF’UN RÜYASI</b><br/>
<i> </i><br/>
<i> </i><br/>
<i> </i><br/>
<i> </i><br/>
<b>4. Hani bir zaman Yûsuf babasına demişti ki: “Babacığım, ben rüyamda on bir</b><br/>
<b>yıldızla güneşi ve ayı gördüm; onları bana secde ederlerken gördüm.”</b><br/>
<b>5. Babası: “Yavrucuğum, rüyânı kardeşlerine anlatma; sonra sana bir tuzak</b><br/>
<b>kurarlar. Çünkü şeytan insana apaçık bir düşmandır.” dedi.</b><br/>
<b>6. “İşte böylece Rabbin seni seçecek ve sana rüyaların yorumunu öğretecek ve</b><br/>
<b>daha önce iki atan İbrahim ve İshak’a nimetini tamamladığı gibi sana ve Ya’kub<br/>soyuna da nimetini tamamlayacaktır. Çünkü Rabbin çok iyi bilendir, hikmet<br/>sahibidir.”</b><br/>
Ey Muhammed, hatırla o zamanı <i>“Hani bir zaman Yûsuf babasına”</i> İbrahim oğlu<br/>
İshak oğlu Yâkub (a.s.)’a <i>“demişti ki:”</i><br/>
Yûsuf lafzı, İbrânîce’dir. Âdem (a.s.)’ın konuştuğu dil Süryânîce olduğu gibi İbrânice<br/>
de İbrahim (a.s.)’ın dilidir.<br/>
<b>Süyûtî</b> der ki: “Süryânî lafzı, Nuh (a.s.) ile kavmi tufanda boğulmazdan önce<br/>
yaşadıkları bölgenin adı olan Süryâne’ye mensub demektir. Dili Arapça olan Cürhüm<br/>adlı şahsın dışında bu kabilenin hepsi Süryanîce konuşurdu.<br/>
<i>Envâru’l-meşarık</i>’ta şöyle der: “Güzel tesadüflerden biri de sözlükte esef lâfzının<br/>
hüzün, esif lâfzının da köle mânâsına gelmesidir. Her ikisi de tesâdüfen Yûsuf<br/>kelimesinde toplanmıştır.”<br/>
Bu isimlerin türetilmiş (müştak) olduğu görüşüne meyleden bazıları şöyle der:<br/>
“Yâkub’a bu ismin verilmesinin sebebi şudur: Yâkub ile Iys/Esav ikizdiler. Analarının<br/>karnında kavga ettiler. Çünkü Yâkub önce çıkmak istedi, fakat Iys buna mâni oldu ve:<br/>‘Benden önce çıkacak olursan anamın karnında deprenirim ve onu öldürürüm.’ dedi.<br/>Bunun üzerine Yâkub geri çekildi ve Iys çıktı. Yâkub da onun ökçesini tutarak ondan<br/>sonra çıktı. Bu sebeple “Yâkub” adını aldı. Iys’a da isyan edip Yâkub’dan önce çıktığı<br/>için “Iys” adı verildi.<br/>
