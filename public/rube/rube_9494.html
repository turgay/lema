<a name=9495></a><i>“Olur ki Allah sizinle düşman olduklarınız arasında yakında bir dostluk meydana</i><br/>
<i>getirir.”</i> Âyet-i kerimede bahsedilen, “düşman olduklarınız”dan maksad, akrabalarınız<br/>olan müşrikler, demektir. <i>‘Asâ</i> kelimesi burada Allah Teâlâ’ya nisbetle kesin bir vaad<br/>anlamındadır. Bu da kudretli ve büyük hükümdarların âdetinden olmak üzere<br/>gerektiğinde <i>‘asâ</i> ve <i>le’alle</i> kelimelerini kullanırlar ve yapılan bu vaadin<br/>gerçekleşeceği konusunda ihtiyacı olan kimsenin hiç bir şüphesi kalmaz.<br/>
<b>Râğıb</b> demiştir ki: Allah Teâlâ Kur’an-ı Kerim’de <i>‘asâ</i> ve <i>le’alle</i> kelimelerini insanın<br/>
devamlı Allah’tan ümid üzere olması gerektiğini hatırlatmak için zikretmiştir. Yoksa<br/>Allah Teâlâ’nın ümid etmesi anlamına değildir. Yâni “Allah’ın yaptığı bu vaad<br/>konusunda Allah’tan ümid üzerine bulunun” demektir. “Aranızda dostluğun oluşması”,<br/>onların da îman ederek dinde sizinle beraber olmaları şeklinde gerçekleşir. Allah Teâlâ<br/>müslümanların dini gayretlerinden dolayı babalarına, çocuklarına ve diğer yakınlarna<br/>karşı bir katılık ve aşırı düşmanlık ederek onlarla ilgilerini tamamen kestiklerini görüp<br/>bildiğinden gönüllerine sevgi ve hoşluk vermek için mü’minlere bu vaadde bulundu.<br/>Müslümanlara Mekke’yi fethetmelerini, bunun üzerine de Ebû Süfyan, Sehl b. Amr,<br/>Hâkim b. Hüzâm, Hâris b. Hişâm ve diğer bazı arapların ileri gelen müşrikleri<br/>müslüman olmalarını nasib etmek sûretiyle Allah Teâlâ bu çok değerli vaadini<br/>gerçekleştirmiş oldu. Bu kimseler müslüman olmadan önce düşmanlığın en şiddetlisini<br/>yapıyorlardı. Îman ettikten sonra da aralarındaki dostluk mükemmel mertebeye ulaştı.<br/>
<i>“Allah gücü yetendir, Allah çok bağışlayandır, çok esirgeyendir.”</i> Yâni kudret sâhibi<br/>
olmakta sonsuzdur. Bu sebeple kalpleri döndürmeğe, halleri değiştirmeğe, dostluk ve<br/>sevgi sebeplerini kolaylaştırmağa kadirdir. Bu nedenle de müşriklerden İslâm’a<br/>girenleri bağışlar. Düşmanlık ettikleri yakınlarına karşı kalplerinde var olan düşmanlığı<br/>sevgi ve dostluğa dönüştürerek onlara merhamet eder. Bu ifâdenin, “Yakınlarınıza<br/>gönlünüzdeki meyil kalıntısından dolayı ve müşriklere karşı beslediğiniz dostluktan<br/>dolayı Allah sizi bağışlayıcıdır” mânâsına olduğu da söylenmiştir.<br/>
<b>İbn Ata</b> (r.h.), âyetin mânâsını şöyle tevil etmiştir: Benim kullarıma düşmanlığın her<br/>
çeşidini yapmayın. Çünkü ben sizi, hayattan ölüme, ölümden sonra da dirilip haşre<br/>götürmeğe kadir olduğum gibi düşmanlıktan dostluğa taşımağa da muktedirim.<br/>
Rasûlullah (s.a.) Halid b. Velid ve Ebû Cehil’in oğlu İkrime’ye baktığında <i><b>“Şüphesiz</b></i><br/>
<i><b>Allah tohumu ve çekirdeği çatlatandır, ölüden diriyi çıkaran, diriden de ölüyü<br/>çıkarandır...” </b></i>(el-En’am, 6/95) âyet-i kerîmesini okurdu. Çünkü bunların ikisi, ashab-ı<br/>kiramın seçkinlerinden ve hayırlılarındandı. İkisinin babaları ise Allah ve Rasûlüne en<br/>çok düşmanlık edenlerdendi. Ashaptan bazı kimseler İkrime’ye kızar, yapmış olduğu<br/>önceki işkencelerinden dolayı da babasına küfrederlerdi. Bu durum, Rasûlullah (s.a.)’in<br/><i>“Ölülere söverek, hayatta</i> <i>olanlara eziyet etmeyiniz<a href="RuhulBeyans.html#9499">”</i>[91]</a> hadis-i şerifindeki tâlimatıyla<br/>yasaklandı. Bunun üzerine, Allah Teâlâ bu kırgınlığı dostluğa dönüştürdü ve Allah için<br/>kardeş oldular.<br/>
Bir hadis-i şerifte şöyle buyruldu: <i>“Bir kimse din kardeşini sevgi ile baktığında</i><br/>
<i>kalbinde kin diye bir şey kalmaz. Gözünü kardeşinden çevirmeden Allah onun</i><br/>
