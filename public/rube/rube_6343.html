<a name=6344></a><img src="flower_sep.jpg"/><br/>
<img src="RuhulBeyan-6344_2.jpg"/><br/>
bize doğru geldiğini gördük. İhrama girmiş, insanları tanımak için yüzlerine bakıyordu;<br/>nihayet yanımızda durdu. İbrâhim Havvas’a doğru eğildi, onun başını öptü. O da dedi<br/>ki: “Ey Abdülmesih: Ne bu hâl?” Genç şöyle dedi: “Heyhât! Ben şimdi Mesîh’in de<br/>kulu olduğu Allah’ın bir kuluyum.” İbrâhim Havvas: “Bana hikayeni anlat! dedi. O da<br/>şunu anlattı: “Yerimde otururken bir hac kafilesi geldi. Ayağa kalktım, Müslümanların<br/>kıyafetini yadırgıyordum. Bir de ne göreyim, sanki ihram giymişim ve gözüm de o anda<br/>Ka’be’ye dalmıştı. Artık İslâm dini dışında bütün dinler gözümden silindi, yok oldu.<br/>Müslüman oldum; gusledip ihrama girdim. İşte bugün seni arıyordum.” İbrâhim Havas<br/>bana dönüp dedi ki: “Ey Hâmid! Hıristiyanlıkta sâdık olmanın bereketine bak! Onu nasıl<br/>İslâm’a hidayet etti?”<br/>
Sonra o genç bizimle beraber oldu ve dervişler arasında vefat etti (Allah ona rahmet<br/>
eylesin!).<br/>
Fakîr (<b>Bursevî</b>) – Kâdir olan Allah onun hâlini düzeltsin – der ki: Bu hikâyede bir<br/>
takım işâretler vardır:<br/>
1. Ka’be haremine şirke bulaşmış bir müşrik giremediği gibi, kalp haremine de<br/>
iddiâya bulaşmış bir iddiâcı giremez.<br/>
2. Anlatılan bu Hıristiyan genç, sûret yolunda İbrâhim’e günlerce arkadaşlık yapmıştı.<br/>
Allah onun bu amelini zâyî etmedi; nihâyet bu beraberliği mânâ yoluna tahvil etti.<br/>
3. Bu gencin kendi yolundaki sadakâti, onu Allah’a îmâna sevk etti ve bâtılı red ve<br/>
inkâra götürdü.<br/>
4. Kimin bakışı sahih ise hak şâhidlerinden birini görünce, onunla Hakk’a istidlâl<br/>
eder ve rabbinin âyetlerini tekzîb etmez. Bu Nasrânî’nin Allah’ın zât sırrının sûreti olan<br/>Ka’be’yi görmesi de böyledir. Yine <b>Abdullâh b. Selâm </b>Peygamberimiz (s.a.)’i görünce,<br/>ona îman etmiş ve şöyle demişti: “Anladım ki, bu bir yalancı yüzü değildir.”<br/>
Allah’tan sıdk ve ihlâsın hakikatine ulaşmayı ve bu sahada ihtisas ehlinin ulaştığı<br/>
neticelerden istifâde etmeyi dileriz.<br/>
<b>69. Ama bizim uğrumuzda cihad edenleri elbette kendi yollarımıza eriştireceğiz.</b><br/>
<b>Hiç şüphe yok ki Allah iyi davrananlarla beraberdir.</b><br/>
<i>“Ama bizim uğrumuzda” </i>yâni bizim işimizde, bizim hakkımızda hâlisâne bir şekilde<br/>
bütün güçlerini harcayarak çalışıp<i> “cihad edenleri…”</i><br/>
“Cihad” ve “mücâhede” düşmana karşı koymak için bütün gücü sarf etmek,<br/>
harcamaktır. “Mücâhede”nin mutlak olarak zikredilmesi; zâhirî ve bâtınî bütün<br/>düşmanları içine alması içindir. Birincisi, harbeden kafirlerle cihad; ikincisi, nefis ve<br/>şeytanla cihaddır. Denilmiştir ki: “Düşmanlarınızla cihâd ettiğiniz gibi nefis ve<br/>hevânızla da cihâd edin.”<br/>
