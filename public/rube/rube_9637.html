<a name=9638></a>Bunu eğer hayatında elde ederse onun sâhibi olmuş demektir. Eğer hayatında elde<br/>edemezse bu dünyadan ayrıldığında elde etmek üzere o şey ona azık olur. Sonra bu azık<br/>ona zorunlu bir azık olur. Her kim de bu dünya yurdunda herhangi bir makamı elde<br/>edemezse orada da bu makamı elde edemez.<br/>
Bu nedenle terakki etmek artık sona erdiği için bu güne “teğabün günü” denmiştir.<br/>
Bunu bilmek gerekir. Bazı kimseler der ki: Bulanıklık içinde duruluğu, kahır içinde lutfu<br/>bilmeyen kimse aldanmışların en aldanmışıdır. Böyle birisi gerçeği görememesi<br/>nedeniyle tefrika sebebi ile hak’tan ayrılmıştır.<br/>
Oysa hakk cem ve ünsiyettedir. Yaptıklarının karşılığını görmekle meşgul olan kişi de<br/>
aldanmıştır. Buna karşılık hakkı müşahede ile meşgul olan kişi ise aldanma sınırı dışına<br/>çıkmıştır. Ve yine bütün insanlar hakkı âhirette, dünyadaki mükâşefelerinden daha büyük<br/>ve daha azim bulunca da aldanmış olurlar, çünkü O’nu hakkıyla bilmemişler, O’na<br/>hakkıyla ibâdet etmemişlerdir. Her ne kadar O’nu ebedî olarak hakkıyla bilemeyecek<br/>olsalar da bundan daha büyük hangi aldanma vardır acaba? Çünkü O’nu görüyorlar<br/>fakat O’nun varlığının hakikatine eremiyorlar.<br/>
<b>İbn Ata</b> (r.h) der ki: Ehl-i Hakk, görme esnasında ve tecellî anındaki ziyanın miktarı<br/>
ile aldandılar. Büyüklerden biri şöyle der: Aldanma günü Hakk’ın cem’iyyet<br/>makamından müşahede edildiği gündür. O gün şühûd ve mârifet ehli, gaflet ve<br/>perdelenme halkını aldatır. Çünkü şuhûd ve ma’rifet ehli, kurb ve cem nimetleri içinde<br/>olurlarken, hicab ehli, bu’d ve firak cehennemindedirler.<br/>
<i>“Kim” </i>istîdâdının nûruna göre sıdk ve ihlâsla: <i>“Allah’a inanır ve” </i>îmânının gereğine<br/>
göre <i>“yararlı iş yaparsa” </i>çünkü amel nazar oranında olur. Amel-i sâlih, ister farz ister<br/>nafile, Allah’ın rızâsı istenerek yapılan ameldir.<br/>
Rivâyet olunur ki; <b>İbrahim b. Ethem</b> (r.h) bir gün hamama girmek ister. Hamamcı<br/>
hemen ücretini talep eder. İbrahim iç geçirerek şöyle der: “İnsan ücret vermeden<br/>şeytanın evine bile giremezken amel olmadan Rahman’ın evine nereden girsin?”<br/>
<i>“Allah” </i>kıyamet günü <i>“onun kötülüklerini örter.” </i>yâni Allah onu mağfiret eder. Ve<br/>
kötülüklerini siler de onu bu kötülükleriyle rezil ve rüsvay etmez. <i>“Onu”</i> amelinin<br/>derecesine göre <i>“içinde ebedî kalacakları”</i> köşk ve ağaçlarının <i>“altlarından<br/>ırmaklar” </i>ki dört adettir <i>“akan cennetlere” </i>mecbur olduğu için değil, fazlı ve keremi<br/>ile <i>“sokar. İşte bu” </i>yâni günahların örtülmesi ve bağışlanması cennetlere sokulma,<br/>gerisinde başka bir kurtuluşun olmadığı <i>“büyük kurtuluştur.”</i> Çünkü bu kurtuluş, en<br/>büyük helâklerden kurtuluşu, en yüce ve güzel şeyleri elde etmeyi ihtivâ etmektedir. Şu<br/>halde bu, Burûc suresinin onbirinci âyetinde geçen “el fevzu’l-kebîr”den daha yücedir.<br/>Çünkü el-fevzul-kebîr, menfaatlerin celbi ile sağlanır. Burada ki “el-fevzü’l-azîm”<br/>aslında, mecâzî varlıktan sıyrılıp hakiki varlığın elbisesini giymektir.<br/>
Bu da kişiye zevk veren gerçek îmâna ve amel edenin şuhûduna bitişik olan amel-i<br/>
sâlih’e bağlıdır. Çünkü o zaman şuhûd nuru, onun izafi olan varlığını örter ve kendisini<br/>hakiki varlığın nuru ile nurlandırır. Kendisini ancak o zaman altlarından mârifet ve<br/>hikmet suları ile dolu nehirler akan vusûl ve visal cennetlerine sokar.<br/>
