<a name=7403></a><b>Mehdevî</b>, bu sözü söyleyenin ‘Ukbe b. Ebû Mu’ayt olduğunu söyler.<br/><i>“Tanrılarınıza bağlılıkta direnin,” </i>yâni Muhammed’den tanrılarınız hakkında<br/>
duyduğunuz yerici sözlere tahammül ederek onlara tapınmakta sebat ediniz.<br/>
<i>et-Te’vîlâtü’n-Necmiyye</i>’de der ki: Kâfirlerin bile tanrılarına ibâdette biribirlerine<br/>
direnme gücü vermeye çalıştıkları göz önünde tutulursa, mü’minlerin Allah’a kulluk<br/>etme ve dinlerinde dosdoğru hareket etme (<i>istikamet</i>) konusunda onlardan daha dirençli<br/>ve daha çok sabırlı olmaları gerektiğine işâret vardır. Hattâ samimi bir müridin ve<br/>yanıp tutuşan bir âşıkın, âşık olduğu sevgilisini istemedeki samimiyetinde kâfirlerden<br/>daha fazla sabit-kadem olması gerektiği söylenebilir.<br/>
<i>“Sizden istenen şüphesiz budur.”<br/></i><b>Ebu’s-Suûd Efendi</b> <i>el-İrşâd</i>’da der ki: Bu ifâde, müşriklerin sabredip direnmelerinin<br/>
ya da bu emri tutmalarının gerekçesini anlatıyor. Mânâsı şudur: Muhammed’de<br/>müşâhede ettiğimiz bu birtakım tanrılar bulunmadığını, tek bir tanrı olduğunu (<i>tevhîd</i>)<br/>iddiâ etme gibi hususların ortaya atılıp geçerlilik kazandırılmağa çalışılması, hiç<br/>şüphesiz onun kendisi tarafından arzu edilen bir şeydir. Hiçbir mânia onu yumuşatamaz,<br/>kendisine övünç kaynağı olabilecek hiçbir heyecan unsuru yok! Ne bir dil tarafından<br/>söylenebilecek bir söz ne de verdiğimiz takdirde artık hoşgörü göstereceği veya bu<br/>iddiâsından vazgeçeceği ümidine kapılabileceğimiz bir şey var! Öyleyse, onun, Ebû<br/>Talib’in aracılık ve şefâatıyla görüşünden vazgeçeceği hususundaki ümit ve<br/>tamahlarımıza artık son verin. Tanrılarınıza tapınmaktan tamamen vazgeçmemeniz sizin<br/>için yeterlidir. Bu hususta direnç gösterin, tanrılarınızla ilgili olarak ondan duyacağınız<br/>yaralayıcı ve kötüleyici sözlere karşı tahammüllü olun.<br/>
<i>Tefsîru’l-Celâleyn</i>’de ise şöyle der: “Muhammed’in hareketi, bize kasdeden bir<br/>
hareket; bizi hedef alan bir komplodur.”<br/>
<b>Sa’dî el-Müftî </b>ise şöyle der: Kalbimize ilham edildiğine göre mezkûr ifâdenin<br/>
maksadı şöyle olabilir: Ey Mekkeliler! Sizin dininiz, talep edilmeye ve azı dişleriyle<br/>sımsıkı tutulmağa lâyık bir dindir. Anlamı bu şekilde olunca imrendirme ifâde eder ve<br/>bir önceki emrin illetini göstermiş olur.<br/>
Birisi de şöyle der: Muhammed’in bize muhâlefeti, onun arzu ettiği bir şey değildi.<br/>
Zamanın getirdiği bu olaydan kaçış bizim için mümkün değildir.<br/>
Fakîr (<b>Bursevî</b>) -Kadîr olan Allah Teâlâ kendisine bol feyizler ihsân etsin- der ki:<br/>
“Mânâ şu şekilde de olabilir: Sizden arzu edilen eski dininiz olan putperestlikte sebat<br/>gösterip direnmektir. Çünkü Muhammed’in hareketini bertaraf edebilecek en güçlü tavır<br/>budur. Nitekim <i><b>“Muhammed’in, zamanın getireceği felâketlere uğramasını dört<br/>gözle bekliyoruz”</b></i> (et-Tûr 52/30) diyorlardı.<br/>
Bu yoruma göre ifâde, biraz önce zikredilen mânâya işâret etme hususunda ya<br/>
arkadaşına (yâni, <i>‘yürüyün, tanrılarınıza bağlı kalın!’</i> ifâdesine) muvafık olmuş olur<br/>ya da Muhammed’in hareketi henüz yükselip yayılmamışken, hangi yolla olursa olsun,<br/>bertaraf edilip ateşinin söndürülmesi arzulanan bir harekettir.<br/>
Nitekim “olay vukû bulmadan önce çâresi ve ilâcı aranmalıdır” denilmiştir.<br/>
