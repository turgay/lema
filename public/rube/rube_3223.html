<a name=3224></a><img src="RuhulBeyan-3224_1.jpg"/><br/>
<img src="RuhulBeyan-3224_2.jpg"/><br/>
içimizden birinin çıkmasını istedi ve ben hemen çıktım. Bana:<br/>
“–Sen neden çıktın?” deyince “Yanımda hiçbir şeyim yok.” cevabını verdim.<br/>“–Tamam, sen git.” dedi.<br/>Sonra kendi kendime şöyle dedim: Demek ki âhiret işi de böyle olacak. Bütün<br/>
alâkalar birer bağdır. Bunlardan sıyrılmak ise insana huzur ve rahat verir.”<br/>
<b>Hâfız </b>der ki:<br/>
<i>Mavi gökyüzü altında himmeti yüce zâtın kölesiyim<br/>Taalluk kabul eder her türlü renkten âzâd olmuşum</i><br/>
<b>Hâfız </b>bu beytiyle Allah’ın dışındaki tüm varlıklardan âzâd olmanın gereğine işaret<br/>
ediyor. Çünkü cisim olsun ruh olsun, ayn olsun ilim olsun bütün bu âlem kendisine gönül<br/>verilip bağlanılabilecek bir şeydir. Fakat insanların hissedilir şeylere ülfeti daha çok<br/>olduğu için burada sadece gökyüzünün altındakiler zikredilmiştir.<br/>
Bilesin ki Kur’an’ın öğüdünden ders almak, kulu kalıcı mutluluğa ulaştırır ve nefsani<br/>
hazlardan kurtarır.<br/>
<b>İbrahim b. Edhem </b>bir gün sahip olduğu hükümranlık ve nimetlerden dolayı sevince<br/>
kapıldı. Sonra yatıp uyuduğunda rüyasında kendisine bir yazı veren birini gördü. Yazıda<br/>şöyle yazıyordu:<br/>
“Fânîyi bâkîye tercih etme, hükümranlığına aldanma. Şu içinde bulunduğun hal çok<br/>
büyüktür, eğer yok olacak olmasa… O halde Allah’ın emrine sımsıkı sarıl. Allah şöyle<br/>buyuruyor: <b>“<i>Rabb’inizden bir bağışlanmaya ve cennete koşun</i></b><b>.”</b> (Âl-i İmran, 3/133)<br/>
Bunun üzerine İbrahim b. Edhem endişeli bir ruh haliyle uyandı ve: “Bu Allah<br/>
tarafından bir ikaz ve öğüttür.” diyerek Allah’a yöneldi, taatle meşgul olmaya başladı.<br/>
Âyetteki <i>“size gelmiştir”</i> ibaresinde Kur’an-ı Kerim’in Allah tarafından gelen büyük<br/>
bir armağan, bize ulaşan muazzam bir hediye olduğuna işaret vardır. Bu durumda bizim<br/>için onu kabul etmekten başka bir yol kalmamaktadır. Kur’an’ı kabul etmek demek,<br/>O’nun buyruklarını yerine getirip yasaklarından kaçınmak demektir.<br/>
Kurradan birisi der ki: “Hocalarımdan birine bir müddet Kur’an okudum. Bir müddet<br/>
sonra tekrar ona Kur’an okumak için geri döndüm. Beni bundan menederek şöyle dedi:<br/>“Sen bana Kur’an okumayı sıradan bir iş hâline getirdin. Git bir de Allah’a oku ve bak<br/>bakalım sana neyi emrediyor ve yasaklıyor, sana ne anlatıyor!” Nitekim <i>el-İhyâ</i>’da<br/>böyle geçmektedir.<br/>
Şu söz ne kadar güzel söylenmiş:<br/>
<i>Onun ömür sermâyesi eğri düşüncedendir<br/>Harcanmış, harflerin mahrecine riâyet için</i><br/>
