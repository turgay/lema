<a name=8574></a>uymadığından dolayı şefâat mutluluğundan mahrum olacaktır.<br/>
Âyette şuna işâret edilmektedir: Kendilerinden herhangi bir konuda istekte bulunulan<br/>
kişilerden, özür sahiplerine şu şekilde bir mesaj var: Her kime, seferden alıkoyacak bir<br/>mâni ârız olursa, sefere çıkmaya azmetmediği halde, onun sefere çıkmayı istemesi ve<br/>hakikate yönelmesi bâkidir. Başına gelenden dolayı ona günah olmadığı gibi Allah<br/>O’nun mükâfâtını verecektir.<br/>
<i>Beni mahrûmiyet ateşinde yakma,<br/>Zira hiçbir azap, mahrûmiyet azabı kadar şiddetli değildir.</i><br/>
<b>Ebû Abdillah Şîrâzî</b> (k.s.) der ki: Rasûlullah (s.a.)’ı rüyamda gördüm, şöyle<br/>
buyuruyorlardı: “Allah, bir kimseye kendine vuslat yolunu tanıtır ve yola sevkeder de o<br/>kul daha sonra bu yoldan dönerse âlemlerde kimseye tattırmadığı azabı o kula tattırır.”<br/>Derler ki; “Tarikattan irtidad edenin günahı, şeriatten irtidad edenin günahından daha<br/>fazladır.”<br/>
<b>Cüneyd Bağdâdî</b> (k.s.) der ki: “Sâdık bir kul bin yıl Allah’a yönelse de bir an<br/>
Allah’tan yüz çevirse, kaybı kazancından çok fazla olur.”<br/>
Birisi der ki: Âyet-i kerîmede, Allah (c.c.)’tan başkasını görmeyen gerçek âmâya<br/>
işâret edilmiştir. Ne âhireti görür -ki sağ gözün kör olması bu anlama gelir-, ne dünyayı<br/>görür -ki sol gözün kör olması bu anlamdadır-. Bu kişi ruhsatları kullanma ve rahatı<br/>tercih etme noktasında ma’zurdur.<br/>
Büyüklerden birisi der ki: “Hakikât ehlinin nefsi özellikle heybet ve sıfatları kırma<br/>
makamında olduğu zaman zorunlu olarak acıkır. Hakikat nurlarının kalbine inen<br/>hamlelerinin şiddetinden ve azameti müşâhede etmekten dolayı hakikat ehlinin yemesi<br/>fazlalaşır. Bu hal mukarrabînin hâlidir. Fakat Allah’la ünsiyet ile mustağrak bir halde<br/>bulunan birisinin kasıtlı olarak bir şey yiyip içmesi çok azdır.<br/>
Ve hakikî topala işâret vardır. Bu kişiler, müşâhede menziline ulaşmış ve kayd ve<br/>
ikilik ayakları, vahdet ve ıtlak (sınırsızlık) kılıcıyla kesilmiş, fena ile âletleri işlemez<br/>hale gelmiş ve orada oturup kalmış olan müşâhede ehlidir. Bunların da mücâhede<br/>ehlinin makamına inmemelerinde kendilerine bir günah yoktur. Buradan sûfilerin şu<br/>sözü anlaşılabilir. “Sûfînin mezhebi yoktur. Mezhebi olmayanın seyri de olmaz. Seyri<br/>olmayanın da âlete ihtiyacı yoktur.”<br/>
Ayrıca hakikî hastaya işâret vardır ki, muhabbet ve aşkın kendisini yaraladığı kişidir.<br/>
Ruhaniyetle mübaşeret haline geçtiği zaman sema yapmak, güzel koku kullanmak ve<br/>güzel olan şeylere bakmakta ma’zurdur. Zira aşkın tedavisi yine aşk ve muhabbet<br/>tarafından bir şeyle yapılır. Çünkü onu aşk hasta etmiştir. Aşkla tedavi olması gerekir.<br/>Nitekim bir şiirde şöyle denir.<br/>
<i>Aşk ızdırabından kıvrandığım geceyi<br/>Yine bir başka geceyle tedavi ettim.</i><br/>
