<a name=741></a><img src="flower_sep.jpg"/><br/>
<img src="RuhulBeyan-741_2.jpg"/><br/>
<img src="RuhulBeyan-741_3.jpg"/><br/>
<img src="RuhulBeyan-741_4.jpg"/><br/>
<img src="RuhulBeyan-741_5.jpg"/><br/>
kadar uzamış olur. Bu ise haramdır.<br/>
Ölü için yaka paça yırtmaktan, beden üzerine kızgın demir ve sâir izler yapmaktan,<br/>
Araplarda adet olduğu üzere saçları tıraş etmekten veya Acemlerin yaptığı gibi saçları<br/>kesmekten ve bağırıp çağırarak yüksek sesle ağlamaktan kaçınmak sünnettendir. Bu gibi<br/>davranışlarda bulunanlardan Rasûlullah (s.a.) uzaktır. Çünkü bunlar cahiliyye<br/>âdetlerindendir. Günümüzde pek çok kimse, özellikle kadınlar, bu gibi şeylere çokça<br/>mübtelâ olmaktadırlar. Meselâ kadınlar günlerce hatta aylarca siyah elbiseler<br/>giymektedirler. Bazen bir adam görürsün; cumalarda ve bayramlarda dahi güzel<br/>elbiselerini giymez. Niçin böyle yaptığı sorulsa, babasının, annesinin veya başka bir<br/>yakınının öldüğünü, bu sebeple böyle davrandığını söyler. Halbuki onun ölümünün<br/>üzerinden aylar geçmiştir.<br/>
Râfizîler de böyledir. Onlar, Hz. Hüseyin (r.a.) Efendimiz’in şehîd edilmesine üzülüp<br/>
yas tutmada haddi aşmışlardır. Aşûrâ gününü onun ölümü için yas günü ilan etmişlerdir.<br/>Böyle bir mübârek günde onlar, Hz. Hüseyin (r.a.) için uzun uzun bağırıp çağırarak<br/>ağlaşırlar, hüzün ve keder ızhâr edip uygun olmayan davranışlarda bulunurlar ve hatta<br/>sahâbeden bâzılarına sövecek kadar ileri giderler. Bu ise, Allah’ın azâb ve cezâsına<br/>müstehak olan sapıkların amellerindendir. Sanki onlar yas konusunda vârid olan nehyi<br/>duymamış gibidirler. Fakat şu kadar var ki, doğru bir şekilde davranmak, ancak Allah’ın<br/>tevfîk ve inâyetiyle mümkündür.<br/>
Âyette işâret edilmiştir ki, müslümanın ölümü, ihtiyârî bir ayrılış değildir. Zevci<br/>
sebebiyle, onun vefât müddeti, dört ay on gün daha uzamaktadır. Hakk’a ulaşmaya talip<br/>olan kulun durumu da böyledir. Kendisi ile matlûbu arasındaki ölüm hali, kulun ihtiyârı<br/>dışında olup, mahbûbunun kerem müddeti içinde matlûbunun husûluyle meydana gelir.<br/>Nitekim âyet-i celîle’de: <i><b>“Kim Allah ve Rasûlü uğrunda hicret ederek evinden çıkar<br/>da sonra kendisine ölüm yetişirse artık onun mükâfatı Allah’a düşer”</b></i> (en-Nisâ:<br/>4/100) buyurularak bu mânâ dile getirilmek istenmiştir.<br/>
Bu âyette, pisliğin tâ kendisi olan şeytanın, vesvese vererek, talep yolunu üzerlerine<br/>
kapamaması için, mü’minlerin gönlüne teselli vardır. Şeytan der ki: “Hakkı talep etmek<br/>büyük bir iş, zor bir durumdur. Sen ise zayıf bir varlıksın, ayrıca ömrün de kısadır.”<br/>Halbuki fazl duvarları arkasından kerem çağrısı şöyle nidâ eder; “Dikkat ediniz! Beni<br/>isteyen beni bulur. Çünkü beni isteyenleri, ben de istemekteyim.” <i>et-Te’vîlâtü’n-<br/>Necmiyye</i>’de böyle bir açıklama vardır.<br/>
<i> </i><br/>
<i> </i><br/>
<i> </i><br/>
