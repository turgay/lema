<a name=2963></a><img src="RuhulBeyan-2963_1.jpg"/><br/>
<img src="RuhulBeyan-2963_2.jpg"/><br/>
<img src="RuhulBeyan-2963_3.jpg"/><br/>
<img src="RuhulBeyan-2963_4.jpg"/><br/>
1. Peygamberimiz’in (a.s.) amcası Abbas, Bedir savaşında esir alınmıştı. Uzun boylu<br/>
olduğu için de boyuna denk gelecek bir elbise bulunamamıştı. Bunun üzerine<br/>münâfıkların reisi Abdullah ona kendi elbisesini vermişti. İşte Peygamber Efendimiz<br/>(a.s.), kendi gömleğini ona onu onurlandırmak için değil amcasına yaptığı o iyiliğin bir<br/>mükafatı olarak vermiştir.<br/>
2. Allah Teâlâ Rasûlü’ne: <i><b>“İsteyeni de sakın azarlama.”</b></i> (ed-Duhâ, 93/10) buyurarak<br/>
kendisinden bir şey isteyeni geri çevirmemesini emretmiştir. Gömleğini esirgeyip onu<br/>bilhassa kendisinden istendiği bir anda göndermemesi, onun keremini ihlal eden bir<br/>hareket olurdu.<br/>
3. Belki de Peygamber Efendimiz’e “Eğer sen gömleğini ona verirsen, senin bu<br/>
hareketin münâfıklardan bin kişinin İslâm’a girmesine vesile olacaktır.” diye<br/>vahyedilmiştir. O da buna binaen gömleğini vermiştir.<br/>
Durumun hakikatini ve sözün özünü en iyi bilen Allah’tır. Bize kabul etmekten başka<br/>
bir şey düşmez. Hakikatin yolunu gösteren de yine O’dur.<br/>
<b>85. Onların malları ve evlatları seni hayrete düşürmesin: Allah onlara dünyada</b><br/>
<b>bunlarla azap etmeyi ve kâfir olarak canlarının çıkmasını istiyor.</b><br/>
<i>“Onların” </i>münâfıkların <i>“malları ve evlatları” </i><b>Kâşifî</b>’nin açıklamasına göre:<br/>
münâfıkların malları her ne kadar çok ve evlatları güçlü ve kuvvetli ise de<i> “seni<br/>hayrete düşürmesin” </i>“ <br/>
 ”, şaşkınlık göstermek, hayret etmek demektir. Hitap<br/>
Peygamberimiz’edir, murad ümmettir. Yani sizi hayrete düşürmesin.<br/>
Çocuklar daha kıymetli oldukları halde bu gibi yerlerde malların evlatlardan önce<br/>
zikredilmesi şu sebeplerden dolayı olabilir:<br/>
1. Mala duyulan ihtiyacın zat, fertler ve vakitler itibarıyla daha umumi olmasından.<br/>
Çünkü mallar, anne-baba ve çocuklar için her zaman bulunması gereken şeylerdendir.<br/>Hatta malı olmadığı halde çocukları olan kişinin hem kendisi hem de çocukları sıkıntı<br/>ve şiddetli musibet içerisinde kalır. Ayrıca çocuk sahibi olmayı, ancak baba olabilecek<br/>çağa ulaşan kimse ister.<br/>
2. Mal, nefsin bekâsı için, çocuklar ise nev’in/insan cinsinin bekâsı içindir.<br/>3. Mal, çocuklardan önce mevcuddur. Çünkü meni ancak gıdalardan meydana gelir.<br/><i>“Allah, onlara dünyada bunlarla”</i> bahşettiği mallar ve evlatlar ile <i>“azap etmeyi”</i><br/>
istiyor. Çünkü mal biriktirip onları muhafaza etmeleri sebebiyle sürekli sıkıntıdadırlar.<br/>Çocuklarının durumlarını iyileştirmek ve onların ihtiyaçlarını gidermek için daima<br/>mihnet ve meşakkat çekerler.<br/>
<i>“Ve” </i>kendilerine verilen mal ve evlatlarla zevk u safâ sürmeleri, âkibetlerinin ne<br/>
