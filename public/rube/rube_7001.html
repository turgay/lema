<a name=7002></a><img src="flower_sep.jpg"/><br/>
<img src="RuhulBeyan-7002_2.jpg"/><br/>
<img src="RuhulBeyan-7002_3.jpg"/><br/>
<b>54. Artık, bundan önce benzerlerine yapıldığı gibi, kendileriyle arzu ettikleri şey</b><br/>
<b>arasına perde çekilmiştir. Şüphesiz onlar, kendilerini endişeye düşüren bir korku<br/>içindeydiler.</b><br/>
<i>“Artık, bundan önce benzerlerine”</i> onların benzeri olan geçmiş ümmetlerin<br/>
kâfirlerine <i>“yapıldığı gibi, kendileriyle” </i>bu kâfirlerle<i> “arzu ettikleri şey” </i>îmanın<br/>fayda vermesi ve cehennemden kurtuluş <i>“arasına perde çekilmiştir.” </i>engel ve mâni<br/>konulmuştur.<br/>
<i>“Şüphesiz onlar,”</i> yâni kâfirler dünyada tevhid, yeniden diriltilme (ba’s) ve günahta<br/>
ısrar edildiği takdirde azâbın inmesi gibi îman ve yakîn sâhibi olmanın lüzumlu olduğu<br/>konularda “<i>kendilerini tereddüde düşüren</i>” töhmet altında bırakan, gönlü mustarip kılan<br/>ve karıştıran “<i>bir şüphe içindeydiler.</i>”<br/>
Tefsir ehli der ki: “<img src="RuhulBeyan-7002_4.jpg"/> onları şüphe ve tereddüde düşüren şey ya da şüphe sahibi/<br/>
şüpheci demektir. Bu iki mânâ da isnad bakımından mecazdır. Ancak aralarında küçük<br/>bir fark vardır. Birincisi, şüpheye düşürmeye elverişli şahıs ve aynlardan mânâya<br/>nakledilmiştir ki o şek/şüphedir. Yâni gerçekte şüpheye düşüren kimsenin sıfatı olur.<br/>Âyette ise mânâlardan bir mânâ olan şüphenin kendisinin sıfatı yapılmıştır. İkincisi ise<br/>şüphe sâhibinden şüpheye nakledilmiştir. Yâni onlar şüphe sâhibinin şüphesi<br/>içindeydiler. Bu ‘şâirin şiiri’ demek gibidir. Aslında şâir, şiirin sâhibidir. Mübâlağa<br/>için şâirlik şiirine isnâd edilmiştir.<br/>
Kâfirlerin dünyadaki hâli şüphe olunca, âhirette yakînin/şüphesiz îmanın onlara<br/>
faydası olmaz. Çünkü bu yakîn azâbı gördükten ve mükellefiyet yurdu olan dünyadan<br/>çıktıktan sonra hâsıl olmuştur. Kâfirler bu âyetlerde şüphe, inkâr ve gayba atıp tutmakla<br/>yerilmişlerdir. Öyleyse kişi bir şeyi ancak ya delil ile veya şâhidlik ile bilip anlamadan<br/>inkâra kalkışmamalıdır.<br/>
<i>el-Fütûhâtü’l-Mekkiyye</i>’de der ki: “Bir kimsenin bir adamın mesela yoldaki bir<br/>
kadına baktığını gördüğünde hemen onu inkâra kalkması câiz değildir. Çünkü bu adam<br/>bu kadınla evlenmeye niyetli veya tabip olabilir. Başka ihtimal bulunmayan durumlar<br/>dışında reddetmeye kalkışmak gerekmez. Bu konuda günahkarların çoğu hatâ ederler.<br/>Dindar kimseler ise böyle değildir. Çünkü dindar kimse ilk olarak kendi nefsi<br/>konusunda ihtiyatlı hareket eder. Özellikle de red/inkâr konusunda. Hak Teâlâ bizi<br/>insanlara sû-i zanna değil hüsn-i zanna teşvik etmiştir. Dindar kimse zan bulunan yerde<br/>asla red ve inkârda bulunmaz. Çünkü o, zannın bir kısmının günah olduğunu (bk. el-<br/>Hucurât 49/12) bilir ve “Belki bu o ‘<i>bir kısım</i>’dandır.” der. Bu günah olan zan gerçeğe<br/>
