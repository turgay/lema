<a name=10454></a><img src="RuhulBeyan-10454_1.jpg"/><br/>
<img src="RuhulBeyan-10454_2.jpg"/><br/>
<img src="RuhulBeyan-10454_3.jpg"/><br/>
<img src="RuhulBeyan-10454_4.jpg"/><br/>
Öyle görülüyor ki; âyete bu mânâyı veren âlimler “kıyamet günü” ifâdesiyle sura<br/>
ikinci kez üflendikten sonraki zamanı anlıyorlar ya da “kıyamet” kelimesiyle kıyametin<br/>başlangıç saatlerini anlıyorlar. Fakat kıyametin başlangıç saatlerinde insanların<br/>ellerinde gebe develerinin bulunması mümkündür. Şu halde âyet temsîlî bir ifâde<br/>değildir.<br/>
Bu âyet-i kerimede amellerin ve ahvalin yüklerini taşıyan nefislere işâret vardır. Yine<br/>
bu âyette yürüme esnasında kendilerinden yararlanılan “ayak develeri”nin yürümekte<br/>kullanılmaktan vazgeçilerek terkedileceğine ve onlardan yararlanılmayacağına işâret<br/>edilmektedir.<br/>
<b>5. Vahşi hayvanlar toplanıp bir araya getirildiğinde,<br/></b>Âyette “vahşi hayvanlar” anlamında “vuhûş” kelimesi geçiyor. <i>Kamus</i>’un ifâdesine<br/>
göre, “el-vahş” vahşi kara hayvanı demektir. Kelimenin tekili vahşî çoğulu ise “vuhûş”<br/>ve “vuhşân” şeklindedir.<br/>
<b>İbn Şeyh</b> der ki: Vahşî demek insanlarla birlikte yaşamayan, onlara alışmayan kara<br/>
hayvanı demektir. Arapçada hiçbir insanın bulunmadığı mekana “vahş” denilir. “Vahşî”<br/>kelimesi “ehlî” kelimesinin zıddıdır.<br/>
<i>“Toplanıp biraraya getirildiğinde…”</i> Vahşî hayvanlar ve insanlar -hem birbirinden<br/>
ve hem de insanlardan kaçtıkları, birarada bulunmadıkları; sahralarda ve çöllerde<br/>dağınık bir biçimde yaşadıkları halde- her taraftan toplanıp birbirine ve insanlara<br/>karıştıklarında... Bu “bir araya getirilme”, o günün dehşetinden dolayı olacaktır. Bazı<br/>âlimlere göre; hayvanlar, Allah’ın adâleti ortaya çıkarılmış olsun diye kısas yapılmak<br/>için diriltileceklerdir.<br/>
<b>Katade</b>’nin ifâdesine göre; herşey hattâ sivrisinek bile kısas edilmek için mahşere<br/>
getirilip haşrolunacaktır. Hayvanlar arasında hüküm verildiğinde tekrar toprak<br/>olacaklardır. Bu hayvanlardan sâdece tavus kuşu ve bülbül gibi insanların biçimini<br/>beğendikleri veya görünce sevinç duydukları hayvanlar hariç hiçbiri kalmayacaktır.<br/>Hayvanlar adâlet ilkesinin gereği kısas için diriltileceklerine göre mükellef olan<br/>insanlar ve cinler nasıl haşrolunmazlar?<br/>
Bu âyet-i kerimede Hakk cânibinden ve kuds kapısından kaçan beşerî ve tabiî<br/>
kuvvetlere işâret vardır. Bu kuvvetler helâk edilip yok edilecekler ve yaratılmaya<br/>başladıkları ana cevherde toplanacaklardır.<br/>
