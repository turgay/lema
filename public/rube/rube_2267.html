<a name=2268></a><i>“Her mescidde”</i> secde edilen her zaman ve mekanda <i>“yüzlerinizi O’na doğrultun”</i><br/>
Yani yine onlara de ki: İstikamet üzere, başkasına dönmeden, yalnız Allah’a ibadete<br/>yönelin. Ya da: “Yüzlerinizi kıbleye çevirin.” demektir.<br/>
Secdeden maksad, bir şeyin bir kısmını zikredip tamamını kasdetmek yoluyla<br/>
namazdır.<br/>
<b>Kelbî</b>, ayetin mânâsı hakkında şöyle der: “Siz, bir mescidde iken namaz vakti girince<br/>
namazı orada kılın. İçinizden biriniz kalkıp: “Ben namazımı kendi mescidimde<br/>kılacağım.” demesin. Eğer namaz vakti olduğunda herhangi bir mescidde değilse<br/>dilediği mescide gelip orada namazını kılsın.”<br/>
Eğer imamı âlimse mahalle mescidinde namaz kılmak, büyük camilerde kılmaktan<br/>
daha efdaldir. Çarşı esnafı için gündüzün dükkanının yanında bulunan mahallî mescid,<br/>geceleyin ise evinin yakınında mahalle mescidi daha efdaldir.<br/>
<b>Haddâdî </b>demiştir ki: Bu ayet, farz namazların cemaatle kılınmasının vacib olduğuna<br/>
delâlet eder.<br/>
Hadiste şöyle buyurulmuştur: <i>“Ezanı işitip özürsüz olarak ona icâbet etmeyenin</i><br/>
<i>(gidip namazı cemaatle kılmayanın) namazı yoktur.”</i><a href="RuhulBeyans.html#2270">[24]</a><br/>
<i>“Cemaatle kılınan namaz, tek başına kılınan namazdan yirmi yedi derece daha</i><br/>
<i>üstündür.”</i><a href="RuhulBeyans.html#2270">[25]</a><br/>
Çünkü cemaatle kılınan her namaz, ferden kılınan bir gün bir gecelik namaz gibidir.<br/>
Bir gün ve gecede kılınması gereken farz namazlar on yedi rekattır. Müekked sünnetler<br/>ise on rekattır. Bunların toplamı yirmi yedi eder.<br/>
Alimler derler ki: Farz namazlar ve teravih namazı gibi cemaatle kılınması<br/>
emrolunmuş namazları mescidde cemaatle kılmak, evde cemaatle kılmaktan efdaldir.<br/>Sevabı daha fazladır. Çünkü namazı mescidde kılmak, İslâm’ın alamet ve işaretlerini<br/>ızhar etmektir. Aynı şekilde, evde namazı cemaatle kılmanın sevabı da tek başına<br/>kılmanın sevâbından fazladır.<br/>
<i>“ve dini” </i>taat ve ibâdeti “<i>yalnız kendisine has kılarak O’na yalvarın.” </i>Yani, O’na<br/>
ibâdet edin. Çünkü ahirette dönüşünüz O’nadır.<br/>
Burada, âmm (genel) olan bir hüküm yerine hâs (özel) bir hüküm ifâde edilmiştir.<br/>
Çünkü dua, ibadet nevilerinden biridir. Duâ, muhtaçlığını ve zarûretini arzederek<br/>Allah’a boyun eğmektir. İbâdetten maksad da budur.<br/>
<i>Kıyamet günü geldiğinde<br/>Boş işlerle uğraşanlar utanacaktır</i><br/>
<i>“İlkin sizi yarattığı gibi”</i> tekrar geri döndürmesiyle<i> “yine O’na döneceksiniz.”</i><br/>
Allah size bu dünyâdaki amellerinizin karşılığını verecektir. İkinci kez dirilişin, ilk kez<br/>yaratılmaya benzetilmesi, bunun güç yetirilebilir ve mümkün olduğunu pekiştirmek<br/>içindir. Yani tekrar dirilmeyi ilk kez yaratılışa kıyas ediniz de onu inkara kalkışmayınız.<br/>Çünkü ilk defa yoktan var etmeye kadir olan Allah, ikinci defa yaratmaya da kadirdir.<br/>
