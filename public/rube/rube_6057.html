<a name=6058></a><b>75. Gökte ve yerde göze görünmeyen hiçbir şey yoktur ki, apaçık bir kitapta</b><br/>
<i><b>(levhi mahfuzda)</b></i><b> bulunmasın.</b><br/>
Gökte ve yerde gizli hiçbir şey yoktur ki apaçık kitapta yazılmış olmasın. Yâni levh-i<br/>
mahfuzda yazılmıştır. O şeyi Cenâb-ı Allah’ın ilmi ihâta etmiştir.<br/>
“<img src="RuhulBeyan-6058_1.jpg"/> (göze görünmeyen)” şiddet ve galebeye/üstünlüğe delâlet eden sıfatlardandır.<br/>
Sanki şöyle buyrulmuştur: Çok gizli ve son derece kapalı hiç bir şey yoktur ki,<br/>muhakkak Allah Teâlâ onu bilir ve ilmi ile kuşatır. Gayb ve şehâdet Allah Teâlâ’nın<br/>ilmine ve görüşüne nisbetle eşittir. Nitekim <i>Bahru’l-hak</i>â<i>ik</i>’da der ki: “Bu, var olan ve<br/>olmayan (mevcûd ve ma’dûm) muğayyebâttan hiçbir şeyin O’nun ilmine göre gizli<br/>olmadığına delâlet eder. O’nun ilminde muğayyebâtın var edilmesinden sonraki<br/>mâhiyetine göre varlığı ve yokluğu eşittir. Var edilmekle muğayyebâtın değişmesiyle<br/>O’nun ilminde bir değişme olmaz. Ma’lûm/bilinen değişir, fakat ilim bütün hallerinde<br/>değişmez, olduğu gibi kalır.”<br/>
İnsana gereken nisyânı (unutmayı) ve isyanı terk etmektir. Çünkü gizlemeye çalışsa da<br/>
Allah Teâlâ onun bütün fillerinden haberdardır.<br/>
<b>Şeyh Sa’dî</b> “<i>Bostân</i>”da der ki:<br/>
<i>Delikanlının biri fena bir işe dadanmıştı<br/>Bir gün iyi huylu biri onun yanına uğradı<br/>“Eyvah, mahallenin şeyhinden pek utandım”<br/>Diyerek, kan ter içinde kaldı<br/>Saf kalpli şeyh bu sözü işitti<br/>Fena halde kızdı gence, şöyle seslendi:<br/>Hey delikanlı, sen kendinden utanmıyorsun da<br/>Allah her yerde hâzır ve nâzır iken benden mi çekiniyorsun?<br/>Yabancılardan ve yakınlarından nasıl utanıyorsan<br/>Allah’tan da öylece utan<br/>Sana dünyada hiçbir kimse rahat ve huzur vermez<br/>O hâlde yalnız Allah’ın rızâsını elde et<br/>Günahlarından şimdi dünyada kork ki<br/>Kıyamet günü kimseden korkun olmasın<br/>Günahlarına çok ağlayan kimseye<br/>Allah hiçbir zaman yüzsuyu döktürmez</i><br/>
Sonra mü’minin selîm/temiz bir sadra sâhip olması gerekir. İçinde kimseye kin, hased<br/>
ve düşmanlık saklamamalıdır. Bir hadîste şöyle buyrulmuştur: “<i>Şu kapıdan ilk giren<br/>cennet ehlindendir.” </i>Bir müddet sonra <b>Abdullah b. Selâm</b> (r.a.) o kapıdan girdi.<br/>Rasûlulllah (s.a.)’in ashâbından bazıları kalktılar, ona bunu haber verdiler. Ona: “Keşke<br/>kendisiyle cennete girmeyi umduğun en sağlam amelini bize haber versen.” dediler. O<br/>şöyle dedi: <i>“Ben zayıf biriyim. Kendisiyle cennete girmeyi umduğun en sağlam</i><br/>
