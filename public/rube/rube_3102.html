<a name=3103></a><img src="flower_sep.jpg"/><br/>
<img src="flower_sep.jpg"/><br/>
kerîm)” ise küçük insandır. Büyük arşın ve büyük insanın dışı (zâhiri) değişme ve<br/>başkalaşma, içi (bâtını) devam ve sebat üzeredir. “Kerim arş”ın ve küçük insanın ise içi<br/>değişme ve başkalaşma, dışı devam sebat ve üzeredir.”<br/>
Bu kadri yüce Seyyid’e (Osman Fazlî Efendi) intisab etmekle iftihar eden fakir<br/>
(<b>Bursevî</b>) derim ki: “Allah kendisinden râzı olsun, herhalde o şunu söylemek istiyor:<br/>Büyük arşın bâtını melekût adı verilen ve her şeyi ihâta eden arştır. Zâhiri ise onun<br/>altındaki cisimlerdir ki ona “kevn ve fesad âlemi” denilir. Arşın zâhiri, kevn ve fesad<br/>âlemi olduğu için değişme ve başkalaşma üzeredir. Arşın bizzat kendisinin kastedildiği<br/>bâtını ise bulunduğu hal üzeredir. İnsanın kastedildiği kerim arş ise bunun tam<br/>tersinedir. Çünkü onun zâhiri ömrünün başından sonuna kadar sebat üzeredir. Bâtını ise<br/>başkalaşma üzeredir. Çünkü onun kalbi çeşitli fikirlerden ve değişikliklerden hâlî<br/>kalmaz. İşte Allah Teâlâ hem zâhirde hem bâtında, hem evvelde hem âhirde, hem büyük<br/>arşın hem de kerim arşın yaratıcısı ve sâhibidir.<br/>
<b>Tevbe sûresinin bu son iki âyetinin fazîleti hakkında<br/>şu rivâyetler zikredilmiştir:<br/></b>Rivayet edildiğine göre Ebû Bekr b. Mücâhid Makarrî’nin yanına Ebû Bekr Şiblî<br/>
(k.s.) gelmişti. Mescidinde onun yanına varınca Ebû Bekr b. Mücâhid ayağa kalktı.<br/>Bunun üzerine Ebû Bekir b. Mücâhid’in arkadaşları onların bu durumunu ağızlarına<br/>doladılar ve:<br/>
“Sen vezir Ali b. İsâ için ayağa kalkmadın, Şiblî için ise kalkıyorsun?” dediler. Bunun<br/>
üzerine:<br/>
“Rasûlullah (s.a.)’in değer verdiği kimseye ben kalkmayayım mı?! Rüyada Rasûlullah<br/>
(s.a.)’i gördüm, bana şöyle dedi:<br/>
“Ey Ebû Bekir! Yarın senin yanına cennet ehlinden birisi girecek. O girdiği zaman ona<br/>
ikramda bulun!”<br/>
<b>Ebû Bekir b. Mücâhid </b>der ki: “Bu hâdiseden iki gece sonra Rasûlullah (s.a.)’i<br/>
rüyada gördüm, bana:<br/>
“Ey Ebû Bekir! Cennet ehlinden bir kişiye ikramda bulunduğun için Allah da sana<br/>
ikram etti.” buyurdu. Ben:<br/>
“Ey Allah’ın Rasûlü! Şiblî, senin katındaki bu makamı ne ile hak etti?” diye sonrdum.<br/>
Şöyle buyurdu:<br/>
“O öyle bir kişidir ki beş vakit namazını kılar, her namazın sonunda beni hatırlar ve<br/>
Tevbe sûresinin son iki âyetini okur. Bunu da seksen seneden beri yapar. Bunu yapan<br/>kimseye ben ikram etmiyeyim mi?” <i>Ikdü’d-dürer ve’l-leâlî</i> adlı eserde böyle<br/>kaydedilmiştir.<br/>
Yine aynı eserde şöyle bir kıssa anlatılır: Sâlih zatlardan birisi, şiddetli bir maddî<br/>
