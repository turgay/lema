<a name=8471></a><img src="RuhulBeyan-8471_1.jpg"/><br/>
yakınlık ve komşuluk makamına vâsıl olur.<br/>
Denildi ki: İlmî tecellî dört suretle meydana gelir. Bunlar su, süt, şarap ve baldır. Kim<br/>
ilim suyu içerse ona ledün ilmi verilir. Kim ilim sütünü içerse ona şerîat işlerinin ilmi<br/>verilir. İlim şarabı içene kemâl ilmi verilir. İlim balı içene vahiy yolunun ilmi verilir.<br/>İlim, kabul edenin istidad ve kabiliyeti kadar hâsıl olunca Allah o kimseye başka bir<br/>ilim istidâdı verir. Bu durumda ilim tâlibine başka bir ilim susuzluğu hâsıl olur. Bunun<br/>için şöyle denilmiştir: İlim tâlibi, deniz suyu içen kişi gibidir. Bu kişi ne kadar fazla<br/>içerse o kadar fazla susar. Âriflerin efendisi <b>Bâyezid Bistamî</b>’den yapılan şu nakil bu<br/>kabildendir.<br/>
<i>Sevgiyi ve aşkı kadeh kadeh içtim yandım<br/>Ne şarap tükendi ne de ben kandım.</i><br/>
Allah Teâlâ’nın <i><b>“gerçekten hükümdar olan Allah yücedir. Sana vahyedilmesi</b></i><br/>
<i><b>henüz tamamlanmadan Kur’anı acele okumaya kalkma! «Rabbim ilmimi artır»<br/>de.”</b></i> (Tâhâ 20/114) buyruğunda buna işâret edilmiştir. İlimden kanmak ise izâfî olup<br/>hakîkî değildir.<br/>
Âriflerden biri şöyle demiştir: Vefâ kadehini içen onun gıyabında başkasına nazar<br/>
etmez. Safâ kadehini içen her türlü karışıklık ve bulanıklıklardan hâlis olur. Fenâ<br/>kadehini içen artık karar edip duramaz. Likâ yâni vuslat ve kavuşma halinde kadeh içen<br/>ise O’nun bakasıyla dâimî bir ünsiyet ve dostluk kurmuş demektir. Bu kimse ona<br/>kavuşmanın yanında başka bir şeye talip olmaz. Artık ne lütuf ne vuslat hepsi istek<br/>dışıdır. Çünkü bu kişi Allah’ın celâl ve kibriyâ hükümranlığı yanında O’nun yüceliğinde<br/>kendi varlığını kaybetmiştir.<br/>
<i>“Her çeşit meyve:”</i> Allah Teâlâ içmeye âid olan şeyleri zikredince şimdi de yemeklik<br/>
şeyleri zikretti. Bütün meyvelerden bir sınıf vardır. Öyle ki artık azlıktan yahut<br/>kesilmekten dolayı başkasına hâcet kalmaz. Allah Teâlâ’nın <i><b>“ikisinde de her meyveden<br/>iki çeşit var.”</b></i> (er-Rahmân 55/ 52) buyruğundan ilhamla her meyveden iki çift olduğu da<br/>söylenmiştir.<br/>
 (semerât) kelimesi, semere kelimesinin çoğuludur. Semere ise ağacın<br/>
yüklendiklerinden yenilip tadılabilen her şeydir. Bir şeyden sâdır olan faydaya da<br/>semere denilir. Mesela “ilmin semeresi sâlih amel, sâlih amelin semeresi de cennettir”<br/>sözünde olduğu gibi.<br/>
Çeşitli ırmaklarla bezenmiş söz verilen cennette müttakîlere, geçmiş büyük<br/>
günahlarının aslını ve eserini silerek onlara ihsanda bulunan <i>“Rablerinden bağışlama<br/>vardır.”</i><b> </b>Yâni onların günahlarını örter, onlara ne ceza verir ne de onları azarlar.<br/>Dolayısıyla cennet ehli artık günahlarının aslı ve eseri için herhangi bir azap yahut<br/>sitem endişesi taşımazlar. Yoksa hayat zehir olup mutsuz olurlar.<br/>
Burada “mağfiret” kelimesinin nekre oluşunun ifâde ettiği, zâtî ve izâfî bir azamet söz<br/>
konusudur.<br/>
