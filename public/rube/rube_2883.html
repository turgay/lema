<a name=2884></a><img src="RuhulBeyan-2884_1.jpg"/><br/>
<img src="RuhulBeyan-2884_2.jpg"/><br/>
<b>Haddâdî </b>konuyu bu şekilde açıklamıştır.<br/>
Ya da kendilerini küfür ve günah gibi cehenneme götüren sebebler kuşattığı için sanki<br/>
şimdi cehennem onları zaten kuşatmaktadır. Denilmiştir ki: Kötü amel ve ahlak<br/>suretinde görünen bu alâmetler aslında ateşin bizzat kendisidir. Fakat bu dünyada zuhur<br/>etmez. Âhirette onlar gerçek suretleri ile teşekkül ettiğinde zuhur eder. Allah’ın rızâsına<br/>uygun amelleri ve ahlâkı da buna kıyas et. Görmez misin şeriatte (yani bir hadiste) vârid<br/>olduğu üzere şehîdin kanı (âhirette) misk şekline girer ve ondan miskten başka bir koku<br/>yayılmaz.<br/>
Bazı âlimler bu âyetin münâfıklardan <b>Ced b. Kays </b>hakkında nâzil olduğunu<br/>
söylemişlerdir. Peygamber (a.s.) onu düşmana karşı savaşa çıkmaya çağırmış, cihada<br/>teşvik etmiş ve:<br/>
“<i>Ey Kays oğlu Ced! uzun boylu Rum kızlarına ne dersin? Belki onlardan câriyeler</i><br/>
<i>ve hizmetçiler edinirsin.</i>” demiştir. Peygamber Efendimiz’in bu teklifine karşılık Ced:<br/>
“Burada kalmama izin ver. Rum kadınlarını anarak beni fitneye düşürme. Çünkü Ensar<br/>
(Medine’liler) bilirler ki ben kadınlara düşkün bir kişiyim. Sarışın Rum kızlarını ele<br/>geçirirsek, sabredemeyip taksimat yapılmadan önce onlarla ilişkiye girmekten ve bu<br/>yüzden de fitne ve günaha girmekten korkarım.” demiştir. Peygamber (a.s.) Cedd’in bu<br/>sözlerini duyunca savaşa katılması yönündeki isteğinden vazgeçip: “<i>Sana izin verdim</i>.”<br/>buyurmuştur.<a href="RuhulBeyans.html#2886">[166]</a><br/>
Allah Teâlâ Cedd’in mazeretini kabul etmemiş ve onun asıl, Peygamber Efendimiz<br/>
(a.s.)’a muhalefet etmesi sebebiyle fitneye düşmüş olduğunu beyan etmiştir.<br/>
<i>er-Ravd</i> adlı eserde zikredildiğine göre Rumlar’ın atası İshâk oğlu Iys sarı olduğu<br/>
için onlara “Benü’l-Asfar (Sarı oğulları)” adı verilmiştir. Sarı olanın Iys oğlu Rum<br/>olduğu da söylenir. Bu Rum, Rumlar’ın atasıdır. Rum’un annesi ise Hz. İsmail’in kızı<br/>Nesime’dir. Aslında Rumlar’ın tamamı Benü’l-Asfar soyundan değildir. İddia<br/>edildiğine göre ilk Rumlar, Hz. Nuh oğlu Yâfes oğlu Yûnân’ın soyundan gelmektedirler.<br/>
Bir başka rivâyete göre Rumlar’ın atası Hz. İbrahim oğlu Hz. İshak oğlu Iys oğlu Rum,<br/>
Habeş melikinin kızıyla evlenmiş, bu evlilikten doğan oğlunun rengi beyaz-siyah arası<br/>(sarı) olduğu için çocuğa Asfar (Sarı), onun soyundan gelenlere de Benü’l-Asfar (Sarı<br/>oğulları) denilmiştir. Habeş ordusunun bir vakit Rumlar’ın sınır bölgelerinden bir<br/>yerleşim yerini işgal edip kadınlarına tecâvüz ettikleri ve bu kadınların siyah Habeşli<br/>ile beyaz Rum arasında sarı tenli çocuklar dünyaya getirdikleri için onlara Benü’l-Asfar<br/>denildiği de söylenir.<br/>
Hikâye edildiğine göre âriflerden birisi rüyâsında Peygamber Efendimiz (a.s.)’ı<br/>
görmüş ve: “Yâ Rasûlallah, ben Rum diyarına doğru gitmek istiyorum.” demiş,<br/>Peygamber (a.s.): <i>“Ma’sûm oraya girmez.” </i>buyurmuştur. Bunun üzerine bu zâtın<br/>
