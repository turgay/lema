<a name=8123></a><img src="flower_sep.jpg"/><br/>
<img src="RuhulBeyan-8123_2.jpg"/><br/>
<img src="RuhulBeyan-8123_3.jpg"/><br/>
Tek bir dosta karşılık binlerce düşman, her bir arkadaş karşılığında binlerce zındık<br/>meydana getirmiştir. Nerede mescid varsa kiliseyi de yine o bina etmiş, nerde savmaa<br/>varsa orada bir harâbe, nerede bir taylesân/sarık ucu varsa orada bir zünnâr, nerede bir<br/>ikrar varsa orada bir inkâr, nerede bir âbid varsa orada bir münkir, nerede bir dost<br/>varsa orada bir düşman, nerede bir arkadaş varsa orada bir fâsık var etmiştir.<br/>
<i>Dost isteyen düşmanın cevrini çekmez de ne yapar,<br/>Defineyle yılan, gül ile diken, gam ile sevinç birliktedir.<br/>Doğudan batıya her yeri pek çok güzellik ve nimete doldurmuş,<br/>Ardından her nimeti bir zorluğun arkasına bağlamıştır.</i><br/>
<b>Hâce Abdullah Ensârî</b> (Herevî) demiştir ki: İnsan için üç hâl vardır ve onunla<br/>
meşgul olur. Bu ya ibâdettir ki ona faydası vardır. Ya günah işlemektir ki kendisine<br/>ondan sadece pişmanlık ulaşır. Ya da gaflettir ki kendisine zarar verir. Kurân’dan daha<br/>iyi bir öğüt var mıdır? Allah’tan daha şefkatli nasihatçı kimdir? İmandan daha iyi bir<br/>sermâye var mıdır? Allah ile yapılan ticâretten daha kârlı ticâret hangisidir? Fakat<br/>zararı kendisi seçen, ona katî bir şekilde râzı olan ve Mevlâsından uzak duran kişinin<br/>durumu farklıdır. Öylece bir gün uyanır ki artık iş işten geçmiştir. Kendisine verilen<br/>öğütten payını almayı o gün kabul eder ama bu öğütten hiçbir fayda görmez. Bu sıfat şu<br/>kavmin sıfatıdır ki izzet sâhibi Allah şöyle buyurmaktadır: <i>“Biz bunlardan daha zorba<br/>olanları da helâk ettik. Nitekim öncekilerde örneği geçmiştir.”</i><br/>
Allah Teâlâ’dan bizi korumasını istiyoruz.<br/>
<b>9. Andolsun ki, onlara gökleri ve yeri kim yarattı? diye sorsan; «Onları şüphesiz</b><br/>
<b>güçlü olan, her şeyi bilen Allah yarattı» derler.</b><br/>
<i>“Andolsun ki, onlara” </i>senin kavmin olan Kureyş’e <i>“gökleri ve yeri” </i>ulvî ve süflî<br/>
ecrâmı<i> “kim yarattı? diye sorsan” </i>Sâni’ Teâlâ’yı itiraf ederek elbette <i>“onları şüphesiz<br/>güçlü olan” </i>hüküm ve mülkünde çok üstün<i> </i>ve “<i>her şeyi” </i>yaratıklarının hallerini çok iyi<br/><i>“bilen Allah yarattı» derler.”</i><br/>
Zîrâ bu türlü yaratılış ve yaratılışın halleri câhil ve âciz birisinin işi olamazdı. Bu<br/>
âyet insanın ne kadar câhil olduğundan bahsetmektedir. Çünkü insan kudret sâhibi, her<br/>şeyi bilen yaratıcıyı kabul etmekle birlikte onu bırakıp bir başkasına ibadet eder.<br/>
<i>Irşâd</i>’da şöyle denilmektedir. Göklerin ve yerin yaratılışını gerçekte şânı bu olan bir<br/>
zâta isnâd ederler. Yoksa müşrikler Allah’tan bu sıfatlarla bahsetmezler. Yine de bu<br/>ifâdenin bizzat onların ibâre ve sözleri olması da mümkündür.<br/>
