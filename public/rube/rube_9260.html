<a name=9261></a><img src="RuhulBeyan-9261_1.jpg"/><br/>
<img src="RuhulBeyan-9261_2.jpg"/><br/>
<img src="RuhulBeyan-9261_3.jpg"/><br/>
kovalayan düşmanından kendisini kurtarır, dedi. Perdeler kalktı, kapılar açıldı, yüzleri<br/>aylar gibi çocuklar bana yukardan baktılar, ejderha da yaklaşmıştı. Şaşırıp kaldım. Bir<br/>çocuk bağırdı, hepiniz bakın ona ejderha yaklaştı, dedi. Çocuklar grup grup gelip bana<br/>baktılar, onların arasında benim ölen kızım da vardı. Beni görünce ağladı ve vallâhi<br/>benim babam, dedi ve nurdan bir küfe içinde ok gibi üzerime atıldı. Önüme kadar<br/>gelince sol elini uzatıp sağ elimden yapıştı ben de asıldım, o sağ elini çekerek beni<br/>kaçırdı. Beni oturttu ve kucağıma oturdu. Sağ eliyle sakalıma vurdu ve Babacığım<br/><i><b>“Îmân edenlerin Allah’ı anma ve O’ndan inen Kur’an sebebiyle kalplerinin<br/>ürpermesi zamanı daha gelmedi mi?”</b></i> âyetini okudu.<br/>
Ben ağladım ve kızcağızım, sizler Kur’an biliyor musunuz, dedim. Babacığım biz<br/>
Kur’ân’ı sizden daha iyi biliriz, dedi. Öyleyse beni mahvetmek isteyen o ejderhayı bana<br/>anlat dedim. O senin kötü amelindir, onu kuvvetlendirmişsin, o da seni cehennem<br/>ateşine batırmak istedi, cevabını verdi. Öyleyse yolda karşılaştığım ihtiyar neydi onu da<br/>anlatır mısın, dedim. O da senin iyi amelindir, ama onu zayıflatmışsın. Büyüttüğün kötü<br/>ameline gücü yetmedi. Dedim ki, yavrucuğum bu dağda ne yapıyorsunuz. O da dedi ki:<br/>Biz müslümanların küçük çocuklarıyız, burada iskân edildik, sizi kıyâmete kadar burada<br/>bekliyoruz, bize geldiğinizde size şefâat edeceğiz. Korku içinde uyandım, sabahleyin de<br/>üzerinde bulunduğum bu kötülükten ayrıldım ve Allah’a tevbe ettim. İşte tevbemin<br/>sebebi budur.<br/>
<i>Gaflet yakasından kaldır hemen başını<br/>Yoksa utançla önüne bakarsın yarın<br/>Ey uykucu şimdi uyanman lâzım senin<br/>Ölüm uyandırırsa ne fayda verir sana<br/>İnler durursun toprağa verdiğin yavrunun acısıyla<br/>Sebep ne tertemiz geldi o ve gitti tertemiz<br/>Sen de temiz geldin ama dikkat et gitme kirlenip<br/>Çünkü çok yazık olur kirlenip de girmen toprağa</i><br/>
<b>18. Sadaka veren erkeklere ve sadaka veren kadınlara, Allah’a güzel bir ödünç</b><br/>
<b>verenlere verdiklerinin karşılığı kat kat ödenir. Onlara değerli bir mükâfât vardır.</b><br/>
“<i>Sadaka veren erkeklere ve sadaka veren kadınlara ve Allah’a güzel bir ödünç</i><br/>
<i>verenlere,</i>” mânâ itibariyle sıla üzerine atfedilmiştir. Yâni, sadaka veren insanlar kadın<br/>olsun erkek olsun ve Allah’a güzel ödünç veren erkekler ve kadınlar demektir. Karz-ı<br/>hasen malın en helâlinden hâlis bir niyet ve gönül hoşluğuyla sadaka almaya müstehak<br/>
