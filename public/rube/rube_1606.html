<a name=1607></a><img src="RuhulBeyan-1607_1.jpg"/><br/>
Ancak herkesin cehenneme uğrayacağına dâir Allah’ın yemîninin (bk. Meryem, 19/71)<br/>gerçekleşmesi için cehenneme uğratılması hâriç. Bu kadar uğrama, onun kirlerinden<br/>(günahlarından) iz bırakmaz. Onun sıratın üzerinde durmaya ihtiyâcı kalmaz. Sırâtı<br/>yıldırım gibi geçer.<br/>
Rasûlullah (s.a.v.) Vedâ Haccı’nda şöyle buyurmuştur: <i>“Allah’ın dostları, namaz</i><br/>
<i>kılanlardır. Kim ki Allah’ın farz kıldığı beş vakit namazı kılar, ecrini yalnız Allah’tan<br/>umarak Ramazan orucunu tutar, sırf Allah rızâsı için gönül hoşluğu ile zekâtını verir<br/>ve Allah’ın yasak kıldığı büyük günahlardan sakınırsa…”</i><br/>
Sahâbeden bir zat Yâ Rasûlallah! <i>“Büyük günahlar kaç tanedir”</i> dedi. Allah Rasûlü<br/>
şöyle cevap verdi:<br/>
“Büyük günahlar dokuz tanedir: Bunların en büyüğü Allah’a ortak koşmaktır.<br/>
Diğerleri şunlardır: Bir mü’mini haksız yere öldürmek, cepheden kaçmak, iffetli bir<br/>kadına zina isnad etmek, sihir yapmak, faiz yemek, yetim malı yemek, müslüman olan<br/>anne babaya karşı gelmek, ölülerinizin ve dirilerinizin yöneldiği kıbleniz olan Beyt-i<br/>Atîk’e (Kâbe) hürmet etmemektir. Kim bu sayılan büyük günahları irtikab etmez de<br/>namazını kılıp zekâtını verdiği halde ölürse o, kapılarının pervazları altın olan cennetin<br/>ortasında Muhammed’in arkadaşı olur.”<a href="RuhulBeyans.html#1608">[207]</a><br/>
Bil ki ilimde derinleşenler, ilim madenlerine ulaşıp kesbî ilimleri, Allah vergisi olan<br/>
ledünnî ilimleriyle birleşene kadar amel ve ilim ayaklarıyla kök salanlardır. Hadiste<br/>şöyle buyurulur: <i>“Mi’rac gecesi bana cehennem arz olundu. Gördüm ki, cehennem<br/>ehlinin çoğu fakirlerdir.”</i> “Ya Rasûlallah! Malca fakir olanlar mı?” diye sordular.<br/>Rasûlullah (s.a.v) şöyle buyurdu: <i>“Hayır, ilim fakiri olanlar.” </i>Yine hadiste şöyle vârid<br/>olmuştur: <i>“İlim, amelin önderidir. Amel ona tâbi olur.<a href="RuhulBeyans.html#1608">”</i>[208]</a><br/>
<b>Huccetü’l-İslam İmam Gazâlî <i>“</b>Minhâcü’l-âbidîn”</i> adlı eserinde der ki: Eğer sen<br/>
ilminle amel eder, gayretini âhiretini îmar etme yönünde teksif eder, basîret üzere âlim<br/>ve âbid bir kul olur, câhil, mukallid ve gafillerden olmazsan Muhammed ümmetinin<br/>ilimde râsih âlimlerinden olursun. Bu takdirde senin şerefin yüce, ilmin çok kıymetli<br/>olur. Allah katındaki sevâbın çok olur. Çünkü ibâdetin temeli ilimdir. Özellikle tevhid<br/>ilmi ve (sır) maneviyat ilmi.<br/>
Rivayet olunur ki, Allah Teâlâ, <b>Dâvud</b> (a.s.)’a şöyle vahyetti: <i>“Ey Dâvud, senin için</i><br/>
<i>faydalı olacak ilmi öğren!” </i>Dâvud (a.s.), “Allah’ım, faydalı ilim nedir?” dedi. Cenab-ı<br/>Hak: <i>“Benim şânımın yüceliğini, azametimi, büyüklüğümü ve kudretimin her şeyin<br/>üstünde olduğunu bilmendir. İşte bu, seni bana yaklaştırır.” </i>buyurdu.<br/>
<b>Hz. Ali </b>(k.v.)’in şöyle dediği rivâyet edilir: Büyüyüp de Rabbimi tanımadan,<br/>
küçükken ölüp cennete girmek beni sevindirmez. Çünkü insanların Allah’ı en iyi bileni,<br/>O’ndan en çok korkan, ibâdeti en çok olan ve Allah için en güzel nasîhatte bulunandır.<br/>
