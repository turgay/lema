<a name=8170></a><img src="flower_sep.jpg"/><br/>
etmeyen ârifle, ilim ve irfandan mahrum olup amel etmeyen gâfil kişi de Allah’ın<br/>kapısından kovulmuş olmaları bakımından birbirinden farksızdır. Çünkü kitap ve<br/>sünnetle amelde karar kılmadıkları sürece, sâdece ilim ve mârifet kabul ve kıymet<br/>sebebi değildir. Bilakis sâdece ilim ve mârifetin kurtuluş vesilesi olması, İslâm dışı bir<br/>takım filozofların görüşleridir.<br/>
Kurtuluş vesilesi olabilmesi için, mutlaka kitap ve sünnetle amel edilmelidir. Ehl-i<br/>
Sünnet mezhebi ve İslâm filozoflarının görüşü de budur. İnsan ya hayvânî ya şeytânî ya<br/>da melekî bir tabiat üzeredir. Hayvânî olanlar kendilerine yemek, içmek, uyumak gibi<br/>şehvet halleri ve tabiat vasıfları gâlip olanlardır. Şeytânî olanlar ise kendilerine hased,<br/>kibir ve ucüb gibi şeytânî hallerin ve nefsânî vasıfların gâlip olduğu kimselerdir.<br/>Melekî olanlara gelince bunlar da kendilerine ilim, amel, zikir, tesbih ve buna benzer<br/>bir takım melekî haller ve rûhânî vasıfların gâlib olduğu kimselerdir.<br/>
Artık kim Kur’ân’a sarılır, onunla amel ederse Allah ona bilmediklerini öğretir; onu<br/>
keşif ve müşâhede ehlinden yapar. Sonunda bu kişi iç ve dış âlemde Allah’ın âyetlerini<br/>okuyan, mükâşefe yoluyla Kur’an’ın hakîkatlerine vukûfiyet kazanan bahtiyar kullardan<br/>olur. İşte bu şeref, bu ümmete mahsus bir şereftir. Çünkü diğer ümmetlerin ellerinde<br/>kendilerini bu makamlara erdirecek bir Kur’an yoktur.<br/>
Rivâyet edildiğine göre <b>İbn Abbas</b> (r.a.) şöyle demiştir: Mûsâ (a.s.), “Ya Rabbi!<br/>
Ümmetler içerisinde üzerlerine bulutun gölge yaptığı, kendilerine kudret helvası ve<br/>bıldırcın eti indirilen bu ümmetten senin katında daha değerli bir ümmet var mı?” diye<br/>sordu. Allah Teâlâ: “Ey Mûsâ! Elbette Muhammed ümmetinin diğer ümmetler üzerine<br/>olan üstünlüğü benim yaratıklarım üzerine olan üstünlüğüm gibidir” buyurdu. Bu sefer<br/>Mûsâ (a.s.): “Ya Rabbi! Beni de onlardan kabul eyle” dedi. Allah Teâlâ: “Ey Mûsâ, sen<br/>onların zamanına ulaşamazsın. Fakat onların konuşmalarını duymak ister misin?”<br/>buyurdu. Mûsâ (a.s.): “Evet ya Rabbi” dedi. Allah Teâlâ, “Ey Muhammed ümmeti!”<br/>diye nidâ etti. Muhammed ümmeti de: <i>“Buyur Allahım buyur. Emrine âmâdeyiz, senin<br/>ortağın yoktur. Bütün hayırlar senin kudret elindedir”</i> dediler. İşte bu icâbet haccın<br/>sembollerinden yani; farz ve vâcip hükümlerinden oldu.<a href="RuhulBeyans.html#8173">[168] </a>Allah Teâlâ da sonra şöyle<br/>buyurdu: <i>“Ey Muhammed ümmeti, elbette benim rahmetim azâbımı geçmiştir. Siz<br/>henüz bana isyan etmemişken ben sizi bağışladım. Siz istemeden ben lutuf ve<br/>keremimi size verdim. Artık sizden kim Allah’tan başka hiçbir ilah olmadığına ve<br/>Muhammed (s.a.)’in onun elçisi olduğuna şehâdet ederek bana kavuşursa, denizlerin<br/>köpükleri, yağmur damlaları, yıldızlar ve dünyanın günleri kadar günahı olsa da ben<br/>onu cennete yerleştiririm.</i>”<br/>
Tevrat’ta bu ümmetle ilgili olarak şu ifâde geçmektedir: “Onların kitapları göğüs ve<br/>
gönüllerindedir.” Yani bunlar Allah’ın kitabını ezberler ve korurlar demektir.<br/>
<i>Mesnevi</i>’de şöyle denilmektedir:<br/>
