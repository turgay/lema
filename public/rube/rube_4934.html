<a name=4935></a><img src="flower_sep.jpg"/><br/>
<img src="RuhulBeyan-4935_2.jpg"/><br/>
en uygun olan odur. Nitekim <i><b>“Bir de ne görsünler, asâ apaçık koca bir yılan (su‘bân)<br/>oluvermiş”</b></i> (eş-Şuarâ, 26/32) âyeti bu durumu açıklığa kavuşturmaktadır. Yılanın cânna<br/>(ince yılana) benzetilmesi, hızlı hareket etmesi ve metâneti bakımındandır.<br/>
Ma’rifet ehli bir zât şöyle der: “Asânın canlı bir varlığa dönüşmesi mâsıyetlerin tâat<br/>
ve sevâba dönmesine işârettir. Çünkü ‘asâ’ kelimesi, ma‘sıyet kelimesinden<br/>gelmektedir. Masiyet ters çevirilince tâat olur. Nitekim Allah Teâlâ: <i><b>“Ancak tevbe ve<br/>îmân edip iyi davranışta bulunanlar başkadır. Allah onların kötülüklerini iyiliğe<br/>çevirir.” </b></i>(el-Furkan, 25/70) buyurmaktadır. Bu çevirme mağfiret makamındandır. “<i>Her<br/>günahtan sonra bir iyilik yap ki onu yok etsin</i>.”<a href="RuhulBeyans.html#4938">[68] </a>hadisindeki günahı yok etmek ise<br/>affın hakîkatinden ibârettir.<br/>
<b>Molla Câmî</b>, <i><b>“Allah onların kötülüklerini iyiliğe çevirir.”</b></i> (el-Furkan, 25/70) âyeti<br/>
hakkında şöyle demiştir: “Yâni onları hüküm bakımından değiştirir. Çünkü bizzat aynlar<br/>değişmez, ancak hükümleri değişir.”<br/>
Fakir (<b>Bursevî</b>) der ki: Asânın yere atıldığında yılana dönüşmesi, bakırın iksir ile<br/>
gümüşe dönüşmesi ve Cebrâil (a.s.)’ın insan sûretine girmesi bu şekildedir. Bu hususu<br/>bil. Çünkü bu, büyük bir kapıdır. Kim tam bir irfan ile bu kapıdan girerse vehimlerden<br/>emîn olur.<br/>
<b>Hâfız </b>der ki:<br/>
<i>Aşk yolunun erleri gibi vücud/varlık bakırından elini yu<br/>Ta ki aşk kimyasını bulasın ve altın olasın</i><br/>
<b>Molla Câmî</b><i> </i>de şöyle der:<br/>
<i>Mâdem ki ilim öğrendin, onunla amel etmeye çalış<br/>Ki amelsiz ilim, içmeden öldüren bir zehirdir<br/>Ne hâsıl o kimseden ki kimyayı bilir<br/>Kendi bakırını altın hâline getiremez</i><br/>
<b>21. Allah buyurdu: “Al onu! Korkma! Biz onu şimdi ilk hâline döndüreceğiz.”<br/></b><i>“Allah buyurdu: “Al onu, Korkma!” </i>Rivâyete göre asâ, iri bir erkek yılana dönüştü.<br/>
Bu yılanın gözleri ateş gibi parlıyor, kaya taş ne bulursa yutuyor, dişlerinden şiddetli bir<br/>çatırtı işitiliyordu. İki çene kemiği arasında kırk veya seksen arşınlık bir genişlik vardı.<br/>Mûsâ (a.s.) onu bu halde görünce korkup kaçtı. Çünkü yılan ve benzeri hayvanlardan<br/>korkup kaçmak insanın tabîatındandır.<br/>
Eğer “İbrahim (a.s.) ateşten korkmadığı halde Mûsâ (a.s.) asâdan niçin korktu?”<br/>
