<a name=7573></a><i>el-Vasît</i>’ta şöyle der: “<i>İşte Allah</i>” mü’min “<i>kullarını bununla korkutuyor.</i>” Yâni,<br/>
zikredilen azab kafirler için hazırlanmıştır. Mü’minler için ise bu azabdan korkup tâat<br/>ve tevhîd ile ondan sakınsınlar diye onları korkutmak içindir.”<br/>
“<i>Ey kullarım! Yalnızca benden korkun.</i>” Beni öfkelendirecek şeylere yaklaşmayın! Bu<br/>
ifâde, Allah Teâlâ tarafından içinde son derece lütuf ve rahmet barındıran beliğ bir<br/>öğüttür. Burada işâret vardır ki, Allah Teâlâ cehennemi kullarını cennete sürecek bir<br/>kırbaç olarak yaratmıştır. Çünkü şu varlık sahnesinde hikmet ve maslahat içermeyen<br/>hiçbir şey yoktur! Artık her kim Allah’ın korkutması ile böyle bir hüsrana uğramaktan<br/>korkarsa, o Allah’ın gerçek bir kuludur. O’na izâfe edilme şerefine de lâyıktır.<br/>
<b>Bâyezîd Bistâmî</b> (k.s.)’un şöyle dediği nakledilmiştir: “Herkes hesap vermekten<br/>
kaçarken, ben O’na koşacağım. Çünkü Allah o hesap esnâsında bana “Kulum!” diyecek<br/>olursa o bana yeter!”<br/>
Şu halde akıllı kimseye düşen Allah Teâlâ’nın hitabına lâyık ve Allah katında hürmeti<br/>
olanlardan olmak için ubûdiyyet derecesini kazanmak ve ikmâl etmektir. Görmez misin<br/>ki hükümdarlardan birine hizmet eden bir kimse bile değer verilmeyi hak eder ve onun<br/>nezdinde saygı değer hâle gelir. Halbuki o hükümdar da bir mahluktur. Yaratan’a hizmet<br/>edenin durumu nasıl olur sen düşün!<br/>
<i>el-Fetâve’z-Zahîriyye</i>’nin sonunda nakledilir ki <b>İmam-ı A’zam Ebû Hanîfe</b> (r.h.) son<br/>
haccını edâ ettiğinde kendi kendine ‘Herhalde bundan sonra bir daha hacca<br/>gelemeyeceğim’ diye düşündü. Beytullah görevlilerinden kendisi için Kâbe’nin kapısını<br/>açmalarını ve geceleyin oraya girip namaz kılmaya izin vermelerini rica etti. Senden<br/>önce kimse için bu yapılmadı. Fakat ileri gelen biri olman, ilminle öne geçmen ve<br/>insanların hepsinin sana uymaları sebebiyle bunu yapacağız.” dediler ve onun için<br/>kapıyı açtılar. O da içeri girdi. İki direk arasında sağ ayağı üzerinde kıyamda durup<br/>Kur’an’ı yarısına kadar okudu, rükûya vardı ve secde etti. Sonra sağ ayağını sol<br/>ayağının üstüne koyduğu halde sol ayağı üzerinde kıyama kalktı ve bu şekilde Kur’an’ı<br/>hatmetti. Selam verince ağlayıp münâcatta bulunarak şöyle dedi: “Şu zayıf kulun sana<br/>hakkıyla ibâdet edemedi. Fakat seni hakkıyle tanıdı (ma’rifet). Sen onun eksik hizmetini<br/>ma’rifetinin tam oluşuna bağışla.” Bunun üzerine Beytullah tarafından gizli bir ses şöyle<br/>seslendi: “Ey Ebû Hanîfe, beni gerçekten tanıdın, ma’rifeti hâlis kıldın, bana hizmet<br/>ettin, hizmeti de güzel yaptın. Biz de seni, sana tâbi olanları ve kıyamet kopana kadar<br/>senin mezhebin üzere hareket edenleri bağışladık.” İşte böyle bir ubûdiyyet/kulluk<br/>takvâdan, Allah korkusundan, O’nun heybet ve celâlini düşünmekten ileri gelir.<br/>
Hz. Peygamber (a.s.) namaz kılarken ağlamaktan dolayı göğsünden tencere<br/>
kaynaması/fokurtusu gibi bir ses gelirdi.<a href="RuhulBeyans.html#7574">[88] </a>Bu durumun benzeri İbrahim (a.s.)’la ilgili<br/>olarak da nakledilmiştir. İşte bu korkunun harâreti, bedenin zâhirini ve bâtınını kuşattığı<br/>zaman insan yanmaktan kurtulur. Vakit geçtiği zaman böyle bir hâli elde etmek zorlaşır.<br/>Onun için fırsat zamanını çok iyi değerlendirmek lâzımdır.<br/>
<b>Sâib</b> der ki:<br/>
