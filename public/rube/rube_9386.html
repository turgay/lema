<a name=9387></a>gibi Efendimiz’in dışında deveye binen kimse yoktu. Bazılarının ifâdesine göre<br/>Rasûlullah (s.a.) bir deveye binmişti. Aralarında silahlı bir mücadele olmadan<br/>Nadiroğullarının yurdu barış yoluyla fethedildi. Sanki şöyle buyrulmuş olmaktadır:<br/>“Allah’ın onlardan (mallarından) Peygamberine verdiği ganîmetleri siz alın teri ve el<br/>emeği ile (yâni kedd-i yemîn ve arak-ı cebîn ile elde etmediniz.”<br/>
<i>“Fakat Allah, Peygamberlerini dilediği kimselere karşı üstün kılar.”</i> Yâni ilahî<br/>
kanun gereği, peygamberlerini, onların düşmanlarından dilediği kimseler üzerine özel<br/>bir tarzda üstün kılar. Bu bakımdan Allah, peygamberini onlara mûtad olmayan bir<br/>tarzda üstün getirdi. Siz ey müslümanlar! Tehlikelerin sıkıntılarına atılmadınız ve<br/>savaşın zorluklarıyla karşılaşmadınız. O halde onların bu mallarında sizin hakkınız<br/>yoktur. Onların tasarruf hakkı Rasûlullah’a havâle edilmiştir. İstediği yerlerde harcar.<br/>Dolayısıyla bu mallar savaşla, kahren ve zorla elde edilen ganîmet malları gibi<br/>paylaştırılmaz. Müslümanların, Hayber savaşında alınan ganîmet malları gibi<br/>Nadiroğullarından elde edilen malların da paylaştırılmasını istemeleri üzerine bu âyet-i<br/>kerime nâzil olmuştur.<br/>
<i>“Allah her şeye kadirdir.” </i>O, dilediğini yapar. Bazan, bilinen şekillerde, kimi zaman<br/>
da başka yönde irâdesi gerçekleşir ve öyle yapar.<br/>
<i>Feleğin kendi feyziyle su verip keskin kıldığı kılıç<br/>Askerin yardımı olmadan dünyayı ele geçirir.</i><br/>
Bilinmeli ki, Allah’tan sâlikin kalp alanına ilâhî lütufla taşıp gelen ilâhî feyz iki<br/>
kısımdır. Bir kısmı yalnız vehbî; yâni son derece hibe edici olan Allah’ın Vehhâb ism-i<br/>celilesinin hazinesinden hibe edilen, amel edenin herhangi bir ameli ve kazancı olmadan<br/>gelendir. Bu, feyz, iyi ve sâlih niyet, atını hareket ettirmek ve farz ve nafile ibâdetleri<br/>yerine getirerek sâlih amel işlemek gibi bir amele bağlanmaz. Sâlih amel işleyen sâlikin<br/>bu feyz ile irtibatı kesiktir. Bu sebeple sâlik, gelen bu kalbî feyzi, herhangi bir yönden<br/>kendisine mal edemez. Kendisinden çıkan ve organlarıyla işlemiş olduğu bir amel ve<br/>hareketine de bağlayamaz. Aksine rabbânî bir hibe tasarrufuna ve Allah’ın nimetini<br/>ihsan etmesine bırakır. Feyzin bu kısmına bu âyet-i kerime delâlet eder. Diğer kısmı ise<br/>Allah yolunda olan sâlikin ameliyle ilgilidir. Bu çeşit ilâhî feyiz Cenab-ı Hakk’ın<br/>sonsuz cömertliğini ifâde eden Cevvâd yüce isminin hazinesinden ihsan edilir. Bu kısım<br/>feyz, sâlikin kendisine, âzâlarına bağlanabilir. Bunu da bu feyzin varlığının sâlikin<br/>üzerinde tamamen görünmesi için yapar. Gelmekte olan üçüncü âyet-i kerime bu ikinci<br/>bölüme işâret eder.<br/>
Şu âyet-i kerime ise her iki kısmı içine alır: <i><b>“Eğer onlar Tevrat’ı, İncil’i ve</b></i><br/>
<i><b>Rablerinden onlara indirileni (Kur’an’ı) doğru dürüst uygulasalardı, şüphesiz hem<br/>altlarından, hem üstlerinden, hem de ayaklarının altından yerlerdi. (Yer altı ve yer<br/>üstü servetlerden istifâde ederek refah içinde yaşarlardı.)” </b></i>(el-Mâide, 5/66). Birinci<br/>âyet-i kerime birinci bölüm ilâhî feyze, ikinci âyet-i kerime ise ikinci bölüme işârettir.<br/>
