<a name=1701></a>Yine günün birinde Pavlus: “Yanımda toplanın, bana ilham geldi.” deyince<br/>
toplandılar. O, onlara “Allah Teâlâ, dünyâdaki herşeyi insanoğlunun faydalanması için<br/>yaratmadı mı?” deyince onlar “Evet” dediler. Bunun üzerine o şarap ve domuz etini<br/>kastederek “madem öyle ise niçin kendinize bunları haram ediyorsunuz? Halbuki Allah<br/>yeryüzündeki her şeyi sizin için yaratmıştır.” diye karşılık verdi. Bunun üzerine onlar bu<br/>söze kapılıp şarabı ve domuz etini helal gördüler.<br/>
Bunun üzerinden günler geçtikten sonra yine Pavlus “Bana ilham geldi.” diyerek<br/>
tekrar hristiyanların yanında toplanmalarını istedi ve onlar da toplandılar. O, onlara<br/>“Güneş nereden doğar?” dedi, “Doğudan”, dediler. “Ay ve yıldızlar nereden doğar?”<br/>deyince, “Doğudan”, “Onları doğudan kim çıkarır?” deyince de “Allah çıkarır.” diye<br/>cevap verdiler. Bunun üzerine Pavlus “O halde Allah Teâlâ doğu yönündedir. Eğer O’na<br/>namaz kılacaksanız yönünüzü o tarafa çevirin.” dedi.<br/>
Yine günler geçmişti ki Pavlus tekrar hristiyanlardan bir grubu yanına çağırıp onların,<br/>
odasına girmelerini istedi. Onlara “Ben bu gece kendimi Îsâ (a.s.) için kurban<br/>edeceğim. Bana ilham geldi. Benden bunu gizlice size haber vermem ve sizin de bunu<br/>iyi muhafaza etmeniz ve benden sonra insanları buna dâvet etmeniz istendi.” dedi.<br/>
Rivâyete göre Pavlus, sabahleyin uyandığında diğer gözünü de açtı ve insanları yanına<br/>
çağırıp onlara: “Bu gece Îsâ (a.s.) bana geldi ve “Senden razı oldum.” deyip de elini<br/>gözüme sürdüğünde iyileştim (kör olan gözüm açıldı.) Şimdi ben kendimi ona kurban<br/>etmek istiyorum.” dedikten sonra sözünü şöyle sürdürdü: “Allah’tan başka, ölüleri<br/>diriltip doğuştan kör olanı ve alaca hastalığına mübtelâ olanı iyileştirecek kimse<br/>olabilir mi?” Onlar “Hayır, olamaz.” diye cevap verdiler. Bunun üzerine o “İşte Îsâ<br/>(a.s.) bunları yapmıştır. O halde biliniz ki o Allah’ın tâ kendisidir.” dedi ve onlar da<br/>oradan çıktılar.<br/>
Daha sonra Pavlus bir grubu daha çağırıp onlara da bunu haber verdi. Onlara Îsâ<br/>
(a.s.)’ın Allah’ın oğlu olduğunu söyledi. Sonra bir topluluğu daha çağırıp onlara Îsâ<br/>(a.s.)’ın üçün üçüncüsü olduğunu ve o gece kendi kendini kurban edeceğini söyledi.<br/>Gecenin bir kısmında onların arasından ayrıldı. Sabahleyin her topluluk Pavlus’un<br/>kendilerine bir takım şeyler bildirdiğini söyleyince öbürleri bunu yalanlayarak onlara:<br/>“Siz yalancısınız. Bilakis bize şöyle şöyle dedi.” diyorlardı. Bunun üzerine aralarında<br/>savaş çıktı birbirleri ile vuruştular. Pek çok insanı öldürdüler ve aralarında kıyâmete<br/>kadar sürecek bir düşmanlık kalmış oldu. Bunlar üç fırkadır:<br/>
1. “Mesih, Allah’ın oğludur.” diyen <i>Nastûrîler</i>.<br/>2. “ Allah üçün üçüncüsüdür. Bu üç de Mesih, annesi ve Allah’tır.” diyen <i>Melkânîler</i>.<br/>3. “Allah, Mesih’tir.” diyen <i>Ya’kûbîler</i>.<br/><b>Celâleddîn Rûmî </b>(k.s.) şöyle der:<br/>
<i>Tasavvurda O’nun zatının hazinesi nerde ki?<br/>Tasavvurda O’nun benzeri bir inci çıksın<br/>Ne kadar iyi ve kötü söylediyseler de</i><br/>
