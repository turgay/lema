<a name=6022></a><img src="RuhulBeyan-6022_1.jpg"/><br/>
<img src="RuhulBeyan-6022_2.jpg"/><br/>
<img src="RuhulBeyan-6022_3.jpg"/><br/>
<img src="RuhulBeyan-6022_4.jpg"/><br/>
geceler boyu münâcâta devam etmesinin sonucudur. Su üzerinde yürüme, ya malıyla<br/>veya çalışıp kazanarak aç olanı doyuran, çıplak olanı giydiren için ya da câhil birisini<br/>öğreten veya dalâlette olanı irşad eden içindir. Çünkü bu iki sıfat, hissî ve ilmî hayatın<br/>sırrıdır. Bunlarla su arasında açık bir münâsebet vardır. Kim o ikisini sağlam yaparsa,<br/>su onun hükmü altında olur. Dilerse üzerinde yürür, dilerse vaktin durumuna göre bunu<br/>terk eder. Hissî ve ilmî kerâmetlerin zuhûrunu terk etmek, ârif için daha uygundur.<br/>Çünkü bu çeşit kerâmetler, âfetlerin mahallidir. Ârif dilerse yeme, içme ve giyinme<br/>konusunda cinleri ve melekleri kullanabilir.<br/>
<i>Keşfü’l-esrâr</i>’da der ki: “Keramet, bazen velînin ihtiyarı ve duâsı ile, bazen de<br/>
ihtiyarı olmaksızın meydana gelir. Bir hadîste şöyle buyrulmuştur: <i>“Nice saçı başı<br/>dağınık, eski elbise giymiş ve ismi anılmayan (önem verilmeyen) kul vardır ki, bir şey<br/>için Allah adına yemin etse Allah onun yeminini yerine getirir.<a href="RuhulBeyans.html#6027">”</i>[63]</a><br/>
Kitaplarda aktarıldığına göre, Hz. Peygamber (s.a.v.) dünyadan göçünce, yeryüzü<br/>
Allah’a şöyle yakardı: “Kıyâmet gününe kadar üzerimde bir peygamber yürümez halde<br/>kaldım” Hak Teâlâ şöyle nidâ etti: Ben bu Muhammed ümmeti içinden öyle birini<br/>çıkarırım ki gönülleri peygamberlerin gönülleriyle birdir. Onlar kerâmet sâhibi<br/>velilerden başkası değildir.<br/>
Evliyânın kerâmetleri, peygamberlerin mûcizeleriyle bağlantılıdır. Çünkü peygamber,<br/>
mûcize ve peygamberliğinde sâdık olmasaydı, onu tasdik edenin ve ümmetinden olan<br/>kimsenin kerâmeti zuhur etmezdi.<br/>
Evliyânın kerâmetlerini, sadece mahrûmiyet ehli inkâr etmiştir. Bunlar, ister mutlak<br/>
olarak kerâmeti inkâr etsinler ya da kendi zamanlarındaki evliyânın kerâmetini inkâr<br/>edip de Ma’rûf, Sehl, Cüneyd ve benzerleri gibi kendi zamanlarında olmayan evliyânın<br/>kerâmetlerini tasdik etsinler. Tıpkı Mûsâ (a.s.)’ ı tasdik edip Muhammed (a.s.)’ı<br/>yalanlayan kimse gibi. Bu ancak İsrâîlî bir haslettir.<br/>
Allah Teâlâ’dan bize ve bütün müslümanlara âfiyet içinde tevfik ve hüsn-i hâtime<br/>
niyâz eder, bizi kerâmetlerin ehliyle haşr etmesi için O’na yalvarırız. Âmîn.<br/>
<b>41. <i>(Süleyman devamla)</i></b><b> dedi ki: “Onun tahtını bilemeyeceği bir hale getirin;</b><br/>
<b>bakalım tanıyacak mı, yoksa tanıyamayanlar arasında mı olacak.”</b><br/>
<i>“(Süleyman devamla) dedi ki:”</i><b> </b>“<i>dedi</i>” fiili, bundan önceki ile sonraki arasında fark<br/>
olduğuna dikkat çekmek için tekrar edilmiştir. Çünkü Süleyman (a.s.)’ın önceki sözü<br/>şükür babındandı, ikincisi ise hizmetçilerine bir emirdir.<br/>
<i>“Onun”</i> Belkıs’ın<i> “tahtını bilemeyeceği bir hale getirin;”</i><br/>
“<br/>
” bir şeyi tanınmayacak hale sokmaktır. Nitekim<br/>
“<br/>
” de bir şeyi tanınır hale getirmektir. Yâni tanınmaz hale gelecek şekilde<br/>
