<a name=4158></a>Müslümanları gördüğünde onlarla alay ederek arkadaşlarına: “Bakın, yanınıza Kisrâ ve<br/>Kayser’in devletlerine vâris olacak krallar geliyor!” derdi. Çünkü sahâbîlerin giysileri<br/>eski-püskü, geçimlerini ise zor sağlıyorlardı.<br/>
5- Onlardan birisi de Hâlid (r.a.)’ın babası ve Ebû Cehl’in amcası Velîd b. Muğîre<br/>
idi. Bir seferinde çalımlı çalımlı yürürken ok yapan bir adamın yanında durdu.<br/>Elbisesine bir ok takıldı. Fakat o kibrinden dönüp de oku çıkarmadı. Ridâsının ucunu<br/>omuzuna atmak üzere kuvvetle çekince ok bileğindeki damara isâbet etti ve onu kesti.<br/>Kanı durmak bilmedi ve nihâyet öldü.<br/>
<b>Kâşifî</b>, tefsirinde şöyle der: “Rivâyet ederler ki Kureyş eşrâfından beş kişi Âlemin<br/>
Efendisi (s.a.)’e ezâ vermek ve incitmek için çok çalıştılar. Nerede O’nu görseler alay<br/>ve istihzâ ederlerdi. Bir gün Peygamber Efendimiz Cebrâil (a.s.) ile Mescid-i<br/>Haram’da oturmuştu. Bu beş kimse geldiler ve âdetleri üzere Efendimiz’e söz<br/>söylediler ve Kâbe’yi tavafla meşgul oldular. Cebrâil (a.s.):<br/>
“Ey Allah’ın Rasûlü, bana şunların şerrine kifâyet edip haklarından gelmem<br/>
buyuruldu.” dedi. Velîd b. Muğîre’nin bacağına, Âs b. Vâil’in ayağının ayasına, Hâris b.<br/>Kays’ın burnuna, Esved b. Abdiyegûs’un yüzüne, Esved b. Muttalib’in gözüne işâret<br/>eyledi. Beşi de az zamanda helâk oldular.<br/>
Velîd, okçu dükkanından geçti ve bir ok onun eteğine dolaştı. Büyüklendiğinden başını<br/>
öne eğip oku çıkarmadı. Ok da bacağını yaraladı, damarını kesti ve canı cehenneme<br/>gitti. Âs’ın ayağının altına bir diken battı, ayağı şişti ve bu yüzden öldü. Hâris’in<br/>yüzünden kan ve irin aktı, sonunda can verdi. Esved yüzünü toza toprağa vurdu, sonunda<br/>öldü. Esved b. Muttalib’in gözü kör oldu. Öfkesinden başını yere vurdu, sonunda canı<br/>çıktı.”<br/>
Buna göre <i>-İnsânü’l-uyûn</i>’da da belirtildiği üzere- âyetteki, Bunun <i>Hz. Peygamber’e</i><br/>
<i>yetmesinin</i> mânâsı, bunların meydana gelmesinde onun hiçbir gayret ve çabasının<br/>olmamasıdır. <i>“(Seninle) alay edenlere karşı biz sana yeteriz.” </i>ifâdesiyle<br/>kasdedilenler, her ne kadar bu kişilerle sınırlı değilse de bunlar olmuş olmaktadır.<br/>Çünkü Ebû Cehl, Ebû Leheb, Ukbe ve Hakem b. Âs gibilerin de fırsat buldukça evinin<br/>önüne pislik atma, kaş-göz hareketi yapma ve bunlara benzer davranışlarla Rasûlullah<br/>(s.a.) ile alay ettikleri husûsunda rivâyetler vardır.<br/>
<i>Mesnevî</i>’de şöyle denilir:<br/>
<i>Birisi ağzını eğerek alayla andı,<br/>Muhammed adını da, ağzı çarpıldı öyle kaldı.<br/>Pişman olup “Ey Muhammed, affet!<br/>Sen ki ledün ilminden lütuflara mazharsın.<br/>Ben bilgisizlikten seninle alay ettim.<br/>Alay edilmeğe lâyık ben oldum.”<br/>Allah, bir kimsenin perdesini yırtmak isterse<br/>Onu, temiz kişilere saldırmaya meylettirir.</i><br/>
