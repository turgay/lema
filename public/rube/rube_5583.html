<a name=5584></a><i>Öbür âlemde de seçkinlerin ve halkın önünde<br/>Bağışla, rüsvâ eyleme, vesselâm!</i><br/>
<i>et-Te’vîlâtü’n-Necmiyye</i>’de der ki: “Bu âyet günahlardan tevbe etmenin<br/>
mübtedî/yolun başında sâliklere vâcib olduğu gibi mütevassıt/yolun ortasına ve<br/>müntehî/yolun sonuna ulaşmış olanlara da vâcib olduğuna işâret etmektedir. Çünkü<br/>ebrardan olanlar için iyi ve güzel görülen davranışlar mukarrebîn için günah sayılır.<br/>Rasûlullah (s.a.) şöyle buyururdu: <i>“Topluca Allah’a tevbe ediniz. Muhakkak ben her<br/>gün yüz defa O’na tevbe ediyorum.”</i><a href="RuhulBeyans.html#5585">[154]</a><i> </i>Mübtedînin tevbesi haramlardan, yolun<br/>ortasına gelmiş olanın tevbesi helâllerin fazlasından, yolun sonuna gelmiş olanın<br/>tövbesi ise mâsivâdan tamamen yüz çevirip bütünüyle Allah’a yönelmek şeklindedir.<br/>
“<i>Ki kurtuluşa eresiniz.</i>” Mübtedînin felâhı ateşten kurtulup cennete girmek,<br/>
mütavassıtın felâhı cennet diyârından kurtulup yakınlık makamlarına ve derecelerine<br/>ulaşmak, müntehînin felâhı ise mecâzî varlıkların hepsinden kurtulup hakîkî varlığa,<br/>yaratılmışlık karanlığından çıkıp rubûbiyet nûruna ulaşmaktır.<br/>
<i>Mesnevî</i>’de der ki:<br/>
<i>Ezelî olanın nitelikleri tecellî edince<br/>Sonradan var olanın niteliği alabildiğine yanar<br/>Yaklaşmak, ne yukarı çıkmaktır ne de aşağı inmek<br/>Hakk’a yaklaşmak, varlık hapsinden kurtulmaktır</i><br/>
Bazı büyükler şöyle demiştir: Allah Teâlâ bütün mü’minlerin tevbe etmesini<br/>
istemiştir. Allah’a îman edip şirki terk eden kimse tevbe etmiş ve tevbesi sahih olmuş<br/>olur. Tevbe sırasında hatırına bazı şeyler gelmesi veya bir kısım hatâlar işlemesi buna<br/>mâni değildir. Çünkü mü’min bir günah işlediğinde sadrı daralır, kalbi hüzünlenir, ruhu<br/>pişman olur ve sırrı içten içe Allah’a yalvarır yakarır. Avamdan olan mü’minlerin<br/>durumu böyledir. Âyetin bir de havâstan olanlara işâreti vardır: Herkes cehâlet ve inkâr<br/>perdeleriyle perdelenmiştir. Bunlar Allah’ın yakınlığına erememiş; sâhip oldukları<br/>makam, müşâhede, ma‘rifet ve tevhide saplanıp kalmışlardır. Buna göre âyet şu anlama<br/>gelir: Ey bu makamların perdeleriyle perdelenenler, bunlardan kurtulup Bana dönerek<br/>tevbe edin. Çünkü Allah yanında bu makam ve dereceleri bir şey sanıp onlara takılmak<br/>ma‘rifet bakımından en büyük şirktir. Çünkü vâsıl olduğunu zanneden için O’nun<br/>varlığını, izzetinin celâlini ma‘rifetten hiçbir şey hâsıl değildir. İşte bu sebeple Allah<br/>onların hepsine her nefeste tevbe etmeyi vâcib kılmıştır. Bu yüzdendir ki Rasûlullah<br/>(s.a.) fenâ denizine dalmış ve: “<i>Bazen kalbime gölge ârız olur da ben her gün yüz defa<br/>Allah’a istiğfar ederim</i>.”<a href="RuhulBeyans.html#5585">[155] </a>buyurmuştur. Bundan anlaşıldığına göre her tevbeyi başka<br/>bir tevbe takip etmeli, hatta tevbeden de tevbe etmeli; kıdem ve bakayı görmenin<br/>galebesinden fenâ denizine düşmelidir.<br/>
Allah’ım fenâ ve bakaya erenlerden eyle!<br/>
