<a name=6265></a>anlamasa da mânâyı (kasdedilen şeyi) ifâde etmek yoluyla kişiye ilkâ etmek ve haber<br/>vermektir. İşte benden; tebliğ etme, duyurma ve anlatma hasıl olmuştur.<br/>
<i>Eğer sağır bir kimse Hakk’tan gelen vahye itâat ederse,<br/>Allah Teâlâ fazlından ona bir kulak verir<br/>Hakikati işitmeyen (kâfirlerin) dışında herkese kulak verir.<br/>Onlar balık gibi kökten sağır ve dilsizdi.</i><br/>
Bu âyette, Rasûlullah (s.a.)’i tesellî, onu sabra teşvik ve muhâliflerinin yaptıkları<br/>
yalanlama ve inkâra karşı onları bundan men edip azarlama vardır. Mümine gereken;<br/>itâat, takvâ ve en kuvvetli Melik’in vasiyetini kabul etmektir. Çünkü Allah’a kavuşma<br/>gününde takvâ, en hayırlı azık, kurtuluş sebebi ve rızıkların celbedicisi ve<br/>toplayıcısıdır. Takvâya götüren sebeplerin en büyüğü tevhiddir. O, îmanın esâsı,<br/>cennetlerin anahtarı ve cehennem ateşinin kapayıcısıdır.<br/>
Rivâyete göre, <b>Hz. Ömer </b>(r.a.), <b>Hz. Osman</b> (r.a.)’ın yanından geçti. Osman (r.a.),<br/>
Ömer (r.a)’ın selâmına karşılık vermedi. <b>Hz. Ömer </b>(r.a.), <b>Hz. Ebu Bekir </b>(r.a.)’a<br/>gelerek bunu şikâyet etti. Ebu Bekr (r.a.), “Belki bir mâzereti vardır” diyerek Osman<br/>(r.a.)’a haber gönderdi ve selâmı almayışının sebebini sordu. <b>Hz. Osman </b>(r.a.) dedi ki:<br/>“Ben, onun sözünü duymadım. Dalgındım; düşünüyordum ki, uzun bir zaman<br/>Peygamberimiz (s.a.)’le beraber olduk. Cennetleri açan ve cehennem kapılarını kapayan<br/>şeyi ona sormadık.” <b>Hz. Ebu Bekir </b>(r.a.) dedi ki: “Ben, onu Rasûlullah (s.a.)’e<br/>sormuştum. Buyurdu ki: <i>“Amcam Ebu Talib’e arz ettiğim, ancak kabul etmediği “lâ<br/>ilâhe ilallah Muhammedün Rasûlullah” kelimesidir. Zikrullah, tesiri en kuvvetli<br/>şeydir. Allah’ı çokça zikredip anın.”</i><br/>
<b>Serî</b> (r.h.) der ki: Çölde bir zenciyle arkadaş oldum. Gördüm ki, her Allah’ı<br/>
zikredişinde rengi değişiyor ve beyazlaşıyordu. Dedim ki: “Ey Falan! Acaip bir şey<br/>görüyorum.” Dedi ki: “Ey kardeşim, sen de Allah’ı zikretsen, sıfatın değişir.”<br/>
<b>Hakîm Tirmizî</b> der ki: Zikrullah, dili taze ve yaş tutar. Kişi, ne zaman zikrullahtan<br/>
uzaklaşsa, nefis ve şehvetin harâreti onu kaplar. Tökezleyip kurur ve bütün âzâları<br/>tâatten uzaklaşır. Kuru ağaç gibi ancak kesilmeye yarar. Tevhid ile şirk ve mâsivâ<br/>kirinden tam bir temizlik meydana gelir. Nefis, şeytanla beraber aşağıların aşağısına<br/>(<i>esfel-i sâfilin</i>) dâvet eder. Allah Teâlâ ise Hz. Peygamber (s.a.)’in lisânıyla yüceler<br/>yücesine (<i>a‘lâ-yı ılliyyîn</i>) dâvet eder ve çağırır. Bütün peygamberler de dâvet etmişler<br/>ve putları, şirki, ve dünyayı kötülemişlerdir. Allah’a ibâdeti, tevhidi ve âhireti övüp<br/>güzelliklerini insanlara haber vermişlerdir. Eseri görülmeyen, haberi duyulmayan, göz<br/>açıp kapamak kadar kısa olan dünya hayatında şükretmeye ve Allah’a itâat etmeye<br/>teşvik etmişlerdir.<br/>
Akıllı kimse, Hak dâvetine kulak vermeli ve doğru haberi yalanlamamalıdır. Tasdik,<br/>
kabul ve rızâ ile yüksek derecelere ve büyük rahat ve huzura kavuşmalıdır.<br/>
