<a name=1175></a><img src="RuhulBeyan-1175_1.jpg"/><br/>
<img src="RuhulBeyan-1175_2.jpg"/><br/>
Rivâyete göre; cennetlikler dört sınıftır: <i>Rasûller </i>ve <i>nebîler</i>. Sonra peygamberlere,<br/>
Rablerinden verilen apaçık delillere basîret üzere tâbi olan <i>velîler</i>. Sonra, bu<br/>peygamberleri tasdik eden <i>mü’minler</i>. En son da, tevhîdi yani Allah’dan başka hiçbir<br/>ilâh olmadığını, birtakım aklî delillerle öğrenenlerdir. <i><b>“Allah, melekler ve ilim<br/>sahipleri adâleti ayakta tutarak şahitlik etmişlerdir ki, Allah’dan başka tanrı<br/>yoktur.”</b></i> (Al-i İmrân, 3/18) âyet-i kerîmesindeki ilim sahipleri ile kastedilenler işte<br/>bunlardır.<br/>
<i><b>“Allah, inanmış olanları ve kendilerine ilim verilenleri derecelerle yükseltsin...”</b></i><br/>
(el-Mücâdele, 58/11) âyet-i celîlesi de bunlarla ilgilidir.<br/>
Bu dört grup, Adn cennetlerinde Hakk’ı görme sırasında beyaz bir tepe üzerinde farklı<br/>
bir konuma sahip olacaklardır. Bunlar dört makam üzere bulunacaklardır:<br/>
1. <i>Minber sahipleri:</i> Rasûller ve nebîlerden müteşekkil en yüce guruptur.<br/>2. <i>Velîler: </i>Hem söz, hem amel hem de hâl açısından peygamberlere vâris olanlardır.<br/>
Bunların arş ve tahtları olacaktır.<br/>
3. <i>Âlimler: </i>Allah Teâlâ’yı delîle ve akla dayalı düşünce metodu ile bilenlerdir.<br/>
Bunların da kürsüleri olacaktır.<br/>
4. <i>Mukallitler: </i>Tevhid inancına, başkalarını taklid ederek varmış mü’minlerdir.<br/>
Bunların da birtakım mertebeleri olacaktır. Allah Teâlâ’yı aklî metodlarla öğrenenler bu<br/>beyaz tepede mukallid mü’minlerin önünde oldukları gibi, mukallid mü’minler de<br/>mahşerde bunların önünde olacaklardır.<br/>
<i>Erişir kıyâmette iyiler merâtib-i alâya<br/>Başları değer toprağın altından ta süreyyâya<br/>Sen ise kalırsın hicâb ve hayâdan başın öne eğik.<br/>Çünkü gelmiştir etrafına amellerin hemencecik<br/>Cennet pazarıdır âdetâ kıyâmet,<br/>İyi ameller sâyesinde kazanılır menâzil-i cennet.</i><br/>
İnsanlar, amelleri açısından farklı farklıdırlar. Fazîletleri de bazı kıstaslara göre<br/>
belirlenir. Bu kıstaslardan biri, geçirilen ömürdür, ama tâat ve İslâm üzere geçirilen<br/>ömür. Amel bakımından aynı mertebede olan küçük ve yaşlı zâtlardan, yaşlı olanlar<br/>küçük olanlardan üstün tutulur.<br/>
Bu kıstaslardan bir diğeri, zamandır. Şöyle ki, Ramazan’da, cuma günleri ile<br/>
zilhiccenin onunda ve aşûra gününde yapılan ameller, diğer gün ve zamanlarda yapılan<br/>amellerden daha büyüktür.<br/>
Bir diğer kıstas mekândır. Meselâ: Mescid-i Haram’da kılınan namaz, Mescid-i<br/>
Nebevî’de kılınan namazdan; Mescid-i Nebevî’de kılınan namaz ise Mescid-i Aksâ’da<br/>kılınan namazlardan daha efdaldir.<br/>
