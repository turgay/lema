<a name=3367></a><b>29. “Ey kavmim! Buna karşı ben sizden bir mal istemiyorum. Benim ücretim</b><br/>
<b>ancak Allah’a aittir. Ben îman edenleri kovacak da değilim. Çünkü onlar<br/>Rab’lerine kavuşacaklardır. Fakat ben sizi câhillik eden bir topluluk olarak<br/>görüyorum.”</b><br/>
<i>“Ey kavmim! Buna karşı”</i> yani peygamberlik görevini tebliğ etmeme karşı... Bu<br/>
açıklama her ne kadar burada zikredilmiyor ise de yukarıdaki <i><b>“Ben sizin için apaçık<br/>bir uyarıcıyım. Allah’tan başkasına tapmayın.”</b></i> (Hud, 11/25-26) âyetinden<br/>anlaşılmaktadır.<br/>
<i>“ben sizden”</i> îman edip bana uyduktan sonra bana ödeyeceğiniz, hidâyete gelmenizin<br/>
karşılığı olarak benim ücretim olacak <i>“bir mal istemiyorum. Benim ecrim ve ücretim<br/>ancak Allah’a aittir.”</i> Bu ücret, Allah’ın bana âhirette vereceği sevaptır. Yani ben<br/>Allah’ın elçiliği görevini herhangi bir dünyevî gaye için değil, sadece Allah rızası için<br/>tebliğ ve îfâ ediyorum.<br/>
<i>“Ben îman edenleri kovacak da değilim.”</i> Nûh böyle söylüyor, çünkü ileri gelenler,<br/>
Nûh’un meclisine devam etmek için Nûh’tan yanındaki fakir ve zayıf mü’minleri<br/>kovmasını istemişlerdi. Nitekim Kureyş elebaşları da Hz. Peygamber’in değerli<br/>meclislerine devam eden fakir mü’minleri kovmasını istemişler, onlarla bir arada<br/>bulunmak istememişlerdi.<br/>
<b>Hâfız </b>der ki:<br/>
<i>O nesne ki siyah kalb onun aksinden altın olur<br/>Bir kimyadır ki dervişlerin sohbetindedir</i><br/>
Yine o şöyle diyor:<br/>
<i>Fakirlere nazar etmek büyüklüğe ters düşmez<br/>Onca haşmetiyle Süleyman’ın karıncaya nazarı vardı</i><br/>
Denilir ki: Allah Teâlâ fakirlerin gönüllerini dikkate alarak ve dünyanın Allah Teâlâ<br/>
katında değersiz olduğunu göstermek maksadıyla Rasûlullah (s.a.) için fakirliği seçti ki<br/>zengin malıyla teselli bulduğu gibi fakir de fakirliği ile müteselli olsun.<br/>
<i>“Çünkü onlar”</i> kıyamet günü <i>“Rablerine kavuşacaklardır.”</i> ve kendilerine<br/>
zulmedenlerden hakları alınacaktır. Nitekim <i>el-Kevâşî</i>’de böyle denilmektedir. Yahut<br/>onlar âhirette Allah’a kavuşarak yaptıklarına güzel karşılıklar alarak kazançlı<br/>çıkacaklardır. Sanki şöyle deniliyor: Onları, meclisimden ne kovarım ne de<br/>uzaklaştırırım. Çünkü onlar kutsal huzûrda Allah’a çok yakın olacaklardır. Allah<br/>Teâlâ’nın böylesine değer verdiği insanları ben nasıl küçük görürüm?!<br/>
<i>“Fakat ben sizi”</i> Ebu’l-Leys’in dediği gibi size emrettiğim ve getirdiğim prensipler<br/>
konusunda <i>“câhillik eden bir topluluk olarak görüyorum.” İrşâdü’l-akli’s-selîm</i>’de<br/>ise şöyle denilir: “Bilinmesi gereken her konuda câhil bir topluluk olarak görüyorum.”<br/>
