<a name=5313></a><img src="RuhulBeyan-5313_1.jpg"/><br/>
<img src="RuhulBeyan-5313_2.jpg"/><br/>
<img src="RuhulBeyan-5313_3.jpg"/><br/>
<img src="RuhulBeyan-5313_4.jpg"/><br/>
nûrunu artırır ve mü’minin kalbi onunla nurlanır.<br/>
Mûsâ (a.s.) bir defasında: “Ya Rabbi! Kullarının en âcizi kimdir?” dedi. Allah Teâlâ:<br/>
“Amelsiz cennet, duâsız rızık isteyen kimsedir.” buyurdu. “Kullarının en cimrisi<br/>kimdir?” dedi. Allah Teâlâ: “Bir ihtiyaç sâhibi kendisinden bir şey isteyip de onu<br/>doyurmaya gücü yettiği halde doyurmayan kimsedir.” buyurdu.<br/>
Yesrib şehrinde bir adam vardı. Kavminin ileri gelen dostlarını topladı. Kölesine dört<br/>
dirhem vererek bununla gelenler için bir miktar meyve satın almasını emretti. Köle,<br/>çarşıya giderken Mansur b. Ammar’ın mescidine uğradı. Gördü ki Mansur, bir fakir için<br/>bir şeyler istiyor ve “Kim bu yoksula dört dirhem verirse, ona dört duâda bulunacağım.”<br/>diyordu. Köle de elindeki dirhemleri fakire verdi. Mansûr: “Senin için duâ etmemi<br/>istediğin şeyler neler, söyle bakalım.” dedi. Köle: “Benim bir efendim var, ondan<br/>kurtulmak istiyorum.” dedi. Mansûr, bunun için duâ etti. Köle: “Diğeri, Allah’ın<br/>dirhemlerimi bana geri vermesi.” dedi. Mansûr bunun için de duâ etti. Mansûr: “Başka<br/>nedir?” diye sordu. Köle: “Allah’ın efendimin tevbesini kabul etmesi.” dedi. Mansûr<br/>bunun için de duâ etti. Sonra “Başka nedir?” diye sordu. Köle: “Allah’ın beni, efendimi,<br/>seni ve o topluluğu bağışlaması.” dedi. Mansûr bunun için de duâ etti.<br/>
Bundan sonra köle efendisine döndü. Efendisi, “Niçin geciktin?” diye sordu. Köle de<br/>
olanları anlattı. Efendisi: “Ne duâda bulundu?” dedi. Köle: “Kendimin âzâdlığını<br/>istedim.” dedi. Efendisi: “Git, artık sen hürsün.” dedi. Sonra “İkinci olarak ne için duâ<br/>etti?” diye sordu. Köle: “Allah’ın dirhemlerimi geri vermesi için.” dedi. Efendisi: “Al<br/>sana dört bin dirhem.” dedi. Sonra “Üçüncü olarak ne için duâ etti?” diye sordu. Köle:<br/>“Allah’ın senin tevbeni kabul etmesi için.” dedi. Efendisi: “O halde ben de Allah’a<br/>tevbe ettim.” dedi. Sonra “Dördüncü olarak ne için duâ etti?” diye sordu. Köle:<br/>“Allah’ın beni, seni, Mansûr’u ve bu topluluğu bağışlaması için.” dedi. Efendisi: “İşte<br/>bu benim elimde değil.” dedi.<br/>
Gece olup istirâhata çekilince rüyâsında gördü ki sanki birisi ona şöyle sesleniyordu:<br/>
“Sen kendine âid olanı yaptın. Benim bana âid olanı yapmayacağımı mı düşünüyorsun?<br/>Seni, köleyi, Mansur’u ve o mecliste hazır olanları bağışladım.”<br/>
Bu hikâyede görüldüğü üzere bir çok dersler vardır. Biz de Allah’tan mağfiret ve<br/>
güzel âkıbet niyaz ederiz.<br/>
<i>Sen, Ayaz gibi aşk sultanının kapısına hizmetçi ol<br/>Çünkü âşıkların işinin sonu övgüye değerdir</i><br/>
<i> </i><br/>
