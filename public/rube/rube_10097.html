<a name=10098></a><img src="RuhulBeyan-10098_1.jpg"/><br/>
<img src="RuhulBeyan-10098_2.jpg"/><br/>
<i>“Yahut bunu biraz azalt.”</i> Yâni ibâdetle geçirecek olduğun yarı süreyi üçte bire<br/>
kadar eksilt. Bir başka ifâdeyle; bu süreyi gecenin yarısına varmayacak şekilde eksilt.<br/>
<b>4. Ya da çoğalt ve Kur’an’ı tane tane oku.<br/></b><i>“Ya da çoğalt!”</i> Yâni ibâdetle geçirecek olduğun, “yarım” üzerine biraz artış yaparak<br/>
ibâdet süresini tüm gecenin üçte ikisine çıkar. Bütün bu tefsirlerden ortaya çıkan anlam;<br/>Peygamber (s.a.) Efendimiz’in gecenin yarısını veya bundan daha azını ya da daha<br/>çoğunun ibâdetle geçirme noktasında muhayyer olduğudur. Bir başka ifâdeyle burada<br/>Peygamber (s.a.)’e şöyle denmiş oluyor: Adına gece denilen belli bir süreyle sınırlı<br/>zaman diliminde onun çok az bir kısmı hâriç, namaza kalk bu süre gecenin yarısı<br/>olabilir; ya da bu yarıdan birazını eksilt veya söz konusu yarı üzerine biraz daha ekle.<br/>
Bâzı âlimlere göre bu muhayyerlik gecelerin uzunluğu ve kısalığı göz önüne alınarak<br/>
verilmiş bir muhayyerliktir. Gece ile gündüzün süresi birbirine eşit olduğunda gecenin<br/>yarısı ibâdetle geçirilirken, geceler kısa olduğunda bu süre biraz eksiltilecek, tersine<br/>uzun günlere rastladığında biraz arttırılacaktır.<br/>
Zikredilen bu gece ibâdeti esnâsında <i>“ve Kur’an’ı tane tane oku.”</i> Yâni onu sükûnet<br/>
içerisinde harflerini iyice ayırt ederek tane tane oku. Öyle bir okuyuşla oku ki, onu<br/>dinleyen harflerini sayabilme imkânını kendinde bulsun.<br/>
Bu nedenle <b>İbn Mes’ûd</b> (r.a.) Kur’ân’ın aceleyle okunmasını yasaklamış ve “Kur’an<br/>
okurken hedefiniz o sûrenin sonu olmasın” demiştir. Bir başka ifâdeyle; okuyucu ve<br/>onunla birlikte bulunan kimse âyetlerin mânâları ve hakîkatleri üzerinde düşünebilsin<br/>diye Kur’an’ı tane tane okumalıdır ki, Allah’ın zikri ile ilgili bir âyete geldiğinde O’nun<br/>azametini, celâlini hissetsin. Müminlere yönelik bir vaad veya bir tehdîd âyetine<br/>vardığında okuyan kişinin kalbinde ümid ve korku duyguları gelişsin. Ayrıca Kur’an’ın<br/>nazmı bozuk ifâdelerden uzak kalsın...<br/>
Âyette yer alan “tertîl” kelimesinin kökü olan “retel” herhangi bir şeyin düzgün<br/>
olması ve düzgün biçimde dizilip intizâma girmesi demektir. <b>Zemahşerî</b>, <i>Keşşaf ’’</i>da<br/>bunu şöyle açıklıyor: “Kur’an’ı tertîl üzere okumak demek, harflerini belirterek,<br/>harekelerinin hakkını vererek ağır ağır ve acele etmeden okumak demektir.” Böyle<br/>okunmalıdır ki âyetler papatyanın çiçeği misali insanın ağzına düzgün bir biçimde<br/>dizilmiş seyrek dişlere benzesin. Yine Kur’an’ın tertîl üzere okunması demek sesi<br/>titretmemek ve çabucak aceleyle okumamak demektir. Nitekim <b>Hz. Ömer</b> (r.a.) şöyle<br/>der: En kötü yürüyüş çok süratli olanı, en kötü okuyuş ise hızlı ve çabuk olanıdır. Bu<br/>öyle bir aceledir ki, okunan Kur’an âyetleri insanın ağzında üstüste çıkmış sık dişler<br/>gibidir.<br/>
Kur’an’ın “tertîl” üzere okunması emri, insana gece namaz kılma emrinin Peygamber<br/>
