<a name=1139></a><img src="RuhulBeyan-1139_1.jpg"/><br/>
Hz. Peygamber (s.a.) vefat edince, Hz. Fâtıma validemiz şöyle dedi:<br/>– “Vah, kendisini dâvet eden Rabbine icâbet eden babacığım! Vah, mekânı Cennetü’l-<br/>
Firdevs olan babacığım!”<br/>
Hz. Peygamber defnedilince Fâtıma Validemiz: “Yâ Enes, Peygamberimizin üzerine<br/>
toprak atmak hoşunuza gitti mi?” dedi. Fâtıma Validemiz, Hz. Peygamber’in vefâtından<br/>altı ay sonra dünyadan âhirete göç eyledi.<br/>
<i>Ey kardeş, dünya kimseye kalmaz.<br/>Dünyada gönlünü Hakk’a bağla, başkasına değil!</i><br/>
Akıllı olanların, ölüm gelip çatmazdan evvel tedariklerini tamamlamaları<br/>
gerekmektedir. Tâ ki kıyâmet günü insanların gözü önünde rezîl rüsvây olmasınlar.<br/>Kıyâmet gününün, peygamberlerin ve velîlerin bile korktuğu bir gün olduğunu bilen biri<br/>nasıl olur da amel-i sâlihe koşmaz?!<br/>
<i>Bir gün ki o günde fiil ve sözlerden sorulur.<br/>O gün ulülazm peygamberler bile titrer ve yorulur.<br/>Kıyâmet öyle bir yer ki, peygamberlerin bile içi burulur.<br/>“Gel bakalım” denildiğinde, günaha ne özür bulunur!</i><br/>
Hâl-i pürmelâlini, gözönünde bulundurmadan hangi mâzerete sığınarak bu günahları<br/>
irtikâb edip duruyorsun? Evet, kurtuluş ve murâda nâiliyet, ancak araştırmaya dayalı bir<br/>îman yani îman-ı tahkiki ile mümkündür.<br/>
<b>Şeyh Necmüddîn Kübrâ </b>şöyle der:<b> </b>“Taklîdî îmana itibar edilmez. Taklitçi biri, taklid<br/>
ettiği kişi olmadığı zaman, îmanından döner. Ana-babasını, hocasını veya<br/>ülkesindekileri taklid ederek îman etmiş bulunan birinin kalbine henüz îman<br/>girmemiştir. Göğsü henüz İslâm nûru ile aydınlanmamıştır. Öldüğü zaman, taklid ettiği<br/>şeylerden ayrılacağı için, meleklerin: “Rabbin kimdir?” sorusuna cevap veremez. Ve<br/>“Bilmiyorum” der. Bu kişi, “Muhammed (s.a.) hakkında ne diyorsun?” denildiğinde;<br/>“İnsanlar ne derse ben de onu söylerdim.” der. Melekler de ona: “Ne bir şey bildin ne<br/>de okudun! “ derler.<br/>
<i>Bugün âlimlerin sözlerini dinle.<br/>Ki yarın münkereynin suallerinden korkmayasın.<br/>Bu dünyadaki değerli nefesini (nefsini) ganîmet bil!<br/>Zira kuşu olmayan kafes değersizdir.</i><br/>
Yani ruhsuz bir cesedin hiçbir değeri yoktur. Bu sebeple akıllı kişinin ruhu, ten<br/>
kafesinden çıkmazdan önce nefeslerinin değerini ganîmet bilmesi lâzımdır.<br/>
