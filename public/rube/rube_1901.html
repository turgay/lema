<a name=1902></a>kıyâmet gününde pişmanlık ve hüsran sebebi olacaktır.<br/>
Âyette Hz. Îsâ’nın annesinin de zikredilmesinin sebebi, insanların Hz. Meryem<br/>
hakkında ileri-geri konuşmalarına cevap olmak üzeredir.<br/>
Sonra Allah Teâlâ verdiği nimetleri bir bir saymaktadır:<br/>
<i>“Hani seni mukaddes ruh (Cebrail) ile desteklemiştim.” </i>“<img src="RuhulBeyan-1902_1.jpg"/>” temiz Cibrîl<br/>
demektir. “Kuds” kelimesi temiz olmak anlamındadır. Ruh kelimesinin ona izafe<br/>edilmesi ise onu medh etmek içindir. Çünkü Cebrâil (a.s.) “temiz olma” özelliğine en<br/>mükemmel şekliyle sahip bulunmaktadır.<br/>
Hz. Îsâ’nın Cebrâil (a.s.) ile desteklenmesi ise Hz. Îsâ’nın delilini yerleştirmesi ve<br/>
pekiştirmesi mânâsınadır.<br/>
<i>“Beşikte iken de, olgunluk çağında da insanlarla konuşuyordun.” </i>“Hz. Îsâ<br/>
insanlarla, çocukken de olgunluk çağında da aynı şekilde konuştu. Bu iki devredeki<br/>sözleri arasında, ne kamil bir aklın mahsulü olma açısından, ne de peygamberlere ve<br/>hikmet ehline mahsus mükemmelliğe uygun olma açısından hiçbir farklılık yoktur.<br/>
Nitekim Hz. Îsâ beşikteyken ya da daha ana kucağındayken şöyle konuşmuştur: <i><b>“Ben</b></i><br/>
<i><b>Allah’ın kuluyum, O bana Kitap verdi ve beni peygamber yaptı. Nerede olursam<br/>olayım, O beni mübarek kıldı. Sağ olduğum sürece bana namazı ve zekâtı emretti.”<br/></b></i>(Meryem, 19/31-32) Hz. Îsâ, yetişkin hale geldiğinde ise vahiy ve peygamberlik ile<br/>konuşmuştur.<br/>
Hz. Îsâ’nın her iki zamanda da aralarında fark olmayacak kadar aynı şekilde<br/>
konuşması ve aynı şeyleri söylemesi, ne ondan önce, ne de sonra hiçbir peygambere<br/>nasip olmayan büyük bir mucizedir.<br/>
Hz. Îsâ’dan sâdır olan her mûcize, onun için bir nimet olduğu gibi aynı zamanda<br/>
annesi Hz. Meryem için de bir nimet olmaktadır. Çünkü bu mûcizeler onun insanların<br/>attıkları iftiralardan ve yaptıkları ithamlardan uzak, suçsuz ve masum olduğunu<br/>göstermektedir.<br/>
Hz. Meryem’in hamile kalması, diğer kadınlar gibi bir erkekle münasebetten<br/>
kaynaklanmayıp Allah’tan (gelen) bir “ruh” vasıtasıyla gerçekleşmiştir. Nitekim Allah<br/>Teâlâ şöyle buyurmaktadır: <i><b>“İmran’ın kızı Meryem’i de (Allah örnek gösterdi). O<br/>iffetini korudu, biz de ona ruhumuzdan üfledik.” </b></i>(et-Tahrim, 66/12)<br/>
Bu sadece Hz. Meryem’e nasip olmuş özel bir nimettir. Yine Hz. Îsâ’nın doğumu ve<br/>
yaratılışı da bir erkek menisi vasıtasıyla olmamıştır. O Allah Teâlâ’nın Hz. Meryem’in<br/>rahmine ilkâ ettiği (yerleştirdiği) “kelime”si ve O’ndan bir “ruh”tur. Bu da Hz. Îsâ’ya<br/>mahsus bir nimettir.<br/>
Âyetteki “<img src="RuhulBeyan-1902_2.jpg"/>” ise erkeklerin otuz yaşını geçtikten sonra artık saç-sakalına ak<br/>
düşmeye başladığı olgunluk dönemidir.<br/>
Denilmiştir ki: “Hz. Îsâ’nın olgunluk çağında konuşmasından maksat, onun kıyâmete<br/>
yakın gökyüzünden indikten sonraki konuşmasıdır. Çünkü o, olgunluk çağına gelmeden<br/>gökyüzüne kaldırılmıştı. Bu âyet de onun tekrar nüzûlüne (inmesine) delildir.”<br/>
