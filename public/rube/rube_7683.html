<a name=7684></a>sıkıntı vermeden izzet ve ikram ile, onları ikram yurduna çabucak kavuşturmak için<br/>rahat ve neş’e içerisinde sevk ederler.<br/>
Buradaki “<i>sakınanlar’</i> şirkten sakınanlar olup bunlar cennetliklerin avamıdır. Onların<br/>
üstünde Allah Teâlâ’nın: <b>“<i>Cennet muttakîlere yaklaştırılır.</i></b><b>”</b> (eş-Şu’arâ 26/90)<br/>buyurduğu kimseler vardır. Onların da üzerinde <i><b>“Muttakîleri hey’et hâlinde Rahmân<br/>Allah’ın huzurunda topladığımız gün!”</b></i><b> </b>(Meryem, 19/85) buyurulanlar vardır.<br/>Cennete sevk edilenlerle cennetin kendisine yaklaştırıldığı kimseler arasında fark<br/>vardır. Aslında sevk edilip götürülenler, zâlimlerdir. Yaklaştırılanlar ise orta kararda<br/>gidenler ile Allah’ın huzurunda toplanan önde gidenler/sâbikûndur (bk. Fâtır, 35/32 ve<br/>el-Vâkı’a 56/10).<br/>
Bilesin ki sûra, yeniden diriltme amacıyla üfürülüp de bütün insanlar kabirleri<br/>
üzerinde doğruldukları zaman herkese ameli gelir ve: “Mahşere gitmek üzere kalk!” der.<br/>Ameli iyi olanlara ameli katır olarak tecessüm eder. Bazılarına eşek, bazılarına koç<br/>olarak tecessüm eder ki gâh kendisini taşır gâh sırtından atar. Hepsinin önünde<br/>îmanlarının gücüne ve hallerinin sâlih olmasına göre lamba, yıldız, ay ve güneş gibi<br/>parıldayan bir nur bulunur. Bu nurun bir benzeri de sol taraflarında değil sağ<br/>taraflarında olur. Sollarında ise nur değil, zifiri karanlık olur ki ona kâfirler ve<br/>şüpheciler düşer. Mü’min Allah Teâlâ’nın kendisine verdiği nurdan dolayı hamd eder<br/>ve o karanlıkta o nur sâyesinde yolunu bulur.<br/>
İnsanlardan kimisi de ayakları üzerinde ve parmak uçlarının üzerinde koşmaya çalışır.<br/>
Rasûlullah (s.a.)’e: “Yâ Rasûlallah, insanlar nasıl haşredilecekler?” diye sorulunca şu<br/>cevabı vermiştir: “<i>Bir deve üzerinde iki kişi, bir deve üzerinde beş kişi, bir deve<br/>üzerinde on kişi olarak (haşredilecekler).</i><a href="RuhulBeyans.html#7692">”[151] </a>Bunun sebebi şudur: İnsanlar herhangi<br/>bir ameli müşterek olarak yaptıkları zaman Allah kendileri için bir deve yaratır ve onun<br/>üzerine binerler. Bu tıpkı bir grup insanın bir binek alarak yolda sırayla binmelerine<br/>benzer. Allah sana hidâyet versin, öyle bir amel yap ki Allah o gün sana özel ortaksız<br/>bir deve yaratsın. Buradan amelin sevabına birini ortak kılmanın durumu da<br/>anlaşılmaktadır. En iyisi, bir başkasını ortak kılmadan her ölüye sevabı ayrı ayrı hediye<br/>etmektir.<br/>
Anlatılır ki İsrâiloğulları’ndan bir adama babasından büyük bir mîras kaldı. O da<br/>
gidip bir bahçe aldı ve bahçeyi sadece düşkünlerin (mesâkîn) istifâdesine sundu ve:<br/>“Bu benim Allah katındaki bahçem!” dedi. Zayıf ve güçsüzlere büyük miktarda para<br/>dağıtarak: “Böylece Allah’tan bir sürü câriye ve köle satın almış oluyorum!” dedi. Çok<br/>sayıda köle âzâd ederek: “Bunlar benim Allah katındaki hizmetkârlarım!” dedi. Bir gün,<br/>gâh yürüyen gâh düşen bir köre rastladı ve ona binmesi için bir binek satın aldı ve: “İşte<br/>benim Allah katındaki bineğim bu!” dedi. Hz. Peygamber (a.s) bu zat hakkında şöyle<br/>buyurdu: “<i>Nefsimi kudret elinde tutan Allah’a yemin ederim ki sanki onun bineğini<br/>görür gibi oluyorum. Eyerlenmiş, gemlenmiş, koşumlu bir vaziyette kendisine<br/>getiriliyor, o da bineğine biniyor ve binek kendisini herkesin bekleyeceği yere<br/>(mevkıf) götürüyor!</i>”<br/>
