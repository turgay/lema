<a name=5098></a><img src="RuhulBeyan-5098_1.jpg"/><br/>
hususlar bunu göstermektedir.<br/>
“<br/>
”, muhâsebe anlamındadır. Muhâsebe ise yaptıklarının karşılığını görmesi için<br/>
kulun lehinde ve aleyhinde olan şeylerin ortaya konulmasıdır. İnsanların hesaplarının<br/>yaklaşmasından maksad, kıyâmetin yaklaşmasının zımnında onun da yaklaşmasıdır.<br/>Kıyâmet gününe “<i>hesap günü</i>” denilmesi, bir zamânı, içinde meydana gelen en önemli<br/>ve kalblerde en çok tesir bırakan şey ile isimlendirmek kabilindendir. Çünkü hesab,<br/>kişinin bütün hallerinin ortaya konulmasıdır. Şu halde hesabın yaklaşmasının anlamı,<br/>uzak olduktan sonra yakın ve yaklaşmakta olmasıdır. Çünkü o, her saat insanlara bir<br/>önceki saatten daha yakındır. Yine geçen zaman kalan zamandan daha çoktur. Bir hadiste<br/>şöyle buyrulmuştur: <i>“Geçmiş ümmetlere nisbetle sizin dünyada kalışınız, ikindi<br/>namazı ile güneşin batımı arasındaki vakit kadardır.<a href="RuhulBeyans.html#5105">”</i>[137]</a><br/>
Âyette insanların ne zaman hesaba çekileceği tâyin edilmemiştir. Çünkü ölüm zamânı<br/>
gibi onun da gizlenmesi daha uygundur.<br/>
Âyetin bu kısmının mânâsı şöyledir: “Cezâyı gerektiren kötü amellerinden ötürü<br/>
Allâh’ın Kureyş müşriklerini hesaba çekeceği vakit, yâni kıyâmet yaklaştı.”<br/>
<b>Kâşifî</b> bir başkasından naklen der ki: “Muâheze/azarlama zamânı yaklaştı. Bedir<br/>
gününde öldürülen ve esir edilenleri hatırla.”<br/>
Fakir (<b>Bursevî</b>) der ki: “Bana göre âyetin böyle tefsîri, en âşikâr olandır. Çünkü<br/>
kişinin ölümü, kıyâmeti ile bitişiktir. Mekke müşriklerinin katil ve benzeri şekillerde<br/>cezalandırılmaları, kıyâmet ile hesâba çekilme vakitlerinin yaklaşması hükmündedir. Bu<br/>ifâdenin benzeri, “<i>Ölen kimsenin kıyâmeti kopmuş demektir</i><a href="RuhulBeyans.html#5105">”[138] </a>hadîsidir.<br/>
<i>“Hâl böyle iken onlar, gaflet içinde” </i>îmandan, kendilerini gaflet uykusundan uyaran<br/>
âyetlerden ve îkazlardan<i> “yüz çevirmektedirler.” </i>Yâni, en küçük şeyden bile hesap<br/>görecekleri hususunda ve onun için hazırlanma konusunda tam bir gaflet içindedirler.<br/>Onlar, o günün geleceğini îtiraf ettikleri halde önemsemediklerinden değil, bilakis<br/>akılları onu zarurî gördüğü halde inkâr edip kâfir olduklarından bütünüyle<br/>unutmuşlardır. Akıl, kıyâmeti/hesâbı zarûrî görür. Çünkü amellerin mutlaka bir<br/>karşılığının olması gerekir. Aksi takdirde itâat edenle isyan edenin eşit muâmele<br/>görmesi lâzım gelirdi. Bu ise ilâhî hikmet ve adâletin gereğinden uzaktır.<br/>
Gaflet, aklı başında ve uyanık olmanın azlığından ileri gelen bir unutma/yanılmadır.<br/><i>et-Te’vîlâtü’n-Necmiyye</i>’de şöyle der: “Onların durumlarını bilen bir nasihatçi onlara<br/>
nasihat etse onlar, onun sözünü ve nasîhatini dinlemekten yüz çeviririler. Nitekim bir<br/>âyette: <i><b>“....Lâkin siz öğüt verenleri sevmiyorsunuz.”</b></i> (el-A‘râf, 7/79) buyrulmuştur.”<br/>
<b>Şeyh Sa‘di</b> der ki:<br/>
<i>Birisinin kafasında bir kuruntu varsa<br/>Zannetme ki doğruyu bir an kabul eder<br/>Bir şey öğrenmekten yorulur, öğütten utanır<br/>Yağmur yağmakla taştan şakayık bitmez</i><br/>
