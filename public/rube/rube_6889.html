<a name=6890></a><img src="RuhulBeyan-6890_1.jpg"/><br/>
<img src="RuhulBeyan-6890_2.jpg"/><br/>
<img src="RuhulBeyan-6890_3.jpg"/><br/>
<b>73. <i>(Allah bu emâneti insana vermek sûretiyle)</i></b><b>, münâfık erkeklere ve münâfık</b><br/>
<b>kadınlara, müşrik erkeklere ve müşrik kadınlara azap edecek, îman eden<br/>erkeklerin ve îman eden kadınların da tevbesini kabul buyuracaktır. Allah<br/>bağışlayandır, merhamet edendir.</b><br/>
Emâneti kabul ettikten sonra zâyi eden <i>“münâfık erkeklere ve münâfık kadınlara”</i><br/>
emâneti doğrudan kabul etmeyerek emânete hıyânet eden <i>“müşrik erkeklere ve müşrik<br/>kadınlara azap edecek”</i><br/>
<i>el-İrşâd</i>’da der ki: Âyetteki bu ifade birinci zümreye işârettir. Yâni insan emâneti<br/>
yüklendi ki sonunda Allah Teâlâ emânete riâyet etmeyen ve ona tâatle mukabelede<br/>bulunmayan insanların bazı ferdlerine azâb etsin. Bu mânâ (âyetin başındaki) “lâm”ın<br/>âkıbet/sonuç için olmasına göredir. Allâh’ın emâneti yüklemekten maksadı azâb etmek<br/>değilse de -sebebi belli maksadlara dayanan fiiller için o maksadların gerekli olması<br/>gibi- insanların bazılarına nisbetle azâb gerektiği için burada azâb etmek, maksad<br/>yerinde ifâde edilmiştir. Yâni insanın emâneti yüklenmesinin sonucu, emânete hıyânet<br/>edip tamamen itâatten çıkan bu insanlara Allah Teâlâ’nın azâb etmesidir.<br/>
<i>Bahru’l-ulûm</i>’da der ki: “Lâm”ın önceki âyetteki “<br/>
 (teklif ettik)” fiilinin illeti<br/>
olması da mümkündür. Yâni münâfıkların nifâkı, müşriklerin şirk koşmaları ortaya<br/>çıksın da Allah onlara azâb etsin diye biz emâneti teklif ettik.<br/>
Emâneti koruyan ve hakkını gözeten <i>“îmân eden erkeklerin ve îman eden kadınların</i><br/>
<i>da tevbesini kabul buyuracaktır.”</i><br/>
<i>el-İrşâd</i>’da der ki: “Bu ifade ikinci zümreye işârettir. Yâni onların emâneti<br/>
yüklenmesinin sonucu olarak Allah Teâlâ’nın insanlardan bazı ferdlerin tevbelerini<br/>kabul edecektir. Çünkü onlar hiç bir zaman boyunlarından tâat boyunduruğunu<br/>çıkarmadılar. İşledikleri kusur ve hatâları telâfî ettiler. Zâten insan yaratılışının<br/>hükmüyle hata ve günahlardan pek az uzak kalır. Yine bu kimseler, tevbe ve inâbe ile<br/>günah ve hatâlarını düzeltirler.”<br/>
Âyette ilk olarak geçen ism-i celîl (Allah ismi), azabdan korkutmak ve mehâbet<br/>
terbiyesi içindir. Âyette Allah isminin ikinci olarak geçtiğinde zamir kullanılacak yerde<br/>açık isim zikredilmesi, vaad ve vaîd makamlarından her birine hakkını tam olarak<br/>vermek üzere mü’minlerin durumuna fazlasıyla îtinâ gösterildiğini ibraz etmek içindir.<br/>
<i>“Allah bağışlayandır, merhamet edendir.”</i> Mağfiret ve rahmeti fazla olandır. Çünkü<br/>
onların tevbesini kabul etmiş, hatâlarını bağışlamış ve tâatlerine karşılık onları<br/>kurtuluşla ödüllendirmiştir.<br/>
<i>et-Te’vîlâtü’n-Necmiyye</i>’de şöyle denilmiştir: “<br/>
deki “lâm” sayrûret (olma, bir<br/>
halden başka bir hâle geçme) ve akıbet (sonuç) bildirmek içindir. Allah Teâlâ emânetin<br/>teklif edilmesindeki hikmetin, yaratılmışların bu emânet konusunda üç tabaka olmaları<br/>olduğuna işâret etmektedir:<br/>
<b>Birinci tabaka</b>, meleklerden ve başka varlıklardan emâneti yüklenmeyip bu konuda<br/>
sevabı ya da cezâsı olmayanlardır.<br/>
