<a name=4141></a><i>oldukları şeyler onlardan hiçbir zararı savmadı.”</i> başlarına gelen musîbeti bertaraf<br/>edemedi.<br/>
Rivâyet edilir ki Sâlih (a.s.) kavminin helâkinden sonra, kendisiyle berâber Allah’a<br/>
teslîm olanlarla birlikte Şam taraflarına gitmiş ve Filistin’deki Remle’ye, oradan da<br/>Mekke’ye geçip elli sekiz yaşında iken orada vefat etti. Kavmi arasında ise yirmi sene<br/>kaldı.<br/>
<b>Câbir</b> (r.a.)’den rivâyet edildiğine göre şöyle demiştir: Rasûlullah (s.a.) ile berâber<br/>
Hicr’den geçerken şöyle buyurdu: <i>“Kendilerine zulmedenlerin yurtlarına, girerken,<br/>onların başına gelen belâların sizin başınıza da gelivereceği endişesiyle, mutlaka<br/>ağlaya ağlaya girin.”</i> Rasûlullah (s.a.) daha sonra bineğini oraya girmekten menetti ve<br/>bu bölgeyi geride bırakana dek hızlı hızlı sürdü.<a href="RuhulBeyans.html#4142">[88]</a><br/>
Bu hâdise, Tebük Gazvesi sırasında meydana gelmiştir. Hz. Peygamber (s.a.),<br/>
ashâbının bu bölgeden ve sâkinlerinin başına gelenlerden öğüt almadan geçeceklerinden<br/>endişe ederek böyle yapmıştır. O bu hareketiyle insanın başına bir belâ geleceği ya da<br/>karakterinin onların karakterinden etkilenebileceği korkusuyla zâlimlerin yaşamış<br/>olduğu yerlerde -buralar boş bile olsa- yerleşmemesi gerektiğine dikkat çekmiştir.<br/>Çünkü onların kalıntıları, hâllerini hatırlatır. Belki de bu kalp katılığına ve zorbalığa<br/>sebeb olur.<br/>
Fakir (<b>Bursevî</b>) şöyle der: Zâlimlerin yaşadığı yerlerde, mü’min birinin yerleşmemesi<br/>
gerektiğine göre buralarda namaz da kılınmamalı ve önemli bir zarûret olmadıkça<br/>buralara doğru hareket edilmemelidir. Çünkü Allah, zamanları farklı yarattığı gibi<br/>mekânları da farklı yaratmıştır. Takvâya yakışan ise ruhsata göre değil, azîmete göre<br/>hareket etmektir. İnsan, zâhirî organlarını serbest bıraktığı zaman, bâtınî kuvvetlerini de<br/>serbest bırakmış olur. Bu durumda hâli bozulur ve kalbi yüce Allah’tan başka şeylere<br/>meyleder. Halbuki insan, ancak o yüce huzûra yöneldiği zaman ârif olabilir.<br/>
<b>Zünnûn Mısrî</b> (k.s.) der ki: “Yolculuk sırasında bir gün bir şehrin kapısına ulaştım.<br/>
Şehrin içine girmek istedim. O şehrin kapısı üzerinde bir köşk gördüm. Orda bir ırmak<br/>akıyordu. Irmağın yanına gittim ve abdest aldım. Gözüm köşkün damına düşünce ayakta<br/>duran gâyet hoş ve güzel bir câriye gördüm. Câriye beni görünce şöyle dedi:<br/>
“Ey Zünnûn, seni uzaktan görünce mecnûn zannettim. Abdest alınca bir âlim olduğunu<br/>
düşündüm. Âbdest alıp önüme gelince bir ârif olduğunu zannettim. Şimdi kesin olarak<br/>anladım ki ne mecnunsun, ne âlimsin, ne de ârifsin.”<br/>
Ben:<br/>“Neden?” diye sordum.<br/>Şöyle dedi:<br/>“Eğer dîvâne olsaydın abdest almazdın. Âlim olsaydın başkasının hânesine ve<br/>
nâmahremine bakmazdın. Eğer ârif olsaydın Allah’tan başkasına meyletmezdin.”<br/>
<b>Hocendî</b> şöyle der:<br/>
<i>O sâlike ‘pâk yüzlü’ demezler</i><br/>
