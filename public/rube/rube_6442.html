<a name=6443></a><i>Dalga korkusu olmasaydı denizin faydası güzel olurdu<br/>Gülle sohbet hoş olurdu, dikenin zararı dokunmasaydı</i><br/>
<b>Sa‘dî</b>’nin, <i>Gülistân</i>ında meşhur beyitlerden birisi şöyledir:<br/>
<i>Denizde faydalar çoktur,<br/>Ancak emniyet dilersen sâhildedir.</i><br/>
“<i>Ve</i>” zikredilen yüce gâyeler konusunda Allâh’ın nîmetine “<i>şükredesiniz</i>” O’nu<br/>
birleyesiniz ve O’na itâat edesiniz “<i>diye…</i>”<br/>
<i>Nîmet veren Allâh’a şükretmekten geri durma<br/>Kıyâmet günü başını elinde bir hiç olduğu hâlde kaldırırsın</i><br/>
“<i>(Hayat ve bereket) müjdecileri olarak</i>” yâni rüzgârları mahlûkata yağmur ve<br/>
benzerleri için müjdeciler olduğu ve yardımınıza ulaştığı halde “<i>rüzgârları</i>” yâni kuzey,<br/>güney ve sabâ rüzgârlarını “<i>göndermesi</i>” havadan, gökyüzünden rüzgârlar indirmesi<br/>“<i>de Allâh’ın delillerindendir.</i>” birliğinin ve kudretinin alâmetlerindendir. Çünkü bu<br/>rüzgarlar rahmet rüzgarlarıdır. Batı rüzgârı ise azab rüzgârıdır. Bu yüzden Rasûlullah<br/>(s.a.): “<i>Allâh’ım, onu (rahmet) rüzgarlarından kıl, (azab) rüzgarı kılma</i>.”<a href="RuhulBeyans.html#6444">[43]<br/></a>buyurmuştur.<br/>
<i>el-Kâmûs</i>’ta der ki: “Kuzey rüzgârı, güneşin doğduğu yer ile büyük ayı yıldız kümesi<br/>
arasından veya güneşin doğduğu yer ile kartal burcunun en parlak yıldızının (nesr-i tâir)<br/>battığı yer arasından esen rüzgardır. Neredeyse hep gece eser. Güney rüzgârı, kuzeyin<br/>aksine Süheyl yıldızının doğduğu yerden Süreyyâ yıldızının doğduğu yer arasında esen<br/>bir rüzgardır. Sabâ rüzgârı, gece-gündüz eşit olduğu zaman güneşin doğduğu yerden<br/>esen bir rüzgârdır. Karşısından batı rüzgârı eser. Sabâ rüzgârı, kuzey rüzgârı kadar<br/>soğuk ve güney rüzgârı kadar sıcak olmadığı için hoş ve latif bir rüzgar olarak<br/>vasfedilmiştir. Bir hadîste şöyle buyrulmuştur: “<i>Rüzgâr, Allâh’ın rahmetindendir.<br/>Rahmet de getirir, azab da. O halde ona sövmeyin. Allah’tan onun hayırlı olanını<br/>isteyin, kötü olanından Allâh’a sığının.</i>”<a href="RuhulBeyans.html#6444">[44]</a><br/>
<b>Mütevekkil</b>’in “Kuzey Rüzgarı Beytü’l-mâli” diye isimlendirdiği bir hazinesi vardı.<br/>
Her ne zaman rüzgar kuzeyden esse bin dirhem tasadduk ederdi.<br/>
Nil nehrinin kabarmasının sebebi hakkında zikredilir ki Allah Teâlâ onun üzerine<br/>
kuzey rüzgârını gönderir. Böylece onu deniz tarafından geri çevirir. Bu durum onun için<br/>sarhoşluk veren bir şey gibi olur. Böylece kabarıp sonunda tüm beldeleri kaplar. Suya<br/>doyma sınırına ulaşınca Allah onun üzerine güney rüzgârını gönderir. Bu rüzgar da Nil’i<br/>denize çıkarır. Dünyâda güneyden kuzeye uzanan, bütün nehirler azalırken şiddetli<br/>sıcaklarda kabaran, bir düzene göre suları artan ve bir düzene göre suları azalan<br/>mübârek Nil nehrinden başka bir nehir yoktur. O baldan tatlı, miskten daha hoş<br/>
