<a name=9073></a><img src="RuhulBeyan-9073_1.jpg"/><br/>
<img src="RuhulBeyan-9073_2.jpg"/><br/>
<img src="RuhulBeyan-9073_3.jpg"/><br/>
<img src="RuhulBeyan-9073_4.jpg"/><br/>
kurbağalar, kan, dilindeki bağın çözülmesi ve denizin yarılmasıdır. <i>“Biz de onları<br/>kudretimize lâyık bir şekilde yakaladık.”<b> </b></i>Yalanlamaları sırasında karşı konulamaz ve<br/>yenilmez bir azab ile yakaladık. Bu âyet-i kerîme’nin amacı, Allah’ın muktedir olduğunu<br/>ve gücü karşısında hiç bir şeyin duramayacağını vurgulamaktadır. Bu sebeple,<br/>yalanladıklarından dolayı onları yakalamış ve O’nu hiç bir şey engelleyememiştir.<br/>Buradaki azaptan maksad, onların Kızıldenizde veya Nil nehrinde boğulmalarıdır.<br/>
Âcizâne kanâatime göre, boğulmanın muhtemelen sırrı şudur: Firavun, Mûsâ’ya<br/>
kendisini tahta kutunun içinde getiren su sâyesinde kavuşmuştur. Ama, ne su nimetinden,<br/>ne de Mûsâ (a.s.)’dan dolayı Allah’a şükretti. Şükretmediği için, Allah hâlini değiştirip<br/>Firavun ve kavmini, başkaları için hayat sebebi olan su ile helâk etti.<br/>
Lût (a.s.)’ın kavmine nisbetle, gözlerini kör etme olayının azab cümlesinden<br/>
sayılması, tufan ve benzerlerinin âyetler cümlesine alınmasının, Lût (a.s.)’ın âilesine<br/>izâfetle sebebi açıktır. Çünkü, onların vücûduna yönelik olan azap kasdedilmiştir.<br/>Gözlerin silme kör edilmesi de onlara azaptır. Firavun’a gösterilen bazı mûcizeler öyle<br/>değildir.<br/>
<b>43. Şimdi sizin kâfirleriniz, onlardan daha mı iyidirler? Yoksa kitaplarda sizin için</b><br/>
<b>bir berât mı var?</b><br/>
<i>“Şimdi sizin kâfirleriniz, onlardan daha mı iyidirler?”</i> Ey arap topluluğu, sizin<br/>
kâfirleriniz Allah katında sayı, şiddet, güç ve kuvvet bakımından Nûh, Hûd, Sâlih ve<br/>Lût (a.s.)’ın kavimleri ile Firavun’un âilesi gibi sayılanlardan daha mı üstündürler?<br/>Burada şu mânâ anlaşılır; bu sayılan kavimler, anlatılan bazı işlerde sizden güç, kuvvet<br/>ve imkân bakımından daha üstün oldukları halde başlarına gelen bu felâketlerin, siz<br/>onlardan daha isyankar iken başınıza gelmeyeceğini mi umuyorsunuz?<br/>
<i>“Yoksa kitaplarda sizin için bir berâet mi var?”</i> Bu cümlede, onlardan yüz çevirme<br/>
ve daha önce getirilen delil ile mahcub etme şeklinden başka bir huccet getirme<br/>yöntemine geçilmiştir. Yoksa isyan ve inkârınıza karşılık, Allah’ın azabından berâet<br/>ettiğinize dâir mukaddes kitaplarda indirilmiş bir belge veya teminatınız mı var? Bu<br/>berâete güvenerek mi üzerinde bulunduğunuz isyankar durumunuzu ısrarla<br/>sürdürüyorsunuz? Esas anlamı; inkâr edenleriniz, Allah’ın azabından bir güvence<br/>içindedirler tarzında sizin için semavî kitaplarda gökten inmiş böyle bir belge ve<br/>teminat yoktur.<br/>
