<a name=4391></a>Taşın alt tarafında da her yönden ilişkisi kesilmiş bir mağara vardır. Dolayısıyla taş,<br/>semâ ile yer arasında asılı bir haldedir.<br/>
<b>İmam Ebû Bekr İbnü’l-Arabî</b>, <i>Şerhu’l-Muvatta</i>’da der ki: “Heybetinden dolayı o<br/>
taşın altına girmekten çekindim. Çünkü günahlarım sebebiyle üzerime düşmesinden<br/>korktum. Bir müddet sonra altına girdim. Şaşılacak şeylerin en tuhafını gördüm. Her<br/>yönden onun etrafında yürüyorsun ve onu yerden ayrı halde görüyorsun. Hiçbir tarafı<br/>yerle bitişmemiş, hatta bazı tarafları yerden oldukça uzak bir şekilde ayrılmış.”<br/>
Fakir (<b>Bursevî</b>) der ki: Kadîr olan Allah Teâla, bu kulunu mîracı anlama sırrına<br/>
yükseltsin, Belki de Rasûlullah (s.a.)’in Beytü’l-makdis’e götürülmesinin sebebi, O’nun<br/>kadem-i şerîfi (mübârek ayakları) ile teberrüktür. Çünkü Kudüs ve Mescid’i birçok<br/>peygamberin ibâdet ettikleri ve defnedildikleri yerdir. Yoksa oraya götürülmesi düz bir<br/>şekilde mi‘raca çıkıldığı için değildir. Çünkü bu, gâibi şâhide, melekût âlemini mülk<br/>âlemi gibi takdir etmektir. Oysa temiz ruhlar için her hangi bir engel yoktur. Bu ruhların<br/>da en latîfi, cismi ve rûhuyla Nebî (a.s.)’dır. Göğe düz ve eğri yükselmeyi dikkate<br/>almak, mi‘rac hâline uygun düşmeyen bir zorlama kabîlindendir. Îsâ (a.s.)’ın<br/>Şam/Dimaşk’taki Beyaz Minâre’ye ineceği sâbittir. Fakat onun semâ kapısının hizasında<br/>olduğu bilinmemektedir. Hâsılı bu konuda aklî îzah, geçerli değildir.<br/>
<i>Rebîu’l-ebrâr</i>’da şöyle denilir: “<i>Sonra Cebrâil (a.s.) bana: “Ey Muhammed, kalk.”</i><br/>
<i>dedi. Ben de kalktım. Bir de ne göreyim altından bir merdiven, ayakları gümüşten,<br/>inci ve mercanla donatılmış, etrafa nur saçıyor. Alt tarafı, Beytü’l-makdis’in taşı<br/>üzerine konmuş, başı da semâda. Bana: “Ey Muhammed, çık.” dendi, ben de çıktım</i>.”<br/>
<i>İnsânü’l-uyûn</i>’da der ki: Rasûlullah (s.a.) bu taştan, semâya Burak üzerinde değil,<br/>
mi‘rac üzerinde yükselmiştir. el-Mi’rac ve el-me‘râc, Âdemoğullarının ruhlarının<br/>yükseldiği vâsıtadır. Altından basamakları olan bir merdivendir. Mahlûkât bundan daha<br/>güzelini görmemiştir. Ölünün rûhu çıktıktan sonra gözlerini semâya dikerek baktığını<br/>görmedin mi? Çünkü o, bu sırada rûhunun yükselmesi için konulan mîraca hayret<br/>etmektedir. Bu, hem mü’mine ve hem de kâfire şâmildir. Ancak mü’minin rûhu için semâ<br/>kapısı açılırken kâfir için açılmaz. Bilakis onun rûhu yükseldikten sonra hasretle,<br/>nedâmetle ve azarlanarak geri çevrilir.<br/>
Bu mi‘rac Peygamber Efendimiz’e firdevs cennetinden getirilmiştir. Üst üste incilerle<br/>
kaplanmıştı. Sağında ve solunda melekler vardı. Rasûlullah (s.a.) yanında Cebrâil (a.s.)<br/>olduğu halde yükseldi.<br/>
Meşâyıhtan birisi der ki: Mi‘racdan maksad, Allah’ın Habîbini kendisine çekmesi<br/>
(cezb), Allah Rasûlü (s.a.)’in de çekilmesinin (incizâb) sûreti ve bu yükselişin bir<br/>temsilidir. Yoksa burada âlet söz konusu değildir. Çünkü melekûtî seyr, mülkî seyre<br/>kıyas edilemez. Açıktır ki melekût âlemi sûret ve mânâyı içine alır. Seyr ve isrâ<br/>sâhibinin hâlinde olduğu gibi orada sûret mânâya tâbidir. Çünkü Rasûlullah (s.a.)’in<br/>bedeni rûhuna tâbi olmasaydı mi‘râc da mümkün olmazdı. Dolayısıyla onun sûretine has<br/>bir sûreti, mânâsına has bir mânâsı vardır. Onların her ikisi de vehimlerin tasavvur<br/>ettiklerinin aksinedir. Benim gönlüme doğan budur. Melik ve Müteâl olan Allah’a<br/>
