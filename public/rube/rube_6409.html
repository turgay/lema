<a name=6410></a>iledir. Rasûlullah (s.a.)’in izzet sâhibi Allah’tan naklettiği şu (kudsî) hadîs de bunu<br/>ifâde etmektedir: “<i>Kullarımın hepsini hanifler olarak yarattım. Şeytanlar ise onları<br/>aldatıp dinlerinden uzaklaştırdı ve başkasını Bana ortak koşmalarını onlara<br/>emretti</i>.<a href="RuhulBeyans.html#6418">”[28]</a><br/>
<b>İbn Kemâl</b> <i>Nigâristân</i> adlı kitabından şöyle der:<br/>
<i>Çocuk annesinden İslâm üzere doğar;<br/>Küfrü babasından öğrenir<br/>Şu söylediğim doğrudur, şâhidi de<br/>İnsanların en hayırlısı Hz. Peygamber’den vârid olan hadîstir</i><br/>
<b>İbn Kemâl</b>’in bahsettiği Rasûlullah (s.a.)’in şu hadîsidir: “<i>Her doğan mutlaka İslam</i><br/>
<i>fıtratı üzere doğar. Sonra anne-babası onu yahûdi, hristiyan ve mecûsî yapar. Tıpkı<br/>hayvanın, âzâları tam olarak yavru doğurması gibi. Siz kesmezden önce, kulağı kesik<br/>olarak doğmuş hayvana rastlar mısınız?</i>”<a href="RuhulBeyans.html#6418">[29]</a> Yâni her doğan yaratılışın başında ve<br/>cibilliyyetin aslında selîm fıtrat ve dini kabule hazır bir tabiat üzere doğar. Eğer bu hal<br/>üzere bırakılacak olsa dîne sarılmaya devam eder ve ondan ayrılmaz. Çünkü bu dinin<br/>güzelliği nefislerde mevcuddur. Ondan ancak beşerî zâfiyetlerden biri veya taklid<br/>sebebiyle yüz çevrilir.<br/>
<i>Lût’un eşi kötülerle düşüp kalktığı için,<br/>Onun nübüvvet hânedanı kayboldu gitti.<br/>Ashâb-ı kehf’in köpeği iyilerin peşinden gittiği için<br/>Köpekliği terk edip sanki insan oldu.</i><br/>
Eğer: “Rasûlullah (s.a.) “<i>Her doğan fıtrat üzere doğar</i>.” buyurduğu halde “<i>Hızır’ın</i><br/>
<i>öldürdüğü çocuk kâfir olarak mühürlenmişti/kâfir tabîatlı olarak yaratılmıştı</i>.”<a href="RuhulBeyans.html#6418">[30]<br/></a>hadisinin mânâsı nedir?” diye soracak olursan, şöyle cevap veririm: Fıtrattan maksad,<br/>daha önce geçtiği gibi kişinin İslâm’ı kabule istidâdıdır. Bu ise onun<br/>cibilliyetinde/yaratılışında şakî olmasına tezad teşkil etmez. Fıtrat ile Allah Teâlâ’nın<br/>Âdemoğullarına “<i><b>Ben sizin Rabbiniz değil miyim?</b></i>” buyurduğu zaman, onların “<i><b>Evet</b></i>”<br/>(el-A‘râf, 7/172) demeleri kasdedilmiştir.<br/>
<b>Nevevî</b> der ki: “Bu çocuğun anne-babası mü’min olduğuna göre, çocuk da mü’min<br/>
olur. O zaman hadîsin mânâsının -En doğrusunu Allah bilir- ‘Bu çocuk eğer bülûğa<br/>ermiş olsa kâfir olacaktı.’ şeklinde te’vil edilmesi gerekir.”<br/>
Dünyâ ile ilgili hükümlerde fıtrî îmâna îtibar edilmez. Ancak emrolunan, irâde ve fiil<br/>
ile kazanılan şer‘î îmâna îtibar edilir. Rasûlullah (s.a.)’in: “<i>Anne-babası onu yahudi …<br/>yapar</i>” buyurduğunu görmez misin? Kendisinde fıtrî îmân bulunduğu halde bu çocuk<br/>hakkında kâfir olan anne-babasının hükmüyle hükmedilmiştir. Nitekim <i>Keşfü’l-esrâr</i>’da<br/>böyle geçmektedir.<br/>
