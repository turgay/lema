<a name=1168></a><img src="RuhulBeyan-1168_1.jpg"/><br/>
<img src="RuhulBeyan-1168_2.jpg"/><br/>
<i>Yumuşak olursan düşmana verirsin cesâret<br/>Sert davranırsan senden sakınır nihâyet.<br/>Ne güzel sertlik ve yumuşaklık olurlarsa beraber,<br/>Cerrâh bile önce kan akıtır sonra merhem sürer.</i><br/>
Bil ki peygamber gönderilmesinin maksadı, Allah’ın emir ve yasaklarını insanlara<br/>
tebliğ etmesidir. Bu ancak insanlar peygambere kalben meylederler, onun yanında huzûr<br/>bulurlarsa gerçekleşir. İnsanların huzûr bulmaları da ancak peygamberin cömert,<br/>merhametli, kusurlarını pek görmeyen, kötü davranışlarını bağışlayan, her tür iyilik,<br/>ikrâm ve şefkat dolu hareketlerle davranan bir kişi olması durumunda mümkün olur. Bu<br/>sebepledir ki peygamber olan şahsın kötü huylardan uzak olması, katı yürekli olmaması,<br/>bilakis, zayıflara yardımı sever olması, fakirlere muâvenet işleri ile çok ilgilenmesi,<br/>kötülüklerini pek görmemesi ve zellelerine karşı çok müsamahakâr davranması<br/>gerekmektedir. İşte Allah Teâlâ’nın; <i>“Eğer kaba, katı yürekli biri olsaydın, çevrenden<br/>dağılır giderlerdi.”</i> sözü bu mânadadır. Etrafından dağılıp giderlerse o zaman<br/>peygamber göndermenin maksadı elde edilememiş olur.<br/>
Âhireti arzulayan peygamber vârisi âlimler ile şeyhlerin de böyle olmaları gerekir.<br/>
Çünkü insanlar, zâhirde olsun, bâtın ilimlerde olsun, peşinden gittikleri kişilerin dîni<br/>üzeredirler. Günümüzde, -Allah’ın koruyup şerîata yapışmalarını ve hakikat âdâbıyla<br/>edeblenmelerini nasip ettiği kişiler hâriç- bu güzel huylarla muttasıf bulunan âlim ve<br/>şeyhler ne kadar azdır. Bu hâl, ancak tek tük kişide bulunmaktadır.<br/>
Rivâyet edilir ki: Bir adam, yumuşaklığı darb-ı mesel olan Ahnef ile yalnız kaldığı bir<br/>
sırada ona çok çirkin şekilde sövmüş ve Ahnef kalkınca, onun peşine takılmış. Ahnef<br/>kavminin bulunduğu yere varınca, durmuş ve adama: “Bak kardeşim, eğer hâlâ<br/>söyleyeceğin bir şey kaldıysa, şimdi söyle, kavmim senin dediğini duymasın, aksi halde<br/>sana eziyet ederler” demiş. Ahnef’in ahlâkına bakın; adama ne kadar güzel davranıyor.<br/>Başka biri de Ahnef’e:<br/>
“Bana mürüvvetin ne olduğunu gösterir misin?” deyince Ahnef:<br/>“Musâmahakâr bir ahlâk telakkin olsun ve çirkin şeylerden el etek çek” demiş.<br/>
<b>Necmüddin Kübrâ</b> (rh.a.), <i>et-Te’vîlât</i>’ında şöyle diyor: “Mü’minlerin kalbinde<br/>
bulunup da birbirlerine gösterdikleri her yumuşaklık, kendi nefislerinin özelliği olmayıp<br/>Allah Teâlâ’nın kullarına olan lütfunun neticesidir. Çünkü nefis daima kötüyü emreder.<br/>Peygamberlerin nefsi bile olsa.”<br/>
Bu sözde peygamberlerin, nefs-i mutmainneden nebîlik ve rasullük makamlarına<br/>
ulaşıncaya kadar nefs-i râziyye, nefs-i merzıyye ve nefs-i sâfiyye makamlarını<br/>katetmelerine rağmen, nefislerinin hâlâ diğer insanlar gibi, kötülüğü emretme vasfını<br/>
