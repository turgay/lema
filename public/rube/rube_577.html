<a name=578></a>yapıldığını duyan kişi bunu afveder ve bu günahı işleyen de günahına tevbe ederse,<br/>Allah Teâlâ’nın bu kimseyi bağışlaması umulur.<br/>
Aynı şekilde evli bir kadınla zinâ eden ve kadının kocası tarafından bağışlanmayan<br/>
kişi, afvedilmez. Çünkü onun, kıyâmet günü mağfiret talebi için hasmı olan insandan<br/>helâllik alması gerekir. Fakat zinâ eden kişi günahına tevbe eder ve kadının kocasına da,<br/>zinâ meselesini zikretmeksizin: “Ben sana olan bütün haklarımı helâl ediyorum, sen de<br/>et.” der o da ona olan haklarını helâl ederse, bununla iktifâ edilir ve günahkâr kişinin<br/>bağışlanması umulur.<br/>
Bu tür helâlleşme, bilinenlerden hareketle bilinmeyen haklar hakkında yapılan bir<br/>
helâlleşme olup bu ümmet için câiz kılınmıştır. Önceki ümmetlerin ise günahlarını<br/>zikretmeksizin bağışlanmaları mümkün değildi.<br/>
2- <b>Allah’ın emrettiklerinden kulların terk sûretiyle işlediği günahlar</b>: Namaz, oruç,<br/>
zekât ve hac türü emredilen ibâdetlerin terkedilmesi gibi. Kul, terkettiği bu ibâdetleri<br/>kazâ etmeden sadece tevbe ile afvolunmaz. Çünkü tevbenin şartı, terkedilen emri<br/>yapmaktır. Bunu yapmadığı takdirde sanki tevbe etmemiş gibi olur.<br/>
3- <b>Kul ile diğer kullar arasında olan günahlar</b>: Kişinin, başkalarının malını<br/>
gasbetmesi, onlara zarar vermesi, sövmesi ve öldürmesi gibi. Bu tür günahlar tevbe ile<br/>bağışlanmaz. Ancak haksızlık yapılan kimsenin ondan râzı olması ve ona olan hakkını<br/>helâl etmesi ile bağışlanabilir. Veya kıyâmet günü Allah Teâlâ’nın aralarını uzlaştırması<br/>için haksızlık yapanın, sâlih amel işlemeye gayret göstermesi gerekir. Çünkü üzerinde<br/>kul hakkı olduğu halde tevbe eden kulun, bu hakları sahiplerine ödemesi lazımdır. Fakat<br/>kul buna güç yetiremez ve Allah Teâlâ da onu afvetmek isterse, kıyâmet günü onun<br/>hasmına: “Başını kaldır” der. O kişi başını kaldırınca yüksek bir saray görür ve: “Ya<br/>Rabbi bu saray kimindir?” diye sorar. Allah Teâlâ: “Kardeşine olan hakkını afvettiğin<br/>takdirde bu saray senin olacaktır.” buyurunca o da kardeşini afvettiğini söyler. Sonra<br/>Allah Teâlâ: “Kardeşinin elinden tut ve beraberce cennete girin.” diye emreder.<br/>
Âyette şuna işâret vardır: Allah Teâlâ sizden öldürülenler hakkında kısas yazdığı gibi,<br/>
kendisi için (yolunda) öldürülenlere de rahmet yazmıştır. Nitekim şöyle buyurulmuştur:<br/>“Beni sevene şehîdlik nasîb ederim. Katl ile bana gelen (şehîdin) diyeti de bana<br/>âiddir.” <i>Mesnevî</i>’de şöyle gelir:<br/>
<i>Muharebede başı bedeninden ayrılanın<br/>Başına yüzbinlerce baş verilir.<br/>Ey benim dostlarım, levmederek beni öldürün.<br/>Çünkü benim katlimde ebedî hayat vardır.<br/>Ey genç, benim hayatım ölümümdedir.<br/>Ben ne zamana kadar vatanımdan ayrı kalacağım?<br/>Dünyâ arslanı av ve varlık arar.<br/>Mevlâ arslanı ölüm ve âzâdlık.<br/>Çünkü ölümde yüz vücûd görür.<br/>Bu yüzden pervâne gibi vücûdunu yakar.</i><br/>
