<a name=548></a><img src="flower_sep.jpg"/><br/>
<img src="RuhulBeyan-548_2.jpg"/><br/>
<img src="RuhulBeyan-548_3.jpg"/><br/>
benzetilmiştir. Fakat bu kalb için kullanılınca “kalbin meyli” mânâsını taşır. Çünkü kalb<br/>sürekli bir arzu ve meyil içindedir. Kulun Allah’a olan muhabbeti, emirlerini tutmak ve<br/>nehiylerinden kaçınmak sûretiyle devamlı O’na tâat içinde olmayı istemesidir. Allah’ın<br/>kula muhabbeti ise ona ikramda bulunmayı, onu tâatinde kullanmayı ve onu<br/>kötülüklerden korumayı irâde buyurmasıdır.<br/>
Sonra mü’minlerin muhabbetini müşriklerinkinden ayırarak, îmân edenlerin Allah’a<br/>
duydukları sevginin, kâfirlerin putlarına olan sevgisinden daha şiddetli olduğunu<br/>belirtmiştir. Çünkü mü’minlerin Allah’a olan sevgi ve muhabbetleri asla kesinti kabûl<br/>etmez. Müşriklerin putlara olan sevgisi ise bozuk bazı maksadlara bağlı olduğu için<br/>ufak tefek sebeblerle yok olmaya mahkûmdur. Bu yüzden müşrikler belâ ve musîbet<br/>zamanlarında putlarını bırakıp Allah’a dönerek O’na yalvarıyorlardı. Bazen bir puta<br/>belli bir zaman tapıyorlar, fakat hoşlarına giden başka bir put görünce öncekini bırakıp<br/>buna bağlanıyorlardı. Rivâyet olunduğuna göre Bâhile adında bir kadın kendisi için<br/>yiyeceklerden bir put yapmıştı. Müşrikler de kıtlık yılında bunu yemişlerdi.<br/>
Allah’a eşler koşup onları mâbûd yerine koymak sûretiyle zulme düşenler keşke<br/>
putlarının hiçbir güce ve kuvvete sahip olmadıklarını; bilakis her şeyde olduğu gibi<br/>sevap ve azâb bakımından da bütün güç ve kudretin Allah’a âid olduğunu bilselerdi -ki<br/>bunlar kıyâmet gününün azâbını görünce Allah’ın zâlimlere verdiği cezânın ne kadar<br/>şiddetli olduğunu anlayacaklar- putlara itâattan târifi imkânsız bir tarzda pişman olup<br/>vazgeçerlerdi.<br/>
<i>“Allah, azâbı pek şiddetli olandır.”</i> cümlesi <i>“Bütün kuvvet Allah’ındır.” </i>cümlesine<br/>
bağlı olup ifâdeyi daha güçlü kılmakta ve işin ehemmiyetini ortaya koymaktadır. Çünkü<br/>sadece kuvveti Allah’a tahsîs etmek O’nun azâbının şiddetli olacağını gerektirmez. Zira<br/>Allah Teâlâ, gücü yettiği halde affetmek sûretiyle azâb etmekten vazgeçebilir.<br/>
<b>166. İşte o zaman <i>(görecekler ki) </i></b><b>kendilerine uyulup arkalarından gidilenler,</b><br/>
<b>uyanlardan hızla uzaklaşırlar ve <i>(o anda her iki taraf da) </i></b><b>azâbı görmüş, nihâyet<br/>aralarındaki bağlar kopup parçalanmıştır.</b><br/>
<i>“Teberrî”</i>, tahallus yâni bir şeyden temizlenip kurtulmak mânâsına gelmekle beraber,<br/>
yakınında bulunmak istenmeyen şeyden ayrılıp uzaklaşmak anlamında da kullanılır.<br/>
Kıyâmet günü gelip de azâbı gördüklerinde kendilerine tâbî olunan reisler, dünyâda<br/>
iken savundukları dâvânın bâtıl olduğunu itiraf ederek, kendilerine tâbî olanlardan<br/>uzaklaşırlar, onlara lânetle mukabelede bulunurlar ve aralarındaki bağlar kopup<br/>parçalanır.<br/>
Azâbın görülmesi, hem reislerin tâbîlerinden uzaklaşmasına; hem de aynı dine bağlı<br/>
