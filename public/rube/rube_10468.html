<a name=10469></a><b>Süheyli</b> şöyle der: -Peygamber Efendimiz (s.a.) her ne kadar kerîm bir elçi ise de-<br/>
âyet-i kerimedeki “kerim bir elçi” ifâdesiyle “Kur’an’ın Peygamber’in sözü olduğu<br/>kasdediliyor” demek câiz değildir. Çünkü bu âyet-i kerime, “Kur’an’ı Muhammed (s.a.)<br/>söylüyor; o Muhammed’in sözüdür” diyen kâfirlerin iddiâlarını yalanlamak ve buna<br/>cevap vermek sadedinde inmiştir. Allah bu maksadla <i>“o Kur’an kerim, değerli bir<br/>elçinin sözüdür” </i>buyurmuş ve Kur’an’ı, vahiy emîni olan Cebrâil’e izâfe etmiştir.<br/>Aslında Kur’an Allah’ın sözüdür. Fakat burada söz, Cebrâil’e izâfe edilmiştir. Çünkü<br/>Kur’an’ı Allah’ın katından getiren O’dur. Kur’an’ın Cebrâil’e isnâd edilmesi,<br/>Kur’an’ın indirilip Peygamber Efendimiz (s.a.)’e ulaştırılmasında onun açık bir sebeb<br/>olması itibariyledir. Tefsir ettiğimiz âyette yer alan “resûl/elçi” kelimesiyle<br/>kasdedilenin Cebrâil olduğunu bize öğreten, âyetin ileriye doğru akışında yer alan<br/>Cebrâil’in güçlü, kuvvetli vb. şeklindeki sıfatlarıdır. Allah Teâlâ Cebrâil’i “resûl/elçi”<br/>olarak niteliyor. Çünkü Cebrâil Allah’tan peygamberlere gelen bir elçidir. Yine bu elçi<br/>“kerim/değerli” olarak niteleniyor. Bunun anlamı; elçinin Rabbi katında değerli<br/>olduğunu, azîz ve azîm olduğunu vurgulamaktır. Ayrıca Cebrâil, insanların katında da<br/>azizdir, değerlidir. Çünkü o, insanlara en güzel hediyeyi getiriyor. Bu hediye, mârifet ve<br/>hidâyet hediyesidir. Cebrâil müminlere yumuşak kalpli ve şefkatli davranırken<br/>düşmanları kahretmektedir.<br/>
Cebrâil’in bir diğer sıfatı “zî kuvvetin/güçlü” ifâdesiyle beyân edilmektedir.<br/>
Cebrâil’in çok güçlü olduğunu ifâde eden bir başka âyet Necm sûresinde geçer. Allah<br/>orada; <i><b>“Çünkü onu güçlü kuvvetli, üstün yaratılışlı biri (Cebrâil) öğretti”</b></i> (Necm<br/>53/5-6) buyurmaktadır. Şu halde Cebrâil kendisine verilen yükümlülükleri yerine<br/>getirmede çok güçlü, âcizlik ve zaaf nedir asla bilmeyen birisi olarak nitelenmektedir.<br/>
Rivâyete göre Peygamberimiz (s.a.) bir gün Cebrâil’e: “Allah senin gücünden ve<br/>
kuvvetinden söz ediyor. Bana gücünün etkisinden sözedebilir misin?” diye sorar.<br/>Cebrâil (a.s.): “Ben Lut kavminin dört köyünü mâ-i esved’den kanadımın ucuyla göğe<br/>kaldırdım. O kadar yukarıya kaldırdım ki göktekiler köydeki köpeklerin ulumalarını,<br/>horozların sesini işittiler. Sonra o dört köyü altüst ettim” diye cevap verir. Cebrâil’in ne<br/>kadar güçlü olduğunu gösteren bir başka delil, onun Semud kavmine atmış olduğu büyük<br/>çığlıktır. Bu çığlığın ardından Semud kavmi yerlere serilmişlerdir. Cebrâil gökten yere<br/>iner ve yerden göğe göz açıp kapamadan daha hızlı bir zaman sürecinde yükselir.<br/>
Cebrâil’in gücünü gösteren bir başka olay şudur: Bir gün Cebrâil (a.s.)<br/>
peygamberlere musallat olan Ebyad ismindeki şeytanın Peygamber Efendimiz (s.a.)’in<br/>karşısına dikildiğini görür. Cebrâil onu öyle bir fırlatış fırlatır ki şeytan Mekke’den ta<br/>Hindistan’ın en uç köşesine düşer. Yine bir başka olay şöyle gerçekleşir: Cebrâil<br/>şeytanın Hz. İsa (a.s.) ile mukaddes topraklardan birinde konuştuğunu görür. Ona bir tek<br/>üfürüşle öyle bir üfürür ki şeytanı Hindistan dağlarının en ücra köşesine fırlatır.<br/>
Bazı âlimler derler ki: Cebrâil’in gücü, Allah’a olan itâatında ve yaratıldığı andan<br/>
mükellef tutulduğu zamanın son anına kadar O’na olan itâatını ihlal etmemesinde kendini<br/>göstermektedir.<br/>
