<a name=3279></a>verir. Nitekim bâzı hadislerde buna işâret edilmiştir.<br/>
Kuvvetli görüşe göre ruh ile cesed arasındaki bu bağlantı dünyada ölüyü diri hale<br/>
getirmez. Fakat diri ile ölü arasında olur. Bazen bu bağlantı çok güçlenir ve ölü<br/>dünyada da canlı gibi olur. Ancak bu durumda herhalde ihtiyârî fiilleri yapacak gücü<br/>olmaz.<br/>
Bu anlattığımız <b>Sa‘d</b>’dan aktarılan şu görüşle ters düşmez: “Alimler, Allah Teâlâ’nın<br/>
ölülerde kudret ve ihtiyârî fiilleri yaratmadığı konusunda hemfikirdirler.”<br/>Peygamberlerle şehidlere gelince, onların ruhları cesedleriyle bağlantılı olduğundan bu<br/>sayede cesedleri dünyadaki gibi canlı olur, kudretleri ve ihtiyârî fiilleri vardır.<br/><i>İnsânü’l-uyûn</i>’da böyle geçmektedir.<br/>
<i>“Ama insanlardan çoğu, âyetlerimizden gâfildir.”</i> âyetlerimiz üzerinde düşünüp<br/>
onlardan ibret almaz.<br/>
<i>Mesnevî</i>’de şöyle denilir:<br/>
<i>Senin ne görünüşte bir ibadetin var?<br/>Ne de gönlünde gizli iyi bir niyet var.<br/>Ne geceleri münâcaatta bulundun, namaz kıldın,<br/>Ne gündüzleri haramdan sakındın, oruç tuttun.<br/>Ne kimseyi incitmemek için dilini tuttun,<br/>Ne de ibretle önüne arkana baktın.<br/>Öleceğini düşünmeden, can çekişmeni hesaba katmadan,<br/>Ardında dostlarının önce ölmesinden başka ne vardı ki?</i><br/>
Derler ki: Fir’avn, son derece inatçı ve pervâsız olmasına rağmen yeis hâlinde de<br/>
olsa îmân etti. Bu ümmetin Fir’avn’unu ise Allah Bedir Savaşı’nda en kötü bir şekilde<br/>öldürdüğü halde, bırakın îmân ettiğini gösteren bir emâreyi, rûhu çıkıncaya kadar hem<br/>Hz. Peygamber (s.a.)’e hem de mü’minlere karşı duyduğu kin ve öfkesi daha da arttı.<br/>Allah ona lânet etsin! Neticede Fir’avn’dan daha kâfir oldu.<br/>
Şu halde akıllı insanın bundan ibret alması, inat, zülüm ve inkâr konularında onun<br/>
yolunda yürüyenleri ona mukayese etmesi gerekir. Bütün kötülük ve fesatlardan kulların<br/>Rabbi olan Allah’a sığınırız.<br/>
Allah Teâlâ’nın düşmanı yok edip İsrâiloğulları’nı kurtarması, îmânlarının sâdıkane<br/>
oluşundan ve yakinlerinin bereketinden kaynaklanmıştır. Nitekim şöyle bir hikâye<br/>anlatılır:<br/>
Adamın biri Şibli’nin (k.s.) meclisinde bir nâra attı. Şiblî de bu nâra üzerine adamı<br/>
Dicle’ye atarak şöyle dedi: “Şayet samimi ve doğru ise bu doğruluk, tıpkı Musa’yı<br/>kurtardığı gibi bunu da kurtarır. Yok eğer yapmacık davrandıysa, Fir’avn’un boğulduğu<br/>gibi bu da boğulur.” Bu hikâye <i>Rebîu’l-ebrâr</i>’da geçmektedir.<br/>
Bu da gösteriyor ki kurtuluş îmân, adâlet ve doğrulukta; helâk ise inkâr, zulüm ve<br/>
yalancılıktadır. Fir’avn rablık iddiasında yalancı olup insanları saptırmaya devam<br/>
