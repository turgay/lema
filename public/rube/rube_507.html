<a name=508></a><img src="RuhulBeyan-508_1.jpg"/><br/>
<img src="RuhulBeyan-508_2.jpg"/><br/>
Allah’ın kazâsına râzı olmayan ve Allah’da fânî olmadıkları gibi O’ndan başka<br/>
şeylere bağlılıkları bulunan bir cemaat kıblenin değiştirilmesi sebebiyle İslâm’dan<br/>ayrılmışlar ve kendilerini sel gibi bir bulanıklığın içine atmışlardır.<br/>
Ezelî mutluluğa erenler ise, aslında ne Beyt-i Makdis’e, ne Kâbe’ye gönül<br/>
bağlamışlardır. Bilakis onlar her ikisinin ve bütün her şeyin yaratıcısı olan Allah’a<br/>gönül vermişlerdir. Kendi irâdelerini Allah’ın irâdesinde yok etmişlerdir. Allah’ın<br/>murâd ettiği her şey onlara süzülmüş hâlis bal gibi tatlı ve hoş gelmiş, neticede sürûr ve<br/>safâya gark olmuşlardır. <b>Sâib </b>der ki:<br/>
<i>Mülk-i fenâya hazırlanmış olan zât şuna buna bağlanmaz;<br/>Dikenden endişe etmez, çünkü eteği beline bağlanmıştır.</i><br/>
<b>Ebu’l-Kasım Cüneyd Bağdâdî’yi</b> şaşkınlık ve çaresizlik içinde görenler, onu hasta<br/>
yahut delirmiş sanarak hastaneye götürdüler. Kendisini sevdiklerini iddiâ edenlerden<br/>ziyaretine gelenlere kim olduklarını sorunca onlar, biz senin dostlarınız, dediler.<br/>
Cüneyd (k.s.), onları taşlamaya başlayınca hepsi yanından firâr edip “bu herhalde<br/>
delirmiş ” dediler. Bunun üzerine Cüneyd Bağdâdî:<br/>
“Siz sözlerinizle muhabbet iddiâ ediyorsunuz ama, davranışlarınız bunu yalanlıyor.<br/>
Halbuki seven sevdiğinden gelen her şeyi hoş karşılar.” dedi.<br/>
Bu sebeple peygamberlere ve velî kullara en şiddetli belâ ve musîbetler baldan daha<br/>
tatlı ve lezzetli gelmiştir. Onlar teslimiyet ve sabır elbiselerini giyinmişler, müşâhede<br/>ve mükâşefe dalgalarına karışmışlar, kalbleriyle ve dilleriyle tevhidle meşgul olmuşlar<br/>ve <i>“Melik”</i> ve <i>“Mennân”</i> olan Allah’ı daima zikrederek bir lokma ekmek dahi olsa,<br/>O’ndan başka bir şeye iltifâtı harâm saymışlardır. Böylelikle fenâ ve bakâda arzulanan<br/>bir dereceye ulaşmışlardır.<br/>
Hz. Mûsâ (a.s.): <i>“Rabbim bana kendini göster. Sana bakayım.”</i> deyince Allah Teâlâ:<br/>“Ya Mûsâ! Fânî olan bu dünyâda beni görmen mümkün değildir. Sabırlı ol, ancak<br/>
bakâ âlemine varınca beni görebilirsin.<br/>
Yâ Mûsâ, kızlarından biriyle evlenmek için Şuayb (a.s.)’ın koyunlarını on sene<br/>
gütmek mecbûriyetinde kaldın. Kırk günlük ibâdetinle beni görmek mi istiyorsun?”<br/>buyurdu. Sonra Allah Teâlâ, onu peygamber olarak seçti ve dilediklerini ona verdi.<br/>Mûsâ (a.s.), Tûr dağında Rabbi ile yaptığı mülâkattan sonra kavminin yanına gelirken<br/>yolda ulu bir dağ görüp ona neden böyle ulu olduğunu sordu. Dağ: “Ya Mûsâ, sen<br/>başında bir külâh, elinde bir asâ ile benim eteklerimde koyun güden bir çobandın.<br/>Risâlet ve kelâmı ile seni seçkin kullardan yapan Allah, fazl ve in’âmı ile beni de ulu<br/>kıldı.” diye cevap verdi.<br/>
Ey Allah’ım! Bizi istikamet üzere dâim kıl. Rasûlüne ittibâ ile şereflendir. Zâtının<br/>
Kâbe’sine yönlendir, kendine cezbet ve cemâlini müşâhede etmeyi nasip eyle!<br/>
