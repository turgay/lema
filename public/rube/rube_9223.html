<a name=9224></a><i>göstereyim mi? Şöyle duâ et; ‘Ey yedi göğün ve Arşın Rabbi, Tevrat’ı, İncil’i ve<br/>Kur’ân’ı indiren, bizim ve her şeyin Rabbi! Tane ve çekirdeği yaran, nâsiyesi senin<br/>elinde bulunan her şer sâhibinin şerrinden sana sığınırım. Sen ilksin senden önce<br/>hiçbir şey yok, sen en sonsun, ebedîsin, senden sonra kalacak hiçbir şey yok. Sen<br/>zâhirsin, senden üstün hiçbir şey yok. Sen bâtınsın (gizlisin), sana gizli kalan hiçbir<br/>şey yok. Benim borcumu öde, fakirlikten kurtar ve zengin kıl.</i>”<a href="RuhulBeyans.html#9234">[241]</a><br/>
Burada zâhir ifâdesiyle galip ve üstün gelen, bâtın ile ise her şeyin iç âlemini bilen<br/>
mânâsı kasdedilmiştir. Yâni O, her şeye galiptir, fakat hiç bir şey O’na galip gelemez.<br/>Bu sebeple de yaratılmışlarda ve âlemin tamamında galebe ve üstünlük husûsunda<br/>dilediği gibi tasarruf eder. Çünkü O’na engel olabilecek hiçbir varlık yoktur. O, her<br/>şeyin gizli taraflarını tam olarak bilir. Yegâne kurtarıcı ve kendisine sığınanların tek<br/>ilticâ merciidir. O’ndan başka kurtaracak ve ilticâ edilecek kimse yoktur.<br/>
İmam demiştir ki, âlimlerin çoğu sadece Allah Teâlâ’nın bir olduğunu isbat edebilmek<br/>
için “O evveldir” sözüne muhtaçtırlar. Ve şöyle demişlerdir: “O ilktir” sözü ilk önce<br/>olan tek varlıktır, anlamındadır. Bu sebeple, satın alacağım ilk köle hürdür, dese de<br/>sonra iki köle satın alsa, bunlar hür sayılmazlar. Çünkü birinci olması şartı tek olmasını<br/>gerektirir. Burada ferdiyet gerçekleşmemiştir. Bu iki tek köleden sonra bir köle satın<br/>alsa yine âzâd edilmiş olmaz. Çünkü evveliyet şartı önce olmayı gerektirir. Oysa bu<br/>durumda her iki şart da gerçekleşmemiştir. Şu halde evvelin tek olması şartı göz ardı<br/>edilemeyecek bir durumdur. Bu sebeple âyet-i kerîme, âlemin yaratıcısının bir ve tek<br/>olduğunu göstermektedir.<br/>
Ve yine O, evveldir, zihn-i hârici olarak ilktir. Çünkü her şeyin mûcidi, yoktan var<br/>
edicisidir. Zihnen en sondur, her şey son bulduktan sonra O bâkîdir. Nitekim yaratıcının<br/>varlığını ispat eden deliller de bunu gösterir.<br/>
Âriflerin sülûklerinin tertîbine bakar ve sülûkteki sâliklerin mertebelerini düşünürsen<br/>
O, âriflerin yükselebileceği derecelerin en sonudur. O’nun mârifetinden önce kazanılan<br/>her mârifet O’nu bilmeye götüren bir merdivendir. En uzak menzil, varılacak son nokta<br/>mârifetullahtır. O âhirdir, mârifetler alanında derecelere yükselmek için yürümeye,<br/>sülûke nisbetle en sondur. Dış âleme izâfetle de ilktir, evveldir. Sülûkün ilk başlangıcı<br/>O’ndandır, en son varış O’nadır. Bu sebeple bazı kâmil zâtlar şöyle demişlerdir: Sülûk<br/>seyrinin başlangıcının iniş yönünde olması itibariyle O evveldir. Seyrin<br/>tamamlanmasının yükseliş yönünde olması itibariyle de O en sondur. Hakk’ın varlığına<br/>bakış itibariyle O zâhirdir, varlığı birçok delille gün gibi açıktır. Yaratılmışların<br/>varlığına bakıldığında ise bâtındır. Bu durum âlimlerin: “Hakk’ın zâhiri halkın bâtınıdır,<br/>halkın bâtını ise Hakk’ın zâhiridir” dedikleri mânâdır. Çünkü ilâhî hüviyet Hak’la halk<br/>arasında mânâ itibariyle onların birbirlerine karıştırılmasını engelleyen bir perdedir.<br/>Hakk’a nazaran ilâhî hüviyet, halka nazaran da yaratılmışlık hüviyetidir. Bu hakîkatin<br/>kavrandığı nokta <i>“kaabe kavseyn”</i> mertebesidir. Bu derecenin üstünde de <i>“ev edna”<br/></i>mertebesi vardır.<br/>
<b>Şiblî</b>’nin<b> </b>(k.s.) yanında Cenâb-ı Hakk’ın sıfatlarından bahsedildi. Susunuz, dedi.<br/>
