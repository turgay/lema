<a name=7744></a><img src="flower_sep.jpg"/><br/>
<i>sağ bırakın,”</i> kızlarının hayatta kalmasını sağlayın, sakın onları öldürmeyin, onları<br/>canlı bırakın da Kıbti kadınlarının hizmetini yapsınlar <i>“dediler”</i> diyen, Firavun ile<br/>kavmin yönetiminde söz sahibi olanlardır. Ya da sadece Firavun’dur; çünkü o hepsi<br/>yerindedir. Nitekim <i><b>“Erkek çocuklarını öldürüp kadınlarını sağ bırakacağız!”</b></i> (el-<br/>A’râf 7/127) diyen de oydu.<br/>
Mânâ şöyledir: “Bunları öldürmeye yeniden başlayın!” Çünkü Firavun, Mûsâ (a.s)’ın<br/>
doğumundan az önce de müneccimlerinin saltanatını yıkacak kişinin doğumunun<br/>yaklaştığını haber vermesi üzerine böyle bir katliâm emretmiş ve bunu uzun bir süre<br/>uygulatmıştı. Fakat İsrailoğulları tükenip zor ve ağır işler kendi kavmi olan kıptîlere<br/>kalacak endişesiyle bunu durdurmuştu. İşte Hz. Mûsâ gönderilip Firavun onun<br/>peygamber olacağını hissedince kızgınlık ve kininden dolayı ölüm emrini yeniden<br/>vermişti. Hedefi, İsrailoğulları’nın gönüllerini kırmak ve Mûsâ’ya yardım etmelerini<br/>engellemekti. Ayrıca bütün bunlar, müneccim ve kâhinlerin, Firavun’un hükümranlığını<br/>yok edecek zâtın Mûsâ olduğunu zannettikleri içindi.<br/>
<i>“Ama kâfirlerin hilesi”</i> yâni Firavun, kavmi vb. kâfirler ya da bunların hile ve<br/>
sûikasdları peygamberler ve müminlere göre, <i>“elbette boşa çıkar.”</i> yâni zâyi ve bâtıl<br/>olur ve kendilerine hiçbir fayda sağlamaz. Ölçülüp biçilmiş kader ve kesinleşmiş ilâhî<br/>kazâ, elbette bunlar hakkındaki hükmünü infâz edecektir.<br/>
<i>et-Te’vîlâtü’n-Necmiyye</i>’de der ki: Firavun Mûsâ’yı ve kavmini yok etmeye kesin<br/>
karar verince, bu hususta, her birinin ilâhî azabı tam olarak hak etmelerini sağlamak<br/>için, süvarisiyle, piyadesiyle kendi ordusunun yardımına başvurdu. Ancak Allah’ın<br/>koruması sayesindedir ki buyrulduğu gibi inkârcıların hilesi tabiî ki boşa gidecek ve<br/>tabiî ki Rablerini daha da şaşırmalarına yol açacaktı. Böylece şuna işaret etmiş oluyor:<br/>Her kim bir Allah dostunun kuyusunu kazarsa, oraya o kuyuyu kazanlardan başkası<br/>düşmez. Hak Teâlâ, âdet ve sünnetini bu şekilde devam ettiregelmiştir.<br/>
Anlatıldığına göre, Şam müftüsü <b>Şeyh-i Ekber Muhyiddîn İbnü’l-Arabî </b>(k.s)’un<br/>
öldürülmesi için fetvâ vermişti. O müftü bir defasında yıkanmak için havuza girmiş. O<br/>sırada oradan bir el zuhûr edip müftüyü tutmuş ve onu havuzdan ölü vaziyette çıkarmış.<br/>
Yine anlatılır ki, bir delikanlı iyilikleri emredip kötülükleri yasaklar dururmuş.<br/>
Delikanlı bu vazifesine devam ederken, devrin hükümdârı Harun Reşid, onu bir odaya<br/>hapsetmiş ve orada ölsün diye kapı ve pencerelerini iyice kapattırmış. Birkaç gün sonra<br/>delikanlı bir bostanda gezinirken görülmüş. Reşid genci yanına getirtmiş ve: “Seni<br/>oradan kim çıkarttı?” diye sormuş. Genç: “Beni bu bostana sokan kişi” diye cevap<br/>vermiş. “Peki, seni bostana sokan kim?” deyince de: “Odadan çıkaran” cevabını<br/>vermiş. Reşid bir hayli şaşırmış ve ağlamaya başlamış. Sonra gence ikram u ihsanda<br/>bulunulmasını, bir ata bindirilmesini ve önüne bir adam katılarak: “Bu, Yüce Allah’ın<br/>aziz kıldığı biridir” diye bağırtılmasını emretmiş. Görüldüğü gibi Reşid, o delikanlıyı<br/>alçaltmaya çalışmış fakat sonuçta sadece ikram ve ihtiramda bulunabilmişti.<br/>
