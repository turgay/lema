<a name=7726></a>gözlü, bembeyaz cennet kadınlarından yetmiş iki kadın ihsan edilecek.<a href="RuhulBeyans.html#7732">[170]</a><br/>
Bir kısım âlimler de şöyle derler: “Refî’u’d-deracât” peygamberlerinin derecelerini<br/>
yükselten demektir. Çünkü Allah Teâlâ Hz. Âdem’i safvet özelliğiyle, Nûh’u dâvet,<br/>İbrâhim’i dostluk, Mûsâ’yı yakınlık, İsa’yı zâhidlik, Muhammed’i de şefâat özelliğiyle<br/>yüceltmiştir. Yine bir âlime göre, “Refî’u’d-deracât” âsî müminlerin derecelerini onları<br/>ateşten kurtararak; itâatkâr müminlerin derecelerini daha fazla ecir ve sevaplar vererek;<br/>muhtaç durumdakileri ihtiyaçlarını gidererek; velîleri kerâmetlerle; ârifleri her iki<br/>oluştan (kevn ü fesaddan) yücelmekle; âşıkları âşıklıktan fâni olup mâşuklukla bakâ<br/>bulmakla yükselten demektir.<br/>
<b>Attâr </b>(k.s.) naklediyor:<br/>Bir değerli kişi şöyle demiş:<br/>
<i>Fenâ şarâbı içmeden bakâ hil‘atini giyemezsin.<br/>Bakâ istersen, fenâ şarâbını iç;<br/>Zira bakâ yolunun azığı harâbat şarâbıdır.<br/>Ey Attâr, bu yolda hâlinden fânî ol; çünkü<br/>Âşıklar yolunda bâkî olmak, varlıkta fânî olmaktır.</i><br/>
Fakir (<b>Bursevî</b>) der ki: Önde gelen sûfîlere (k.s.) göre “O, Refî’u’d-deracâttır”<br/>
demek, isimleri, sıfatları, iniş ve sarkışlarındaki zuhûrât tabakaları yüksek olan<br/>demektir. Şöyle ki: Allah Teâlâ, evvelâ, varlık sahnesine ilk çıkan şey olan “ilk akl”ı<br/>yarattı. O aynı zamanda hakikî ilk Âdem’dir. Muhammedî küllî ruh odur. Sonra Allah<br/>“en yüce ilm”i yarattı. O da ilâhî nimetlerin kendisinde tahakkuk ettiği ilk varlıktır.<br/>
Hadiste şöyle buyurulur: <i>“Yeryüzünde Allah! Allah! diyen birileri,” </i>yâni sadece<br/>
zikredenler değil, zikri şiâr edinenler<i> “bulundukça kıyâmet kopmaz.”</i><a href="RuhulBeyans.html#7732">[171]</a><br/>
Öyle ise namaz kılan kimsenin, <b>“kendilerine nimet bahşettiklerinin yoluna”</b> (el-<br/>
Fâtiha 1/6) âyetini okurken, Hz. İsa’ya gelinceye kadar kendisine bu “en yüce ilim<br/>nimeti” bahşedilmiş herkesi hatırına getirmesi gerekir. Allah daha sonra bütün nefs-i<br/>nâtıkaların kendisinden yaratıldığı “küllî nefs”i yarattı ki hakikî ilk Havvâ odur. Sonra<br/>parça parça bütün cisimlerde bulunan ve varlıklardaki etki ve tepkinin kendisi<br/>sayesinde ortaya çıktığı “küllî tabiat”ı var etti. Sonra “heba”yı (toz) sonra “külli şekl”i<br/>ki cisimli heyûlâdır, sonra “küllî cism”i sonra “Atlas Feleği”ni ki değerli Arş budur,<br/>sonra da “Kürsi”yi yarattı. Nitekim <b>Dâvûd-i Kayserî </b>bu şekilde zikretmektedir.<br/>
<b>Şeyh Sadreddin Konevi</b> (k.s) hazretlerine gelince, o Atlas Feleği Arş’tan ibaret<br/>
görmemektedir. Onun sıralamasına göre önce Arş, sonra Kürsî sonra Atlas Felek<br/>gelmektedir. Bu feleğe atlas adı verilmesinin sebebi, tıpkı üzerinde hiçbir nakış<br/>bulunmayan atlas bir kumaş gibi üzerinde yıldız vs. bulunmamasıdır. Sonra menziller<br/>sonra Keyvân semâsı sonra Müşteri semâsı sonra Merih semâsı sonra Güneş semâsı<br/>sonra Zühre semâsı sonra Utarid semâsı sonra Ay semâsı sonra ateş unsuru sonra hava<br/>unsuru sonra su unsuru sonra toprak unsuru sonra bitkiler sonra hayvanlar sonra<br/>
