<a name=7956></a><img src="RuhulBeyan-7956_1.jpg"/><br/>
<i>Dost bana benden daha yakındır.<br/>Fakat ne kadar tuhaf ki ben ondan uzağım.<br/>“O benim kucağımdayken ben ondan ayrıyım”<br/>Desem anlayan olur mu? Ne yapayım?</i><br/>
Ben bu sözün şarabıyla sarhoş bir haldeydim ve kadehin fazlası elimdeydi, derken bir<br/>
yolcu vaaz meclisine uğradı. Kadehin son dönüşü ona nasîb oldu. Bu ona tesir etti ve<br/>öyle bir nâra attı ki diğerleri de ona uyup aşka geldiler, meclisteki hamlar da cûş u<br/>hurûşa geldiler. Bunu görünce: “Sübhânallah! Haberdar olmayan uzaklar huzurda, fakat<br/>basîretsiz yakınlar uzaktalar” dedim.<br/>
<i>Eğer dinleyici söz anlamıyorsa<br/>Söyleyenin rûhunda kuvvet arama.<br/>Sen isteme meydanına genişlik ver ki,<br/>Konuşan kimse istediği gibi bu alanda top aynasın.</i><br/>
Müfessir <b>İmâm Dahhâk</b> şöyle demiştir: Kıyâmette onlara tâ uzaklardan en kötü<br/>
isimlerle: “Ey fâsık adam!”, “Ey münâfık adam!”,”Ey Kâfir adam!”, “Ey şöyle adam,<br/>böyle adam” diye çağrılacaktır. Bu durum onların daha bir sitem ve azar işitmeleri ve<br/>iyice rezil ve rüsvay olmaları demektir.<br/>
<i>et-Te’vîlâtü’n-Necmiyye</i>’de şöyle denmiştir: Onlar uzak bir mekândan çağrılırlar.<br/>
Çünkü bu nidâ ve çağrı yücelerin ta yücesinden gelmekte, onlar ise tâ aşağıların<br/>aşağısındadır. Bu aşağı durum tabîat-ı insâniyyedendir, onlar ise uzakların en<br/>uzağındadır.<br/>
<b>Zünnûn Mısri</b> (k.s) şöyle demiştir: Kimin ezelde kulağında ağırlık olur ve o hakkın<br/>
nidâsına sağır olursa, buradaki nidâyı duyamaz, duysa da bu ona körlük olur. Nidânın<br/>hakîkatlerinden uzak kalır. Çünkü onlara hep uzaktan nidâ edildi, onlar hiç yakında<br/>olmadılar. Bizler her halde Allah’a yakınlık isteriz.<br/>
<a href="RuhulBeyans.html#7951">[52].</a> Tirmizî, Menâkıb 3788, Fezâilü’l-Kur’ân, 2906; Ahmed, Müsned, 10720.<br/>
