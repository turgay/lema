<a name=7170></a><img src="RuhulBeyan-7170_1.jpg"/><br/>
Aydınlık, havadan çekilince ortalık karanlığa bürünür. Bu mânâya (sıyırıp çekme ve<br/>giderme) göre gecenin karanlık bölgelerinden aydınlığın giderilmesinin ardından<br/>meydana gelen durum, karanlığın ortaya çıkmasıdır. Tıpkı derinin yüzülmesinin<br/>ardından derisi yüzülen şeyin ortaya çıkması gibi.<br/>
Çıkarma mânâsına göre ise geceden gündüzün çıkarılmasından sonra meydana gelen<br/>
şey karanlıklara gömülmek değil, görmektir. Bu makamda “__WORD__ (onlar hemen<br/>
görürler)” denilecek makamdır. Fakat gece üzüntü, elem ve görmeme zamanı; gündüz<br/>ise sevinç, mutluluk ve görme zamanı olduğundan sanki gündüzün geceden<br/>çıkarılmasının ardından hiç beklemeden gece ânîden gelmiş gibi kabul edilmiştir. Çünkü<br/>mutluluk zamanı ne kadar uzun olsa da hükmen mühleti yoktur/çabuk geçer. Gam zamanı<br/>ise bunun aksidir. Kısa da olsa onun mühleti çabuk geçmez. Nitekim “Vuslatın bir senesi<br/>bir uyuklama gibidir. Ayrılığın bir uyuklama müddeti ise bir sene gibidir.” denilmiştir.<br/>Yine şiirde şöyle denilmiştir:<br/>
<i>Seni görmediğim bir gün bin ay gibidir<br/>Seni görmediğim bir ay ise bin yıl gibidir.</i><br/>
<b>Hâfız</b> der ki:<br/>
<i>Seninle beraber olduğum bir yıl bir gün gibidir<br/>Sensiz bir ânım bir yıl gibi gelir<br/>Zamanın mihnetleri çoktur, bitip tükenmez<br/>Mutluluğu ise sana bayramlar gibi az gelir.</i><br/>
<b>Selmân</b> (r.a.)’dan rivâyet edilen haberde şöyle demiştir: “Gece ile ilgili <b>Şerâhîl</b><br/>
denilen bir melek görevlendirilmiştir. Gece vakti gelince bu melek siyah bir boncuk alır<br/>ve bu boncuğu batıya doğru sarkıtır. Güneş bu boncuğu görünce göz kırpmaktan daha<br/>hızlı bir sürede batar. Ona boncuğu görmeden batmaması emredilmiştir. Güneş batınca<br/>gece gelir. Görevli meleğin iki kanadının altından karanlık her tarafa yayılır. Beyaz bir<br/>boncuk ile <b>Herâhîl</b> denilen başka bir melek gelinceye kadar bu siyah boncuk asılı kalır.<br/>Herâhîl isimli melek bu beyaz boncuğu güneşin doğacağı taraftan asar. Güneş bu<br/>boncuğu görünce göz kırpacak kadar bir sürede doğar. Zaten bu beyaz boncuğu<br/>görmeden doğmamakla emrolunmuştur. Güneş doğunca gündüz gelir. Aydınlık meleğin<br/>iki kanadı altından her tarafa yayılmıştır. Şu halde güneşin doğması ve batması sırasında<br/>gündüzün aydınlığı için görevli bir melek, gecenin karanlığı için de görevli bir melek<br/>vardır. Nitekim haberlerde böyle vârid olmuştur. <b>Süyûtî</b> bunu <i>el-Hey’etü’s-seniyye</i> adlı<br/>kitabında zikretmiştir.<br/>
<i>Keşfü’l-esrâr</i>’da der ki: “Büyüklerden birisine “Gece mi daha faziletlidir, gündüz<br/>
mü?” diye sordular. Cevap verdi ki: “Gece daha faziletlidir. Çünkü gece boyunca rahat<br/>ve huzur vardır. Rahat ise cennettendir. Gündüzde ise tamamen maîşet talebi yolunda<br/>
