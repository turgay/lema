<a name=3649></a><i>Cihanda bir kimse bir belâya düşmez ki,<br/>O belâdan atâ ve ihsân-ı ilâhî kokusu gelmeye.<br/>Belâya esir olan adam korkar<br/>Atâ ve ihsân-ı ilâhî kokusu onun güçlüğünü kolay eder</i><br/>
Bir ara ayrılık Züleyhâ’nın canına tak etti ve ayrılık ateşi onu yakıp tutuşturdu.<br/>
<i>Yûsuf nimetin kadrini tanımayıp emrine itâat etmeyince,<br/>Züleyhâ uzaklık dağıyla eridi.<br/>Sarayı gözünde kendisine zindanın ta kendisi oldu.<br/>Züleyhâ’nın gönlüne o saray zindanı dar geldi<br/>O çetin ayrılık yüzünden biri yüz oldu<br/>O gülzarda huzur ve rahatı kalmadı<br/>Çünkü o gül eşyasını bağlayıp gitti, geride diken kaldı<br/>Kan olan gönülden yazı yüzüne böylece vurdu<br/>Hasret ile elini dizlerine böylece vurdu durdu<br/>Bu işi ki ben eyledim, başka kim eyler?!<br/>Bunca zehri ki ben yedim, başka kim yer?!<br/>Bu mihnet sarayında aşkı meslek edinmiş kimse,<br/>Benim gibi kendi ayağına keseri vurmadı.</i><br/>
Bazen canına kıymak için sarayın üstünden kendisini atmayı ya da zehir içip ölmeyi<br/>
düşünüyordu. Ancak kendisini tesellî eden ve sabra teşvik eden bir dadısı vardı.<br/>
<i>Dadı: Benden dinle ki bu işin pîri benim<br/>Bu işin idaresi sabır ile olur<br/>Sabır ile sedef içinde yağmur inci olur<br/>Sabır ile yakut ve cevher mâdeni dolar</i><br/>
Bir gün sabrı tükendi ve o gece dadısı ile birlikte zindana giderek uzaktan Yûsuf’un<br/>
güzelliğini temâşâ etti.<br/>
<i>Yûsuf ’u uzaktan seccâde üzerinde gördü<br/>Güneş gibi parlak, nura gark olmuş olarak<br/>Bazen mum gibi ayak üzere durmuş<br/>Zindanda olanlara yanağından nur saçarak<br/>Bazen yeni ay gibi eğilmiş, iki kat olmuş<br/>Döşeğinin üzerine yüzünden ışık vererek<br/>Bazen kusurundan özür dilemek için başını yere koymuş<br/>Taze gül fidanı gibi gece rüzgarından<br/>Bazen tevazu göstererek kendini bırakmış</i><br/>
