<a name=8440></a><b>35. O halde <i>(Resûlum)</i></b><b>, peygamberlerden azim sahibi olanların sabrettiği gibi sen</b><br/>
<b>de sabret. Onlar hakkında acele etme, onlar vaadedildikleri azabı gördükleri gün<br/>sanki dünyada sadece gündüzün bir saati kadar kaldıklarını sanırlar. Bu, bir<br/>tebliğdir. Yoldan çıkmış topluluklardan başkası helâk edilir mi hiç!</b><br/>
<i>“O halde” </i>kâfirlerin işinin sonu bu olunca “<i>sen de, azim (ve irâde) sâhibi elçilerin</i><br/>
<i>sabrettikleri gibi” </i>onlar tarafından sana isâbet eden sıkıntılara <i>“sabret.” </i>Zira sen de o<br/>elçilerden, hattâ onların en yücesindensin. <i>“O (nankör)ler için”, </i>Mekke kâfirleri için<br/>azap konusunda <i>“acele etme”, </i>azap onlara inmek üzeredir.<i> “Onlar, tehdîd edildikleri<br/>azâbı gördükleri gün,” </i>dünyada ve dünya nimetlerinden faydalanma konusunda azabın<br/>şiddetini ve uzun müddetini müşâhede ettikleri için <i>“sanki gündüzün sadece bir sâ‘ati<br/>kadar” </i>az bir zaman <i>“yaşamış gibi olurlar.” </i>Bu öğütler yeterli <i>“bir duyurudur. Yoldan<br/>çıkmış” </i>yahut elçiden öğüt almaktan ve tâatten dışarıda kalmış<i> “topluluktan başkası mı<br/>helâk edilecektir?”</i><br/>
Buradaki “fa” mahzûf şartın cevabıdır. “Azm”, lügatta “gayret ve kesin olarak<br/>
kasdetmek”tir. “Min” beyân içindir. Buna göre bütün elçiler Allah’ın emrinde azm ve<br/>irade sahibidirler.<br/>
<i>Tekmile</i>’de şöyle denilmektedir: Bu “min”in beyân için olması, doğru değildir. Çünkü<br/>
bu durumda âyetin tahsis mânâsı iptal edilmiş olur. “Min”in “ba’z” mânâsında olduğu<br/>da söylenmiştir. Buna göre elçiler azm sahibi olanlar ve azm sahibi olmayanlar diye iki<br/>sınıfa ayrılmaktadır.<br/>
Azm sahiplerinden murâd ise sahip oldukları şeriatın tesis ve takririnde çok gayretler<br/>
gösterip bu uğurda başlarına gelen her türlü meşakkat ve zorluklara ve yine bu uğurda<br/>kendilerine yapılan haksız düşmanlık ve sıkıntılara sabır ve tahammül gösterenlerdir.<br/>Bunların en meşhurları Nuh, İbrâhîm, Mûsâ ve Îsâ (a.s.) dır. Bazıları bunları manzum<br/>olarak şiirde şöyle arz etmişlerdir:<br/>
<i>Ülü’l-azm Peygamberler Nuh ve Azer oğlu Halil’dir.<br/>Mûsâ ve Îsâ ve sevgili Muhammed’dir.</i><br/>
<i>el-Esiletü’l-mukhame</i>’de şöyle denilmektedir: İşte bu söz doğru olandır. Şöyle de<br/>
denilmiştir: Bunlar Allah’tan gelen belâlara sabredenlerdir. İşte Nuh (a.s.) kavminin<br/>eziyetine sabretmiştir. Kavmi onu bayılıncaya kadar dövüyordu; o buna sabrediyordu.<br/>
Yine İbrâhîm (a.s.) ateşe atılmış ve buna sabretmiştir. Oğlu İsmail’in kesilmesine<br/>
sabretmiştir. Kurbanlığa adanan İsmail (a.s.) ise kesilmeye sabretmiştir. Yakup (a.s.)<br/>evlâdı Yusuf’un yokluğuna sabretmiştir. Yûsuf (a.s.) kuyu ve zindan çilesine<br/>sabretmiştir. Eyûb (a.s.) hastalığa sabretmiştir. Mûsâ (a.s.) kavminin ona <i><b>“işte<br/>yakalandık!”</b></i> (eş-Şuarâ, 26/61) demelerine karşılık onlara “hayır”, <i><b>“Rabbim benimle<br/>beraberdir, bana yol gösterecektir.”</b></i> (eş-Şuarâ, 26/ 62) demiştir.<br/>
Yûnus (a.s.) balığın karnında sabretmiştir. Dâvûd (a.s.) kırk yıl hatâsına ağlamış,<br/>
gözyaşı dökmüştür. Îsâ (a.s.) şu dünyada tuğla üstüne tuğla koymamıştır. Zühd, takva<br/>
