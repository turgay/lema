<a name=1240></a><img src="RuhulBeyan-1240_1.jpg"/><br/>
<img src="RuhulBeyan-1240_2.jpg"/><br/>
<img src="RuhulBeyan-1240_3.jpg"/><br/>
<i>Her kim gelmek isterse gelsin, ne dilerse söylesin mâni olunmaz,<br/>Çünkü Hak dergâhında kibir ve naz, bekçi ve kapıcı bulunmaz.</i><br/>
Allah Teâlâ duâlarımızı kabul buyurup, hakkımızda hayırlı olan şeyleri dünyada da<br/>
âhirette de ihsân ederek bütün ümid ve niyâzlarımızı gerçekleştirsin.<br/>
<b>194. Rabbimiz! Bize, peygamberlerin vasıtasıyla vâdettiklerini de ikrâm et ve</b><br/>
<b>kıyâmet gününde bizi rezil-rüsvay etme; şüphesiz sen vâdinden caymazsın!</b><br/>
<i>“Ey Rabbimiz bize peygamberlerin vâsıtasıyla”</i> dili ile ya da elçilerini tasdik<br/>
ettiğimiz takdirde vermeyi <i>“vâdettiğin”</i> sevap ve değerli şeyleri <i>“ver. Kıyâmet<br/>gününde” </i>kıyâmetin muktezâsından olan dehşetengiz hallerden koruyarak <i>“bizi rezil ve<br/>rüsvây etme</i>,” yüzüstü bırakma. <i>“Sen, verdiğin sözden caymazsın!”</i><br/>
Bütün bu duâlar ve bu duâları tekrarlamaktaki ileri derecedeki tazarrû ve isteyiş,<br/>
Allah’ın vâdinden döneceği husûsunda bir endişeleri olduğundan değildir. Bilakis,<br/>elçilerin emrine uymakta gösterdikleri kusurdan veya kötü bir âkıbetleri<br/>olabileceğinden dolayı bu vâd-i ilâhiye muhâtap olan bahtiyarlardan olamayacakları<br/>endişesinden kaynaklanmaktadır. Bütün bu duâların nihâî çıkış noktası, Allah’ın<br/>kendilerini içinde bulundukları durumda daha da sâbitleştirmesi isteği, yahud da huşû<br/>ve kullukta mübâlağadır.<br/>
<i>“Bizi kıyâmet gününde rezil ve rüsvay etme!”</i> kavl-i şerîfi ile <i><b>“Allah katından</b></i><br/>
<i><b>onlara hiç hesaplamadıkları şeyler beliriverir.”</b></i> (ez-Zümer, 39/47) kavl-i şerîfi<br/>benzerlik arzetmektedir. Çünkü, insanoğlu belki hak bir inanç; sâlih bir amel üzere<br/>olduğunu zanneder, ama kıyâmet günü, inancının yanlış; amelinin de günah olduğu ortaya<br/>çıkar. O anda insanda büyük bir utanç, tam bir pişmanlık ve şiddetli bir üzüntü hâsıl<br/>olur. İşte bu ruhânî azaptır. Ve bu azap cismânî azaptan daha şiddetlidir. Bunun böyle<br/>olduğunu gösteren delillerden biri, Cenâb-ı Hakk’ın mü’min kullarının bu beş çeşit<br/>duâda birtakım şeyler istediğini hikâye etmesidir. Buna göre akıllı mü’minlerin ilk<br/>istekleri, cismânî azaptan kurtulmaktır. -ki <i>“bizi ateş azabından koru”</i> kavl-i şerîfi bu<br/>isteği yansıtır. Son istekleri ise ruhânî azaptan kurtulmaktır. <i>“Kıyâmet günü bizi rezil<br/>perişan etme”</i> kavl-i şerîfi de bunu yansıtır. Bu, söylediklerimizin doğru olduğuna bir<br/>delildir. Nitekim “Allah’dan ayrı kalmak, ateşte yanmaktan daha sıkıntılıdır” diye bir<br/>söz vardır. <b>Mevlânâ Celâleddîn Rûmî </b>(k.s.) şöyle der:<br/>
<i>Dünyanın derdi vardır sıkıntısı zamânın<br/>Ama en zoru gaflet ve uzağında kalmak Mevlâ’nın.</i><br/>
