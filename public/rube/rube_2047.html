<a name=2048></a><img src="RuhulBeyan-2048_1.jpg"/><br/>
<img src="RuhulBeyan-2048_2.jpg"/><br/>
<img src="RuhulBeyan-2048_3.jpg"/><br/>
<img src="RuhulBeyan-2048_4.jpg"/><br/>
Yıldızların ve ayın batışı gibi güneş de <i>“batınca”</i> kavmine karşı ileri sürdüğü<br/>
delilleri güçlenmiş oldu. Fakat onlar yollarından dönmediler. İbrahim (a.s.), herkese<br/>hitap edip onların önünde hakkı tasdik ederek <i>“dedi ki:</i> <i>Ey kavmim, ben sizin”</i> Allah’a<br/><i>“ortak koştuğunuz şeylerden”</i> bir var edene muhtaç olan putlardan ve yıldızlardan<br/><i>“uzağım.”</i><br/>
Kavmi ona: “Peki sen neye ibadet ediyorsun?” deyince, İbrahim (a.s.) şöyle cevap<br/>
verdi:<br/>
<b>79. Ben hanîf olarak, yüzümü gökleri ve yeri yoktan yaratan Allah’a çevirdim ve</b><br/>
<b>ben müşriklerden değilim.</b><br/>
<i>“Ben hanîf olarak” </i>Bütün bâtıl dinleri bırakıp hak dîne yöneldim. Ki artık bundan<br/>
geriye dönüş yoktur.<i> “yüzümü, gökleri ve yeri yoktan var edene çevirdim” </i>dînimi ve<br/>ibadetimi O’na has kıldım, kastımı yalnız O’na döndürdüm, O’na yöneldim. Gökleri ve<br/>yeri yaratan Allah’a.<br/>
<i>“Ve artık ben” </i>ister fiillerle ister sözlerle olsun hiçbir hususta Allah Teâlâ’ya<i> “ortak</i><br/>
<i>koşanlardan değilim.”</i> İşte bu hal, kalp aynasını kirden-pasdan arındıran, nefsin<br/>arzularının tuzağına düşmekten korunan kimsenin halidir. Artık o, cisimlere ve kâinata<br/>iltifat etmez. Hattâ sağa sola bakmaz. Çünkü, Allah’a dost olmanın şevki onu Hakk’ın<br/>cihetten mukaddes olan zatının hizasına getirmiştir.<br/>
<i>Mesnevî</i>’de şöyle denilmiştir<br/>
<i>Allah’ın emriyle açmışdır güneş<br/>Ona Allah dersek, bu aptallık olur<br/>Güneş tutulunca ne yaparsın?<br/>O karaltıyı ondan sen nasıl giderirsin/alırsın?<br/>Hakk’ın dergâhına yalvarmaz mısın?<br/>“O karaltıyı götür, nurunu ona ver” diye<br/>Gece yarısı öldürmeye kalksalar<br/>Yalvaracağın ve eman dileyeceğin güneş nerede?<br/>Hadiselerin çoğu hep gece olur<br/>Halbuki o zaman ma’budun kaybolur<br/>Doğrulukla Hakk’a eğilirsen<br/>Yıldızlardan kurtulur, O’na mahrem olursun</i><br/>
