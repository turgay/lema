<a name=4379></a><i>Bu vuslat saltanatının tezgâhına<br/>Kimsenin hayal ve tahayyülü ermez<br/>Akıl ne bilir ne makamdır bu<br/>Aşkı tanımak ki ne tuzaktır bu</i><br/>
<i>“Götüren Allah noksan sıfatlardan münezzehtir.”</i><b> Kâşifî</b> şöyle der: ‘Kulu<br/>
Muhammed (s.a.)’i ikram olmak üzere götüren pâktır ve kusursuzdur.’<br/>
Sübhân kelimesi tesbîh anlamında isimdir. Tesbîh ise eksiklikten uzak olmak (tenzîh)<br/>
demektir. Hayret mânâsı da içerir. ‘Allah’ı yaratılanların sıfatlarından tenzih ederim.’<br/>takdîrindedir. “Maâzallah (Allah’a sığınırım)”, “Gufrânek (Senin mağfiretini dilerim)”<br/>ve benzerleri gibi fiil yerinde kullanılmıştır. Bu kelimenin ‘noksanlıktan uzak olma’<br/>anlamında ‘gufrân’ kelimesi gibi masdar olduğu da söylenmiştir. Âyetin bu kelimeyle<br/>başlaması, peşinden zikredilen hususlardan Allah’ın âciz olmaktan uzak olduğunu<br/>belirtmek içindir. Bu ise hayret mânâsına zıt değildir.<br/>
<i>et-Te’vîlâtü’n-Necmiyye</i>’de der ki: ‘Sübhân’ kelimesi taaccüb içindir. Allah Teâlâ ile<br/>
Habîbi (s.a.) arasında meydana hadiselerin en fazla hayret verenine işâret etmektedir.<br/>
<i>Es’iletü’l-hikem</i>’de şöyle denilir: İsrâ’nın tesbih ile birlikte zikredilmesinin hikmeti<br/>
şudur: Teşbih ve tecsim ehlinden akıl sâhibi, vehm sâhibi ve hayali kendisine hükmeden<br/>kimselerin Allah hakkında yön, beden, sınır ve mekan tahayyül etmekten sakınmaları<br/>içindir.<br/>
Hz. Peygamber (a.s.)’ın semâdan inişi için değil, yükselişi için hayret ifâdesi<br/>
kullanılmıştır. Çünkü yükselirken maksadı Hak Teâlâ’dır, inerken maksadı ise halk<br/>(yaradılanlar)dır. Hayret ile kasdedilen de O’nun yükselişine hayret etmektir. Yine<br/>O’nun yükselişi, inişinden daha fazla taaccübü gerektirir. Çünkü kesif bir cismin<br/>yüksekliklere çıkması hayret edilecek hallerdendir.<br/>
<i>“el-İsrâ”</i>, özel olarak gece yürüyüşü demektir. ‘Seriyye’ kelimesi de bu fiilden<br/>
türemiştir. Çünkü seriyye gizlice gönderilir.<br/>
<b>Nadr</b> der ki: Âyette “geceleyin yürüdü” değil de “geceleyin yürüttü” buyrulması,<br/>
mi‘racla ilgili soru ve îtirazları ortadan kaldırmıştır. Bunun benzeri “<i>Sizin dünyanızdan<br/>bana üç şey sevdirildi</i>.”<a href="RuhulBeyans.html#4418">[3] </a>hadîsidir. Burada Hz. Peygamber (s.a.) “ben sevdim”<br/>buyurmamıştır.<br/>
<b>Şeyh-i Ekber</b> (k.s.) der ki: Rasûlullah (s.a.) otuz dört kere mi‘racda bulunmuştur.<br/>
Bunlardan biri beden ile, diğerleri ise peygamberlikten önce ve sonra rûhu ile gördüğü<br/>rüyalardır. Peygamberlikten önceki isrâ, O’nu vahye hazırlamak ve kolaylaştırmak<br/>içindir. Nitekim O’nun peygamberliğinin başlangıcı sâdık rüya ile olmuştur.<br/>
Rasûlullah (s.a.)’in bir kere ruh ve bedenle mi‘rac ettiğinin delili “kulunu yürüttü”<br/>
cümlesidir. Çünkü “<i>abd</i> (kul)”, ruh ve bedenden müteşekkil cismin ismidir. Yine burak,<br/>hayvan cinsindendir ve beden sâhibi birisi ona binebilir. Keza bu mi‘rac uykuda veya<br/>fenâ hâlinde ya da insilâh (rûhun bedenden ayrılışı) şeklinde olsaydı, münkirler bunu<br/>yadırgamaz, normal karşılarlardı. Çünkü bu gibi haller bütün dinlerden riyâzat ehli<br/>
