<a name=285></a>Cenâze sâhiblerine: “Ben mezarlıklar yetkilisiyim, beş dirhem vermeyene cenâzesini<br/>
gömdürmem” dedi. Böylece üç ay zarfında büyük meblağa ulaşan paralar topladı.<br/>Kimse de ona itiraz etmedi. Bir gün para istediği cenâze sâhiblerinden biri: “Seni<br/>buraya kim tayin etti” diyerek itiraz eti. Kendisini tutup Mısır fir’avnına götürdüler.<br/>Fir’avn ona: “Sen kimsin? Sana bu görevi kim verdi?” dedi. O da: “Bana bu görevi<br/>kimse vermedi. Bunu senin huzûruna çıkabilmek ve halkının kötüleşen durumunu sana<br/>göstermek için yaptım” diye cevap verdi. Toplamış olduğu parayı Fir’avn’a teslim etti<br/>ve: “Devlet işlerinde beni yardımcı yap, ne kadar güvenilir ve muktedir bir kimse<br/>olduğumu göreceksin” dedi. Bunun üzerine Fir’avn, onu devlet işleriyle görevlendirdi.<br/>O da, halkın ve ordunun durumunu düzeltti. Uzun süre adâletle ve barışla halkı yönetti.<br/>Fir’avn ölünce de, onu Fir’avn’ın yerine tahta çıkardılar. İşte olanlar, bundan sonra<br/>oldu. Fir’avn olunca azdı. Bu Fir’avn, Yûsuf (a.s.)’ın fir’avn’ı Reyyân’dan dörtyüz<br/>yıldan daha fazla bir zaman sonradır.<br/>
Ey İsrâîloğulları, Fir’avn ve çevresindekiler, size başkalarına nisbetle kötü eziyet ve<br/>
işkenceleri revâ görüyorlar; size mütemâdiyen en zor işleri yaptırıyorlardı.<br/>
Fir’avn, İsrâîloğulları’nı çeşitli sınıflara ayırmış, kimini amele, kimini çiftçi, kimini<br/>
kendine hizmetçi yapmıştı. İş yapmaya gücü yetmeyenlere de cizye koymuştu.<br/>
<b>Vehb b. Münebbih</b>, bu konuda şunları söylemiştir: İsrâîloğulları, Fir’avn’ın işlerini<br/>
görmek için çeşitli sınıflara ayrılmışlardı. Güçlü kuvvetli olanların dağlarda taş<br/>kazmaktan, kazdıklarını taşımaktan boyunları, sırtları ve elleri yara olmuştu. Yine<br/>onlardan bir kısmı, taş ve çamur taşımakta, Fir’avn’a saraylar yapmaktaydı. Başka bir<br/>gurup tuğla yapıp pişiriyordu. Kimine demircilik, kimine marangozluk yaptırılıyordu.<br/>Bu işleri yapamayanlara her gün ödemek zorunda oldukları haraç vergisi konulmuştu.<br/>Güneş batmadan haracını ödeyemeyenlerin sağ elleri, bir ay boyunca boyunlarına bağlı<br/>kalırdı. Kadınları da keten eğirir, kumaş yaparlardı. Bâzı âlimler: “Azâbın en kötüsü”<br/>demek olan <i>“sûü’l-azâb” </i>kelimesinin âyetin devamında açıklandığını söylemektedir.<br/>Sanki: “Bize yapılan azâbın en kötüsü nedir?” sorusuna âyetin devamı cevap<br/>vermektedir: “Oğullarınızı boğazlamaları.”<br/>
“Oğullar” diye terceme edilen <i>“Ebnâ” </i>kelimesi, başka yerlerde her ne kadar erkek ve<br/>
kız çocuklarını içine alsa da, burada erkek çocuklarından, küçük olanları kasdedilmiştir.<br/><i>“Ebnâ”</i> kelimesi, <i>“Yâ Benî İsrâîl”</i> nidâsında olduğu gibi, erkek ve kadınları içine<br/>almamaktadır. Çünkü Fir’avn, sadece erkek çocuklarını öldürtmüştür. Kız çocukları,<br/>sağ bırakıldığı halde, âyette “kadınların” sağ bırakıldığı söylenmektedir. Böylece kız<br/>çocukları, bulûğa erdiklerinde olacakları durumla adlandırılmışlardır. Ayrıca kız<br/>çocukları, anneleriyle birlikte sağ bırakılmaktaydılar; büyükler ve küçükler beraberce<br/>bulunduklarında sadece büyükler anılır.<br/>
Böyle yapmalarına sebeb şudur: Fir’avn bir gün rüyâsında Beytü’l-makdis’den gelen<br/>
büyük bir ateşin bütün Mısır’ı sardığını; Kıptîlerin tümünü çıkardığı halde,<br/>İsrâîloğulları’ndan kimseye zarar vermediğini gördü. Fir’avn korktu; kâhin ve<br/>sihirbazlara rüyâsının tâbirini sordu. Onlar dediler ki: “İsrâîloğulları’ndan bir çocuk<br/>
