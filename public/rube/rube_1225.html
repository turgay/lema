<a name=1226></a><img src="RuhulBeyan-1226_1.jpg"/><br/>
<img src="RuhulBeyan-1226_2.jpg"/><br/>
<img src="RuhulBeyan-1226_3.jpg"/><br/>
<img src="RuhulBeyan-1226_4.jpg"/><br/>
Hikâye edilir ki: Zülkarneyn, dünyayı terkeden; ölülerinin kabirlerini hemen<br/>
kapılarının önüne yapan; otla beslenen ve tâatla iştigal eden bir kavmin yanına uğramış.<br/>Zülkarneyn, bunların reisine adam göndermiş, fakat reis: “Benim Zülkarneyn’le sohbet<br/>etmeye ihtiyacım yok!” demiş. Bunu duyan Zülkarneyn adamın yanına gelmiş ve adama:<br/>“Altın ve gümüşünüzün bu kadar az olmasının sebebi nedir?” demiş. Reis: “Dünya<br/>kimsenin karnını doyurmadığı için hiçbirimiz dünyayı arzulamayız. Bu sebepledir ki<br/>kabirlerimizi hemen yanıbaşımıza yaparız. Tâ ki ölümü hiç unutmayalım.” demiş ve<br/>orada yatan bir insanın kafatası kemiğini alıp:<br/>
“Bu kemik, buranın hükümdarlarından birinin kafatasıdır. Bu hükümdar, tebaasına<br/>
zulmeder, dünya malı biriktirirdi. Derken, Allah Teâlâ bunun ruhunu kabzetti, o da<br/>günahları ile başbaşa kaldı.” demiş. Sonra başka bir kafatası kemiği alıp:<br/>
“Bu da adâletli ve şefkatli bir hükümdarın kafatasıdır. Allah bunun da ruhunu<br/>
kabzetmiş; cennetine yerleştirmiş ve derecesini yükseltmiştir.” demiş.<br/>
Sonra elini, Zülkarneyn’in başına koymuş ve: “Senin başın, bu iki baştan hangisi gibi<br/>
olacak?” deyince Zülkarneyn ağlamış ve: “Benimle arkadaş olmayı arzularsan,<br/>krallığımı seninle paylaşır, vezirlik görevini sana veririm.” demiş. Fakat reis:<br/>“Heyhât!” demiş. Zülkarneyn: “Peki ama niçin?” deyince, “Çünkü” demiş “bütün<br/>insanlar malın ve krallığın yüzünden senin düşmanların; kanâatim sâyesinde ise benim<br/>dostlarımdır.”<br/>
<i>Bal yemek iyidir, ama değmez arının sokmasına<br/>Arıya sokulmaktan pekmezle yetinmek daha güzeldir.<br/>Gönlü bağsız, hür olan fakir,<br/>Kanaatsiz padişahtan daha iyidir.<br/>Kişi ister padişah olsun, ister eskici<br/>Uyuduklarında aralarında bir fark kalmaz sahici.</i><br/>
<i> </i><br/>
<b>188. Sanma ki ettiklerine sevinen, yapmadıkları ile övülmek isteyenler, evet,</b><br/>
<b>sanma ki onlar azaptan kurtulacaklardır. Onlar için elem verici bir azap vardır.</b><br/>
Ey Muhammed! <i>“O ettiklerine”</i>, yani gerçeği gizleyip karıştırmalarına <i>sevinen</i>;<br/>
verdikleri sözü yerine getirmek; gerçeği ortaya koymak ve doğruyu bildirmek gibi,<br/><i>yapmadıkları şeylerle övülmeyi isteyenlerin</i> azaptan kurtulacaklarını sanma. Bu hitap,<br/>kendisine hitap edilebilecek herkese yöneltilmiş de kabul edilebilir.<br/>
Bu inkâr ve karıştırmaları yüzünden <i>onlar için acı bir azap vardır</i>.<br/>
