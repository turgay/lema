<a name=8414></a><img src="RuhulBeyan-8414_1.jpg"/><br/>
<i>“ancak Allah katındadır.” </i>Onu yalnız O bilir. Azabın iniş vaktini ben bilemem. Azabın<br/>gelip size ulaşması konusunda benim bir dahlim ve tesirim de yoktur. Onun bilgisi ancak<br/>Allah katındadır. Takdir edilen zamanda azabı Allah getirir. <i>“Ben,” </i>azabın geliş<br/>zamanını bilmemekle beraber şirkten vazgeçmediğiniz takdirde azabın gelişi de dâhil<br/>olmak üzere <i>“teblîğle görevlendirildiğim mesajı”, </i>elçiliğin gereğini <i>“size<br/>duyuruyorum; fakat sizi câhillik eden bir kavim görüyorum.” </i>Çünkü siz benden<br/>elçilerin görevleri olmayan azap getirme ve geliş zamanını tayin etme gibi şeyler<br/>istiyorsunuz.<br/>
<i>et-Te’vilâtu’n-Necmiyye’</i> de şöyle denmiştir: Ben sizi doğru ve olgunluğa delâlet<br/>
ettiğim halde siz doğruyu, yanlışı, iyiyi ve kötüyü bilmiyorsunuz. Âyette şuna da işâret<br/>edilmektedir ki putlar, zâhirî ve bâtınî olmak üzere iki çeşittir. Zâhirî olan zaten açıktır<br/>ve bilinir.<br/>
Bâtınî olan ise hevâ ve nefsin dünyevî ve fânî şehevâtıdır. İnsanları bu putlardan, nefs<br/>
ve hevâdan alıkoymak mutlak ve genel olarak peygamberlerin vazifelerindendir.<br/>
Çünkü peygamberler nefisleri ıslah ve ruhları Melik ve Kuddûs olan Allah’a teşvik<br/>
için gönderilmişlerdir. Onların ardından bu görevi onların vârisleri olan evliyâ-i kirâm<br/>(k.s.) üstlenmişlerdir. İşte Allah’ın bu velî kulları nefs ve hevâya ibâdet etmenin büyük<br/>azabı gerektirdiğini beyân etmişlerdir. Allah’a ibâdet etmek ise büyük sevabı<br/>gerektirmektedir. Hatta Allah’ın yüce zâtını ve cemâlini görmeyi gerektirir.<br/>
Fakat toplum son derece şakî ve şerli olduğundan bizi reddedip inadla mukabele<br/>
etmiş, sapıklık ve fesadlarını artırarak sevaptan mahrum ve azaba düçar olmuşlardır. Bu<br/>durum onların son derece câhil olmalarından kaynaklanmaktadır. Çünkü aklı tam ve<br/>mârifeti kâmil olan kişi zaten nefs ve hevâsına uymaz, Mevlâsına ibâdet eder. Bazıları<br/>şöyle demiştir: Önce senin mâbûdunu bilmen ve tanıman, sonra ibâdet etmen gerekir.<br/>İsimleriyle, zâtının sıfatlarıyla ve onun hakkında vâcip ve mümteni olan şeyleri<br/>bilmeden nasıl ibâdet edeceksin ki!<br/>
Çoğu zaman Allah’ın sıfatları hakkında hakka muhalif bir şeye inanırsın. Bu sûretle<br/>
yapmış olduğun ibâdetin de etrafa saçılır, toz zerreleri halinde savrulur gider. Bir<br/>baksana bazıları şeytanı yerle gök arasında havada görüp hak zannetti. Böylece yirmi yıl<br/>devam etti, sonra bu konuda hatâlı olduğu ortaya çıktı, yirmi yıllık namazını kazâ etti.<br/>
Yine dînî vacipleri bilmeli ve onları emrolunduğun gibi edâ etmelisin. Yasak ve<br/>
menhiyyâtı da bilmeli ve onları terk etmelisin.<br/>
Aynı şekilde hâl ve kalbî ahlâk ilmini bilmen gerekir. Hased, riya, ucüb, kibir, mal<br/>
sevgisi, mevki sevgisi vb. şeyleri de bilmeli ve bunlardan sakınmalısın. Yine tevekkül,<br/>kanâat, rızâ, teslîm, yakîn vb. güzel şeyleri bilmeli ve bu ahlâkı takınmalısın. Tabiî ki bu<br/>konuda özellikle bâtın ve gönlü ıslah konusunda bir mürşid ve muallim gereklidir.<br/>
<i>Toprak âleminin gönlü aydınlık kimselerinin halkasına gel,<br/>Gönül kandilini hâdiselerden ancak bu şekilde temizleyebilirsin.</i><br/>
