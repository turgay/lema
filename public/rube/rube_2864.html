<a name=2865></a><i>“Allah dâimâ üstündür.”</i> <i>Allah Teâlâ yücedir, tevhid ehlini yüceltir.</i> Emrinde, işleri<br/>
yürütmede ve verdiği hükmünde<i> “hüküm ve hikmet sahibidir.”</i><br/>
<b>Kâşifî</b> der ki: “Allah bilicidir, küfür ehlini zelil eder. Tebük gazvesine çıkılmasının<br/>
emredildiği yerde mağara kıssasının anlatılmasından maksat şudur:<br/>
Eğer siz cihad hazırlıklarında yardım etmezseniz, Peygamber bana, ben de ona yardım<br/>
ederim. Şöyle ki: Yanında yalnızca bir kişi vardı ve Kureyş’in bütün ileri gelenleri onu<br/>öldürmeye teşebbüs ettiklerinde ben ona yardım ettim ve düşmanlarının arasından<br/>selâmetle çıkardım. O halde zaferin anahtarı benim elimdedir. Zafer ancak<br/>Allah’tandır.”<br/>
<i>Benden dile yardımı, asker ve ordudan değil<br/>Sırrı bana söyle, emîre, padişaha değil<br/>Kime yardım etsem, yücelir<br/>Kimi uzağa atsam, rezil rüsvâ olur</i><br/>
<b>HİCRET KISSASININ DEVAMI</b><br/>
Kureyşliler Rasûlullah (s.a.) ve Hz. Ebû Bekir’i ele geçirmekten ümitlerini kesip<br/>
mağaradan geri dönünce sahil kesimlerinde oturanlara onlardan birisini kim esir alır ya<br/>da öldürürse yüz deve -bir rivayette de ikiyüz deve- verileceği haberini gönderdiler.<br/>
Peygamber Efendimiz (a.s.) ve Hz. Ebû Bekir mağarada üç gece kaldılar. Söyleneni<br/>
anlayıp yapabilecek olgunlukta bir çocuk olan Hz. Ebû Bekir’in oğlu Abdullah da<br/>onların yanında geceliyordu. Karanlık çökünce onların yanına geliyor Mekkeliler’den<br/>duyduğu haberleri onlara aktarıyordu. Tan yeri ağardığında da onların yanından<br/>ayrılıyor kendi evinde geceliyormuş gibi sabah Kureyşlilerle birlikte Mekke’de<br/>oluyordu.<br/>
Hz. Ebû Bekir’in azatlı kölesi Âmir b. Füheyre de Hz. Ebû Bekir’in koyunlarını<br/>
gündüzleri otlatıyor gece olduğunda sürü ile birlikte onların yanına geliyor onlar için<br/>koyunları sağıyordu. Hz. Ebû Bekir’in kızı Esmâ ise akşamları onların yiyecek ve<br/>içeceklerini getiriyordu.<br/>
Üçüncü gecenin sabahı daha önce tuttukları kılavuz, develerini getirdi. Develerine<br/>
binip Medine tarafına doğru yola koyuldular. Âmir b. Füheyre de Hz. Ebû Bekir’in<br/>terkisinde onlarla birlikte yola çıktı. Allah Teâlâ bu sırada Peygamber Efendimiz’e şu<br/>âyeti indirdi: <i><b>“De ki: “Rabbim, gireceğim yere hoşnutluk ve esenlikle</b></i> <i><b>girmemi<br/>sağla; çıkacağım yerden de hoşnutluk ve esenlikle</b></i> <i><b>çıkmamı sağla. Bana tarafından<br/>yardımcı bir güç ver.”</b></i> (el-İsrâ, 17/80).<br/>
<b>Zeyd b. Eslem </b>demiştir ki: Allah Peygamber Efendimiz’e hoşnutluk ve esenlikle giriş<br/>
yeri olarak Medine’yi, hoşnutluk ve esenlikle çıkış yeri olarak Mekke’yi, yardımcı güç<br/>olarak da Ensâr’ı (r.a.) nasîb etmiştir.<br/>
Hz. Peygamber (a.s.), Mekke’den ayrılırken ona doğru döndü, ağladı ve “<i>Ben şimdi</i><br/>
<i>senden ayrılıyorum. Kesin olarak biliyorum ki Allah’a en sevimli ve O’nun katında en</i><br/>
