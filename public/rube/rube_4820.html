<a name=4821></a><img src="flower_sep.jpg"/><br/>
<img src="RuhulBeyan-4821_2.jpg"/><br/>
<img src="flower_sep.jpg"/><br/>
<img src="RuhulBeyan-4821_4.jpg"/><br/>
Meryem <i>“dedi ki:”</i><b> </b>Ey genç! <i>“Ben senden, çok esirgeyen Allâh’a sığınırım”</i> Hz.<br/>
Meryem, burada Allah Teâlâ’ya sığınma ve ansızın karşısına çıkan bu şeyden korunmak<br/>demek olan O’nun özel rahmetinin eserlerini celbetme konusunda mübâlağa için O’nu<br/>Rahmân unvânıyla zikretmiştir.<br/>
<i>el-Keşşâf ’</i>ta şöyle der: “Meryem’in bu güzel sûretli delikanlıdan Allâh’a sığınması,<br/>
onun takvâsını ve iffetini göstermektedir.”<br/>
<i>“Eğer (Allah’tan) korkuyorsan”</i> Yani eğer Allah’tan korkuyor ve O’na sığınmayı<br/>
önemsiyorsan. Burada şart cümlesinin cevabı hazfedilmiştir. Çünkü cümlenin gelişi<br/>zaten onu göstermektedir. Buna göre cümlenin tamamı şöyledir: Eğer sen Allah’tan<br/>korkuyorsan ben muhakkak O’na sığınırım.<br/>
<b>Kâşifî</b> der ki: “Meryem (r.anhâ), Hz. Cebrâil’e: ‘Eğer sen takvâ ve verâ ehli isen ben<br/>
senden Cenab-ı Hakk’a sığınırım. Eğer sen de takvâ ve verâ ehli isen niçin O’na<br/>sığınmazsın?’ demiştir.”<br/>
<b>Şeyh</b>, tefsirinde şöyle der: Hz. Meryem böyle söyledi; çünkü takvâ sâhibi kimse<br/>
Allâh’a sığınır ve O’ndan korkar. Fâsık (günahkâr) kimse ise güçten, otoriteden korkar.<br/>Münâfık ise insanlardan korkar ve çekinir. <i>et-Te’vîlâtü’n-Necmiyye</i>’de de böyle<br/>denilmiştir. Yani eğer sen dindar, Allah’tan korkan, Rahmân’ı tanıyan bir kimse isen ben<br/>Allâh’a sığındığım için bana yaklaşma! Ama eğer sen azgın ve Rahman’ı tanımayan bir<br/>kimse isen senden dolayı o zaman insanlara sığınıyorum. Bunun üzerine ruh/melek ona<br/>şöyle dedi:<br/>
<b>19. <i>(Ruh)</i></b><b>: “Ben, sadece Rabb’inin elçisiyim: Sana tertemiz bir erkek çocuğu</b><br/>
<b>hediye edeyim diye <i>(geldim)</i></b><b>” dedi.</b><br/>
<i>“Ben”</i> senin vehmettiğin kötülükler kendisinden beklenen bir kimse değilim,<br/>
<i>“sadece”</i><b> </b>kendisine sığındığın <b>“</b><i>Rabb’inin elçisiyim.</i><b>”</b> Elbisene üfleyerek <b>“</b><i>Sana</i><b>”<br/></b>günahlardan ve insan nefsinin zulmetinin pisliklerinden temizlenmiş <i>“tertemiz bir erkek<br/>çocuğu hediye edeyim”</i> verilmesine sebep olayım <i>“diye geldim.”</i><br/>
<b>20. “Meryem: “Bana bir insan eli değmediği, iffetsiz de olmadığım halde benim</b><br/>
<b>nasıl çocuğum olabilir?” dedi.”</b><br/>
<i>“Meryem:” </i>Allâh’ın kudreti bakımından değil de normal âdet bakımından bu işe şaştı<br/>
ve açıkça bunu uzak bir ihtimal olarak değerlendirdi ve: <i>“Bana bir insan eli</i><br/>
