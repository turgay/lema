<a name=2425></a><img src="RuhulBeyan-2425_1.jpg"/><br/>
<img src="RuhulBeyan-2425_2.jpg"/><br/>
<img src="RuhulBeyan-2425_3.jpg"/><br/>
<i> </i><br/>
<b>137. Hor görülüp ezilmekte olan o kavmi <i>(yahudileri) </i></b><b>de, içini bereketle</b><br/>
<b>doldurduğumuz yerin doğu taraflarına ve batı taraflarına mirasçı kıldık. Sabırlarına<br/>karşılık Rabbinin İsrailoğullarına verdiği güzel söz yerine geldi. Firavun ve<br/>kavminin yapmakta olduklarını ve yetiştirdikleri bahçeleri helâk ettik.</b><br/>
<i>“Hor görülüp ezilmekte olan milleti de” </i>Yani,<i> </i>Kıptîler, İsrâiloğulları’nı zayıf ve hor<br/>
görüyorlar, çocuklarını öldürüp kadınlarını çalıştırarak ve köle olarak kullanmak<br/>suretiyle onları aşağılıyorlardı.<br/>
Gayet bereketli ve bol ürünlü kılarak <i>“içini bereketlerle donattığımız yerin,</i><br/>
<i>doğularına ve batılarına mirasçı kıldık.” </i>“Yer”den maksat, Şam diyarıdır. Onun<br/>doğuları ve batıları ise, doğu ve batı taraflarıdır. Firavun’lardan ve Amalika<br/>kabilelerinden sonra İsrâiloğulları buraları ele geçirip yerleşmişlerdir.<br/>
<i>“Rabb’inin İsrâiloğulları’na verdiği güzel söz,” </i>Firavun ve kavminden gördükleri<br/>
eziyetlere göğüs gererek <i>“sabretmeleri sebebiyle tam yerine geldi.”</i><br/>
Burada geçen “kelime” (söz)den maksad, Allah Teâlâ’nın İsrâiloğulları’na yardım ve<br/>
onları mukaddes topraklara yerleştirme vaadidir. Nitekim şu ayette bu husus ifade<br/>edilmektedir: <i><b>“Biz de istiyorduk ki, o yerde zayıflatılanlara lûtfedelim, onları<br/>önderler yapalım, onları </b>(ötekilerin mülküne)<b> mirasçı kılalım. Ve onları o yerde<br/></b>(Mısır’da ve Şam’da)<b> hâkim kılalım, Firavun’a, Hâmân’a ve askerlerine, onlardan<br/></b>(yani İsrailoğulları yüzünden başlarına gelmesinden)<b> korktukları şeyi gösterelim.”<br/></b></i>(el-Kasas, 28/5-6)<br/>
“Sözün tam yerine gelmesi” ise gereğini yapmakla olur. Çünkü bir şeyi va‘detmek, o<br/>
şeyi yapmayı söz ve lisan ile üzerine almaktır. Bunun tamam olması ise ancak<br/>va’dedilen şeyin dışarıda ve görünürde meydana gelmesi ile olur<br/>
<i>“Firavun ve kavminin yapageldiği şeyleri”</i> bütün sarayları, köşkleri “<i>ve</i><br/>
<i>yükseltmekte oldukları bahçeleri” </i>üzüm bağlarını ve ağaçları <i>“da yıktık.”</i> harabeye<br/>çevirdik ve helâk ettik.<br/>
<i>Zübdetü’t-tefâsîr</i> isimli eserde şöyle denilmektedir: <i>“el-arş”,</i> üzüm ve diğer<br/>
meyveler için çardak mânâsındadır.”<br/>
Ayetin işârî yorumu şöyledir: Aziz, Allah’ın üstün kıldığı, zelil ise Allah’ın alçalttığı<br/>
kimsedir. Allah için horlanmanın zorluklarına sabredene, Allah izzet tacı giydirir ve<br/>sonunu hayırlı kılar.<br/>
Allah Teâlâ, İsrâiloğulları’na va’dedip sonra da va’dini yerine getirerek onları<br/>
Şam’ın doğu ve batı bölgelerine hâkim kıldığı gibi bu ümmete de va’dde bulunarak Nûr<br/>suresinde şöyle buyurmuştur: <i><b>“Allah sizden, iyi işler yapanlara va’detti; onlardan<br/>öncekileri nasıl hükümran kıldıysa onları da yeryüzünde hükümran kılacak... ”</b></i><br/>
