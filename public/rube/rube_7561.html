<a name=7562></a>vefat etmesi mümkündür. Bu durumda namaz kendisine farz olmayacağı için namazla<br/>ilgili bilgileri elde etmesi de farz olmayacaktır. O zaman da hadisteki “her”<br/>kelimesinden anlaşılan genellik doğru anlaşılmış olmayacaktır.<br/>
Yine “<i>De ki: Hiç bilenlerle bilmeyenler bir olur mu?</i>” âyetindeki ilimden maksad<br/>
mutlak olarak, yâni muâmele veya mükâşefe olup olmadığına bakılmaksın âhiret ilmidir.<br/>Bu, günümüz ulemâsının, sahâbeden daha üstün sayılmaması içindir. Kelâmdaki<br/>mücâdele/tartışma metodu ve nâdiren vuku bulan şeylerin fetvâlarıyla uğraşmak<br/>sonradan ortaya çıkmış şeylerdir. Özetleyecek olursak tevhîd ilmi, bilgi konusu ettiği<br/>Varlık’ın şerefinden dolayı en şerefli ilimdir. Faydalı her ilmin Allah’a yakınlaşmada<br/>bir payı var ise de tam yakınlık ancak muhakkık sûfîlerin tercih ettiği ilimle elde<br/>edilebilir. Nitekim <b>İmam Gazzâlî</b> (r.h.) bu hususu <i>el-Munkızü mine’d-dalâl</i> adlı<br/>eserinde böylece îtiraf etmektedir.<br/>
Zâhir âlimlerinden verâ sâhibi olanlar kalb erbâbının fazîletini îtiraf eder ve onların<br/>
meclislerine gidip gelirlerdi. Fakihlerden birisi ilmini yoklamak için <b>Ebû Bekir Şiblî<br/></b>(k.s.)’ye: “Beş deveden ne kadar zekât verilmelidir?” diye sordu. Şiblî: “Vâcib olanı<br/>soruyorsan bir koyun. Ancak bize göre tamamının Allah için verilmesi gerekir.” dedi.<br/>Fakih: “Peki bu hususta delilin nedir?” diye sordu. Şiblî: “Delilim Allah ve Rasûlü için<br/>bütün malını fedâ eden Ebû Bekir (r.a.)’dır. Bütün malını Allah için infak edenlerin<br/>imamı Ebû Bekir (r.a.)’dır. Malının bir kısmını bırakanların imamı Ömer (r.a.)’dır.<br/>Allah için veren ve yine Allah için vermeyenlerin imamı Osman (r.a.)’dır. Dünyayı<br/>dünya ehline bırakanların imamı da Ali (r.a.)’dır.” dedi.<br/>
Şu halde dünyayı terk etmeye götürmeyen hiçbir ilim ilim değildir. Hz. Peygamber<br/>
(s.a.): <i>“Faydası olmayan ilimden Sana sığınırım!</i>”<a href="RuhulBeyans.html#7564">[78] </a>buyurmuştur. Burada sözü edilen<br/>ilim, sâhibini yasaklanmış şeylerden alıkoymayan ve emredilen şeylere sevk etmeyen<br/>ilimdir.<br/>
<i>Keşfü’l-esrâr</i>’da şöyle der: “İlim üç kısımdır. Habere dayalı/haberî ilim, ilham<br/>
yoluyla elde edilen/ilhâmî ilim ve gaybdan kazanılan/gaybî ilim. Haberle elde edilen<br/>ilmi kulaklar işitir; ilhamî ilmi gönüller, gaybdan elde edilen ilmi ise canlar işitir.<br/>Haberle elde edilen ilim rivâyetledir. İlhamî ilim, hidayetle; gaybî ilim ise inayetledir.<br/>Haber yoluyla olan ilim için Allah Teâlâ şöyle buyurdu: <i><b>“Bil ki: Allah’tan başka<br/>hiçbir ilah yoktur!” </b></i>(Muhammed, 47/19) İlim burada takdim edilmiştir; çünkü o amelin<br/>imamı/önderidir. İlham yoluyla elde edilen ilim için şöyle buyurdu: <i><b>“Şu bir gerçek ki<br/>bundan önce kendilerine ilim verilen kimseler..”</b></i> (el-İsrâ, 17/107). Gaybî ilim<br/>hakkında şöyle buyurdu: <i><b>“Ve ona katımızdan bir ilim öğrettik.”</b></i> (el-Kehf, 18/65). Bu<br/>ilimlerin ötesinde bir ilim daha vardır ki insanoğlunun vehmi ona ulaşamaz, fehim/algı<br/>ondan âciz kalır. Bu da Allah’ın kendi zâtını gerçek mâhiyetiyle bilmesidir. Nitekim<br/>Allah: <i><b>“O’nu bilgice kuşatamazlar”</b></i> (Tâhâ, 20/110) buyurmuştur.<br/>
<b>Şiblî </b>(k.s.) der ki: “İlim haberdir. Haber ise bile bile inkârdır. Meşâyihın sözlerinden<br/>
edindiğim kanâat odur ki ilmin hakîkati, Hakk’ın ilmi bakımından O’nun sıfatıyla<br/>
