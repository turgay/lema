<a name=6339></a><img src="RuhulBeyan-6339_2.jpg"/><br/>
<img src="RuhulBeyan-6339_3.jpg"/><br/>
<i>Yoksa kıyamet günü başını kaldırdığın zaman eline bir şey geçmez</i><br/>
<b>Şeyh Zerrûk el-Fâsî</b><i> </i>(r.h.) <i>Hızbi’l-bahr</i> adlı eserinde der ki: Denizde gemiye<br/>
binmenin hükmüne gelince, eskiden selef zorluk ve meşakkatinden dolayı gemiyle<br/>yolculuk konusunda ihtilâf etmişlerse de bugün bir ihtilaf yoktur ve gemiyle yolculuk<br/>câiz görülmüştür. Ancak beş durumda gemiyle yolculuk men edilmiştir:<br/>
1) Gemiyle yolculuk farzları terk etmeğe veya noksan yapmağa sebep olursa: <b>İmâm</b><br/>
<b>Mâlik</b>, gemide başı dönen bir kimseye şöyle der: “Başı dönen bir kimse, namaz<br/>kılamayacağı bir yere biner mi? Namazı terk edene yazıklar olsun!”<br/>
2) Geminin sallanıp dalgalanması sonucu denizde boğulmaktan korkulursa, yine<br/>
gemiye binip yolculuk etmek câiz değildir. Çünkü bu, kişinin kendisini tehlikeye atması<br/>demektir. Dediler ki: Bu, güneşin akrep burcuna girmesinden kışın sonuna kadar devam<br/>eder.<br/>
3) Denizde esir olmaktan, düşman saldırısıyla canını ve malını yitirmekten korkulduğu<br/>
zaman yine gemiye binmek uygun görülmemiştir. Ancak emniyet varsa, kuvvetli<br/>oldukları için ve rehin aldıkları için oraya Müslümanlar hükmediyorsa yolculuk câizdir.<br/>
4) Gemi ile yolculuk, küfür ehlinin hâkimiyeti altında gerçekleşiyor ve can ve mal<br/>
emniyetiyle birlikte onların münkerleri müşâhede ediliyorsa, ki bugün sınır dışı edilen<br/>kimselerle birlikte gemiye binen Müslümanların hâli böyledir, aynı şekilde böyle bir<br/>yolculuk da yasaklanmıştır. Bazı âlimler (<i>şüyûh</i>) ehl-i harple ticaret konusunda böyle<br/>bir yolculuğa cevaz vermişlerdir. Fakat mezhebin meşhur olan görüşü böyle bir<br/>yolculuğun mekruh olduğu yönündedir. Ancak bu gibi şeyler makul görülmüştür. Zira<br/>bazı büyük âlimlerin ve sâlihlerin, onlarla beraber gemiye binmelerinden de bu<br/>anlaşılır. Sanki onlar farz olan haccı edâ ve buna benzer şeyler karşılığında gemiye<br/>binmenin kerâhetini hafif görmüşlerdir.<br/>
5) Gemiye binmekle bir eksiklik ve bir kusur hâlinden korkuluyorsa yine gemiye<br/>
binilmesi uygun görülmemiştir. Meselâ örtüsü ve sütresi olmayan küçük bir gemiye bir<br/>kadının binmesi gibi. <b>İmam Mâlik</b>, herhangi bir kadının hac için bile olsa böyle bir<br/>gemiye binmesini yasaklamıştır. Ancak gemi büyük olur, kadın için hususî bir yeri<br/>olursa meşhur görüşe göre bunu câiz görmüştür.<br/>
“<img src="RuhulBeyan-6339_1.jpg"/> (<i>el-Hayyü’l-kayyûm</i>)” zikri, denizde okunan virdlerdendir.<br/>
Gemiye binerken şunları okur:<br/>
<i><b>“Onun akıp gitmesi de durması da Allah’ın adıyladır. Rabbim, elbette bağışlayan,</b></i><br/>
<i><b>esirgeyendir.</b></i>” (Hûd, 11/41).<br/>
