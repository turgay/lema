<a name=9562></a>şükretmeyi gerektirdiği bildirilmektedir. Varlık düzenine riâyet edilseydi elbette onların<br/>her birinin birer nimet oldukları akla gelirdi. Bu da Kur’an’ın hangi isimle zikr edilirse<br/>edilsin her yönüyle başlı başına nimet olduğuna işârettir. Ondan bahsederken bazan<br/>âyetler, bazan da kitab ve hikmet denmesinin sırrı budur.<br/>
Bazı tefsir âlimleri şöyle demişlerdir: Onlara Kur’an ve şeriatı öğretir, demektir.<br/>
Şeriat, Allah’ın kulları için kanunlaştırdığı hükümlerdir. Yahut lâfzı ve mânâsıdır, ya da<br/>Kur’an ve sünnettir. <b>Hasan (Basrî)</b>’nin de dediği gibi. Yahut <b>İbn Abbas</b>’ın (r.a.) dediği<br/>gibi kitab, yazı yazmadır. Yahut <b>İbn İshak</b>’ın dediği gibi hayır ve şerdir. Hikmet ise,<br/><b>Mâlik</b>’in dediği gibi fıkıhtır. Yahut <b>A’meş</b>’in<b> </b>dediği gibi vaazdır. Yahut, şeriat<br/>hükümleri ve tarikat edeplerinin sırları, hüküm ve hikmete âid mânâların özet kitabıdır.<br/>Ancak Kur’an’ın gerçeklerini ve hikmetlerini öğretmek, anlama kabiliyetine sâhib<br/>olanlara mahsustur. Onlar da Ashâb-ı kirâm’ın önde gelenleridir. Onlardan sonra da<br/>kıyâmete kadar tâbilerinin havâssına âiddir. Ama gerek genel mânâda, gerekse özel<br/>mânâda ashâb-ı kirâm’ın öğreticisi aracısız Rasûlullah (s.a.)’dir. Tâbilerinin muallimi<br/>ise ümmetinin vârisleri ve din ehlinin olgun kişileri aracılığıyle her çağda yine<br/>Rasûlullah (a.s.)’dir. Bu öğretme usûlünden başka bir mûcize olmasaydı, ona bu bile<br/>yeterdi.<br/>
<b>İmâm Bûsirî</b>, <i>Bürde</i> kasidesinde şöyle der:<br/>
<i>Yetim ve cehâlet döneminde kendisindeki bu edep ve eğitim,<br/>Mucize olarak yetmez mi onda görülen bu ilim!</i><br/>
Yâni cehâlet döneminde olan ümmîdeki bu ilmin, yetim iken bildiği bu edeplere<br/>
dikkat çekmesi yine mûcize olarak sana yeter.<br/>
<i>“Kuşkusuz onlar önceden apaçık bir sapıklık içindeydiler.”</i><b> </b>Âyet şu mânâdadır:<br/>
Gerçek şudur ki, Peygamberimiz (a.s.) peygamber olarak gelmeden önce, okur yazar<br/>olmayanlar, benzeri görülmedik büyüklükte cehâlet pislikleri ve apaçık şirk sapıklığı<br/>içinde idiler. Bu âyet, onların kendilerini irşad edecek birine ne kadar muhtaç<br/>olduklarını açıklamakta ve Peygamberimiz’in (a.s.) bir başkasından öğrenmiş olma<br/>ihtimalini uzaklaştırmaktadır. Çünkü kendilerine peygamber gönderilmiş olanlar<br/>önceden bir sapıklık içinde olunca gönderilen peygamberin bunların birinden bunu<br/>öğrenmiş olabileceği şüphesini ortadan kaldırır.<br/>
<b>Müfti</b> <b>Sa’dî </b>şöyle der:<i><b> </b></i>Şurası açıktır ki, Peygamber gelmeden önce hepsinin sapıklık<br/>
içinde olduğunu söylemek tağlîb kuralı gereğidir. Yoksa aralarında, Varaka b. Nevfel,<br/>Zeyd b. Nüfeyl, Kuss b. Sâide ve benzeri hidâyet içinde olanları da vardı ki, bunlar<br/>Peygamberimiz’in (a.s.) haklarında: <i>“Bunların her biri ayrı bir ümmet olarak<br/>diriltileceklerdir</i>” buyurduğu kimselerdendir.<br/>
Fakîr (<b>Bursevî</b>) der ki, Sâdi’nin bu görüşü, Peygamberimiz (a.s.)’dan önce cehâlet<br/>
dönemindeki insanların hepsinin sapıklık içinde oldukları görüşüne bir itiraz ise de,<br/>önemli bir şey değildir. Mesela Varaka gibi saydığı bazı kişilerin hidâyet üzerinde<br/>
