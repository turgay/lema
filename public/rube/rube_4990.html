<a name=4991></a><img src="RuhulBeyan-4991_1.jpg"/><br/>
<img src="RuhulBeyan-4991_2.jpg"/><br/>
<img src="RuhulBeyan-4991_3.jpg"/><br/>
<img src="RuhulBeyan-4991_4.jpg"/><br/>
<img src="RuhulBeyan-4991_5.jpg"/><br/>
havâtırındandır.<br/>
Hakîkatte ise Allah Teâlâ sihre kahır elbisesi giydirmiş ve Mûsâ (a.s.) başka şeyden<br/>
değil, Allâh’ın kahrından korkmuştur. Çünkü, fâsıklar toplumundan başka kimse<br/>Allâh’ın mekrinden emîn olamaz.<br/>
Fakir (<b>Bursevî</b>) der ki:<br/>
<i>Hak dileyince her yaprak diken olur<br/>İnce iplik gözde aynen yılan olur<br/>Elemden yaprak titrer, suda akar<br/>Nasıl korkmayayım Hakk’ın kahrından</i><br/>
<b>68. Dedik ki: “Korkma! Üstün gelecek olan kesinlikle sensin.<br/></b>Biz ona: <i>“Dedik ki:” </i>Vehmettiğin şeyden <i>“Korkma!” </i>Çünkü<i> “üstün gelecek olan</i><br/>
<i>kesinlikle sensin.”</i> Onlara gâlib olacak ve baskın gelecek sensin. Biz her hâlükârda<br/>seninle beraberiz. Çünkü sen, Müsebbib ile kâimsin, onlar ise sebeplerle kâim ve<br/>onlara güvenmektedir. Yine en büyük âyetlerimiz/mûcizelerimiz seninle berâberdir. Bu<br/>da, seni hıfz elbisesine büründürmemizdir.<br/>
<i>et-Te’vîlâtü’n-Necmiyye</i>’de der ki: “Âyet işâret etmektedir ki beşerî korku,<br/>
peygamber bile olsa insan yaratılışında yerleştirilmiştir. Bu korku, “<i>Dedik ki:<br/>“Korkma! Üstün olan kesinlikle sensin.</i>” âyetinde olduğu gibi samedânî bir sözle,<br/>rabbânî bir söküp çıkarmayla Allah tarafından ondan sökülüp çıkarılana kadar devam<br/>eder. “<i>Üstün olan kesinlikle sensin.</i>” Yani sen, Yaratan’ı bırakıp yaratılanlardan<br/>korkmaktan derece bakımından yükseksin, üstünsün. Burada işâret olunan bir diğer<br/>mânâ da şudur: Mûsâ (a.s.)’ın korkusu yaratılmışlardan ve eşyâdan değil, bunları<br/>meydana getirendendi. Çünkü o, asâsının büyük bir yılan olup da sihirbazların yaptığı<br/>sihirleri yuttuğunu görünce, onun Cenâb-ı Hakk’ın kahhâriyet sıfatının mazharı olduğunu<br/>anlamıştı. İşte Hz. Mûsâ, asâdan ve onun büyük bir yılan olmasından değil, Cenâb-ı<br/>Hak’tan ve kahrından korktu. Bu sebeple Allah Teâlâ: “<i>Korkma! Üstün olan kesinlikle<br/>sensin.</i>” buyurdu. Yâni, sen bizim katımızda bu asâdan daha üstün bir dereceye<br/>sahipsin. Çünkü sihirbazların yaptıklarını yutan asâ, senin için yaratılmıştır. Yine sen<br/>benim rasûlüm ve kelîmimsin. <i><b>“Ben seni kendim için seçtim.”</b></i> (Tâhâ 20/41) Eğer asâ<br/>kahr sıfatımın mazharı ise sen kahr ve lütuf sıfatlarımın tamamının mazharısın.<br/>
