<a name=1005></a><i>“Üzeyr, Allah’ın oğludur”</i> ve <i>“Mesîh Allah’ın oğludur”</i> diyerek onları<br/>tanrılaştırmayalım; helal ve haram kılma gibi kendi icad ettikleri konularda din<br/>bilginlerine itâat etmeyelim. Böylece birbirimizi tanrı edinmekten korunuruz. Çünkü bu<br/>şahıslar da bizim cinsimizdendir; bizim gibi insandır.<br/>
<b>Fudayl</b>’ın şöyle dediği anlatılır: “Kıble dışında bir yere yönelerek namaz kılmakla,<br/>
Hâlık’a isyan edip mahlûka itâat etmek arasında bir fark göremiyorum.”<br/>
<i>“Eğer yüz çevirirlerse”,</i> yani tevhid inancını kabullenme ve şirki terketme<br/>
istikametindeki dâvetinizden yüz çevirirlerse, ey peygamber sen ve mü’minler deyin ki:<br/><i>“Şâhid olun biz müslümanlarız.”</i> Delil, sizi ilzâm eder. Öyle ise, esas müslümanların<br/>siz değil, bizler olduğumuzu itiraf edin.<br/>
Rivâyet edildi ki Hz. Peygamber (s.a.), Doğu Roma (Bizans) İmparatoru’na şöyle bir<br/>
mektûb yazmıştır:<br/>
<i>“Allah Rasûlü Muhammed’den, Roma imparatoru Herakliyus’a. Selam, hidâyete</i><br/>
<i>tâbi olanların üzerine olsun! Şimdi seni İslâm’a uymaya çağırıyorum, müslüman ol ki<br/>kurtulasın.”</i> Yani dünyada esâretten; âhirette de azaptan kurtulasın.<br/>
<i>“Müslüman ol ki Allah sana mükâfâtını iki kat versin. Eğer müslüman olmazsan,</i><br/>
<i>bütün Romalılar’ın günahı senin boynuna olur. Ey ehl-i kitap; bizim ve sizin aranızda<br/>eşit olan bir kelimeye gelin: Yalnız Allah’a tapalım. O’na hiçbir şeyi ortak<br/>koşmayalım... Şâhid olun, biz müslümanlarız, deyin.”</i><a href="RuhulBeyans.html#1014">[48]</a><br/>
Sahîh bir hadiste vârid olduğuna göre, Herakliyus, Hz. Peygamber (s.a.)’in durumunu,<br/>
mektubu getirenlerden öğrenmek isteyerek soruşturmuş ve eski kitaplardan öğrendiği<br/>alâmetler sâyesinde Hz. Peygamber (s.a.)’in doğruluğunu bildiği için şöyle demişti:<br/>“Eğer O’nun yanında olsaydım, ayaklarını öperdim.” Fakat, imparator, ünvanını<br/>kaybetmek korkusu taşıyordu. Bir zaman sonra, Hz. Peygamber (s.a.)’in mektubuna<br/>şöyle bir cevap göndermişti: “Şehâdet ederiz ki; sen bir peygambersin. Ancak Allah’ın<br/>Îsâ (a.s.) için seçtiği bu kadîm dinimizi bırakamayız.” Bu cevap Hz. Peygamber (s.a.)’i<br/>şaşırtmış, hoşuna gitmiş ve şöyle demişti: <i>“Hükümranlıkları kıyâmete kadar baki<br/>kalacaktır.”</i><a href="RuhulBeyans.html#1014">[49]</a><br/>
Hz. Peygamber (s.a.) Pers kisrâsına; yani İran hükümdarına da bir mektup<br/>
göndermişti. Kisrâ mektubu eline alınca paramparça etmişti. Elçinin de öldürülmesini<br/>istemişti. Bir fırsatını bulan elçi Hz. Peygamber (s.a.)’in yanına dönmüştü. Bu davranış<br/>karşısında Hz. Peygamber (s.a.) İran kisrâsına bedduâ etmiş ve: <i>“Allah da onların<br/>hükümranlığını paramparça etsin! Ebediyyen hükümran olamasınlar!” </i>buyurmuştu.<br/>Hakikaten de böyle olmuştur.<br/>
Âyet-i kerîme’de bütün dinlerin temelinin sadece Allah’a samimi olarak kulluk etmek<br/>
olduğuna işaret edilmektedir. Nitekim Cenâb-ı Hak şöyle buyurur: <i>“Yalnız Allah’a<br/>tapalım, O’na hiçbir şeyi ortak koşmayalım.”</i> Yani nasıl ki sırf O’na tapıyorsak,<br/>O’ndan kendi rızasından başka bir şey istemeyelim. <i>“Allah’ı bırakıp da birbirimizi<br/>tanrılar edinmeyelim.”</i> Gerek rızk talebinde, gerekse bütün olayların zâhirî<br/>sebeplerden kaynaklandığını düşünmede ona eş koşmayalım. <i>“Eğer yüz çevirirlerse”;</i><br/>
