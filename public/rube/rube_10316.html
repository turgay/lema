<a name=10317></a><img src="flower_sep.jpg"/><br/>
<img src="RuhulBeyan-10317_2.jpg"/><br/>
anmakla yetinme kabilinden olsa gerektir.<br/>
Kadın için “zevce” kelimesinin kullanılması, uygunsuz bir isimlendirmedir. Çünkü<br/>
Allah <i><b>“Biz Ey Adem sen ve eşin (zevcuke) beraberce cennette yerleşin...dedik”</b></i> (el-<br/>Bakara 2/35) âyetinde kadın için “zevce” değil “zevc” kelimesini kullanmaktadır:<br/>
İster birbirine benzer olsun, ister birbirine zıt olsun birbirine bitişik olan her iki şeye<br/>
Arapçada “zevc” denilir. Bu sebeple bâzı âlimler bu âyete şöyle mânâ vermişlerdir:<br/>Sizleri, birbirine karşılık gelen vasıflarla vasıflanmış olarak yarattık. Bu vasıflardan<br/>herbiri karşısındaki vasıfla bir çift oluşturmaktadır. Fakirlikle-zenginlik, sağlıkla-<br/>hastalık, ilimle-cehâlet, kuvvetle-zayıflık, erkeklikle-dişilik, uzunlukla-kısalık ve<br/>benzeri gibi. İşte siz bunlarla imtihan olacaksınız. Dolayısıyla bir iyilik, bir üstünlük<br/>elde eden şükürle meşgul olur. Bunu elde edemeyen kimse ise sabırla meşgul olur. Sabır<br/>mertebesinden şükür makamına yükseldiğinde nimetin değerini bilir. Bütün bunlar Allah<br/>Teâlâ’nın kudretinin mükemmelliğine ve hikmetinin zirvede oluşuna delildir.<br/>
<b>9. Uykunuzu bir dinlenme kıldık.<br/></b><i>“Uykunuzu”</i> ölüm gibi <i>“bir dinlenme kıldık.”</i> Uyku kendisine doğru yükselen buhar<br/>
nemleri dolayısıyla beyin sinirlerinin gevşemesi, kendini salıvermesidir. Bu sebepledir<br/>ki sözünü ettiğimiz nem ve rutûbet az olduğundan dolayı riyâzat ehlinde uyku az olur.<br/>
Âyette yer alan “sübâten” kelimesi “ölüm” demektir. Kasdedilen ise, uykunun ölüm<br/>
gibi olduğu gerçeğidir. Bu kelimeden türetilerek ölüye “mesbut” denilir. Kelimenin<br/>kökü “sebt” olup sözlük anlamı; “kat’/kesmek” demektir. Ölmüş kimse hareketten<br/>kesilmiş olacağı için kendisine bu kökten türeme bir isim verilmiştir. Yine kelimenin<br/>kökündeki “kesme” anlamından dolayı cumartesi gününe “yevmu’s-sebt” denilir. Bu<br/>isimlendirme sebebsiz değildir. Allah Teâlâ gökleri ve yeri yaratmaya pazar günü<br/>başlamış ve altı günde tamamlamış; sonra cumartesi günü yaratma işini sona erdirmiş<br/>yâni yaratmayı kesmiştir. Bundan dolayı da cumartesi gününe “yevmu’s-sebt” denmiştir.<br/>Yine cumartesi günü İsrailoğulları’nın her türlü işten kesildikleri gündür.<br/>
Uyku iki ölümden birisidir. Nitekim Allah Teâlâ bu gerçeği Zümer sûresinde şöyle<br/>
dile getiriyor: <i><b>“Allah, ölenin ölüm zamanı gelince, ölmeyenin de uykusunda iken<br/>canını alır.”</b></i> (ez-Zümer 39/42) Uykuya ölüm denmesi sebebsiz ve hikmetsiz değildir.<br/>Çünkü ölümle uyku arasında yaşama belirtilerinin kesilmesi noktasında tam bir<br/>uyumluluk ve ortaklık vardır. “Sübâten” kelimesinin sonundaki “tenvin” “nev’iyet/<br/>çeşitlilik” bildirir. Buna göre âyet-i kerîmeye mânâ vermek gerekirse; “biz sizin<br/>uykunuzu bir çeşit ölüm kıldık” denmiş olur. Bu ölüm, kesilen ve devam etmeyen bir<br/>ölümdür. Çünkü uyku denen ölümde ruhun ışığı sadece bedenin zâhirinden kesilir. Bu<br/>itibarla uykuya ölümün kardeşi demişlerdir. İhtiyaç mikdarınca alınan uyku büyük bir<br/>
