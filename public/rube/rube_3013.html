<a name=3014></a><img src="flower_sep.jpg"/><br/>
<img src="figure_sep_1.jpg"/><br/>
“–Ey Feth! Tüm bunlarla ne murad ettin? İzzetim ve celâlim hakkı için senin o iki<br/>
hafaza meleğin kırk sene boyunca sahifeni (amel defterini) bana yükselttiler. İçerisinde<br/>hiç günah yoktu.” buyurdu.”<br/>
Evliyâullahın büyüklerinin durumu işte böyledir. Af ve mağfireti bildikleri halde<br/>
daima kendileri hakkında kötü zan beslerler ve Allah uğrunda bütün gayretlerini<br/>sarfederler.<br/>
<b>Fudayl</b>, haclarından birisinde vakfe yaptı. Hiçbir şey konuşmadı. Güneş batınca şöyle<br/>
söyledi: “Affedilmiş olsam bile vay başıma gelenler!”<br/>
Fakir (<b>Bursevî</b>) der ki: Bu hak bir sözdür. Çünkü günah bir rüsvaylıktır. Günah<br/>
bağışlandıktan sonra onun dünyevî izinin kalması da bir rüsvaylıktır. Görmüyor musun,<br/>cehennemden âzâd edilen (müminler) cennete girseler bile, Allah Teâlâ onların<br/>alınlarına yazılan yazının izini silinceye kadar sevinemezler.<br/>
<b>Hâfız </b>(k.s.) der ki:<br/>
<i>Ayrılık vuslat meyvesi verse de<br/>Keşke âlem ekincisi bu tohumu hiç ekmeseydi!</i><br/>
<b>Sa‘dî</b> (k.s.) ise şöyle der:<br/>
<i>Elli yıllık şerefi, ey akıllı<br/>Bir kötü davranış ayaklar altına alır</i><br/>
<i>et-Te’vîlâtü’n-Necmiyye</i>’de şöyle geçmektedir: Âyette ilâhî hikmetin bâzı nefislerin<br/>
günahlara yönelmesini ve tevbelerinin te’hirini gerektirdiğine işaret vardır. Onlar korku<br/>(havf) ile ümit (reca) arasında gidip gelen nefislerdir. Bu arada onlar nefis terbiyesi<br/>görürler: Bu, onların havf ve reca kanatlarıyla kabz ve bast makamına ulaşıncaya,<br/>oradan üns ve heybet duvarlarına, oradan da üns ve heybet kanatları ile seyr ve tecelli<br/>kabe kavseynine, vahdet ev ednâsına ulaşıncaya kadar uçabilmeleri içindir. <i>“Allah”<br/></i>kullarını terbiye etmesini “<i>çok iyi bilendir</i>”, kurb (Allah’a yakınlık) ve kabule uygun<br/>olanlar ile bu‘d (Allah’tan uzak kalma) ve redde uygun olanlar hakkında <i>“hüküm ve<br/>hikmet sahibidir.”</i><br/>
<a href="RuhulBeyans.html#2993">[250].</a> Buhârî, Cuma, 1; Müslim, Cuma, 19, 20<br/><a href="RuhulBeyans.html#2994">[251].</a> Buhârî, Medine, 2; Müslim, Hac, 487-488; İbn Mâce, Fiten, 33<br/><a href="RuhulBeyans.html#2994">[252].</a> Buhârî, Fedâilü’l-Medine, 6; Müslim, İman, 233<br/><a href="RuhulBeyans.html#2995">[253].</a> Süyûtî, ed-Dürru’l-mensûr, IV, 274<br/>
