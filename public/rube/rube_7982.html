<a name=7983></a><img src="RuhulBeyan-7983_1.jpg"/><br/>
Fakih <b>Ebu’l-Leys’</b>in yorumuna göre bunun mânâsı: “Allah bu kula dâim ve ebedî<br/>
olarak azab etmeyecektir” demektir.<br/>
Hadis-i şerifte şöyle buyrulmaktadır:<br/><i>“Çocuklarınıza ‘lâ ilâhe illallah’ sözüyle konuşmayı öğretiniz.”,</i><a href="RuhulBeyans.html#7995">[61]<i> </i></a><i>“ölülerinize</i><br/>
<i>(ölüm döşeğinde olan hastalara) ‘lâ ilâhe illallah’ı telkin ediniz.”</i><a href="RuhulBeyans.html#7995">[62]</a><br/>
Bunun hikmeti şudur: Çocukların hâli güzel bir hâl olup kalplerinde fitne fesad yoktur.<br/>
Ölülerin (ölüm döşeğinde olan hastaların) hâli ise artık zaten ıztırarî, zarurî ve mecburî<br/>bir durumdur. Bunda da başka bir kasd ve mânâ yoktur.<br/>
İşte kalemin sizin ağzınızdan yazdığı ilk söz ve kalemin (mürekkebin) kuruduğu son<br/>
söz bu söz yani “lâ ilâhe illallah” olursa belki de Allah Teâlâ bu arada geçen günahları<br/>affeder. Yine “hâ” Allah’ın hilmi, “mîm” mecdi, “ayn” azameti, “sîn” senâsı, “kàf”<br/>kudretidir denilmiştir. Yine “hâ” Rahman’dan, “mîm” Mecîd’den, “ayn” Alîm’den,<br/>“sîn” Kuddüs’ten, “kàf” Kàhir sıfatından alınmıştır. “Kàf”ın dünyayı kuşatan bir dağ<br/>(kaf dağı) olduğu da söylenmiştir.<br/>
<i>Keşfu’l-Esrâr</i>’da şöyle gelmiştir: “Bu harfler Hak Subhânehu ve Teâlâ’nın Hz.<br/>
Peygamber’e bağışladığı hediyelere işârettir. “Hâ” onun içine gireceği havuzdur. Yani<br/>Kevser havuzudur ki ümmetinden dudağı kurumuşlara oradan su verirler. “Mîm” uzayıp<br/>giden büyük bir saltanat ve mülktür, batıdan doğuya kadar ümmetinin tasarrufundadır.<br/>“Ayn” onun yarattıklarının izzetidir, onlar bu şerefe Hak Teâlâ sebebiyle sahip<br/>olmuşlardır. “Sîn” ona şâhidlik etmenin senâ ve övgüsü demektir ve bu yüce mertebeye<br/>çıkan daha hiç kimse yoktur. “Kàf” ise Makàm-ı Mahmûd’dur. Burası onun Mirâc gecesi<br/>yükseldiği «ev ednâ» mertebesidir, kıyâmet günü büyük şefâatin gerçekleşeceği<br/>makamdır.<br/>
<i>Senin adın Muhammed makàmın Mahmûd’dur,<br/>Böyle bir isim ve makàm kimde vardır?”</i><br/>
<i>et-Te’vîlâtü’n-Necmiyye</i>’de şöyle denmiştir: Allah Teâlâ burada “hâ” ile hubbuna<br/>
yani kendi sevgisine, “mîm” ile mahbûbu Hz. Muhammed (s.a.)’e, “ayn” ile<br/>Peygamber’in Allah’a olan aşkına, “kàf” ile Peygamber’in Allah’a olan yakınlığına ve<br/>yaratıklardan hiç kimsenin ulaşamayacağı kemal ve olgunluk derecesine yemin<br/>etmektedir.<br/>
Fakir <b>(Bursevî)</b> der ki: “Hâ” Haceru’l-Esved, “mîm”, Makàm-ı İbrâhim, “ayn” aynu<br/>
zemzem (zemzem gözesi), “sîn” ve “kàf” ondan su içmektir. Artık kim Haceru’l-Esved’i<br/>istilâm edip selamlarsa, mânevî efendiliğe ulaşır. Kim Makàm-ı İbrâhim’de namaz<br/>kılarsa Allah ona dostluğunu ikram eder. Kim Zemzem’in yanında duâ ederse Allah<br/>onun duâsını kabul eder. Kim Zemzem’den içerse Allah Teâlâ ona tertemiz cennet<br/>şarabından içirir ki; artık o insanda hiçbir ağrı ve hastalık kalmaz.<br/>
