<a name=5054></a><img src="RuhulBeyan-5054_1.jpg"/><br/>
<img src="RuhulBeyan-5054_2.jpg"/><br/>
<img src="RuhulBeyan-5054_3.jpg"/><br/>
<img src="RuhulBeyan-5054_4.jpg"/><br/>
<img src="RuhulBeyan-5054_5.jpg"/><br/>
<img src="flower_sep.jpg"/><br/>
<b>EY RABBİM İLMİMİ ARTIR!</b><br/>
<i> </i><br/>
<i> </i><br/>
<i> </i><br/>
<b>112. Her kim, mü’min olarak iyi olan işlerden yaparsa, artık o, ne zulümden ne de</b><br/>
<b>hakkının çiğnenmesinden korkar.</b><br/>
<b>113. <i>(Rasûlüm!) </i></b><b>Biz onu böylece Arapça bir Kur’an olarak indirdik ve onda</b><br/>
<b>ikazları tekrar tekrar açıkladık. Umulur ki onlar <i>(bu sayede günahtan) </i></b><b>korunurlar;<br/>yahut da o <i>(Kur’an) </i></b><b>kendileri için bir ibret ortaya koyar.</b><br/>
<b>114. Gerçek hükümdar olan Allah, yücedir. Sana O’nun vahyi tamamlanmazdan</b><br/>
<b>önce Kur’an’ı <i>(okumakta) </i></b><b>acele etme ve “Rabbim, benim ilmimi artır” de.</b><br/>
<i>“Her kim, mü’min olarak iyi olan işlerden”</i> bazılarını <i>“yaparsa,”</i> çünkü îman,<br/>
tâatlerin sahîh ve iyiliklerin makbûl olması için şarttır, <i>“artık o, ne zulümden,”</i> yâni<br/>kendisine vaad edilen hak ettiği sevabın verilmemesinden <i>“ne de hakkının<br/>çiğnenmesinden” </i>yâni amelinin karşılığı olan ecrin eksiltilmesinden <i>“korkar.”</i><br/>
<b>Kâşifî</b> der ki: “O günde mü’minler mâsıyetleri artırılmak ve iyilikleri eksiltilmek<br/>
sûretiyle kendilerine zulüm ve haksızlık olur diye korkmazlar. Yâni mü’minin<br/>iyiliklerinden bir şey eksiltilmez ve günahlarından bir şey artırılmaz.”<br/>
Şu halde iyiliklere sımsıkı sarıl ve kötülüklerden el çek. Çünkü herkes amel ağacında<br/>
yetiştirdiği meyveleri toplar ve tüm emellerine ancak amelleri ile ulaşır. Amellerin en<br/>faziletlisi de, haramlardan sakınarak farzları edâ etmektir.<br/>
<b>Süleyman b. Abdülmelik</b>, <b>Ebû Hâzim’e</b> “Bana veciz sözlerle nasîhat et.” dedi. O da:<br/>
“Peki, ey mü’minlerin emîri. Yasakladığı şeyi yaparken ve emrini tutmadığında seni<br/>görmesinden Rabb’ini tenzih et.” diye cevap verdi.<br/>
Büyüklerden birisi şöyle demiştir: “Hevâ ve hevese tâbi olmanın alâmetlerinden<br/>
birisi de nâfile amellere yönelmede istekli ve sür’atli davranıp farzları gereği gibi<br/>yerine getirme konusunda tembellik göstermektir.” Allâh’ın korudukları hâriç halkın<br/>çoğunluğunun hâli budur. Onların çok evrâd, çok sayıda ağır nâfileler yaptığını, fakat bir<br/>farzı bile gereği gibi edâ etmediğini görürsün. Onlar ancak usûlü/asılları zâyi ettikleri<br/>için maksadlarına ulaşmaktan mahrum olmuşlardır.<br/>
<b>Ebû Muhammed Mürtaiş </b>(r.h.)’ın şöyle dediği hikaye olunur: “Defalarca tecrid<br/>
