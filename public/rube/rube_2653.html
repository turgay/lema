<a name=2654></a><img src="RuhulBeyan-2654_1.jpg"/><br/>
<img src="RuhulBeyan-2654_2.jpg"/><br/>
<img src="RuhulBeyan-2654_3.jpg"/><br/>
eğer namazda olduğunu bildiği halde çağırmışsa ona icabet etmemesinde bir beis yoktur.<br/>Fakat namazda olduğunu bilmeden çağırmışsa ona icabet eder. Farz bir namazı eda eden<br/>kimseyi anne-babasından biri çağırsa, namazını bitirmedikçe ona icabet etmez. Ancak<br/>bir şey için acele olarak yardım isterse icâbet eder. Çünkü zarûret olmadan namazı<br/>kesmek caiz değildir. Nâfile orucu bozmak da böyledir. Nâfile oruç tutan kimseye<br/>orucunu bozması için ısrar edilirse zevalden önce bozması câizdir. Daha sonra ise<br/>bozması caiz değildir. Ancak orucu bozmadığında anne-babaya veya sadece birine karşı<br/>gelme durumu müstesnâ. (<i>Şerhu’t-Tuhfe</i> ve <i>el-Vikâye</i>’de böyle geçmektedir.)<br/>
Herhangi bir sebeple kaza orucunu bozmak ise mekruh görülmüştür. (<i>ez-Zâhidî</i>’de<br/>
böyle denilmektedir.)<br/>
Sonra yine bilesin ki ilim, edeb ve emniyet sıfatlarına sahip evliyâya icabet, işaret<br/>
yoluyla peygambere icabete dâhildir. Çünkü onlar peygamber vârisleridir ve yolları<br/>Nebî (a.s.)’ın yoludur. Allah’a vâsıl olmak isteyen kimsenin mutlaka makam ve<br/>mertebeleri bilen kâmil bir mürşidin sohbetine katılması, hoşuna gitsin veya gitmesin<br/>davet ettiği şeyleri kabul etmesi gerekir. Çünkü bu yol akıl yolu değil, keşf ve ilham<br/>yoludur.<br/>
<i>Ey Hâfız! Başında vuslat arzusu varsa<br/>Hüner ehlinin kapısına toprak olman gerek</i><br/>
Tarîkat ehli üç sınıftır: Âbidler, müridler ve ârifler. Âbidlerin yolu, çok amel etmek,<br/>
zinâdan ve sapıklıktan kaçınmaktır. Müridlerin yolu, bâtını kirlerden temizlemek ve boş<br/>meşgalelerden uzak durmaktır. Âriflerin yolu ise kalbi Allah için tertemiz hale getirmek<br/>ve O’nun rızasını talep yolunda dünya ve âhireti bezletmektir.<br/>
Allah’ım, bizi hak dâvete icâbet edenlerden eyle! Bize tahakkuku kesin sırların tadını<br/>
tattır!<br/>
<b>25. Öyle bir fitneden sakının ki, içinizden sadece zulmedenlere erişmekle kalmaz.</b><br/>
<b>Bilin ki Allah’ın azabı şiddetlidir.</b><br/>
<i>“Öyle bir fitneden sakının ki, içinizden sadece zulmedenlere erişmekle kalmaz.”<br/></i><b>Haddâdî</b> tefsirinde der ki: “Bu âyet Hz. Osman ve Hz. Ali (r.anhümâ) hakkında nâzil<br/>
olmuştur. Allah Teâlâ, Nebî (s.a.v.)’e bu ikisi sebebiyle çıkacak fitneyi haber vererek<br/>“Senden sonra ashabın başına bir fitne gelecek ve hem zâlime hem de mazlûma isabet<br/>edecek. Sadece onlardan zulmedenlere değil, hepsine zarar verecek.” diye bildirdi. Hz.<br/>Peygamber (a.s.) da bunu ashabına haber verdi. Nebî (s.a.v.)’in vefatından sonra Hz.<br/>
