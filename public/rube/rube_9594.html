<a name=9595></a>gördüğünde, onların görünümleri, cisimleri senin hoşuna gider, seni hayran bırakır.<br/>
<i>“Konuşurlarsa sözlerini dinlersin.” </i>Edebî konuşmaları, dillerinin kıvraklığı ve<br/>
sözlerinin tatlılığı dolayısiyle onları dinlersin. “Onların sözlerine yönelirsin”, demek<br/>olduğu da söylenmiştir. <b>İbn Übey</b> iri yapılı, yüzü parlak, konuşması açık ve düzgün olan<br/>bir adam olup kendisi gibi Medine’nin önde gelen bir heyetiyle Peygamberimiz’in (a.s.)<br/>meclisinde bulunurdu. Onların iri görünümleri Peygamberimiz (a.s.)’ın ve<br/>yanındakilerin hoşlarına gider ve onların sözlerini dinlerlerdi. Yüz görünümünün parlak<br/>ve güzel olması aslında yaratılışın temizliğinden başka bir şey değildir. Bundan dolayı<br/>Peygamberimiz (s.a.) “<i>İyiliği yüzlerin güzelliğinde arayın!<a href="RuhulBeyans.html#9597">”</i>[141] </a>buyurmuştur. Yâni<br/>çoğunlukla temiz sîmâlarda iyilik ve hayır umulur. Nice yüzü çirkin adamlar vardır ki,<br/>sayısız ihtiyaçları karşılarlar. Bir şâir şöyle demiştir:<br/>
<i>Yüzünün güzelliği iyiliğini göstermektedir.<br/>Görünümlerden hiç biri yüz güzelliğini gideremez.</i><br/>
Yine bir hadis-i şerifte şöyle buyrulmuştur: “<i>Bana bir iş için bir adam</i><br/>
<i>gönderdiğinizde yüzü güzel ve adı güzel olsun!<a href="RuhulBeyans.html#9597">”</i>[142] </a>Daha sonra Peygamberimiz (s.a.)<br/>münâfıkların kalplerini kötülüğün çokluğu, kabiliyet nurlarının sönüklüğü ve sonra<br/>kazandıkları kötü durumlarının aslî özelliklerini bozduğunu görünce, onlardan umudunu<br/>kesti ve kendi hallerine bıraktı.<br/>
Rivâyet edildiğine göre hikmet sâhibi bir zat, yüzü güzel ve sevimli bir çocuk görmüş,<br/>
onda keskin ve anlayışlı bir zekâ olabileceği umuduyla onu konuşturmuş, aradığını<br/>bulamayınca: “İçinde bir oturanı olaydı, bu ev ne kadar güzeldi!” demiştir.<br/>
<i><b>“Onlar sanki duvara dayanmış kütükler gibidir.”</b></i> Yâni onlar yüksek bir yere<br/>
dayanmış kütükler gibidir. Sanki duvara dayandırılmış kuru odunlar gibidir.<br/>
Rasûlullah’ın (s.a.) meclislerinde bir yere dayanarak oturmalarındaki görünümleri,<br/>
faydalanma, ilim ve iyilikten yana bomboş, duvara dikilip yaslanmış kütük odunlarının<br/>karaltılarına benzetilmişlerdir. Kendisinden yararlanılan kereste ya tavanda, çatı veya<br/>duvarda ve benzeri yerlerde bulunur ve işe yarar. İşte kaba odunda bir fayda olmadığı<br/>gibi, onlarda da bir yarar yoktur. Ruhun canlılığı onlardan ayrılıp gittiği gibi, onlar da<br/>gerçek hayat kabiliyetini yitirmiş olmanın yitikliği içindedirler. İnsanlık ruhu da bu<br/>durumdadır.<br/>
Fakîr (<b>Bursevî</b>) derim ki: Bu âyette şu hususa da işâret edilmektedir: Büyüklerin<br/>
meclislerinde veya ilmî oturumlarda bir yere dayanıp oturmak edebi terk etmektir. Bu<br/>sebepledir ki, <b>İmâm Mâlik </b>(r.h.) <i>Muvatta<b> </b></i>adlı hadis kitabını okuturken, dinlemekte olan<br/><b>Halife Harun Reşid</b>’i bir yere dayanmaktan men etmiştir.<br/>
Anlatıldığına göre <b>İbrahim Edhem</b> (k.s.) gece namaz kılmakta iken yorgun düşüp<br/>
oturdu ve ayaklarını uzatmıştı. Gayptan bir ses gelerek, “sen de hükümdarların oturduğu<br/>gibi mi oturuyorsun?” denildi.<br/>
<b>el-Harîrî</b>, kimsenin bulunmadığı yerde bile iki ayağını uzatmazdı ve şöyle derdi:<br/>
