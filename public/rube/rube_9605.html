<a name=9606></a>daha aşağı, daha zelil olan kimse yoktur. Dünya izzetinden kasdım, hükümdarların<br/>içinde bulundukları durum değildir. Bundan kasdım insanın kendi nefsini aziz<br/>görmesidir. Zilletten kasdım da bunun gibidir.<br/>
<b>Vâsıtî</b> (r.h.) şöyle demiştir: Allah’ın izzeti, O’nun irâdesi ve meşîeti olmadan hiçbir<br/>
şeyin meydana gelmemesinden ibârettir. Peygamberlerin izzeti, îmânın yok olmasından<br/>emniyyet içinde olmalarıdır. Mü’minlerin izzeti ise, azâbın devamlı olmayacağından<br/>emniyet içinde olmalarıdır.<br/>
Yine şöyle demiştir: Allah Teâlâ’nın izzet sıfatı, azamet, sonsuz büyüklük ve kudrettir.<br/>
Peygamber (s.a.)’in izzeti, nübüvvet ve şefâattir. Mü’minlerin izzeti de tevâzu, alçak<br/>gönüllülük, cömertlik ve Allah’a kulluktur. Rasûlullah (s.a.)’in: “<i>Ben Âdemoğlunun<br/>efendisiyim ama övünmem”</i><a href="RuhulBeyans.html#9609">[146] </a>hadis-i şerifi bunu göstermektedir. Yâni ben<br/>insanoğlunun efendisi olmakla iftihar etmiyorum. Allah Teâlâ’ya kul olmakla iftihar<br/>ediyorum. Benim izzetim kul olmaktadır. Çünkü Allah’a kul olmaktan başka bir şeyde<br/>izzet yoktur. Allah’a isyan etmekten başka bir şeyde de zillet yoktur, demektir.<br/>
Yine âlimlerden biri şöyle dedi: Allah Teâlâ’nın izzet sıfatı, her şeyden yüce ve büyük<br/>
olmasıdır. Peygamberinin izzeti, dininin diğer bütün dinlerden üstün olmasıdır.<br/>Mü’minlerin izzeti ise, yahudî ve nasrânîleri zelil görmeleridir. Nitekim, <i><b>“Eğer<br/>inanmışsanız, üstün gelecek olan sizlersiniz.”</b> </i>(Âl-i İmran, 3/139) buyurulmuştur.<br/>Yine denilmiştir ki, Allah’ın izzet sıfatı, şu âyet-i kerime’de belirtildiği gibi,<br/>velâyettir/dostluktur. <i><b>“İşte burada yardım ve dostluk, Hak olan Allah’a mahsustur.”<br/></b></i>(el-Kehf, 18/44). Peygamberinin izzeti, kifâyettir/Allah’ın her şeye kâfi geldiğine<br/>inanmasıdır.<i> <b>“(Seninle) alay edenlere karşı biz sana</b></i><b> <i>yeteriz.”</b> </i>(el-Hicr, 15/95).<br/>Müminlerin izzeti, yüceliktir. Biraz önce meâli verilen âyet-i kerime’nin gereği budur.<br/><i><b>“Eğer inanmışsanız, üstün gelecek olan sizlersiniz.” </b></i>(Âl-i İmran, 139).<br/>
Fakîr (<b>Bursevî</b>) derim ki: Cenab-ı Hak düzenli bir şekilde ve devamlı olarak izzet ve<br/>
sonsuz kuvvetin kendisine âid olduğuna işâret etmiştir. Rasûlullah (s.a.) O’nun bu<br/>sıfatının mazharı olmuş, nûrunun yansımasıyla aydınlanmıştır. Sonra da mü’minler bu<br/>yüce sıfatta Rasûlullah’ın (a.s.) mazharı olmuşlardır. O halde Peygamberin (a.s.) şeref<br/>ve izzeti Allah Teâlâ’nın yüce izzet sıfatı aracılığıyladır. Müminlerin izzet ve şerefi de<br/>Rasûlullah (a.s.)’ın izzet ve şerefi aracılığıyladır. Müminler ister Rasûlullah’ın çağdaşı<br/>olsunlar, isterse ondan sonra kıyâmete kadarki asırlarda gelmiş bulunsunlar fark etmez.<br/>Allah’ın ezelî sıfatı olan izzet’in tamamı Allah Teâlâ’ya mahsustur. Peygamberin (a.s.)<br/>ve müminlerin izzet ve şerefi, fiil, minnet ve Allah’ın bir fazlı ve keremi olduğundan<br/>yine Allah’a mahsustur.<br/>
<b>Kuşeyrî</b> (k.s.) şöyle demiştir: Peygambere ve müminlere âid olan izzet ve şeref,<br/>
yaratma ve sâhib olma itibariyle Allah’a mahsustur. Allah’ın izzeti ise O’nun ezelî bir<br/>sıfatıdır. O halde izzet’in tamamı Allah Teâlâ’ya mahsustur. Kuşeyrî’nin bu görüşü şu<br/>iki âyet-i kerime’nin mânâlarını birleştirmektedir: <i><b>“Kim izzet ve şeref istiyor idiyse,<br/>bilsin ki, izzet ve şerefin hepsi Allah’ındır.”</b></i> (Fâtır, 35/10). <i><b>“Halbuki asıl üstünlük</b></i><br/>
