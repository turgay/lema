<a name=9399></a><img src="RuhulBeyan-9399_1.jpg"/><br/>
<img src="RuhulBeyan-9399_2.jpg"/><br/>
<img src="RuhulBeyan-9399_3.jpg"/><br/>
<img src="RuhulBeyan-9399_4.jpg"/><br/>
<i> </i><br/>
<i> </i><br/>
<b>9. Daha önceden Medine’yi yurt edinmiş ve gönüllerine îmânı yerleştirmiş olan</b><br/>
<b>kimseler, kendilerine göç edip gelenleri severler ve onlara verilenlerden dolayı<br/>içlerinde bir rahatsızlık hissetmezler. Kendileri zaruret içinde bulunsalar bile onları<br/>kendilerine tercih ederler. Kim nefsinin cimriliğinden korunursa, işte onlar<br/>kurtuluşa erenlerdir.</b><br/>
<i>“Daha önce Medine’yi yurt edinmiş ve gönüllerine îmânı yerleştirmiş olan</i><br/>
<i>kimseler…”</i> Âyet-i kerime, ensarı güzel hasletlerle övmek için gelen bağımsız bir<br/>ifâdedir. Bu güzel hasletlerden bir kısmı; Mekke’den Medine’ye hicret eden muhâcirleri<br/>sevmeleri ve fey’in yalnız muhâcirlere verilmesine tam olarak ve en güzel şekliyle râzı<br/>olmalarıdır.<br/>
Ensar; Evs ve Hazrecoğullarıdır. Bu iki ismin sâhibi kişiler, Hârise’nin iki oğludurlar.<br/>
Hârise, Sa’lebe’nin o da Amr’ın o da Âmir’in oğlu Hârise oğlu Hârise oğlu İmrü’l-<br/>Kays oğlu Sa’lebe oğlu Mazin b. el-Ezd b. el-Gavs b. Nit b. Mâlik b. Zeyd b. Kühlan b.<br/>Sebe b. Yeşcüb b. Ya’rib b. Kahtan b. Amir b. Şalih Ebû Hay’dir. O da arapların<br/>aslıdır. Ensardan bir kısmına Gassân denir. Gassân, şeddâd ölçüsünde bir kelimedir.<br/>Gassân, aslında <i>Cühfe</i> denilen yere yakın bir su adıdır. Ezdoğullarından bir topluluk<br/>orada konaklayıp o sudan içtikleri için onlara Gassân adı verilmiş ve bu suya nisbet<br/>edilmişlerdir. <i>Bevâ</i> kelimesinin aslı; yerde parçaların birbirine eşit olmasıdır.<br/>Parçaların birinin diğerine uymaması anlamındaki kelimenin aksinedir. <i>Evve’tu lehû<br/>mekânen</i> sözü, “yeri onun için düzelttim” demektir.<br/>
Rivâyet edildiğine göre Peygamberimiz (s.a.) küçük abdest bozmak için, sürekli<br/>
kalacağı bir yerde yerleşir gibi yerleşirdi.<a href="RuhulBeyans.html#9410">[45]</a><br/>
<i>Tebevvü’l-menzil;</i> mesken edinmek, sürekli kalmak üzere yerleşmek demektir. İçinde<br/>
yerleşilen yer de ev ve mekânlar cinsinden bir yer olması gerekir.<br/>
Âyet-i kerimede geçen <i>ed-Dâr</i>/yurt kelimesinden maksad Medine’dir. İslâm’dan<br/>
önceki adı Yesrib, İslâm döneminde ise Tayyibe, Tâbe (çok güzel, çok temiz) adı<br/>verilir.<br/>
İman, bu kabilden değildir. <i>“Yurt edinmiş ve gönüllerine îmânı yerleştirmiş</i><br/>
<i>olanlar...”</i> ifâdesinin anlamı: “Ensar, Medineyi ve îmânı yurt edinip her ikisinde de en<br/>sağlam bir şekilde yerleştiler” demektir. Burada hâl mekân yerine dönüştürülmüştür.<br/>Tebevvü kelimesi lüzum mânâsınadır, denilmiştir. Bu ifâdenin; Onlar, Medine’yi yurt<br/>edindiler ve îmanda tam bir ihlâs ve samîmiyet gösterdiler veya îmânı kabullendiler<br/>veya îmânı tercih ettiler, anlamlarına geldiği de söylenmiştir.<br/>
