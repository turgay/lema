<a name=9463></a>Anlatıldığına göre büyüklerden biri şöyle demiştir: Tavafta bir adam gördü. Önünde<br/>
iki adam insanları ondan uzaklaştırıp sağa sola sürüyorlardı. Sonra bu adamı yolda bir<br/>köprüye iki eliyle tutunmuş perişan bir vaziyette gördüm. “Bu ne haldir” diye sordum.<br/>Cevab olarak: “İnsanların tevâzu ehli ve alçak gönüllü oldukları yerde büyüklendim. Bu<br/>sebeple Allah Teâlâ beni, insanların yüceldikleri yerde alçalttı” dedi.<br/>
Mütekebbir olan Allah’ın kulu demek olan Abdü’l-Mütekebbir, Hak için tezellül edip<br/>
alçalmakla kibirlenmesini silip bitiren kimsedir ki, Allah Teâlâ’nın ululuğu ve kibriyâsı<br/>kendi kibrinin yerini almıştır. Bu sebeple o, başkasına karşı Hak ile büyüklenir ve<br/>O’ndan başkasına karşı küçülmez.<br/>
<b>İmam Gazzalî</b> (k.s) şöyle demiştir: Kullardan mütekebbir olan kimseler, yalnız zâhid<br/>
olanlardır. Ârif olanın zühdü şu anlamdadır: Sırrını Hak’tan meşgul edip, oyalayan<br/>şeyden uzak olması ve Allah’tan başka her şeye karşı büyüklenmesidir. Böylece o, hem<br/>dünya hem de âhireti küçümser. Her ikisinin de kendisini Hak’tan oyalamasına izin<br/>vermeyecek yücelikte olur. Ârifin zühdü, karşılıklı alış veriş ve muâmelelerdir. Böylece<br/>o, dünya şeyleriyle âhiret metaını satın alır. Gelecekte kat kat artarak kendisine<br/>verilmesi ihtiras ümidiyle elindeki peşin olanı gelecekteki veresiye karşılığında bırakır.<br/>İşte bu akid, selem ve mübayeadır; yâni gelecekte alacağı şey için parayı peşin verme<br/>şeklindeki alış veriş işlemidir. Yenecek ve nikâhlanılacak şeylerin kendisini kul köle<br/>hâline getirdiği kimse, gerçekten küçük ve hakir kimsedir. Diğer canlıların ortak<br/>olduğunu düşünerek her çeşit zevk ve şehveti küçümseyen kimse ise büyük insandır.<br/>
Bu yüce ismin hassası; hayır, iyilik ve bereketin ortaya çıkmasıdır. Öyle ki, eşi ile<br/>
beraber olacağı gece cinsel ilişkiden önce bu ismi on kez okuyan kimseye Allah Teâlâ<br/>sâlih ve erkek bir oğlan çocuğu bağışlar.<br/>
<i>el-Erbeîn el-İdrisiyye’</i>de<i> </i>şöyle kaydedilmiştir: “Ey Celil ve her şey üzerine<br/>
Mütekebbir olan! İşi ve emri adâlet, vaadi sıdk ve doğruluk olan!”<br/>
<b>Sühreverdi</b> (r.h.) şöyle demiştir: Usanmadan bu yüce ismi okumağa devam eden<br/>
kimsenin Allah kıymetini yükseltir, işini güçlü kılar. Hiçbir kimse hiçbir durum ve<br/>yönde ona karşı gelmeğe güç yetiremez.<br/>
<i>“Allah, müşriklerin ortak koştukları şeylerden münezzehtir.” </i>Bu cümle, müşriklerin<br/>
Allah Teâlâ’ya koştukları şirklerden O’nu tenzih etmekte, uzak saymaktadır. Allah<br/>Teâlâ’ya en küçük bir şey konusunda ortak ve şirk koşulmasının mümkün olmadığını<br/>bildiren ilâhî sıfatların sayılmasının peşi sıra, müşriklerin şirk koştukları şeylerden<br/>O’nu tenzih etmektir. Yâni Allah Teâlâ’yı gerçek tesbih ile tesbih edin. Yaratılmış<br/>olanlardan inkârcıların kendisine ortak koştukları bütün şeylerden O’nu tenzih edin, beri<br/>ve uzak sayın.<br/>
Allah Teâlâ âyet-i kerimenin bu kısmını büyüklük ve ululuğunun sonsuzluğunu açığa<br/>
çıkarmak ve göstermek için getirmiştir. Yahut Allah’ın yüce sıfatlarının eserlerini<br/>gözleriyle gördükten sonra O’nun ululuk ve büyüklüğünün sonsuzluğuna aykırı olarak<br/>kendisine şirk koşmalarının ne kadar hayret verici olduğunu ifâde için böyle<br/>buyurmuştur.<br/>
