<a name=8377></a><img src="flower_sep.jpg"/><br/>
<img src="RuhulBeyan-8377_2.jpg"/><br/>
<img src="flower_sep.jpg"/><br/>
sıfatlarla nitelendirilmeleridir. Halbuki putların hâli bellidir. Bu durum putlarla ve<br/>onlara ibâdet eden müşrik ve putperestlerle alay etmek ve onları aşağılamak içindir.<br/>
<i>Nasipsiz âb-ı hayât çeşmesinden geçer de<br/>Yüzünü karanlıklara döndürür.</i><br/>
<b>6. İnsanlar bir araya toplandıkları zaman <i>(müşrikler)</i></b><b> onlara <i>(tapındıklarına)</i></b><br/>
<b>düşman kesilirler ve onlara kulluk ettiklerini inkâr ederler.</b><br/>
<i>“İnsanlar” </i>kıyâmet günü mahşerde “<i>toplandıkları gün, (taptıkları tanrılar) onlara</i><br/>
<i>düşman olurlar.” </i>Onlara zarar verir fayda vermezler <i>“ve onların kendilerine<br/>tapmalarını tanımazlar.”</i> Hâl diliyle yahut sözlü olarak onları tekzib ederler.<br/>
“Haşr”, “toplamak” demektir. <i>Kamûs</i>’ta böyledir. <b>Râgıb</b> şöyle demiştir: “Haşr”, “bir<br/>
topluluğu karargâhlarından çıkarıp bulundukları mekândan uzaklaştırarak onları savaş<br/>yahut başka bir şeye sürüklemek”tir. Bu ifâde yalnız topluluklar için kullanılır.<br/>Kıyâmete, ba’s ve neşr günü dendiği gibi haşr günü de denmiştir.<br/>
“Aksine, onlardan şefâat ve yardım göreceklerini ümid ediyorlardı.”<br/>“Onlardan şefâat ve yardım göreceklerine dâir ümitlerinin aksine…”<br/>Putlar kendilerine duâ ve ibâdet edenlere zarar verir, fayda vermezler.<br/>Putlar onlara duâ ve ibâdet edenleri hâl diliyle yahut sözlü olarak tekzib<br/>
etmektedirler. Rivâyet edildiğine göre Allah Teâlâ putları diriltecek, putlar müşriklerin<br/>kendilerine ibâdet etmelerinden kendilerini ibrâ edecekler ve “onlar aslında kendi hevâ<br/>ve heveslerine ibâdet ettiler. Çünkü Allah’a ortak koşmayı kendilerine emreden onların<br/>hevâ ve hevesleridir” diyeceklerdir. Bu âyet şu âyet gibidir: <i><b>“Artık tanrılarıyla<br/>aralarını açmışızdır, dünyadaki gibi aralarında bir bağ kalmamıştır. Koştukları<br/>ortaklar siz bize tapmıyordunuz demektedirler.”</b> </i>(Yunus, 10/ 28)<br/>
Âyette gaflet uykusundan uyanıp, silkinip dirilmeye işâret edilmektedir. Zira kişi<br/>
gaflet uykusundan uyanınca Allah’tan başka her şeyin ve herkesin düşman olduğu ortaya<br/>çıkar. İbrâhîm (a.s.) şöyle demiştir: <i><b>“Onlar benim düşmanımdır. Yalnız âlemlerin<br/>rabbi (benim dostumdur)”</b> </i>(eş-Şuarâ, 26/ 77). İbrâhîm (a.s.) dedi ki: <i><b>“Ey kavmim ben<br/>sizin (Allah’a) ortak koştuğunuz şeylerden uzağım.”</b></i> (el-En’âm, 6/78).<br/>
Nakledilir ki Bayezîd Bistâmî (k.s.)’nin Hac yolunda bir devesi vardı. Yol azığını ve<br/>
eşyasını bu devenin sırtına yüklemişti. Birisi ona: “Biçâre! Bu deveciğin yükü çok fazla<br/>ve bu tam anlamıyla bir zulümdür” dedi. Bâyezid ondan bu sözü işitince: “Ey<br/>Civanmerd! Yükü taşıyan deve değil, iyi bak, hiç devenin üstünde yük var mı?” dedi.<br/>
