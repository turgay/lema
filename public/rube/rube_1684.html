<a name=1685></a><img src="RuhulBeyan-1685_1.jpg"/><br/>
<img src="RuhulBeyan-1685_2.jpg"/><br/>
<img src="RuhulBeyan-1685_3.jpg"/><br/>
<img src="RuhulBeyan-1685_4.jpg"/><br/>
<img src="RuhulBeyan-1685_5.jpg"/><br/>
<img src="RuhulBeyan-1685_6.jpg"/><br/>
<img src="RuhulBeyan-1685_7.jpg"/><br/>
<i> </i><br/>
<b>8- Ey îman edenler! Allah için hakkı ayakta tutan, adâletle şâhitlik eden kimseler</b><br/>
<b>olun. Bir topluluğa duyduğunuz kin, sizi adâletten saptırmasın. Adâletli olun; bu,<br/>takvâya daha yakın <i>(bir davranış) </i></b><b>dır. Allah’a isyandan sakının. Allah yaptıklarınızı<br/>hakkıyle bilmektedir.</b><br/>
<i>“Ey îman edenler! Allah için hakkı ayakta tutan…”</i> Yani, O’nun emirlerine uyan,<br/>
onlara sıkı sıkıya yapışan, onları<i> </i>tâzim eden ve haklarını gözeten,<i> “adâletle şâhitlik<br/>eden kimseler olun. Bir topluluğa” </i>yani<i> </i>müşriklere<i> “duyduğunuz” </i>şiddetli<i> “kin, sizi<br/>adâletten saptırmasın.”</i> Onlar hakkında adâleti bırakıp da gönlünüzü serinletmek için<br/>işkence, iftirâ, kadınları ve çocukları öldürmek ahdi bozmak gibi taşkınlıklara<br/>yönelmeyin. <i>“Adâletli olun; bu” </i>adâlet, emrolunduğunuz <i>“takvâya daha yakındır.”<br/></i>Kâfirler hakkında adâletli olmanın gerekliliği bu derecede olursa, müslümana karşı<br/>adâletli olmanın gereğini sen hesab et! <i>“Allah’a isyandan sakının.” </i>Şüphesiz bu, işin<br/>esâsı ve âhiret yolculuğunun azığıdır. <i>“Allah yaptıklarınızı” </i>amellerinizi hakkıyle<br/>bilmektedir. Size bunların karşılığını verir.<br/>
Bu cümlenin muhtevâsı vaad ve vaîd (tehdîd) olunca, peşinden Allah’a tâatte koşana<br/>
va’dini, O’na tâati ihlâl edenlere de tehdîdini getirdi ve şöyle buyurdu:<br/>
<i> </i><br/>
<b>9- Allah, îman eden ve iyi şeyler yapanlara söz vermiştir, onlara bağışlama ve</b><br/>
<b>büyük mükâfât vardır.</b><br/>
<b>10- İnkâr eden ve âyetlerimizi yalanlayanlara gelince onlar cehennemliklerdir.<br/></b><i>“Allah, îman eden”</i> adâlet ve takvâ gibi <i>“iyi işler yapanlara söz vermiştir”</i><br/>
“Va’dedilen şey cennettir. Başka âyetlerde açıklandığı için burada zikredilmemiştir.<br/><i>“Onlara” </i>günahları için <i>“bağışlama ve büyük mükâfât vardır.”</i> yani cennette büyük<br/>karşılık onlarındır. Cennet, mağfiretin ve ecrin hasıl olmasının sonucudur.<br/>
<i>“İnkar eden ve”</i> içerisinde adâletli davranmayı ve takvâlı olmayı dile getiren<br/>
nasların da bulunduğu <i>“âyetlerimizi yalanlayanlara gelince onlar”</i> âyetleri yalanlama<br/>ve küfürle nitelenenler <i>“cehennemliklerdir.” </i>Ebedî orada kalıcıdırlar.<br/>
