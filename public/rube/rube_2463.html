<a name=2464></a><img src="flower_sep.jpg"/><br/>
<img src="flower_sep.jpg"/><br/>
menetmeleri gerekir. Allah’a ve ahiret gününe inanan bir kimsenin onlarla beraber<br/>bulunması ve bu bâtıl davranışlarında onlara yardımcı olması helâl değildir. <b>İmam<br/>Malik</b>, <b>Şafiî</b>, <b>Ebû Hanife</b>, <b>Ahmed b. Hanbel </b>ve diğer müslüman âlimlerin görüşü bu<br/>yöndedir. (<i>Hayâtü’l-hayevân</i> isimli eserde böyle geçmektedir.)<br/>
<i>Nisâbü’l-ihtisâb</i> adlı eserde şöyle geçmektedir: Bir kimsenin semâ‘ esnâsında raks<br/>
etmesi caiz midir? Cevap: Hayır, caiz değildir. <i>Zehîra</i> adlı kitapta bunun büyük günah<br/>olduğu zikredilmektedir. Meşayihden bazısı bunu mübah saymıştır. Bu ise sadece<br/>hareketleri, titreyen bir kimsenin hareketleri gibi olmasına göredir. Şu halde semâ‘ caiz<br/>midir? Cevap: Eğer dinlenilen şey Kur’an veya mev’iza ise caizdir. Çalgı veya türkü<br/>dinlemek ise haramdır. Çünkü, şarkı söylemek, çalgı çalmak ve bunları dinlemek<br/>haramdır. Sûfîlerin bazı meşayih bunu mübah görmüşlerdir. Ancak bu mübahlık,<br/>hevâdan temizlenmiş, takva ile süslenmiş ve hastanın devaya ihtiyaç duyduğu gibi, buna<br/>muhtaç olmuş kimseler içindir. Bunun da şartları vardır:<br/>
1. Aralarında henüz tüyü bitmemiş oğlan çocukları olmayacak.<br/>2. Toplulukları hep kendileri gibi kimselerden meydana gelecek, içlerinde fasık,<br/>
dünya ehli ve kadın bulunmayacak.<br/>
3. Söyleyen adamın (kavvâl) niyeti halis olacak, ücret ve yemek karşılığında<br/>
söylemeyecek.<br/>
4. İnsanlar orada yemek maksadıyla veya açıklara bakmak gayesiyle toplanmamış<br/>
olacak.<br/>
5. Hal galebe etmedikçe kalkıp hareket etmeyecekler.<br/>6. Göstermelik değil hakiki olarak vecd gösterecekler.<br/>
<b>Şeyh Ömer ibnü’l-Fârız</b>, <i>Nazmu’d-dürer</i> isimli kasidesinde şöyle demiştir:<br/>
<i>Hoş sözlerle aşka gelip ilk vatanına uçmaya azmettiğinde<br/>Hareket ettirince sakinleşir, mürebbîsinin salladığı beşikte.</i><br/>
<b>İmam Kâşânî</b>, bu beyitleri şu şekilde şerheder: “Veli, duyduğu hoş nağmelerle şevke<br/>
gelip asıl merkezine ve ilk vatanına dönmek, ruh kuşu da ilk yuvasına uçmak isteyince,<br/>kendisini terbiye edenin elleri beşikte onu sallar. Bu hareket sebebiyle onun üzüntüsü ve<br/>aslî vatanına uçma arzusu sükûnete erer. Bu mânânın zikredilmesinin maksadı, raksın ve<br/>sema halinde hareketin faydasına işaret etmek içindir. Çünkü semâ anında o hoş<br/>nağmeleri dinleyen ruh, alıştığı ilk vatanına dönmek, nefis ve kalıbı terk etmek ister. O<br/>anda harekete geçip raksetmeye başlayınca bu hareket onu sakinleştirir ve belirlenmiş<br/>eceli gelinceye kadar sükûnetle beklemesine yardımcı olur. Eceller ise Azîz ve Alîm<br/>olan Allah’ın takdiri iledir.”<br/>
