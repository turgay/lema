<a name=7431></a>makamı, hem cemâl hem de celâl sıfatlarının tezâhür yeri olup bu makam, imtihanlara<br/>tabi tutulmak sûretiyle ortaya çıkan celâl tecellîleri sâyesinde gerçeklik kazanır. Bu,<br/>kendileri için aynı zamanda bir terakkî vesilesidir.<br/>
<i>et-Te’vîlâtü’n-Necmiyye</i>’de der ki: Bütün peygamber ve velîlerin, dâvâcılar arasında<br/>
Allah’ın tevfîkıyle, şerîatin emrettiği şekilde hakça hükmetmesi onların şanındandır.<br/>Başkalarının aleyhinde hüküm verebildikleri gibi, kendi aleyhlerinde de yine hakça<br/>hükmetmeleri de bu zatların şanındandır. Nitekim Allah Teâlâ şöyle buyurur: <i><b>“Adâleti<br/>titizlikle ayakta tutan, -kendi aleyhinizde de olsa- Allah için şâhidlik eden kimseler<br/>olun”</b></i> (en-Nisâ’ 4/135). İşte Dâvûd (a.s.) başkaları hakkında aleyhte hüküm verebildiği<br/>gibi, kendi aleyhinde vermemiş olduğunu anlayınca, geri kalan ömrü boyunca<br/>kendisinden sâdır olan bu davranıştan dolayı özür dileyerek, ağlayıp sızlayarak ve<br/>yalvarıp yakararak Rabbine yönelip kendisini bağışlamasını niyaz etti. Rabbi de<br/>kendisine acıyarak bu yakarışları kabul buyurdu ve onu affetti. Nitekim bu âyette:<br/><i>“Sonra bu tutumundan dolayı onu bağışladık,”</i> bütün yakarışlarına, huşû, hudû,<br/>ağlayış, inleyip sızlama ve âh u vahlarına karşılık <i>“kuşkusuz yanımızda onun yüksek<br/>bir makamı” ve</i> bütün bu başvuruları sâyesinde katımızda <i>“güzel bir geleceği vardır,”<br/></i>demektedir.<br/>
Hadiste buyurulur ki: <i>“Allah Teâlâ Dâvûd’a şöyle vahyetti: Dâvûd! İsyankârlara</i><br/>
<i>söyle de bana titrek bir sesle feryad ü figan etsinler, çünkü ben âsîlerin bana tevbe<br/>ederlerken, böyle titrek bir sesle tevbe etmelerinden hoşlanırım. Dâvûd! Hiçbir<br/>yakarıcı, benden daha merhametli bir varlığa yalvarıp yakaramaz! Hiçbir talep<br/>sâhibi de benden daha cömert birinden isteyemez! Bana itâat eden her kula, o daha<br/>benden istekte bulunmadan ben veririm; o daha bana duâ etmeden kabul ederim;<br/>bağışlanmak istemeden bağışlarım.”</i><a href="RuhulBeyans.html#7438">[14]</a><br/>
Hâsılı, bu olayla ilgili ne anlatılırsa anlatılsın, peygamberler, kemâllerine<br/>
yaraşmayacak veya cemâllerini güzelleştirmeyecek şeylerden özellikle de kıssacıların<br/>Dâvûd’un Uriyâ’yı öldürttüğü ve bunu onun karısını alabilmek için yaptığı şeklindeki<br/>hikâyelerden münezzehtirler.<br/>
<b>Hz. Ali</b> (r.a) der ki: “Kim Dâvûd (a.s.) ile ilgili olarak kıssacıların anlattıklarını<br/>
anlatacak olursa, yüzaltmış değnek vurdurtacağım!” tehdidini bu sebeple savurmuştur.<br/>Peygamberlere -Allah’ın salâvâtı hepsinin üzerine olsun!- iftira atmanın gerektirdiği<br/>cezâ budur.<br/>
<b>İbnü’l-Arabî</b> (k.s.) <i>el-Fütûhâtü’l-Mekkiyye</i>’nin 157. bâbında der ki: “Vaazları<br/>
esnâsında vâizlerin cemâatte Allah’ı arzulama hissi meydana getirmeleri ve tarihçilerin<br/>Hak Teâlâ’nın kendilerini övüp seçmiş olduğu peygamberlerin sürçmeleri ile ilgili<br/>olarak Yahudilerden naklen zikretmiş olduğu hak-hukuka tecavüz mâhiyetindeki bu tür<br/>kıssaları anlatmaktan uzak durmaları gerekir. Dâvûd ve Yûsuf (a.s.) ile ilgili olaylarda<br/>olduğu gibi. Böyle bir nakilde bulunmaktan daha feci olanı ise tamamı -Allah’ın gazap<br/>ettiği bir milletten zayıf senedlere dayalı olarak nakledilen- bozuk ve yanlış te’villerden<br/>ibâret bu gibi şeylere “Müfessirler derler ki: ...”<i> </i>denilerek Kur’an tefsirlerinde yer<br/>
