<a name=6548></a>öldüğünü gördü.<br/>
Ebû Hüreyre (r.a.)’den rivâyete göre o şöyle demiştir:<br/>Rasûlullah (s.a.) Medine’nin bir kısım yerlerini dolaşmış ve kazılmakta olan bir kabir<br/>
görmüştü. Bunun üzerine o kabre yöneldi ve başında durarak: <i>“Bu kabir kimin?”<br/></i>buyurdu. “Habeşli bir adamın” dediler. Bunun üzerine Efendimiz (s.a.) şöyle buyurdu:<br/><i>“Lâ ilâhe illallâh! Bu adam, yaratılmış olduğu toprağa defnedilmek üzere yerinden<br/>ve göğünden alınıp buraya getirilmiştir. Yer de kıyâmet günü: “Rabbim! Bana emânet<br/>ettiğin işte budur!” diyecektir.<a href="RuhulBeyans.html#6550">”</i>[109]</a><br/>
Şâir der ki:<br/>
<i>Eğer kişinin ölümü bir beldede olacaksa,<br/>Bir ihtiyaç zuhûr eder, o da oraya uçup gider.</i><br/>
Bunun faydası, kulun ölüme karşı uyanık olması, güzel tâatlerle ölüme hazırlık<br/>
yapması, haksızlıklardan kaçınması, borcunu ödemesi, bulunduğu yerden yolculuğa<br/>çıkarken olduğu kadar mukîm iken de gerekli vasiyeti yapmasıdır. Çünkü o, yeryüzünün<br/>neresinde öleceğinin takdir edildiğini bilemez.<br/>
<i>Ikdü’d-dürer</i>’de geçtiğine göre şâir şöyle demiştir:<br/>
<i>Yürüdük adım adım yazılmış kaderde<br/>Yazıldı mı kaderin yürürsün bu yerde<br/>Bizim için rızıklar dağılmıştır her yana<br/>Gideceksin oraya eğer gelmezse sana<br/>Kimin hakkında ölüm yazıldıysa bir yerde<br/>Orada ölecektir, ölmez o başka yerde.</i><br/>
“<i>Şüphesiz Allah, her şeyi bilendir, her şeyden haberdardır.</i>” O, eşyânın açık<br/>
taraflarını bildiği gibi gizli taraflarını da bilir.<br/>
Rasûlullah (s.a.)’den rivâyet edildiğine göre şöyle buyurmuştur: “<i>Gaybın anahtarları</i><br/>
<i>beştir.</i>” Ardından bu âyeti okud<a href="RuhulBeyans.html#6550">u[110] </a>(ve sözlerine şöyle devam etti:)<i> “Bu beş<br/>mugayyebâttan bir şey bildiğini iddiâ eden Allah Teâlâ’yı inkâr etmiş olur.”</i><a href="RuhulBeyans.html#6550">[111]</a><br/>
Aslında mugayyebâtın hepsini Allah’tan başka kimse bilemediği halde burada<br/>
özellikle bu beş husus zikredilmiştir. Çünkü âyetin nüzûl sebebinde anlatıldığı üzere, bu<br/>beş hususta soru sorulmuş ve âyet buna cevap olarak gelmiştir. Nitekim Câhiliyye halkı,<br/>müneccimlerin bunları bildiklerini iddiâ ederek onlara bu bilinmeyen şeyleri sorarlardı.<br/>
Kehânette bulunan kimseyi, gaybdan verdiği haber hususunda tasdik etmek küfürdür.<br/>
Çünkü Peygamberimiz (s.a.) şöyle buyurmuştur: <i>“Bir kâhine gelip onun söylediğini<br/>tasdik eden kimse, şüphesiz Allah Teâlâ’nın Muhammed’e indirdiğini inkâr<br/>etmiştir.<a href="RuhulBeyans.html#6550">”</i>[112]</a><br/>
Kâhin, gelecekte olacak işleri haber veren ve sırları bildiğini iddiâ eden kişidir.<br/>
