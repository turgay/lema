<a name=5603></a>ulaşmasa da aydınlık verir, yâni onun aydınlık ve parlaklığı ateşsiz ışık ve aydınlık<br/>vermesidir. Yâni zeytin yağı öyle saf ve berraktır ki, kendisine ateş dokunmasa bile<br/>bulunduğu mekânı neredeyse aydınlatır.<br/>
Âyetin takdiri şöyledir: Onun yağına ateş değse de değmese de, yâni gerekli şartlar<br/>
bulunsa da bulunmasa da her halde ışık verir.<br/>
<i>“Bu, nûr üstüne nûrdur.”</i> Yâni Kur’an için anlatılan ve âyette açıklandığı şekilde bir<br/>
kandilliğe benzetilen bu nûr, nûr üstüne nûrdur; kat kat nûrdur. Çünkü lamba bir ışık<br/>vermekte; zeytin yağının saflığı, lambanın içinde bulunduğu kristal fanusun parlaklığı ve<br/>kandilliğinde ışık hüzmelerini dışarı bırakmayıp içinde tutması onun ışığını ve<br/>aydınlığını artırmaktadır. Yoksa âyetten anlaşılan sadece iki nûrun üst üste gelmesi<br/>değildir, bilakis nûrun çokluğunu ifâde etmektir. Meselâ ‘Falan dirhem üstüne dirhem<br/>koyuyor’ denilince bundan adamın sadece iki değil, çok dirhemi olduğu anlaşılır.<br/>
<i>“Allah” </i>kullarından hidâyetini murâd ettiği kimseleri, i’câz, gaybden haber verme ve<br/>
benzeri gibi Kur’an’ın hak olduğu ve Allah katından geldiğine dâir delilleri anlatmaya<br/>muvaffak kılmak sûretiyle <i>“dilediği kimseyi nûruna eriştirir” </i>yâni matlûba kesin<br/>olarak ulaştıran özel bir hidâyet ile o pek önemli kat kat nûra ulaştırır. İşte bu özel<br/>hidâyet kabîlindendir. Bu sebeple âyette “<i>dilediği kimseyi</i>” ifâdesi kullanılmıştır.<br/>Burada hidâyetin Allah’ın dilemesine bağlı olduğu bildirilmektedir. Çünkü Allah’ın<br/>dilemesi olmayınca gerekli bütün sebepler bir araya gelse bile kişiyi maksada<br/>ulaştıramaz.<br/>
<i>Sana yakınlık, sebepler ve illetlerle elde edilemez<br/>Senin ezelî fazlın olmasa bu kurbiyet bulunmaz</i><br/>
“<i>Allah insanlara işte böyle temsiller getirir</i>” yâni anlayışlara yaklaştırmak ve idrak<br/>
yollarını kolaylaştırmak için onları insanlar arasında açıklar. İnsanların daha çabuk<br/>kavrayabilmeleri ve sözün kasdının ne olduğunun anlaşılabilmesi için akılla idrâk<br/>edilebilecek şeyleri hislerle kavranabilecek şeylerle açıklar. Bu da umûmî hidâyet<br/>kabîlindendir. Bu sebeple burada “<i>insanlara</i>” ifâdesi kullanılmıştır.<br/>
“<i>Allah her şeyi</i>” güzel temsiller getirmeyi, hissî-aklî, gizli ve açık bütün incelikleri<br/>
“<i>bilir.</i>”<br/>
Demişlerdir ki: “Eğer âyetteki temsil Kur’an içinse lamba Kur’an, cam fanus<br/>
mü’minin kalbi, kandillik onun ağzı ve dili, mübârek ağaç ise yaratılmış ve uydurulmuş<br/>olmayan vahiy ağacıdır.”<br/>
Henüz Kur’an okunmadan, delil ve huccetleri herkese âşikâr olur. Bir de delil ve<br/>
huccetleri bilindikten sonra okunursa, bu “nûrun alâ nûr/nur üstüne nur” olur.<br/>
Eğer “Güneşin ışığı daha çok olduğu halde Allah Teâlâ nûrunu niçin bir kandilliğe<br/>
benzetmiştir?” denirse şöyle cevap verilir: “Allah Teâlâ karanlığın ortasında parlayan<br/>mükemmel bir ışığı vasfetmek istemiştir. Genellikle halkın hayallerini ve düşünce<br/>dünyalarını karanlıklara benzeyen şüpheler sarar. Bu şüphelerin arasında beliriveren<br/>
