<a name=502></a><img src="flower_sep.jpg"/><br/>
<i><b>(yücelerden haber beklediğini) </b></i><b>görüyoruz. İşte şimdi, seni memnûn olacağın bir<br/>kıbleye döndürüyoruz. Artık yüzünü Mescid-i Haram tarafına çevir. <i>(Ey<br/>müslümanlar!) </i></b><b>Siz de nerede olursanız olun, <i>(namazda) </i></b><b>yüzlerinizi o tarafa<br/>çevirin. Şüphe yok ki, ehl-i kitap, onun Rablerinden gelen gerçek olduğunu çok iyi<br/>bilirler. Allah onların yapmakta olduklarından habersiz değildir.</b><br/>
<b>145. Yemin olsun ki <i>(habibim!) </i></b><b>sen ehl-i kitaba her türlü âyeti <i>(mûcizeyi) </i></b><b>getirsen</b><br/>
<b>yine de onlar senin kıblene dönmezler. Sen de onların kıblesine dönecek değilsin.<br/>Onlar da birbirlerinin kıblesine dönmezler. Sana gelen ilimden sonra eğer onların<br/>arzularına uyacak olursan, işte o zaman sen hakkı çiğneyenlerden olursun.</b><br/>
<b>146. Kendilerine kitap verdiklerimiz onu <i>(o kitaptaki peygamberi), </i></b><b>öz oğullarını</b><br/>
<b>tanıdıkları gibi tanırlar. Buna rağmen onlardan bir gurup bile bile gerçeği gizler.</b><br/>
<b>147. Gerçek olan, Rabbinden gelendir. O halde kuşkulananlardan olma!</b><br/>
Müşriklerden, yahûdîlerden ve münâfıklardan kıblenin değiştirilmesini hoş<br/>
karşılamayan aklı kıt kimseler, “Müslümanları eski kıbleleri olan Mescid-i Aksâ’dan<br/>vazgeçirip Mescid-i Haram’a (Kâbe’ye) yönelten hangi şeydir?” diye konuşacaklar.<br/>
<i>“Süfehâ”</i> zayıf veya kıt akıllı kimselerdir. Bunlar Hz. İbrâhîm (a.s.)’in tek ilâhlı<br/>
tevhid dîninden yüz çevirdikleri için sefîhler olarak isimlendirilmiştir. Nitekim Allah<br/>Teâlâ bunlar hakkında şöyle buyurur: <i><b>“Ancak nefsini aşağılık yapan İbrâhîm’in<br/>dîninden yüz çevirir.”</b></i> (el-Bakara, 2/130)<br/>
Âyet-i kerîme bu kimselerin, cehâlet ve düşüncesizlik sebebiyle nefislerini zelîl<br/>
kıldıklarını haber vermektedir.<br/>
Bunların bu şekilde konuşacaklarının önceden haber verilmesi, Hz. Peygamber (s.a.)<br/>
ve mü’minlerin kendilerini buna göre hazırlamaları ve vukûu ânında da sıkıntıya<br/>düşmemeleri içindir. Çünkü ânîden hoşa gitmeyecek bir durumla karşılaşmak insana<br/>ağır gelebilir. Diğer yönden âyet, mü’minlere kâfirlerin sözlerine nasıl cevap<br/>vereceklerini öğretmektedir. Zira düşmanla karşılaşmadan önce gerekli silâhı<br/>hazırlamak, onların saldırılarını defetme bakımından yerinde bir davranıştır. Nitekim<br/>Arapların, ihtiyaç hissedilmeden önce bir şeyin hazırlanması husûsunda şöyle bir darb-ı<br/>meselleri vardır: “Atışa başlamadan oklarını hazırla!” <br/>
<i>“Kıble”</i> kelime olarak “kişinin yöneldiği yön” demektir. Şerîat lisânında namaz<br/>
kılarken döndüğümüz istikamete ad olmuştur. Kıble, namaz kılanın döndüğü cihetle yüz<br/>yüze gelmesi sebebiyle bu ismi almıştır.<br/>
Kâfirler diyecekler ki: “Bunlar önceden Mescid-i Aksâ’ya doğru namaz kılıyorlardı.<br/>
Hangi şey bunları oraya yönelmekten vazgeçirdi? Niçin sonradan Kâbe’ye yöneldiler?<br/>
Rivâyet edildiğine göre Rasûl-i Ekrem (s.a.), Medîne’ye geldiğinde Yahûdîler’in<br/>
kalblerini İslâm’a ısındırmak için on yedi ay süreyle Mescid-i Aksâ’ya doğru namaz<br/>kılmıştır. Daha sonra Kâbe müslümanların kıyâmete dek devam edecek kıblesi olmuştur.<br/>
