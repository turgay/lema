<a name=10272></a><img src="RuhulBeyan-10272_1.jpg"/><br/>
<img src="RuhulBeyan-10272_2.jpg"/><br/>
göremediği yön demektir. Bu anlamda arka tarafın insanın göremediği yön olması gâyet<br/>kolay anlaşılmaktadır. Ön tarafın insana nasıl kapalı olduğu meselesine gelince, bazen<br/>insanın ön tarafı da insana kapalı olabilir. Böylece “ön taraf” görülmezlikte “arka<br/>taraf”a benzetilmiş ve istiâre yoluyla ön tarafa da “verâ” denmiş olur.<br/>
“Ağırlık” aslında düşünce itibariyle uzun olan bir şeyin sıfatı değil, ağır ve kaba olan<br/>
ve hacim itibariyle dünyada yer tutan cisimlerin sıfatıdır. Böyle bir kelimenin “gün”<br/>gibi zaman dilimine sıfat olarak verilmesi, o günün ağırlık ve zorluk bakımından ağır<br/>bir yüke benzemesinden dolayıdır. Bu hâliyle ifâde, bir tablonun diğer tabloya<br/>benzetilmesi gibi bir çeşit istiâre ihtiva etmektedir. Bu âyet-i kerîmede, dünyaya gönül<br/>veren, dünyanın nimetlerine meyleden ve özellikle insanlara zulmedip onlardan rüşvet<br/>alan kimselere bir tehdid vardır.<br/>
<b>28. Onları biz yarattık; onların yaratılışını sapasağlam yaptık. Dilediğimizde</b><br/>
<i><b>(kendilerini yok eder)</b></i><b> yerlerine benzerlerini getiririz.</b><br/>
<i>“Onları”</i> bir nutfeden başkası değil, <i>“biz yarattık; onların yaratılışını sapasağlam</i><br/>
<i>yaptık.” </i>Mafsallarını da biz pekiştirdik. Yâni mafsallarının bağını sinirlerle biz<br/>sağlamlaştırdık. Tâ ki böylece kalkıp oturabilsinler, alıp verebilsinler, hareket<br/>edebilsinler. Yaratan ve nimet veren varlığın hakkı, nankörlük edilmek değil,<br/>şükredilmektir. Dolayısıyla bu âyet-i kerîme, bir teşvik anlamı taşımaktadır.<br/>
Arapçada “esir” kelimesi rabt; yâni bağ anlamına gelir. Kelimedeki bu “bağ”<br/>
anlamından hareketle, bir kimse diğerini herhangi bir bağ ile bağladığında “esera’r-<br/>racule” ifâdesi kullanılır. Âyet-i kerîmede “esr” kelimesinden sonra arada bir mukadder<br/>kelime vardır ki o da, mafsallar anlamına gelen “mafâsıl” kelimesidir.<br/>
Şu hâlde âyet-i kerîmenin mânâsı; “onların yaratılışlarını sağlam yaptık, fıtrat ve<br/>
endâmları yerli yerindedir” demektir.<br/>
<b>Râğıb İsfahânî</b> diyor ki: Bu âyet-i kerîmede insanın yapısındaki hikmete işâret<br/>
edilmekte ve bu hikmet üzerinde insanın derinden derine düşünmesi emrolunmaktadır.<br/>Nitekim bir başka âyet-i kerîmede bu mânâda; <i><b>“Kesin olarak inananlar için<br/>yeryüzünde âyetler vardır, kendi nefislerinizde de öyle. Görmüyor musunuz” </b></i>(ez-<br/>Zâriyât, 51/20-, 21) buyrulmaktadır.<br/>
Bâzı âlimler bu âyet-i kerîmeye şöyle mânâ vermişlerdir: “İdrarınız çıktıktan sonra<br/>
idrar yolunuzu, gâitanız çıktıktan sonra gâita yolunuzu sapasağlam yaptık. Böylece o<br/>yolların kasılarak sıhhatli bir şekilde devam etmesini sağladık.” Âyetin mânâsı şöyle de<br/>olabilir: “İdrar ve gâita yolunuzu sizin irâdeniz olmadan gevşemez şekilde sağlam<br/>kıldık.”<br/>
Onları değiştirmeyi <i>“dilediğimiz zaman yerlerine başka benzerlerini getiririz.”</i><br/>
