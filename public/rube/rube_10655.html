<a name=10656></a>bin kulaç genişliğindedir. Ayağında büyük bir ev büyüklüğünde taşı taşıyabilir ve onu<br/>denizdeki gemilerin üzerine bırakabilir.<br/>
Ya da âyetin mânâsı şöyledir: Bütün dünya beldelerinde onların şehirleri gibi bir<br/>
şehir yaratılmamıştı.<br/>
Onun hikâyesi kısaca şöyledir: Abdullah b. Kılâbe kaybolan devesini bulmak isteğiyle<br/>
Adn sahrasına geçti. Çölde muhkem bir hisara sâhip bir şehre ulaştı. Bu hisarın<br/>temelleri iki renkli Yemen taşındandı. Şehrin çevresinde pek çok köşk vardı. Bir kimse<br/>görüp, devesini sormak ümidiyle hisarın kapısına geldi. Her iki kanadının kıymetli<br/>mücevherlerle süslendiği bir kapı gördü. Burada hiç kimseyi bulamadı ve hayrete<br/>düştü. Şehre girdiğinde hayreti daha da arttı. Ne kadar köşk gördüyse hepsi de yakut ve<br/>zeberced sütunlarla inşa edilmişti. Altından ve gümüşten kerpiçler, zeminin döşemeleri<br/>de benzer tarzdaydı. Yere çakıl taşları yerine parlak inciler dökülmüştü. Her köşkün<br/>çevresinde akarsular, yerlerde inci ve mercanlar vardı. Burada çiçekleri gümüş,<br/>yaprakları zeberced ve gövdeleri altından pek çok ağaç bulunmaktaydı. Kendi kendine<br/>“Burası muttakilere va’d olunan Cennetin ta kendisidir” dedi.<br/>
Mısra:<br/><i>Burası nedir, hangi Cennettir, burası hangi makamdır?<br/></i>“Muhammed’i hak ile gönderene yemin olsun ki Allah dünyada bunun benzerini<br/>
yaratmamıştır” dedi. Bu mücevherlerden bir miktar aldı, arkasına yükledi ve Yemen’e<br/>döndü. İnsanlar bu mücevherleri elinde gördüler, hazine bulduğuna hamlettiler ve<br/>hikâyesi dillere düştü. İş öyle bir safhaya vardı ki durumu o zaman Şam hâkimi olan<br/>Muâviye’ye ulaştı. Muâviye onu çağırdı, hikâyenin tamamını başından sonuna kadar<br/>ondan dinledi. Sonra onu bir meclise oturttu. Ka’b b. Ahbâr’ı çağırdı. Ona dünyada<br/>altın ve gümüşten yapılmış, ağaçları mücevherlerle bezenmiş bir şehrin olup olmadığını<br/>sordu. Ka’b: “Evet bu, Allah Teâlâ’nın hakkında Kur’ân-ı Mecîd’de <i><b>“Ki ülkeler içinde<br/>onun benzeri yaratılmamıştı.” </b></i>buyurduğu şehirdir.” dedi. Onu Şeddâd b. Âd yapmıştı.<br/>O kudretli bir sultandı ve dokuz yüz yıl ömür yaşadı. Dünyada nerede altın ve gümüş<br/>varsa hepsini topladı. Her birinin yanına bin adam vererek yüz ustayı İrem şehrini bina<br/>etmeleri için gönderdi. Şehrin yapımı üç yüz senede tamamlandı, yüz sene de şehre<br/>gidilecek yolun hazırlanmasıyla geçti. Şeddâd dünyanın bütün emirlerini ve sultanlarını<br/>kendi memleketine topladı oraya gitmek için yola koyuldular, şehri görünce uzaktan<br/>seyre koyuldu. Yaptırdığı şehre varmasına arada bir gecelik yol kalmışken Allah Teâlâ<br/>bir melek gönderdi ve onların üzerine bir sayha kopardı. Oradakilerin hepsi öldü ve bu<br/>şehir Ashâb-ı Kehf’in gözlerden uzak olması gibi insanlardan gizli kaldı. Ben okudum<br/>ki sizin yönetiminiz zamanında kısa boylu, kızıl renkli, yeşil gözlü, yüzünde nişan olarak<br/>bir ben bulunan bir adam devesini arayarak oraya gidecek ve orayı görecek. Sonra geri<br/>dönüp de Kılâbe’yi görünce: “Allah’a yemin olsun ki o bu adamdır.” dedi.<br/>
<b>Şeyhzâde</b> <i>Hâşiyesi</i>’nde der ki: Burada bir mesele vardır. Çünkü Âd kavmi rüzgar ile<br/>
helâk edildiler. Sâlih (a.s.)’ın kavmi ise ses ile helâk edildiler. Ancak burada ses ile,<br/>sesi şiddetli rüzgar kasdedilirse o başka.<br/>
