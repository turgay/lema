<a name=559></a><img src="RuhulBeyan-559_1.jpg"/><br/>
<img src="RuhulBeyan-559_2.jpg"/><br/>
<img src="RuhulBeyan-559_3.jpg"/><br/>
<i>Bizden ve benden kötü oldu, kalbleri kasvetle doldu.</i><br/>
Yaptığımız günahlara pişman olup Allah’ın rızâsını kazanmaya çalışmak sûretiyle<br/>
halimizi düzeltmeli, nefsimizi kötü huylardan tezkiye etmeli ve kalbimizi de melik ve<br/>yaratıcı olan Allah’ın tecelli nûrlarına ma’kes teşkil edecek şekilde tasfiyeye gayret<br/>göstermeliyiz. Bu da ancak hakîkate ulaşmış kâmil bir mürşidin terbiyesiyle<br/>mümkündür. Çünkü kişi ile rabbi arasında perde vardır. Bu perde gaflet perdesidir.<br/>Gaflet perdesinin yırtılıp yok olması, ancak O’nun fazlı ile mümkündür. Fakat bunun da<br/>pek çok sebebi vardır. Hastalığın tedavisi için önce çok hâzık bir doktorun teşhisine<br/>ihtiyaç vardır. İşte nefsi terbiye etme husûsunda doktor, mürşid-i kâmildir.<br/>
Mürşidin yardımıyla kalpten pas silinip akıl kapısı gaybe açılınca sâlikin ikrârı<br/>
taklidden tahkîke, tevhîdi ise tecrîd ve tefrîde ulaşır. Bu takdirde durum aksine dönerek<br/>kişi hakiki sevgili olan Allah’ın dışındaki her şeye karşı sağır, hakîkat sırrını ifşâ etme<br/>bakımından dilsiz ve şu fânî dünyâda ağyârı görme husûsunda kör olur.<br/>
Allah’ım, bizi taklidden kurtar ve tevhîdin hakîkatine ulaştır. Sen hamîdsin, mecîdsin!<br/>
Amin.<br/>
<b>172. Ey îmân edenler! Size verdiğimiz rızıkların temiz olanlarından yeyin, eğer</b><br/>
<b>siz yalnız Allah’a kulluk ediyorsanız O’na şükredin.</b><br/>
Ehl-i sünnete göre Allah Teâlâ’nın rızıklandırmasının helâle de, harama da şâmil<br/>
olması hasebiyle bunlardan sâdece helâl olanların yenilmesi emir buyurulmuştur. Buna<br/>göre âyetteki <i>“tayyibât”</i>tan maksad, helâl olanlar, demektir. Diğer bir mânâya göre,<br/>verilen rızkın hem hoşa gideni; hem de hoşa gitmeyeni ihtivâ etmesi bakımından<br/>mü’minlere, bunların hoşa gidenlerinden yenmesi tavsiye olunmuştur. Bu durumda<br/><i>“tayyibât”</i> lezîzât; yâni hoşa gidenler, demektir.<br/>
<b>İbn Şeyh </b>şöyle demiştir: Âyette zikredilen tayyibâtın, lezîz ve hoşa giden mânâsında<br/>
alınması, helâl ve şüphelerden temiz anlamında kullanılmasından daha uygundur. Çünkü<br/>makam, nimet ve şükür talebi makamıdır. Allah Teâlâ burada bizlere pek çok hoşa giden<br/>lezîz nimetlerle ihsânda bulunduğunu belirtmekte ve bunların karşılığı olarak kendisine<br/>şükredilmesini istemektedir.<br/>
<i>“Tayyib”</i>in üç mânâsı vardır. Bunlar, fıtratın hoşlandığı, şerîatın mübah saydığı ve<br/>
aslen temiz olan şeylerdir. Âyet-i kerîme, çeşit çeşit meyve, sebze ve nimetlerden<br/>istifade etmede bir beis olmadığına işâret etmektedir. Çünkü bunlar <i>“tayyibât”</i>tandır.<br/>Fakat cennetteki derecesinin düşmemesi ve Allah Teâlâ’nın: <i><b>“Dünyâdaki hayatınızda<br/>bütün güzel şeyleri harcadınız, onların zevkini sürdünüz.”</b></i> (el-Ahkâf, 46/20) buyruğu<br/>
