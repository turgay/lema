<a name=3186></a><img src="RuhulBeyan-3186_1.jpg"/><br/>
<img src="RuhulBeyan-3186_2.jpg"/><br/>
<img src="RuhulBeyan-3186_3.jpg"/><br/>
<img src="RuhulBeyan-3186_4.jpg"/><br/>
<b>KÖTÜ İŞLER YAPANLAR</b><br/>
<i> </i><br/>
<i> </i><br/>
<b>27. Kötü işler yapanlara da kötülüğün cezâsı misliyle verilir ve kendilerini bir</b><br/>
<b>horluk kaplar. Onları Allah’tan kurtaracak hiç kimse yoktur. Sanki yüzleri karanlık<br/>gecelerden parçalara bürünmüştür. İşte onlar da cehennemliklerdir. Hep orada<br/>kalacaklardır.</b><br/>
<i>“Kötü işler yapanlara da”</i> şirk günahını ve başka mâsıyetleri irtikâb edenlere de<br/>
<i>“kötülüğün cezâsı misliyle verilir.”</i> Kötü işler yapanların cezâsı da bir günaha karşılık<br/>bir kötülük olmak üzere cezâlandırılmaktır. İyiliğin karşılığı artırıldığı gibi kötülüğünki<br/>artırılmaz.<br/>
<i>el-Keşşâf</i>’ta denilir ki: “Bu âyette önceki âyetteki <i>“fazlası”</i> ile kasdedilenin Allah’ın<br/>
fazl u keremi olduğuna delil vardır. Çünkü Allah’ın kötülüğü daha fazlasıyla<br/>cezâlandırmaması O’nun âdil olduğuna delildir. Önceki âyette ise iyiliğin karşılığını<br/>fazlasıyla vermesi, fazl u keremini gösterir.”<br/>
Fakir <b>(Bursevî)</b> der ki: Bütün müfessirler, bu konuda <i>el-Keşşâf</i> müellifi<br/>
<b>Zemahşerî</b>’ye tâbi olmaktadırlar. Fakat Hz. Peygamber (s.a.)’in âyetle ilgili yukarıda<br/>geçen yorumu, tâbi olunmaya, tercih edilmeye ve her görüşe takdim edilmeye daha<br/>lâyıktır. Buradaki fazlalıktan, Allah’ın fazlının ve O’na kavuşmanın kastedilmesini<br/>engelleyen bir şey de yoktur. Çünkü, değerli şeylerin en üstünü olan kavuşma hâsıl<br/>olduktan sonra, ondan daha aşağı seviyedeki fazl ve sevabı katlama ihsânının hâsıl<br/>olacağı daha açıktır.<br/>
<i>“Ve”</i> ateşi gözleriyle gördükleri zaman <i>“kendilerini bir horluk”</i> hakirlik, rüsvaylık<br/>
<i>“kaplar.”</i> örter. Yâni zillet ve hakirliğin eserleri onların üzerinde zâhir ve âşikâr olur.<br/>
Burada kaplama fiilinin yüzlerine değil de kendilerine isnâd edilmesi bu horluğun<br/>
kendilerini tamamen kuşattığını, her taraflarını kapladığını bildirmek içindir.<br/>
<i>“Onları Allah’tan”</i> yani Allah’ın gazabından ve azâbından <i>“kurtaracak”</i><br/>
engelleyecek, koruyacak <i>“hiç kimse yoktur. Sanki yüzleri”</i> kapkara olduğu için<br/><i>“karanlık gecelerden parçalara bürünmüştür.”</i> Yâni karanlık halindeki geceden olan<br/>parçalara bürünmüştür. Bulanık gece gibi gamdan ve kederden onların yüzleri siyah<br/>olmuştur.<br/>
<i>“İşte onlar”</i> kötü işler yapan o güruh, yâni müşrikler ve münâfıklar <i>“da</i><br/>
<i>cehennemliklerdir.</i> <i>Hep orada kalacaklardır.”</i><br/>
Bilesin ki cennete girmek Allah’ın rahmetiyle, derecelerin bölüştürülmesi amellere<br/>
