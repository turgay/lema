<a name=3226></a><img src="RuhulBeyan-3226_1.jpg"/><br/>
<img src="RuhulBeyan-3226_2.jpg"/><br/>
hâm adı verilen şeylerdir.<br/>
Onlara <i>“de ki:”</i> bu rızkın bir kısmını helal, bir kısmını haram kılma konusunda <i>“Allah</i><br/>
<i>mı size böyle izin verdi”</i> de O’nun emrine uyarak, O’nun hükmüyle hareket edip haram<br/>veya helal kılıyorsunuz? <i>“yoksa”</i> O’nun haram veya helal kıldığını söyleyerek <i>“siz<br/>Allah’a iftira mı ediyorsunuz?”</i><br/>
<i>el-Kevâşî</i>’de şöyle der: “Bu âyet, kendisine hükmü sorulan meselede dikkatsiz<br/>
davranmaktan men eden ve insanı ihtiyatlı davranmaya sevk eden en tesirli<br/>âyetlerdendir. Bu konuda ihtiyatlı hareket etmeye teşvik etmektedir. Hüküm verirken<br/>ihtiyatlı davranmayan, Allah’a iftira etmiş olur.”<br/>
<b>Ali </b>(k.v) der ki: “İnsanlara bilgisizce fetva verenlere hem gökler hem de yer lânet<br/>
eder.”<br/>
<b>Ali Belhî</b>’nin kızı babasına boğazına kadar gelen kusmuğun hükmünü sordu. Ali:<br/>
“Tekrar abdest alman gerekir.” dedi. Sonra Ali bir ara rüyasında Hz. Peygamber<br/>(s.a.)’in kendisine şöyle dediğini gördü:<br/>
“–Hayır ya Ali. Ağız dolusu oluncaya kadar gerekmez.”<br/>Bu rüya üzerine Ali şöyle dedi:<br/>“–Verdiğim bu fetvanın Rasûlullah (s.a.)’e arz olunduğunu anlayınca kendi kendime<br/>
bir daha aslâ fetva vermemeye karar verdim.”<br/>
Âyette şuna da işâret vardır: Bir kimsenin şöyle inanması ve şöyle demesi câiz<br/>
değildir:<br/>
“İlâhî vâridât ve rabbânî şâhidlerden olan mânevî rızık nefis sahiplerine haram, kalb<br/>
sahiplerine ise helaldir. Bu saadetleri elde etmek, bu değerli şeylere nail olmak bizim<br/>harcımız değil, bilakis sadece değerli, büyük zatlarla peygamber ve velilerin<br/>seçkinlerinin harcıdır.” Çünkü böyle bir söz, Allah’a atılmış bir iftiradır. Allah, yüce<br/>derece ve makamlara dâveti hiçbir gruba tahsis etmemiş, çağrısını umumi kılmıştır.<br/>Nitekim şöyle buyurmuştur: <b>“<i>Allah selam/esenlik yurduna çağırıyor</i></b><b>.”</b> (Yunus, 10/25);<br/><b>“<i>Sizi mağfiret etmeye çağırıyor</i></b><b>.” </b>(İbrahim, 14/10)<br/>
Bu bakımdan, insanların Allah’ın bu rızkını kendilerine haram kılmaları sırf<br/>
cimriliklerinden, akıl kıtlığından, himmet eksikliğinden ileri gelmektedir. Yoksa Allah<br/>onlara, bu manevi rızık kapısını kapatmış değildir. Çünkü O, Feyyâz ve Vehhâb; yani<br/>bol bol ihsan ve lütufta bulunandır.<br/>
<b>Hâfız </b>der ki:<br/>
<i>Âşık-ı sâdık odur ki yâri onun hâline nazar etmeye<br/>Ey efendi, sende aşk derdi yoktur, derdlilere tabib vardır</i><br/>
