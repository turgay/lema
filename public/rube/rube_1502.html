<a name=1503></a><img src="RuhulBeyan-1503_1.jpg"/><br/>
<img src="RuhulBeyan-1503_2.jpg"/><br/>
<img src="RuhulBeyan-1503_3.jpg"/><br/>
<img src="RuhulBeyan-1503_4.jpg"/><br/>
<img src="RuhulBeyan-1503_5.jpg"/><br/>
olduğunu zannederlerdi. Gönüllerini ferahlatmak ve huzur içerisinde olmalarını<br/>sağlamak için namazı kısaltmalarının günah olmadığı açıklanmıştır. Nitekim <i><b>“Her kim<br/>Beytullah’ı ziyâret eder veyâ umre yaparsa Safâ ile Merve’yi tavaf etmesinde<br/>kendisine bir günah yoktur”</b></i> (Bakara, 2/158) âyeti de böyledir. Oysa bu tavaf, yâni<br/>sa’y bize göre vâcib İmam Şafiî’ye göre rükündür.<br/>
Sefer ruhsatında âsî de itâatkar gibidir. Kaçak köle ve yol kesen de seferde<br/>
namazlarını kısaltırlar. Çünkü, âsî olan mukîm, itâatkar olan mukîm gibi bir gün ve bir<br/>gece mest üzerine mesh eder. Çünkü sefer günah değildir. Âsînin maksadına da<br/>bakılmaz.<br/>
<i>“Kâfirlerin size kötülük etmelerinden endişe ederseniz”</i> ifâdesinde savaş ve diğer<br/>
hoşlanmadığınız bir durumla size taarruzda bulunurlarsa namazınızı kısaltmakta bir<br/>günah yoktur. Özellikle korku halinde namazı kısaltmak bu âyetle sabittir. Emniyet<br/>durumunda kısaltmak ise sünnetle sâbittir.<br/>
<b>Ebu’s-Suûd </b>tefsirinde şöyle demiştir: “Bu hüküm sonraki âyette zikredilen cemâatle<br/>
kılınan korku namazı hakkında mûteber bir şarttır. Fakat mutlak olarak namazı<br/>kısaltmaya gelince onun meşrûiyeti hakkında açık hadisler bulunduğu için ittifakla böyle<br/>bir şarta gerek yoktur.<br/>
Ebu’s-Suûd başka sözler söyledikten sonra şöyle devâm eder: Biz bilakis bu âyet-i<br/>
kerîmenin; namazın kısaltılmasının miktarı ve keyfiyeti, namazın kısaltılması ile ilgili<br/>hükümler ve namazın kısaltılmasının kendisine bağlandığı sefer müddetinin miktarı<br/>hususlarında mücmel bir âyet olduğunu söylüyoruz. Emniyet durumunda da namazın<br/>kısaltılması bunun yarıya indirilmek sûretiyle dört rekâtlı namazlara ve belirli bir<br/>sürede yapılan yolculuğa tahsîs edilmesi gibi. Rasûlullah (s.a.v.)’den gelen hadislerin<br/>tamamı Kur’an’ın mücmel olarak zikrettiği hususların açıklanmasıdır.”<br/>
<b>İbn-i Abbas </b>(r.a.)’dan rivâyet edildiğine göre o şöyle demiştir: “Rasûlullah (s.a.v.)<br/>
Mekke ile Medîne arasında yolculuk yaptı. Allah’tan başka hiç kimseden korkmadığı<br/>halde dört rekâtlı namazları iki rekât olarak kıldı.”<a href="RuhulBeyans.html#1512">[134] </a>Hadis, <b>Taberânî</b>’nin <i>“el-<br/>Mu’cemü’l-vasît”</i>inde rivâyet edilmiştir.<br/>
<i>“Şüphesiz kâfirler, sizin apaçık düşmanınızdır.”</i> Yâni, düşmanlıkları ortadadır. Size<br/>
tam anlamıyla düşman olmaları, savaş ve diğer yollarla size taarruz etmelerinin<br/>sebeplerindendir.<br/>
<i> </i><br/>
<i> </i><br/>
<i> </i><br/>
<i> </i><br/>
