<a name=3480></a><img src="RuhulBeyan-3480_1.jpg"/><br/>
kendin o öğüdü alıyorsan, insanlara da öğüt ver. Aksi takdirde benden hayâ et.”<br/>
<b>Hâfız </b>der ki:<br/>
<i>Vâizler bu cilveyi mihrabda ve minberde ederler<br/>Yalnız kalınca o işi başka türlü yaparlar<br/>Bir müşkilim var, meclisin âlimine sor<br/>Başkalarına tevbe buyuranlar neden tevbede eksik kalırlar?</i><br/>
<i>“Ben”</i> bu yaptığım emir ve yasaklamalarla <i>“sadece”</i> düzeltmeye <i>“gücümün yettiği</i><br/>
<i>kadar”</i> vaaz ve nasîhatle sizi <i>“ıslâh etmek istiyorum.”</i><br/>
<i>Bahru’l-ulûm</i>’da der ki: “Düzeltmeye gücüm yettiği müddetçe, imkânlarım elverdiği<br/>
sürece çıkar ve yararınıza olan şeyleri size açıklamaya çalışacağım.”<br/>
<b>Sa‘dî</b> şöyle der:<br/>
<i>Faydalı olduğunu bildiğin sözü söyle<br/>Hiç kimseye makbûl gelmese de</i><br/>
<i>“Fakat başarmam”</i> maksadım olan sizi ıslah etme görevini gerçekleştirmeye<br/>
muvaffak olmam <i>“ancak Allah’ın yardımı iledir.”</i> Sadece O’nun destek ve yardımı<br/>iledir. Hatta ıslah, yaratma bakımından O’na dayanır. Ben ise ıslahın zâhirî<br/>sebeplerinden biriyim.<br/>
Hayır yollarını kolaylaştırmak demek olan ‘tevfîk’in asıl mânâsı, hayır konusunda<br/>
insanın fiillerinin kadere uygun olmasıdır. İttifak/tevâfuk ise insan fiillerinin ister hayır,<br/>ister şer olsun kadere uygun olmasıdır.<br/>
<i>et-Te’vîlâtü’n-Necmiyye’</i>de şöyle der: “Tevfik, kulun ebedî bir inayete ve ezelî bir<br/>
ihtimâma mazhar olması demektir.”<br/>
<i>“Yalnız O’na dayandım”</i> O’nun dışındaki tüm varlıklardan yüz çevirerek bu konuda<br/>
sadece O’na itimâd ettim. Çünkü O, her şeye kadir olan yegâne varlıktır. O’nun<br/>dışındakiler ise hadd-i zâtında sırf âcizdirler. Hattâ bize arka çıkmaları için<br/>kendilerinden yardım dilenemeyecek kadar değersiz yok hükmünde varlıklardır. <i>“ve<br/>yalnız O’na yönelirim.”</i> Yâni ele aldığım bütün işlerimde O’na yönelirim.<br/>
Kasdedilenin şöyle olması da mümkündür: Gerek yaptığım, gerekse yapamadığım her<br/>
şeyde hakka ve doğruya isâbet etmeye muvaffak oluşum, sadece O’nun yol göstermesi<br/>ve yardımı iledir.<br/>
<i>“Yalnız O’na dayandım.”</i> ifadesi insanın mebdeini, nereden geldiğini bilme ile ilgili<br/>
derecelerinin en yükseği olan katıksız tevhid makamına işârettir. <i>“Ve yalnız O’na<br/>yönelirim.”</i> Yâni her meselede bütün benliğim ile O’na yönelirim, ifâdesinde de<br/>meâdın, dönüşün nereye olacağının bilgisine işâret edilmektedir.<br/>
Tevekkül üç çeşittir:<br/>
