<a name=1330></a>hazırlamak, câriye almakta çekingen davranmalarını yok etmek içindir. Yâni, Allah<br/>sizinle câriyeleriniz arasındaki îman üstünlüğünü çok iyi bilmektedir. Belki bir<br/>cariyenin îmânı, hür bir kadınınkinden daha üstün olabilir. Yine bir kadının îmânı da<br/>erkeğin îmânından daha üstün olabilir. Şu halde mü’min haseb ve nesebe göre değil,<br/>ancak îmân ve İslâm’a göre üstünlük ve rüçhân talebinde olmalıdır.<br/>
<i>“Hep aynı köktensiniz.”</i> Siz de köle ve câriyeleriniz de aynı neseptensiniz.<br/>
Nesebiniz, Âdem’dendir. Dîniniz ise İslâm’dır. Nitekim.<br/>
<i>Birbirine denktir bütün insanlar sûretâ<br/>Babaları Âdem’dir, anaları ise Havvâ</i><br/>
Hem sizinle köleleriniz arasında îmân kardeşliği, aynı dinden olma durumu da vardır.<br/>
Hiçbir hürün hiçbir köleye karşı, dînî kıdem ve îmân dışında üstünlüğü yoktur.<br/>
<i>“Öyle ise iffetli yaşamaları,”;</i> yâni, zinâdan korunup iffetli olmaları hâlinde <i>“zinâ</i><br/>
<i>etmemeleri”</i> yâni, açıkça zinâ etmemeleri hâlinde. <i>“ve gizli dost da tutmamaları<br/>şartıyla.”</i> Âyetteki <i>“ahdân” </i>kelimesi, <i>“hadn” </i>kelimesinin çoğulu olup “gizli dost”<br/>demektir. Çoğul olması, herbirinin gizli bir dostu olması mânâsınadır. Yoksa bir kadının<br/>çok sayıda gizli dostları olmaması mânâsına değildir. Yâni, “hem açıktan açığa, hem de<br/>gizlice zinâ etmemeleri şartıyla” demektir.<br/>
Câhiliye devrinde cariyelerin zinâsı iki türlüydü: İlki <i>“sifâh”</i>dır ki bu, câriyenin<br/>
kendisini arzulayanlarla para karşılığı yaptığı zinâ idi. Diğeri <i>“muhâdene”</i>dir ki bu da<br/>câriyenin hususî olarak dostuyla yaptığı zinâ idi. Birincisi açıktan açığa ikincisi ise<br/>gizlice yapılırdı. Gizli dostu olan câriyeye zinâ ediyor gözüyle bakmazlardı. Bu sebeple<br/>Allah, iki tür zinâyı da ayrı ayrı zikredip ikisinin de haramlığına hükmetmiştir.<br/>
<i>“Ve sâhiplerinin izniyle onları nikahlayıp alın.”</i> Câriye ile hür arasında aslında bir<br/>
fark bulunmadığına vâkıf olduğunuza göre câriyeleri sâhiplerinin izniyle nikahlayın.<br/>Onlara tepeden bakmayın.<br/>
Câriye sahiplerinin akde bizzat taraf olmalarının değil de izin vermelerinin şart<br/>
kılınması, câriyelerin bu nikah akdini bizzat kendilerinin yapabileceğini göstermektedir.<br/>
<i>“Mehirlerini de güzelce verin”; </i>Yâni, câriyelerin mehirlerini, kendilerini<br/>
oyalamadan, zarara uğratmadan, kendinize bağışlamaya zorlayıp mecbur bırakmadan<br/>ödeyin.<br/>
<i>“Evlendikten sonra bir fuhuş yaparlarsa”; </i>yâni, zinâ ederlerse <i>“onlara”</i> şer’an<br/>
bâkire ve <i>“hür kadınların cezâsının”;</i> yüz sopadan ibâret olan haddin <i>“yarısı”<br/></i>uygulanır ki bu elli sopadır. Nitekim evlenmeden önce de bu miktardaydı. Maksat<br/>evlenince hür kadınlara uygulanan cezâ değiştiği gibi câriyelere uygulanan cezânın<br/>evlilikle değişmediğini beyân etmektir. Câriyeler için recm de sözkonusu değildir.<br/>Çünkü recm yarıya bölünemez. Fakihler, kölenin haddini de câriyeninkine kıyasen<br/>belirlemişlerdir. İkisini birleştiren özellik, köleliktir. Evlilik ise bülûğla birlikte akıl,<br/>özgürlük, sahih bir nikahla cinsî münâsebet ve -İmam Şâfiî’nin karşı çıkmasına rağmen-<br/>müslüman olmaktan ibârettir.<br/>
