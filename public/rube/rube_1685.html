<a name=1686></a>Bu ifâdede mü’minlere ziyâde bir vaad vardır. Çünkü mü’minlerin düşmanlarını<br/>
yakalayacak olan bu tehdit, mü’minlerin kalbine ferahlık veren ve onlardan çektikleri<br/>eziyeti kaldıran bir cümledir. Çünkü insan, düşmanları bir başkası tarafından tehdit<br/>edildiği zaman ferahlar.<br/>
Biliniz ki Allah Teâlâ mü’minlere adâlet emrini açıklamış, zulmü men ettikten sonra<br/>
adâletin takvâ mevkiinde olduğunu belirtmiştir. Kişiyi ona sevkeden âmil buğz ve öfke<br/>olduğu için zulmün, hevânın gereği olduğunu beyân etmiştir.<br/>
Mü’mine gereken şey, dost ve düşmanları hakkında ve özellikle de kendisi, ailesi ve<br/>
çocukları hakkında adâletle davranmaktır. Nitekim: <i>“Hepiniz çobansınız ve hepiniz<br/>güttüğünüzden mes’ulsünüz.”</i><a href="RuhulBeyans.html#1690">[279]</a> hadisi bunu bildirmektedir.<br/>
<b>Enüşirvân</b>’ın tahtında şu yazı bulundu: Mülk ancak otoriteyle, otorite insanlarla,<br/>
insanlar malla, mal bayındırlıkla, bayındırlık da halka âdil davranmakla olur. Sultan,<br/>halkın yaptığı her hayırlı işte onlara ortaktır.<br/>
<b>Hâfız</b> şöyle demiştir:<br/>
<i>Hükümdarın yüz yıl ibadet edip zahitlik etmesinden<br/>Adaletle hükmettiği bir saatlik ömrü daha değerlidir</i><br/>
<i>el-Fütûhât’</i>ın “Tavsiyeler” bölümünde şöyle denilmiştir: Din ulularından. Muhammed<br/>
b. Vâsi, bir gün zamanın valisi olan Bilâl b. Bürde’ye gitti. O eğlenmekte idi. Önüne kar<br/>koymuş yiyordu. Muhammed b. Vâsi’e şöyle dedi: Ey Ebû Abdullah! Benim evimi nasıl<br/>buluyorsun? O şu cevabı verdi: “Güzel bir ev. Ancak cennet bundan daha güzel.<br/>Cehennem ateşini anmak bu gibi şeyleri unutturur.” Vâli, “Kader hakkında ne dersin?”<br/>diye sordu. O şöyle dedi: “Kabirlerde medfun sırdaşlarını düşünürsen kader hakkında<br/>sormaya fırsat bulamazsın.” Vâli, “Benim için duâ et” dedi. Dedi ki: “Benim duâmı ne<br/>yapacaksın? Senin kapında bunca mazlum var, hepsi sana duâ etmekteler. Onların duâsı<br/>yükseklere çıkar. Zulmetmezsen, benim duâma ihtiyâcın kalmaz.”<br/>
Hârun Reşid, Behlül’e: “Ben kimim?” dediğinde Behlül ona şöyle dedi: “Sen öyle bir<br/>
kimsesin ki, doğuda bir kişiye zulmedilse batıda bile olsan, Allah kıyâmet gününde onun<br/>hesâbını sana sorar.” Bunun üzerine Hârun Reşid ağladı.<br/>
<i>“Aynu’l-Meâni”</i>de şöyle denir: Âlim, zâlimlerin bekası için duâ ederek onların<br/>
yanına giremez. Yine şöyle denilmiştir: Kim zâlimin bekası için duâ ederse, Allah’ın<br/>arzında O’na isyan etmesini arzu etmiş demektir. Bu yüzden nasîhat etmek ve yağcılığı<br/>terk etmek gerekir. Bir hadiste: <i>“Hak şinaslığı, Ömer’e dost bırakmadı”</i><a href="RuhulBeyans.html#1690">[280]<br/></a>buyurulmuştur.<br/>
<b>Şeyhu’l-Ekber</b> (k.s.) şöyle demiştir:<br/>
<i>Nasîhate ve gerçeği söylemeye devam ettiğim için onlar,<br/>Varlıkta bana dost bırakmadılar.</i><br/>
