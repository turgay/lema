<a name=6024></a><img src="RuhulBeyan-6024_1.jpg"/><br/>
<img src="flower_sep.jpg"/><br/>
<img src="RuhulBeyan-6024_3.jpg"/><br/>
<img src="RuhulBeyan-6024_4.jpg"/><br/>
<img src="RuhulBeyan-6024_5.jpg"/><br/>
<i>“müslüman olmuştuk.”</i><br/>
<b>43. Onu, Allah’tan başka taptığı şeyler <i>(o zamana kadar tevhid dinine girmekten)</i></b><br/>
<b>alıkoymuştu. Çünkü kendisi inkârcı bir kavimdendi.</b><br/>
<i>“Onu, Allah’tan başka taptığı şeyler (o zamana kadar tevhid dinine girmekten)</i><br/>
<i>alıkoymuştu.”</i> Bu, Allah Teâlâ tarafından onun bu ana kadar müslüman olmayışına<br/>neyin mâni olduğunun beyanıdır. Yâni onun Allah Teâlâ’ya ibâdeti bırakıp da güneşe<br/>tapması, müslüman olmasına mâni olmuştu.<br/>
<i>“Çünkü kendisi inkârcı bir kavimdendi.”</i><b> </b>Bu, onun Allah’ı bırakıp güneşe tapmasının<br/>
sebebini ortaya koymaktadır. Yâni o küfürde kök salmış bir kavimdendi. Bu yüzden<br/>onların arasındayken, Süleyman (a.s.)’ın hükümranlığı altına girene kadar Belkıs<br/>müslüman olduğunu açıklayamamıştı. Nihâyet böylece mü’minler topluluğuna katıldı.<br/>
<i>Mesnevî’</i>de der ki:<br/>
<i>Süleyman, Sebe’nin kuşlarına bir ıslık çalınca<br/>Onların tümünü kendine bağladı<br/>Canı ve kanadı olmayan ya da balık gibi dilsiz ve sağır<br/>Bir kuş kalmıştı geriye</i><br/>
Âyet delâlet eder ki kişinin bir şeyle meşgul olması, kendisini onun zıddını yapmaktan<br/>
alıkoyar. Belkıs güneşe tapardı. Ona ibâdeti, kendisini Allah’a ibâdet etmekten<br/>alıkoyuyordu. Allah Teâlâ’ya ibâdet ve muhabbet dışında hiçbir şeye derinlemesine<br/>dalmamalıdır. Çünkü bir kimsenin kalbinde Allah’tan başka şeylerin (mâsivâ) sevgisi<br/>ağır basınca, onu men edecek bir akıl ve din olmayınca, o şeyin sevgisi kendisini sağır<br/>ve kör eder. Nitekim Hz. Peygamber (s.a.): “<i>Bir şeyi sevmen seni kör ve sağır eder.</i>”<a href="RuhulBeyans.html#6027">[64]<br/></a>buyurmuştur.<br/>
Rivâyet edildiğine göre Süleyman (a.s.) Belkıs gelmeden önce emretti ve onun<br/>
geçeceği yolun üzerine avlusu beyaz camdan bir köşk yapıldı. Camın altından su<br/>akıtıldı, içine balık ve benzeri deniz hayvanları salındı. Sanki o evin avlusu/ortası<br/>büsbütün su gibi görünüyordu. Süleyman (a.s.)’ın tahtı da ortasına kondu ve üzerine<br/>oturdu. Kuşlar, cinler ve insanlar etrafını sardılar.<br/>
<i> </i><br/>
<i> </i><br/>
