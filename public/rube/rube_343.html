<a name=344></a><img src="RuhulBeyan-344_1.jpg"/><br/>
<img src="RuhulBeyan-344_2.jpg"/><br/>
<b>73. “Haydi, şimdi <i>(öldürülen) </i></b><b>adama, <i>(kesilen ineğin) </i></b><b>bir parçasıyla vurun”</b><br/>
<b>dedik. Böylece Allah ölüleri diriltir ve düşünesiniz diye size âyetlerini<br/><i>(Peygamberine verdiği mûcizelerini)</i></b><b> gösterir.</b><br/>
<i>“Vurun!” </i>emri, “kişi veya insana vurun!” mânâsınadır. O ineğin herhangi bir<br/>
bölümüyle ona vurun. Bu parça dili de olabilir. Çünkü dil, konuşma vâsıtasıdır. Veya<br/>kuyruk sokumu olabilir; çünkü o en evvel yaratıldığı gibi, en sona kalacak, yaratılış<br/>tekrar onun üzerine binâ edilecektir. Veya bu “parça”dan murâd vücûdun diğer<br/>âzâlarından biridir. Parça ve bölüm, yarımdan daha az kısım demektir. Mânâ şudur: “O<br/>parçayla ölüye vurdular. O anda o kimse canlanıverdi.” Bu kısım her ne kadar burada<br/>yoksa da, <i><b>“İşte Allah ölüleri böylece diriltir.”</b></i> ifâdesi bu bölümün hazfedildiğini; ama<br/>mânâ olarak varlığını gösterir.<br/>
Rivâyet edildiğine göre; yahûdîler ölüye o parçayla vurunca o cesed, Allah’ın izniyle<br/>
yaralarından kan akar halde ayağa kalktı ve: “Beni amcamın oğulları falan ve falan<br/>öldürdü” dedi. Sonra tekrar düşüp öldü. O iki kişi yakalanarak öldürüldü. O günden<br/>sonra da kâtile mîrâstan pay bırakılmadı.<br/>
Mûsâ (a.s.) onlara, ineğin bir parçasıyla o ölüye vurmalarını emretti. “Sihir veya hile<br/>
yaptı” demesinler, diye kendisi vurmaktan kaçındı.<br/>
“Allah işte böylece; yâni anılan şahsı dirilttiği gibi kıyâmet günü de ölüleri diriltir.”<br/>
Biraz önce de söylediğimiz gibi, “O cesede vurdular, o da hayat buldu.” âyetindeki<br/>hitab, maktûlün hayatında iken bulunan yahûdîleredir. Yâni, bu garib yaşayanlar gibi,<br/>demektir.<br/>
Burada eğer: “Yahûdîler zâten öldükten sonra dirilmeyi kabûl ediyorlardı, tekrar bu<br/>
âyetin getirilmesinin mânâsı nedir?” denirse, şu cevap verilir: “Onlar sözle ve taklîdî<br/>olarak bunu kabûl ediyorlardı. Allah onlara diriltmeyi bizzat göstererek bu inançlarını<br/>pekiştirmek için bu âyeti getirdi. Nitekim Hz. İbrâhîm de Allah’dan ölüyü diriltme<br/>konusunda delîl istemesinin sebebini: <i><b>“Kalbim itminân bulsun diye”</b></i> (el-Bakara,<br/>2/260) ifâdesiyle belirtir.<br/>
Âyetteki hitâbın Peygamber (s.a.) zamanında ve âyetin inişinde hazır bulunan ve<br/>
öldükten sonra dirilmeyi kabûl etmeyen yahûdîler hakkında olması da mümkündür. O<br/>zaman <i>“kavl”</i> (söz) takdîr etmemize hâcet kalmaz. Bilakis “İneğin bir kısmı ile<br/>vurunuz!” bölümünde hikâye sona erer.<br/>
<i>“Allah, herşeye kâdir olduğunu gösteren delillerini size gösterir; umulur ki, siz de</i><br/>
<i>yola gelirsiniz.”</i> Âyetin mânâsı şudur: Akıllarınızı kemâle erdirmesi, bir kişiyi<br/>canlandırmaya kâdir olanın herkesi canlandırmaya kâdir olacağını bilmeniz,<br/>nefislerinize uymaktan uzak kalmanız ve emrettiği hususlarda kendisine itâat etmeniz<br/>için Allah Teâlâ âyetlerini gösterir.<br/>
