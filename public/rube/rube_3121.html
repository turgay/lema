<a name=3122></a><img src="RuhulBeyan-3122_1.jpg"/><br/>
<img src="RuhulBeyan-3122_2.jpg"/><br/>
<i>Mesnevî</i>’de şöyle denilir:<br/><i>Tıpkı yükten kaçan katır gibi<br/>Başını alır, dağları boylar!<br/>Hayvanın sahibi ona der ki: “A sersem, başı dönmüş,<br/>Her tarafta eşek avlamak üzere sinmiş bir kurt var<br/>Kemiklerini şeker gibi ezer, ufalar…<br/>Artık bir daha diriliği, hayatı göremezsin bile!<br/>Kendine gel de sahipliğimden kaçma, yükün ağırlığından çekinme..<br/>Senin canın benimdir.” diye ardına düşer, koşar durur!<br/>Sen de bir katırsın.. Çünkü nefsin gâlib<br/>A kendisine tapan, hüküm gâlibindir.<br/>Mustafa, Hakk’ın imrahorudur<br/>Cefakâr nefis katırlarına bakmak, yola getirmek için<br/>Hâsılı belâların çoğu peygamberlere gelir<br/>Çünkü ham kişileri yola getirmek, bir belâdır.</i><br/>
<b>İsa </b>(a.s.) havârîlere: “Dâne nerede biter?” diye sordu. Onlar da: “Toprak’ta” dediler.<br/>
Hz. İsa da: “Hikmet de kalbde biter.” dedi. Toprak tevâzua, alçak gönüllülüğe işâret<br/>eder. Beşerin Efendisi (s.a.)’in şu hadisi de buna işaret eder: “<i>Kim Allah için kırk<br/>sabah (gün) ihlas üzere olursa kalbinden lisânına hikmet pınarları dökülür</i>.”<a href="RuhulBeyans.html#3123">[6]</a><br/>
Pınarlar ancak yeryüzünde olur. Orası suyun fışkırıp çıktığı yerdir. Açıktır ki kâfirler<br/>
nefislerini tevâzu ve kulluk mertebesine indirmedikleri ve iyi niyetle uyarıyı kabul<br/>etmedikleri için o tatlı kaynağa, yâni Kur’an’a ulaşmaktan mahrum olmuşlar ve hicrân<br/>köşelerinde ciğerleri susuz kalakalmışlardır. Kendi nefsânî arzularının hevâsı peşinde<br/>koşan mütekebbirler nerede, Mevlâlarının Habibi’nin lisânından akıttığı hidayet<br/>pınarından içmek nerede?!!<br/>
Kâfirler açık küfürleriyle Kur’an’ın sihir olduğunu iddiâ ile hârikûlâde bir sözü inkâr<br/>
ettikleri gibi gizli şirke düşen müşrikler de gizli şirkleriyle kendi âdetlerine uymayan<br/>kerâmetleri inkâr ettiler.<br/>
<b>İmam Yâfiî </b>şöyle demiştir: “Münkirlerden bir çoğu, evliyâ ve sâlihlerin havada<br/>
uçtuklarını görseler: “Bu sihirdir, bunlar da şeytandır.” derler. Şüphe yok ki tevfikten<br/>mahrûm olan, gayben ve mânen hakkı yalanlayan kimse, gördüğünde ve hissettiğinde de<br/>onu yalanlar. Şaşılacak şeydir; sihir ve şeytanların işi nasıl büyük peygamberlere ve<br/>değerli velîlere nisbet edilebilir?!<br/>
Hem gizli olarak, hem de açıktan Allah’tan af ve âfiyet dileriz! Bizi bozuk akidelerden<br/>
ve helâki gerektiren amellerden muhafaza buyurmasını niyaz ederiz.<br/>
