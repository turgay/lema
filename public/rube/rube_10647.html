<a name=10648></a><img src="RuhulBeyan-10648_1.jpg"/><br/>
<img src="RuhulBeyan-10648_2.jpg"/><br/>
<img src="RuhulBeyan-10648_3.jpg"/><br/>
<img src="flower_sep.jpg"/><br/>
<b>FECRE YEMİN OLSUN</b><br/>
<b>Bismillâhirrahmânirrahîm<br/>1. Fecre yemin olsun ki,<br/>2. On geceye <i>(haccın on gecesine)</i></b><b>,<br/>3. Çifte ve teke,<br/>4. Geçip gittiği vakit geceye andolsun,<br/>5. Akıl sâhibi için bunlarda elbette bir yemin <i>(değeri) </i></b><b>var, değil mi?</b><br/>
<i>Keşfu’l-esrâr</i>’da ifâde edildiğine göre Araplar en çok yemin eden bir millet<br/>
olduklarından Kur’an yemin konusunda onların âdeti üzere gelmiştir.<br/>
Fecr iki çeşittir. Birisi kurdun kuyruğu gibi dik olarak yukardan ufka doğru inen<br/>
fecirdir ki buna fecr-i kâzib/yalancı fecr derler. Bunun doğmasıyla herhangi bir şer’î<br/>hüküm meydana gelmez. Diğeri ise ufka doğru yayılan fecir/tan yeri ağarmasıdır. Bu<br/>fecr-i sâdıktır ki oruç ve namaz vakti bununla ilgilidir.<br/>
Allah bu âyette fecre yemin etmiştir. Fecr güneş ışığının doğu ufkunda ortaya çıktığı<br/>
vakittir. Allah Teâlâ sabaha da yemin ederek <i><b>“ağarmaya başladığında sabaha<br/>andolsun”</b></i> (Tekvir, 81/18) buyurmuştur. Çünkü sabah vaktinin girmesiyle gece sona<br/>erer. Böylece ortalık aydınlanır; rızık talebiyle insanlar, kuşlar ve vahşi hayvanlar gibi<br/>diğer canlılar yeryüzüne yayılır. Bu ölülerin kabirlerinden kalkmalarına benzer. Bunda<br/>düşünenler için büyük bir ibret vardır.<br/>
<b>Kâşifî</b> der ki: “Sabaha yemindir, zira sabah dostların münâcât vaktidir.”<br/>Ya da bu âyette arefe gününün sabahına yemin edilmiştir. Çünkü arefe sabahı çok<br/>
şerefli bir gündür. Hacılar o gün Arafat dağına doğru yola çıkarlar. Bir hadiste <i>“Hac,<br/>Arafat’tan ibârettir.” </i><a href="RuhulBeyans.html#10652">[90]</a> buyrulmuştur. Yani Arafe gününün sabahına kasemdir ki<br/>hacıların duâ ve niyaz vazifeleri bu sabahta olur.<br/>
Ya da bu âyette nahr/kurban bayramı sabahına yemin edilmiştir. Çünkü o gün de büyük<br/>
bir gündür. O gün farz olan tavaf yapılır, saç traş edilir ve şeytan taşlanır. Nahr gününün<br/>hacc-ı ekber günü olduğu da rivâyet edilmiştir.<a href="RuhulBeyans.html#10652">[91]</a><br/>
Bir kavle göre sabahtan maksad; yıl kendisiyle başladığı için Muharrem’in birinci<br/>
günü ya da fakirlerin haccı olan Cuma sabahıdır.<br/>
