<a name=6224></a>Allah, işlenen günahın karşılığının fazl ve rahmetinden dolayı arttırılmayacağını ve<br/>
fakat sadece günaha eşit ve âdil bir cezâ verileceğini bildirmiştir ki böylece kul, fetvâ<br/>ve takvânın yasakladığı şeylerden kaçınsın. Çünkü her bir kötülüğün er ya da geç bir<br/>çeşit cezâsı vardır.<br/>
<i>Mesnevî</i>’de der ki:<br/>
<i>Senin üzerine karanlıklardan ve gamdan yana ne gelirse<br/>Bil ki korkusuzluktan ve küstahlıktandır o</i><br/>
Hikaye edildiğine göre, İbrâhim b. Edhem (r.h.), Mekke’deydi. Bir adamdan hurma<br/>
satın aldı. Bir de ne görsün, yerde ayaklarının ucunda iki hurma var; bunları, satın aldığı<br/>hurmalardan sandı ve alıp yedi. Sonra Beyt-i Makdis’e gitti. Orada “Sahra” diye bilinen<br/>bir kubbe vardı. Oraya girip bir gün orada kaldı. Burada uygulanan adet, oraya girenler<br/>geceleyin kubbe tamamen meleklere kalsın diye oradan çıkarılırdı. Bu sebeple<br/>içerisinde bulunanlar ikindiden sonra dışarı çıkarıldılar. İbrâhim b. Ethem ise bir tarafa<br/>saklanıp gizlendi. Geceleyin orada kaldı. Melekler girdiler ve dediler ki:<br/>
“Burada bir Âdemoğlu belirtisi ve kokusu var.” Onlardan biri dedi ki: “O, Horasanlı<br/>
zâhid İbrahim b. Edhem’dir.” Başka bir melek dedi ki: “Şu, her gün kendisinden semâya<br/>makbul bir amel yükselen mi?” Önceki melek de: “Evet, odur; fakat bir seneden beri<br/>kendisine âid olmayan iki hurma sebebiyle ibâdeti semâya çıkmamakta ve duâsı kabul<br/>olunmamaktadır.”<br/>
Sonra melekler indiler ve fecr doğuncaya kadar ibâdetle meşgul oldular. Hizmetçi<br/>
gelip kubbeyi açtı. İbrâhim çıktı. Mekke’ye yola koyuldu. Alışveriş yaptığı o dükkanın<br/>kapısına geldi. Bir de baktı ki orada hurma satan genç biri. Ona selâm verip dedi ki:<br/>
“Burada geçen yıl ihtiyar biri vardı.” Genç, onun kendi babası olduğunu ve vefat<br/>
ettiğini söyledi. Bunun üzerine İbrâhim, iki hurma ile ilgili kıssayı ona anlattı. Genç<br/>dedi ki: “Bana düşen payımı ben helâl ettim. Kız kardeşimin ve annemin payını sen<br/>daha iyi bilirsin.” İbrâhim b. Ethem dedi ki: “Kız kardeşin ve annen nerede?” Genç dedi<br/>ki: “İkisi de evde.” İbrâhim, evin kapısına geldi, kapıyı çaldı. Asâsına dayanmış yaşlı<br/>bir kadın çıktı. İbrâhim selâm verdi, başından geçeni ona da anlattı. Kadın dedi ki:<br/>“Ben, kendi payımı helâl ettim.” Aynı şekilde kızı da kendi payına düşeni helâl etti.<br/>
Sonra İbrâhim b. Edhem, Beyt-i Makdis’e doğru yola çıktı. Gelince Kubbe-i Sahrâ’ya<br/>
girdi. Geceleyin oraya melekler de girdiler ve şöyle dediler: “O, İbrâhim’dir, bir yıldır<br/>duâsı kabul olunmuyordu; ancak o şimdi üzerindeki iki hurmalık borcu ödedi. Allah da<br/>semâya ulaşmayan ibâdetini kabul edip duâsına icâbet etti. Ve makamını ona iâde etti.<br/>Bunun üzerine İbrâhim b. Edhem, sevincinden ağladı. Bu hadiseden sonradır ki o, ancak<br/>yedi günde bir, helâl olduğunu bildiği bir yemekle iftar ederdi.<br/>
<i>et-Te’vîlâtü’n-Necmiyye’</i>de der ki: Burada, insanların işledikleri kötülüklerin<br/>
durumlarına göre cezâ göreceklerine işâret vardır. Eğer kötülük, Allah’a şirk (ortak)<br/>koşmaksa, cezâsı ebedî olarak cehennemdir. Şâyet işlenen masiyet türü bir günahsa,<br/>
