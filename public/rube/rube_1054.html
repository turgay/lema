<a name=1055></a><img src="RuhulBeyan-1055_1.jpg"/><br/>
Meşâyıhtan biri şöyle diyor: “Makbûl bir haccın alâmeti, dünyâdan uzaklaşıp âhireti<br/>
arzulamaktır.”<br/>
<b>Necmeddin Kübrâ </b>(k.s.) <i>et-Te’vîlât</i>’ında şöyle diyor: “Âyet-i kerîmelerde şunlara<br/>
işaret vardır: Allah Teâlâ Kâbe’yi, hacc ibadetini, haccın bütün erkân ve menâsikini,<br/>Allah’a giden yolda seyr ü sülûkün şart, edeb ve erkânına işaret kılmıştır. Haccın<br/>rükünlerinden biri ihramdır. İhram, şekilden, zevâhirden çıkmak; alışılagelmişi terk<br/>etmek; dünyâdan ve dünyâlık her şeyden kendini tecrîd etmek; kötü huylardan<br/>arınmaktır. Bütün bunlar ubûdiyet ihramı giymenin Allah’a yönelişin sağlamlığı ile kaim<br/>olduğuna işârettir.<br/>
Haccın bir diğer rüknü, arefe günü vakfe yapmaktır. Vakfe, mârifet Arafât’ında<br/>
durmaya Cebel-i Rahme’nin eteğinde durmak da ilticada sadâkata ve ahde vefâya<br/>işârettir.<br/>
Rükünlerden biri de tavaftır. Tavâf ise, rubûbiyet Kâbesi etrafında yedi defa tavâf<br/>
ederek yedi beşerî zaaftan kurtulmaya işârettir.<br/>
Bir diğer rükün olan sa’y; sıfatların Safâ’sı ile zâtın Merve’si arasında yürümeye<br/>
işârettir.<br/>
Haccın rükünlerinden bir diğeri olan traş ise, ubûdiyet izlerinin ilâhi nur usturasıyla<br/>
traş edilmesine işârettir. Diğer menâsiki de bunlara kıyasla çoğaltabilirsiniz. Hacc,<br/>diğer İslâmî rükünlerin aksine sırf talep ve kasda işaret etmektedir. Çünkü İslâm’ın<br/>bütün rükünleri, talep istîdâdının sadece bir yönüne işaret eder. Allah Teâlâ kullarına<br/>hacla ilgili olarak <i>“Beytullah’ı haccetmek Allah’ın kulları üzerine bir hakkıdır”<br/></i>buyururken kullandığı ifade tarzını, diğer hiçbir rükûn ve vacibte kullanmamaktadır.<br/>Yani diğer hiçbir ibâdet için: “Allah’ın kullar üzerinde hakkıdır.” dememiştir.<br/>
Bunun mânası şudur: Hacda işaret edilen gâye sadece Allah’dır. Öteki ibâdetlerin<br/>
maksadı ise, kurtuluşa ermek, yüksek dereceler kazanmak, Allah’a yaklaşmak, çeşitli<br/>makam ve kerâmetlerdir.<br/>
<i>“Oraya yol bulan”</i> kavlindeki istitâat Hak Teâlâ’nın tüm ins-ü cinnin ameline denk<br/>
olan cezbesidir. Allah’a yürümek ve O’na varmak, ancak bu cezbe sâyesinde<br/>mümkündür.<br/>
<i>“Kim inkâr ederse”</i> yani, Hakk’ın varlığına inanmaz, Rabb’in lütuflarının<br/>
esintilerinden yararlanamaz ve haccın rükünlerinin de işaret ettiği gibi ulûhiyet<br/>cezbelerine yaklaşamazsa; <i>“Şüphesiz Allah’ın -tüm âlemleri kendisi kemâle erdirdiği<br/>için- âlemlere ihtiyacı yoktur.”</i> Âlemlerin kemal bulup tam oluşu Allah sâyesinde olup,<br/>hiçbir şekilde Allah’dan müstağnî kalamazlar.<br/>
Allah Teâlâ, cümlemizi yakîn ve temkîn Kâbe’sine ulaşan kâmil kullarından eylesin.<br/>
Âmin.<br/>
<a href="RuhulBeyans.html#1051">[68].</a> <i>Müslim</i>, Mesâcid, 1-2; <i>Müsned</i>, V, 150.<br/>
