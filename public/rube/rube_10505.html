<a name=10506></a><img src="flower_sep.jpg"/><br/>
<img src="RuhulBeyan-10506_2.jpg"/><br/>
<img src="flower_sep.jpg"/><br/>
<img src="RuhulBeyan-10506_4.jpg"/><br/>
<b>5. Büyük bir günde<br/></b>İşte onlar o büyük günde diriltilecek olduklarını zannetmiyorlar mı? Sonra diriltilip<br/>
de bir zerre veya hardal miktarı şeyden hesaba çekileceklerini zannetmiyorlar mı?<br/>Âyette “zannetmek” fiili kullanılıyor. Zan aslında şek ve vehim sınırında olan zayıf bir<br/>inanç olmakla birlikte bu kadarcık bir zanna sâhip olan kimse bile bu çeşit çirkin fiilleri<br/>yapmaya cesaret edemez. O halde öldükten sonra dirileceğine kesin olarak inanan kimse<br/>buna nasıl cüret edebilir? Âyet-i kerimede zan fiilinin zikredilmesi teraziden ve<br/>ölçekten eksiltmeyi engellemede ifâdeye bir mubalağa ve abartı katmak içindir. Yoksa<br/>bir mü’min için öldükten sonra dirilme ve hesaba çekilme konusunda sâdece zan yeterli<br/>değildir. Tam tersine mü’min olan kimsenin buna kesin biçimde inanması gerekir.<br/>
<b>6. Öyle bir gün ki, insanlar o günde âlemlerin Rabbinin huzurunda divan</b><br/>
<b>duracaklardır.</b><br/>
“Rabbu’l-alemîn” ifâdesinin başında gizli bir muzaf vardır. Buna göre âyetin anlamı;<br/>
öyle bir gün ki, insanlar o günde, başka bir şey için değil, sâdece alemlerin Rabbinin<br/>emri ve hükmü karşısında divan duracaklardır demektir. Veya; insanlar o günde<br/>alemlerin Rabbine hesap vermek için duracaklardır, şeklinde de anlayabiliriz. Böylece<br/>onlar divan duracaklar, ölçü ve tartı aletinden çaldıkları ortaya çıkacak, yaptıklarının<br/>karşılığını göreceklerdir.<br/>
Âyeti şöyle anlamak da mümkündür: Onlar kabirlerinden, âlemlerin Rabbinin<br/>
ruhlarını cesedlerine geri iâde etmesi için kalkacaklardır.<br/>
Rivâyete göre onlar Allah’ın huzurunda dünya senesiyle tam kırk yıl, bir başka<br/>
rivâyette üçyüz sene duracaklardır. Her birinin teri kulaklarının yarısına erişecek ve<br/>onlara herhangi bir haber gelmediği gibi haklarında herhangi bir emir verilmeyecektir.<br/>Şair der ki:<br/>
<i>Bu makam heybettir; kimsenin bu konuda konuşmaya gücü yoktur.<br/>Mü’min Hakk’ın huzurunda farz namazı eda edeceği kadar kalacaktır.<br/></i>Allah’ın “Rabbu’l-alemîn” sıfatının özel olarak getirilmesi, onun her şeyin mâliki ve<br/>
mürebbisi olduğuna işâret etmek içindir. Dolayısıyla dünyada iken güçlü olan hiçbir<br/>zâlim onun karşısında duramayacaktır. Çünkü güçlü zâlim, O’nun kudret kabzası içinde<br/>emrine amade ve boyun eğmiş haldedir. Allah Teâlâ hiçbir şeyi kendi hâline<br/>bırakmayacak hattâ zayıf olan mazlumu da kendi hâline terk etmeyecektir. Çünkü<br/>
