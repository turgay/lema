<a name=1696></a><i>“Sözlerini bozmaları sebebiyle”</i> yani yahûdîler, Hz. Mûsâ’dan sonra peygamberleri<br/>
yalanlamak, onları öldürmek ve farzları zâyi etmek suretiyle ahitlerini bozdukları için<br/><i>“onları lânetledik.”</i> Yani onları merhametimizden uzaklaştırdık veya onları maymun ve<br/>domuzlara çevirdik. Yahut da onlara cizye vermelerini hükmederek aşağılık bir duruma<br/>düşürdük. <i>“ve kalplerini”</i> delillerden ve korkutmalardan etkilenmeyecek bir şekilde<br/><i>“katılaştırdık.” </i>Katı taş, yumuşak olmayan sert kaya demektir.<br/>
<i>“Onlar, kelimelerin yerlerini değiştirirler.”</i> Bu cümle, onların kalplerinin<br/>
katılaştığını beyan için getirilmiş bir başlangıç cümlesidir. Çünkü Allah’ın kelâmını<br/>değiştirmekten ve ona iftirâ atmaktan daha katı birşey olamaz. Onların (Tevrat’ı)<br/>tahriflerinden murad, ya kitaplarında olan Peygamber (s.a.v.)’in vasıflarını<br/>değiştirmeleri veya kitaplarını kötü te’vil etmeleridir. Bu mesele Bakara sûresinde<br/>geçmişti.<br/>
<i>“Kendilerine öğretilen”</i> Tevrat’tan veya Muhammed (s.a.v.)’e tâbi olmak gibi <i>“şeyin</i><br/>
<i>önemli bir bölümünü de unuttular.”</i> Onlar, Tevrât’ı tahrif edip kendilerine indirilen<br/>şeyden nasiplerini terkettiler, ona ulaşamadılar. Veyahut, onlar Tevrât’ı tahrif ettiler ve<br/>bunun uğursuzluğuyla bâzı şeyler hafızalarından silindi.<br/>
Nitekim rivâyete göre <b>İbn Mes’ûd </b>(r.a.): “Bâzen kişi günahı sebebiyle bâzı bilgilerini<br/>
unutur.” demiş ve bu âyeti okumuştur. Yine rivâyete göre Allah Teâlâ Ümeyye b. Ebî<br/>Salt’ın ilmini değiştirmiştir. O, şâirlerin en ileri gelenlerindendi. Uyurken ona bir kuş<br/>gelip gagasını ağzına soktu. O, uyandığı zaman bütün ilmini unutmuştu.<br/>
<b>Hâfız </b>şöyle demiştir:<br/>
<i>Amelsizlikten dünyada melûl olan sâdece ben değilim<br/>Âlimlerin üzüntüsü de amelsiz ilimlerindendir</i><br/>
Şunu bil ki ilimleriyle âmil âlimler ve vuslata ermiş meşâyih her asırda insanlara<br/>
mîsak (elestü bi-rabbiküm) gününü ve Hakk’ın kendilerine bu hitâbını hatırlatıp<br/>dururlar. Onları bu güzel hallere teşvîk ederler. Onlardan bâzısı kulak verir, bâzısı<br/>bundan yüz çevirir. Kulak veren kimse dünyâ ve ukbâya meyletmediği için Mevlâ’nın<br/>yakınlığına ulaşır, kabul görmüş ve rahmete erişmiş olur. Yüz çeviren ise mâsivâya<br/>yöneldiği için hiçbir şeye nâil olamaz. Reddedilmiş ve lânetlenmiş olur. Çünkü o,<br/>noksanlardan münezzeh olan yüce Allah’a verdiği sözü bozmuştur.<br/>
<i>Mesnevî’</i>de şöyle denilmiştir:<br/>
<i>Vefâsızlık köpeklere bile ar iken<br/>Ruh sâhibi insanlar nasıl vefâsızlık gösterir<br/>Nitekim Hak Teâlâ vefadan övgü ile söz etti<br/>Bizden daha vefâlı olan kimdir? dedi</i><br/>
<i>“İçlerinden pek azı hâriç, dâimâ onlardan hâinlik görürsün.”</i> Aldatma, hıyanet<br/>
