<a name=3118></a><img src="flower_sep.jpg"/><br/>
sâdece birisini alan, ilâhî mârifet dâiresinin hâricinde kalır.<br/>
O halde gerekleri ve hakikatleriyle bu harfler hakkındaki bilgi hakîkatte Allah’a,<br/>
Peygamber (a.s.)’a ve kâmil vârisleri olan âlimlere havale edilir. Bu vâris âlimlerden<br/>bazıları bu harflerin mânâlarını te’vil cihetine gitmiş ve “Hurûf-i mukattaadan olan her<br/>harf Allah Teâlâ’nın isimlerinden bir isimden alınmıştır.” demiştir.<br/>
Arapçada kelimenin bir kısmını zikretmekle yetinmek alışılagelmiş bir husustur.<br/>
Bundan dolayı <b>İbn Abbas </b>(r.anhümâ): “<i>Elif lâm râ</i>”nın mânâsı, “Ben Allah’ım,<br/>görürüm.” demektir.” demiştir. Yine ondan “<i>Elif lâm râ</i>”nın Rahmân’ın harflerinden<br/>olduğu, “Elif lâm râ”, “Hâ mîm” ve “Nûn” harfleri bir araya getirilince “er-Rahmân”<br/>isminin harflerini teşkil ettiği rivâyet edilmiştir.<br/>
<i>et-Te’vîlâtü’n-Necmiyye’</i>de şöyle denir: <i>“Elif lâm râ” </i>sözünde iki işâret vardır:<br/>
Hak’dan Hak için ve kulu Mustafâ’ya ve habîbi Müctebâ’ya işâret. Hak’dan Nebîsi için<br/>ve O’na (a.s.) işâret.<br/>
Birinci işaret, Allah tarafından şu mânâda bir yemindir: Sen yoklukta iken ezelde sana<br/>
olan nimetlerime ve varlıkta sana olan lütfuma, ezelden ebede senin için olan rahmet ve<br/>merhametime yemin olsun.<br/>
İkinci işâret de şöyle bir yemindir: İlk yarattığım şey olan rûhunu yarattığım zaman<br/>
bana olan ünsiyetine yemin ederim ki o zaman bizimle beraber bir üçüncü kimse yoktu.<br/>Yokluktan çıkmak için seni çağırdığım zaman bana: “<i>Lebbeyk</i>: Buyur ya Rabbi, emrine<br/>âmâdeyim.” diye cevap verdin. Ben de sana hitap ettim ve <i>“<img src="RuhulBeyan-3118_1.jpg"/>” </i>yâni: “Ey Seyyid!”<br/>
dedim. Sen de: “<i>Lebbeyk ve sa‘deyk ve’l-hayru külluhû bi-yedeyk</i>: Emrine icâbet<br/>ettim, buyur, saadetler dilerim, tüm hayırlar senin elindedir.” dedin. Yine Ben senin<br/>nefsine: “<i><b>Rabb’ine dön!</b></i>” (el-Fecr, 89/28) dediğim zaman senin senden Bana dönüşüne<br/>yemin olsun.”<br/>
<i>“İşte bunlar,”</i> bu sûrenin ihtivâ ettiği âyetler<i> “o hikmetli Kitab’ın âyetleridir.” </i>yani<br/>
hikmetler içeren Kur’ân’ın âyetleridir. Bu mânâ, hakîm kelimesinin “hikmetler sahibi”<br/>anlamına alınması durumundadır. Çünkü Allah Teâlâ, bütün hüküm ve hikmetleri o<br/>kitabın içerisine koymuştur. <b>“<i>Yaş kuru hiçbir şey yoktur ki apaçık bir kitapta<br/>bulunmasın.</i></b><b>”</b> (el-En‘âm, 6/59)<br/>
Hikâye edilir ki <b>İmam Muhammed </b>(r.h.) bir zaman fakirlikten sıkıntıya düşmüştü. Bir<br/>
gün bozacının yanına varıp: “Bana içecek bir şey verirsen sana iki fıkıh meselesi<br/>öğretirim.” dedi. Bozacı: “Benim fıkıh meselesine ihtiyacım yok.” diye cevap verdi.<br/>
<i>Ağır pahalı incinin kadr ü kıymetini avam ne bilir<br/>Ey Hâfız, eşi emsâli olmayan cevheri havastan başkasına verme<br/></i>Tevâfuk bu ya o bozacı dünyada bulunan çeyizlerin hepsini kızına vermezse karısının<br/>
üç talakla boş olacağına yemin etti. Âlimlere başvurdu. Onlar da bunun mümkün<br/>olmadığını bildirerek yemininin bozulacağına fetvâ verdiler. Bunun üzerine İmam<br/>Muhammed’in yanına vardı. İmam da:<br/>
