<a name=10727></a>yolculuğa çıkan kimseye Allah onun meşakkatini üstlensin anlamında duâ etmek<br/>demektir. Tıpkı “teslim” kökünün karşıdaki kişiye selamet ve esenlik duâsı anlamına<br/>gelmesi gibi. İşte böylece misâfirleri yola koyarken ve onlardan ayrılırken bu şekilde<br/>duâ etmek âdet hâline gelmiştir. Âyet-i kerimede terk bundan dolayı “veddea” fiiliyle<br/>ifâde olunmuştur.<br/>
Şimdi bu açıklamaların ışığında âyetin mânâsına gelelim: Rabbin senden bir kimsenin<br/>
vedalaştığı şahıstan ayrılması misali ayrılmamıştır ve seni vahiy, kurb ve keramet<br/>derecesinden indirmek sûretiyle bir kenara bırakmamıştır. Bu ifâdede istiâre sanatı<br/>vardır, ayrıca okuduğumuz âyet Rabb olan Allah’ın Rabbi olduğu hiçbir şeyi<br/>bırakmayacağına işâret etmektedir.<br/>
Sanıyorum “ve ma kala” ifâdesi sebebin müsebbeb üzerine atfı kabilindendir. Çünkü<br/>
“darılmadı” sözü sebeb bildirmek için gelmiştir. Kala fiilinin sonundaki “ke” harfinin<br/>varlığı, ifâdenin akışından belli olmaktadır. Ancak âyet sonlarındaki ses uyumu<br/>nedeniyle hazfedilmiştir.<br/>
Rivâyet olunur ki vahiy Peygamber (s.a.) Efendimiz’e on gün kadar gecikir. Çünkü<br/>
Peygamber Efendimiz kendisine sorulan bir soruya “inşaallah” dememiştir. Olay<br/>şöyledir:<a href="RuhulBeyans.html#10731">[126] </a>Kureyş müşrikleri Medine yahudilerine haber salarak Muhammed (s.a.)’in<br/>durumunu sorarlar. Yahudiler şöyle haber gönderirler: “Ona Ashab-ı Kehf’i, Zül<br/>Karneyn kıssasını ve Ruh’u sorun. Bakalım size ne cevap verecek? Eğer size Ashab-ı<br/>Kehf kıssasını ve Zülkarneyn hikâyesini anlatıp da Ruh’un ne olduğunu haber vermezse<br/>bilin ki o sözünde doğru bir kişidir” derler. Bunun ardından müşrikler gelip Peygamber<br/>(s.a.) Efendimiz’e yahudilerin teklif ettikleri soruları sorarlar. Peygamber Efendimiz<br/>onlara; “Siz şimdi geri dönün, gidin. Ben size bunları yarın açıklayacağım” der, ancak<br/>“inşaallah” demez. İşte bu yüzden Peygamber Efendimiz’e günlerce vahiy gelmez.<br/>Müşrikler; “Muhammed’i Rabbi terketti ve ona küstü” derler.<br/>
Bu âyetin inmesine bir başka sebeb de şu olay gösterilir. Bir ara Cebrâil’in gelmesi<br/>
gecikir, vahye ara verilir. Peygamber Efendimiz (s.a.) bu durumu Hz. Hatice’ye bildirir.<br/>Hatice; “herhalde Rabbin sana darıldı” der ve bu söz üzerine Cebrâil inerek Peygamber<br/>Efendimiz’e (s.a.) şu âyet-i kerimeyi indirir: <i><b>“Allah’ın dilemesine bağlamadıkça,<br/>(inşaallah) demedikçe hiçbir şey için “bunu yarın yapacağım” deme.”</b></i> (Kehf, 18/23-<br/>24) Bundan sonra Cebrâil Peygamber Efendimiz’e (s.a.) kendisine yöneltilen soruların<br/>cevabını verir. Nitekim bu konu daha önce Kehf sûresinde geçmişti.<br/>
Öte yandan <i><b>“Rabbin seni bırakmadı ve sana darılmadı”</b></i> ifâdesi müşriklere cevap,<br/>
Peygamber Efendimiz’e (s.a.) bir müjde olarak inmişti. O müjde şuydu: Sevgili<br/>sevgiliye darılmaz, kızmaz ve Allah Teâlâ dünyada ona olan vahyine ve kerametine<br/>devam edecektir. Ayrıca âhirette ise bundan daha büyük ve daha muazzamını verecektir.<br/>Nitekim bu gerçeğe aşağıdaki âyette işâret olunmaktadır.<br/>
Yine rivâyete göre bir köpek yavrusu Peygamber Efendimiz’in (s.a.) evine girer ve<br/>
sedirin altına saklanarak oracıkta ölür. Aradan günler geçer, Peygamber Efendimiz’e<br/>vahiy kesilmiştir. Efendimiz hizmetçisi Havle’ye dönerek “Ya Havle evimde acaba ne<br/>
