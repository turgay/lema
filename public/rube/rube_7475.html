<a name=7476></a><img src="flower_sep.jpg"/><br/>
<img src="RuhulBeyan-7476_2.jpg"/><br/>
<i>mutasavvife</i>), tekellüf ehlidir (<i>ehl-i tekellüf</i>). Nitekim “tezehhüd” ve “tasavvuf”<br/>kelimelerinde de bu anlam mevcuddur. Zira ümmetin takvâ sâhibi ferdleri böyle<br/>tekellüflerden uzaktırlar.<br/>
Bu ifâde, zamanın fâsıklarına Kur’an naslarına aykırı bulunan zikir toplantılarını<br/>
yasaklamaktadır. Çünkü bunlar mezkûr fiile ehil ve sâlih kişiler olmuş olsalardı,<br/>Kur’an’ın yukarıdaki emrinin işârî delâleti bunu kendilerine mübah kılardı. Fakat<br/>bunlar, ayaklarını şartlarına riâyet ederek yere vurmaktan oldukça uzaktırlar. Böyle<br/>oldukları için de bu kendilerine kesin olarak yasaklanmıştır.<br/>
<b>Şeyh Üftâde</b> (k.s.) der ki: <b>Şeyh Hacı Bayram-ı Velî</b>’nin tarikatında da bizim<br/>
tarikatımızda da tevhîd esnâsında raksetmek diye bir şey yoktur. Aksine bizler <i><b>“Onlar<br/>ayaktayken, otururken ve yanları üzerine yatarken Allah’ı anarlar.”</b></i> (Âl-i İmrân<br/>3/191) âyeti mûcebince Allah’ı, ayakta ve oturarak zikrederiz, raksetmeyiz.<br/>
<b>Şeyh Üftâde </b>ayrıca şöyle der: “Bizim tarikatımızda raks diye bir şey yoktur. Çünkü<br/>
raks ve sesler zihne gelebilecek şeyleri uzaklaştırmak için konulmuştur. Oysa bunları<br/>uzaklaştırmada tevhîdden daha etkili bir şey yoktur. Bu bakımdan bizim yol ve<br/>metodumuz, peygamber yoludur. Bizim Peygamberimiz (s.a.) de ‘tevhîd’den başka bir<br/>şey telkin etmiş değildir.<br/>
<b>43. Bizden bir rahmet ve olgun akıl sâhipleri için de bir ibret olmak üzere ona</b><br/>
<b>hem âilesini hem de onlarla beraber bir mislini bağışladık.</b><br/>
<i>“Bizden” </i>katımızdan büyük <i>“bir rahmet ve olgun akıl” </i>sağduyu<i> “sâhipleri için de”</i><br/>
başlarına gelen sıkıntılara, Eyyûb gibi sabredip direnmelerini ve başlarına gelenlere<br/>karşı, Allah’a, onun gibi sığınmalarını sağlayacak <i>“bir ibret olmak üzere ona hem<br/>âilesini hem de onlarla beraber bir mislini bağışladık.”</i> Böylece onun gibi güzel bir<br/>âkıbete sâhip olacaklardır.<br/>
Bu ifâde, mukadder bir ibâreye ma’tuftur: Bu emri alan Eyyûb o suyla yıkandı ve<br/>
ondan içti. Biz de bu sâyede -Enbiyâ 21/84’te de geçtiği üzere- kendisindeki bütün dert<br/>ve sıkıntıları giderdik. Âilesini ona armağan ettik, çocuklarını diriltip yaşattık ki<br/>kendisinin onüç tane çocuğu vardı.<br/>
<b>Hasan Basrî</b>’nin rivâyetine göre, Allah Teâlâ onları helâk ettikten sonra tekrar<br/>
diriltmiştir. Yukarıda zikredildiği üzere onlar, İblis’in üzerlerine binâyı yıkmasıyla<br/>ölmüşlerdi.<br/>
<b>Sâib</b> der ki:<br/>
<i>Maksadının elden kaçmasına fazla üzülme,<br/>Çünkü felek (kader) yıldızı götürür, güneşi getirir.</i><br/>
