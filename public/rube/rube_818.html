<a name=819></a><img src="RuhulBeyan-819_1.jpg"/><br/>
sivrisinek gönderdi. Sinek Nemrûd’un burnuna girdi. Nemrûd bu sineği burnundan<br/>çıkartmak için tam dört yüz sene başına tokmak vurdurarak yaşadı. Dört yüz sene<br/>hükümdar oldu. Dört yüz sene de böylece cezâlandırıldı. O Babil’de yüksek bir köşk<br/>yaptırmıştı. Allah Teâlâ onu yıkıp yerle bir etti. Nitekim <b>Şeyh Attar</b> der ki:<br/>
<i>Hakk’ın hasmı Nemrud, gönüllere ok attı;<br/>Hakk Teâla onu bir sinek sürüsüyle helâk etti.</i><br/>
Allah Nemrûd’a, hiçbir kuluna vermediği bir servet verdi. O da Rab olduğunu iddiâ<br/>
etti. Halbuki ondan önce kimse böyle bir cür’ette bulunamamıştı.<br/>
Allah insana, kemale (olgunluk) erme kabiliyeti vermiştir. İnsanın olgunluk kazanma<br/>
yolunda sürekli mücâdele hâlinde olması bunun açık bir örneğini teşkil eder. İnsan, ister<br/>ûlvi, ister süflî olsun herhangi bir husûsta kemâle ermeyi arzû edince o yolda<br/>ilerlemeye başlar ve o husûsun en yüce mertebesine varıncaya kadar durmadan çaba<br/>sarfeder.<br/>
Eğer nefis plânında bir olgunluk arzu ederse, beş duyu organıyla dünyaya bakar, onu<br/>
düşünür ve ona istinâden bir kemâl bulmaya çalışır. Bu uğurda koşturur. Bu koşuş<br/>topraktan yaratılmış insan tabîatına muvâfıktır. Çünkü toprak süflî şeylerdendir.<br/>Dolayısıyla ondan yaratılan şey de süfliyâta meyleder.<br/>
Dünya, alçak olan şeylerin başında gelir. İnsan orada yaşar ve orada olgunlaşmak<br/>
ister. İlk önce kemâlin mal mülk toplamakta olduğunu sanır ve mal mülk toplamağa<br/>başlar. Sonra bunun şan ve şöhrette olduğunu zanneder. Bütün malını şan ve şöhret elde<br/>etmek için harcar. Sonra sırasıyla makam ve mevkide; daha sonra sultanlık ve<br/>hükümdarlıkta olduğunu düşünür. Herhangi bir mânî olmadığı sürece bütün dünyaya<br/>mâlik oluncaya kadar bu yolda yürür. İşte Nemrûd’un durumu böyledir.<br/>
İnsan olgunluğa erme yolunda durmak bilmez. Bilakis istiğnâsı arttıkça hırsı artar.<br/>
Hırsı arttıkça da; süfliyâttan elde etmedik hiçbir şey kalmayıncaya dek arzû ve isteği<br/>ziyâdeleşir. Yine içindeki arzû dinmez. Bu kez ulvî şeylere yönelir. Yeryüzü<br/>hükümdarlarıyla mücâdeleye başlar. Bu da yetmez. Bütün meliklerin meliki ve göklerde<br/>ve yerde olan bütün mülkün sâhibi Allah ile münâzaaya tutuşur. Nihâyet Nemrûd gibi<br/>ilâhlık iddiâ eder. Azgınlığının sebebi ise kendisini herkesten ve her şeyden müstağnî<br/>görmesidir. Allah Teâlâ: <i><b>“Gerçek o ki, insan (ilim ve malda) zengin olduğunu<br/>görmesiyle azar.”</b></i> (el-Alak, 96/6) buyurur.<br/>
İnsanoğlunun ihtiyaçsızlığı arttıkça azgınlığı da o nisbette artar. Hatta o seviyeye gelir<br/>
ki bütün nimetlere karşı nankörlük eder. Bütün bunlar, nefse uymak suretiyle özde<br/>meydana gelen bozukluk sebebiyledir. Eğer insan özünü terbiye eder, onu nefsin eline<br/>bırakmazsa, istidadına göre kemale doğru yol alır. Nitekim Allah Teâlâ bu konuda şöyle<br/>buyurur: <i><b>“Sizi doğru yola ulaştırayım.”</b></i> (Gafir, 40/29). Bunu gerçekleştirecek olansa<br/>Hz. Peygamber (a.s.) dır. Bir de insanların terbiyesiyle görevli mürşid-i kâmil<br/>dediğimiz, Hz. Peygamber’in halef ve vârisleridir. Mürşidin terbiyesi, mürîdi Allah’tan<br/>
