<a name=6651></a><img src="RuhulBeyan-6651_1.jpg"/><br/>
<img src="RuhulBeyan-6651_2.jpg"/><br/>
<img src="RuhulBeyan-6651_3.jpg"/><br/>
<img src="RuhulBeyan-6651_4.jpg"/><br/>
<b>29. De ki: Fetih <i>(ve hüküm)</i></b><b> gününde inkârcılara <i>(o gün ettikleri)</i></b><b> îmanları fayda</b><br/>
<b>vermeyecek ve kendilerine mühlet de tanınmayacaktır!</b><br/>
Onları susturmak ve hakkı pekiştirip ortaya koymak için “<i>De ki:</i>” Aceleci<br/>
davranmayın ve alaya da almayın. Çünkü “<i>Fetih </i>(ve hüküm) <i>gününde</i>” kıyâmetin<br/>koparılması ile şüphenin giderildiği günde -ki ‘feth’in asıl anlamı kapalılığı ve<br/>karışıklığı gidermektir- veya düşmanlara galip gelinen günde “<i>inkârcılara </i>(o gün<br/>ettikleri)<i> îmanları fayda vermeyecek ve kendilerine mühlet de tanınmayacaktır!</i>” ve<br/>geriye de bırakılmayacaklardır.<br/>
“<i>Fetih günü</i>” ile kıyâmet günü kastedilmişse, vakit geçtiği için o gün artık îman etmek<br/>
kâfire bir fayda sağlamaz. Azabın gelip çatması konusunda da özür beyan etmek için<br/>mühlet verilmez. Çünkü onun beyan edecek bir özrü kalmamıştır. “<i>Fetih günü</i>” ile<br/>Bedir Gazvesi gününde olduğu gibi zafer günü kasdedilmişse, öldürülme sırasında îmân<br/>etmenin ona bir faydası olmayacaktır. Çünkü bu îmân, Firavunun boğulma esnâsında<br/>imâna yönelmesi gibi yeis hâlinde, yâni artık hayattan ümidin kesildiği anda gerçekleşen<br/>bir îmandır. Böyle bir kimse öldürmekten de asla geri durulmaz.”<br/>
Onların <i>“Bu fetih günü hangi zaman?”</i> sorularına, “İşte şu zamanda” denilerek<br/>
doğrudan cevap vermek yerine, farklı bir cevap verilmesi, sorulan hususun haber<br/>vermeyi gerektirmeyecek kadar açık olmasından dolayı sorulması gereken şeylerden<br/>olmadığına dikkat çekmek içindir. Onların o gün îman etmeleri ve mühlet taleb etmeleri<br/>de aynı şekildedir. Esas açıklanmaya ihtiyaç hissedilen konu, o gün îmânın fayda<br/>vermeyeceği ve onlara mühlet tanınmayacağıdır.<br/>
<b>30. Artık sen onları bırak ve bekle. Zaten onlar da beklemektedirler.<br/></b>“<i>Artık sen onları bırak</i>” yâni onların yalanlamalarına aldırma. Mâlûm olan zamana,<br/>
yâni seyf/cihâd âyeti nâzil olana kadar, onları küçümseyip horlayarak onlardan yüzünü<br/>döndür “<i>ve</i>” benim vaadim sâdık olduğu için onlara karşı zafer kazanmayı “<i>bekle. Zaten<br/>onlar da</i>” sana gâlip gelmeyi, ölmen ya da öldürülmen gibi başına bir felâketin<br/>gelmesini, böylece senden kurtulmayı “<i>beklemektedirler.</i>” Ya da senin onları helâk<br/>etmeni beklemektedirler. Nitekim Allah Teâlâ: <i><b>“Onlar, ille de buluttan gölgeler içinde<br/>Allâh’ın ve meleklerinin gelmesini mi beklerler? Halbuki iş bitirilmiştir. </b>(Allah<br/>nizamı artık değişmez.)<b> bütün işler yalnız Allâh’a döndürülür.” </b></i>(el-Bakara, 2/210)<br/>buyurmuştur. Bu âyette buyrulan da ona yakındır. Yâni artık sen bizim azâbımızı bekle.<br/>
