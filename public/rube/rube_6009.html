<a name=6010></a><img src="flower_sep.jpg"/><br/>
<img src="RuhulBeyan-6010_2.jpg"/><br/>
<i>Sonra da dediler, uygun olsa da olmasa da<br/>Bize ne? Biz bir emir kuluyuz<br/>Altın da olsa, toprak da olsa bize götürmek düşer<br/>Buyruk sâhibinin buyruğunu yerine getirmek gerek<br/>Geri götürün diye buyrulursa<br/>O zaman da buyruk gereği hediye geri götürülür</i><br/>
Cin ve şeytanların mafsallarına basarak üzerinde yürümeye ve bu yüzden korkmaya<br/>
başladılar. Şeytanlar ise onlara: “Geçin, korkmayın” diyordu. Nihâyet Süleyman<br/>(a.s.)’ın önüne durunca onları güler yüzle karşıladı ve: “Arkanızda ne var? Neyiniz var,<br/>neyle geldiniz?” diye sordu. Münzir, olanları haber verdi ve Belkıs’ın mektubunu<br/>takdim etti. Süleyman (a.s.) mektuba baktı ve “Hokka nerede?” diye sordu. Bunun<br/>üzerine hokka getirildi. “Bunun içinde deliksiz kıymetli bir inci ve eğri delikli bir<br/>boncuk var.” dedi. Süleyman (a.s.) bunu Cebrail (a.s.)’ın haber vermesiyle bildi. Bunu,<br/>kıssanın anlatımının da gösterdiği üzere hüdhüdün haber vermesiyle bilmiş olması da<br/>mümkündür.<br/>
Süleyman, cin ve insanları topladı, eğri büğrü deliğe ipliğin nasıl geçtiğini<br/>
bilmezlerdi. Şeytanları topladı ve onlardan sordu. Onlar Süleyman (a.s.)’a ağaç kurduna<br/>haber gönderip çağırmasını söylediler. Ağaç kurdu geldi, ağzına bir kıl aldı. İncinin<br/>içine girdi, onu delip öbür tarafından çıktı. Bunun üzerine Süleyman (a.s.) ağaç kurduna:<br/>“İhtiyacın nedir?” diye sordu. O da: “Benim rızkımın ağaçlarda olmasını dile.” dedi.<br/>Süleyman (a.s.): “İstediğin sana verildi.” dedi. Sonra: “Kim bu boncuktan şu ipi<br/>geçirebilir?” diye sordu. Beyaz bir meyve kurdu: “Ey Allah’ın emîni! Ben o işi<br/>hallederim.” dedi. Sonra ipi ağzına aldı, boncuğun içine girdi ve diğer tarafından çıktı.<br/>Süleyman (a.s.) ona da: “İhtiyacın nedir?” diye sordu. O da: “Benim rızkımın<br/>meyvelerin içinde kılınması.” dedi. Süleyman (a.s.): “İstediğin sana verildi.” dedi. Yâni<br/>onun rızkı meyvelerde kılındı. Ardından Süleyman (a.s.) ipin iki ucunu birleştirdi,<br/>mühürledi ve onlara iâde etti.<br/>
<b>Kâşifî </b>der ki: “Süleyman su istedi. Hizmetkârlar ve hizmetçilere yol tozunu gidermek<br/>
için yüzlerini yıkamalarını emretti.” Yâni yüzlerini ve ellerini yıkamalarını emrederek<br/>câriyelerle erkek köleleri birbirinden ayırdı. Câriyeler suyu bir eliyle alıyor, sonra öbür<br/>eline koyuyor ve yüzüne vuruyordu. Erkek köleler ise suyu kaptan aldığı gibi yüzüne<br/>çarpıyordu.<br/>
Sonra Süleyman (a.s.) hediyeyi iâde etti. Belkıs “Eğer melik ise hediyeyi alır ve<br/>
döner gider. Peygamber ise almaz, memleketimiz hakkında ondan emin olamayız.”<br/>
İşte aşağıdaki âyet bunu anlatmaktadır:<br/>
