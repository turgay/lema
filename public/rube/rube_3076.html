<a name=3077></a>“Rasûlullah (s.a.)’in ashâbından bir kişi, tatlı bir su pınarının bulunduğu bir vâdiye<br/>rastladı ve burası onun hoşuna gitti. Kendi kendine: “İnsanları terk edip de şu vâdiye<br/>yerleşsem! Ama bu işi Rasûlullah (s.a.)’den izin almadan yapmayacağım.” dedi.<br/>Durumu Rasûlullah (s.a.)’e açtı. Rasûlullah (s.a.): “<i>Yapma! Çünkü sizden birinizin<br/>Allah yolunda (cihad ederek elde edeceği) makam, yetmiş yıl namaz kılmasından daha<br/>faziletlidir. Allah’ın sizi bağışlamasını ve cennete sokmasını istemez misiniz?!. Allah<br/>yolunda savaşın! Kim Allah yolunda bir deve sağımı müddeti kadar savaşırsa cennet<br/>ona vacip olur</i>.”<a href="RuhulBeyans.html#3088">[324] </a>buyurmuştur.<br/>
Hadiste geçen “fevâk (bir deve sağımı müddeti)” kelimesi, deveden süt sağarken<br/>
kişinin elini devenin memesi üzerinde (bir kere) yukarıya kaldırıp indirmesi sırasında<br/>geçen süredir. Ayrıca iki sağım arasındaki süre olduğu da söylenmiştir.<br/>
Bu hadiste Allah yolunda cihad etmenin ve cihada talip olmanın, ibadet maksadıyla<br/>
uzlete çekilmekten daha faziletli olduğuna işaret edilmiştir.<br/>
<i>Fethu’l-karîb</i> adlı eserde denilir ki: Be adam! uzletinde, ibadetinde ve yediğinin<br/>
temiz ve helal olması konusunda kim bu sahâbîye ulaşabilir?! Buna rağmen Peygamber<br/>(a.s.) ona “<i>yapma</i>” buyurmuş ve ona cihadı tavsiye etmiştir. Bunca güvenilmez, az<br/>amellerle, çokluğundan dolayı kurtulma imkânı olmayan günahlarla, men edildiği<br/>şeylere salıverilmiş uzuvlarla, nehyedildiği şeyler dışında her şeye karşı çıkan<br/>nefislerle, ihlas bulunmayan niyetlerle, Allah’ın yardımı olmadan kurtuluş ümidi<br/>olmayan kötü âkıbetlerle bizden birisi cihadı nasıl terkedebilir ki?<br/>
<b>Hâfız </b>der ki:<br/>
<i>Bir şeyler yapalım, yoksa mahcup oluruz<br/>Can yükünü diğer dünyaya götürdüğümüz gün</i><br/>
Bilesin ki mazereti sebebiyle savaştan geri kalan kimse, savaşa gitmeyi arzu etmek<br/>
konusunda niyeti samimi ise ecir ve sevabda mücâhide ortak olur. Nitekim rivayet<br/>edildiğine göre Tebük gazvesinden dönünce Hz. Peygamber (a.s.) şöyle buyurmuştur:<br/>“<i>Medine’de bıraktığımız bazı insanlar var ki, bizim girdiğimiz her geçit ve vâdîde<br/>mutlaka onlar da bizimle beraberdiler. Onları (sefere çıkmaktan) mazeretleri<br/>alıkoymuştur</i>.”<a href="RuhulBeyans.html#3088">[325]</a> Yani, onlar niyette bizimle beraber oldukları için sevabı hak etme<br/>konusunda bizimle müşterektirler. Bizimle sefere çıkmaktan mazeretleri sebebiyle geri<br/>kaldılar. Mazeretleri olmasaydı mutlaka bizimle bizzat beraber olurlardı.<br/>
<b>İbn Melek</b> der ki: Bu hadisten, mazeretleri sebebiyle savaşa iştirak etmeyenlerin<br/>
bizzat savaşa katılanlarla eşit düzeyde sevab elde edecekleri zannedilmemelidir. Çünkü<br/>Allah: <i><b>“Allah, mücâhidleri, oturanlardan çok daha büyük ecirle üstün kılmıştır”<br/></b></i>(en-Nisâ, 4/95) buyurmuştur.<br/>
Fakir (<b>Bursevî</b>) der ki: Bu âyet mutlaktır. Mazeret olup olmamasından söz<br/>
etmemektedir. Âyeti, mezkur hadis kayıtlamıştır. Savaştan özrü sebebiyle geri kalan<br/>müminin, savaşa iştirak eden mücâhidle sevabda ortak olması çok uzak bir ihtimal<br/>
