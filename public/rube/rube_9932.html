<a name=9933></a><img src="flower_sep.jpg"/><br/>
<img src="RuhulBeyan-9933_2.jpg"/><br/>
böylece sayıları sekize ulaşacaktır.<br/>
Âlimlerden birisi şöyle der: Sonradan eklenecek olan dört melek dört mezhep<br/>
imamına işâret etmektedir. Bunlar Ebû Hanife, İmam Şafii, Mâlik ve Ahmed’dir. Çünkü<br/>bu dört imam bugün şer’in taşıyıcılarıdırlar. Kıyâmet günü olduğunda şer’ arşa<br/>dönecektir. Şerîat anlamına gelen <i>şer’</i> sözcüğü tersinden okunduğunda <i>arş</i> diye okunur<br/>ve böylece o dört imam -hükmen- arşın taşıyıcısı olacaklardır. Bâzı rivâyetlerde sekiz<br/>meleğin ayaklarının yedi kat yerin dibinde olacağı, arşın başları üzerinde bulunacağı ve<br/>onların başları öne eğik biçimde Allah’ı tesbih ederek arşı taşıyacakları ifâde olunuyor.<br/>
Peygamber (s.a.) Efendimiz şöyle naklediyor: <i>“Bana arşın taşıyıcıları olan</i><br/>
<i>meleklerden söz etmeme izin verildi. O meleğin kulak yumuşağından omuzuna kadar<br/>olan mesâfe kuş uçuşu ile tam yediyüz yıllık mesâfedir. Melek arşı taşırken nerede<br/>olursam olayım seni tesbih ederim» der.” </i><a href="RuhulBeyans.html#9935">[69]</a><br/>
<b>Yahya b. Selam</b> der ki: Bana gelen haberlere göre bu meleğin ismi “zükıll”dir. <b>Hasan</b><br/>
<b>Basrî</b> (k.s.)’dan rivâyet olunduğuna göre âyette yer alan “semâniye/sekiz” kelimesinden<br/>maksad sekiz bindir. <b>Dahhak</b>’tan rivâyet olunduğuna göre arşı taşıyan melekler sekiz<br/>saftır. Bunların sayılarını Allah’tan başka hiç kimse bilmez.<br/>
Fakir (<b>Bursevi</b>)’ye göre; en uygun görüş birinci görüştür. Çünkü böylesi Allah’ın<br/>
azametine ve heybetine en uygun olanıdır. Ayrıca Allah Teâlâ’nın kudretini ortaya koyar.<br/>Çünkü dört rükün, Kâbe’nin dört rüknü gibidir. Kalbin rükünleri de dörttür. Zira kalbin<br/>sağında ruh ve sırr, solunda nefis ve tabîat vardır. Zâhir ve bâtın itibarıyla buradan<br/>sekiz bin sayısı elde edilir. Çünkü elif bir sayısını tafsil edip ayrıntısını gösterir. Şöyle<br/>ki eliften sonra tafsilat olmaz, ancak iki kat itibariyle olabilir. Bu işin gerçeğini ancak<br/>Allah bilir. “Hâ Mîm el-Mü’min” sûresinin baş taraflarında bu makama âid bâzı<br/>gerçekler geçmişti. Şimdi onları burada bir kez daha tekrar etmiyoruz.<br/>
<i>et-Tevilâtü’n-necmiyye’</i>de şöyle ifâde olunuyor: Bu âyette zâtî ve gaybî sekiz sıfatı<br/>
taşıyan zât arşına işâret olunmaktadır. Bu sıfatlar “zevâtu’s-sıfat”ı taşıma ile vasfedilen<br/>mefâtihûl-gayb/gaybın anahtarlarıdırlar. Sıfatlar, zuhûratu’s-sıfat’ı taşırlar.<br/>
<b>18. O gün Allah’a arzolunacaksınız. Size âid hiçbir sır gizli kalmaz.<br/></b><i>“O gün Allah’a arzolunacaksınız.”</i> Sorgulanacak ve hesaba çekileceksiniz. Burada<br/>
“sorgulanma ve hesaba çekilme” olayı - durumlarını bilebilmesi için askerin sultana<br/>arzolunması olayına benzetilerek- “arzolunma” fiili ile ifâde olunuyor. Arapçada<br/>askerler sultanın önünden geçtiklerinde ve sultan onların durumlarına baktığında bu<br/>olayın ifâdesi için âyette geçen fiilin kökünden olmak üzere “arzu’l-cünûd: askerin<br/>geçişi” denilir. Buradaki hitâb tağlîb yoluyla, kadın erkek bütün herkesedir.<br/>
Rivâyete göre kıyâmet günü üç arz olacaktır. Bunlardan iki tanesi özür beyân edip<br/>
