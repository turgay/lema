<a name=8145></a><img src="flower_sep.jpg"/><br/>
<img src="RuhulBeyan-8145_2.jpg"/><br/>
<i>Böyle bir taklide iki yüz lânet olsun.<br/>Gerçi onun akıl kuşu yükseklere doğru gitse de,<br/>Taklid kuşu aşağılara doğru uçar.</i><br/>
<b>25. Biz de onlardan intikam aldık. Bak, yalanlayanların sonu nasıl oldu?<br/></b>Artık bir mazeretleri kalmayıp delil aleyhlerine sâbit olunca <i>“biz de onlardan”</i><br/>
peygamberlerini yalanlayan bu ümmetlerden, bu inatçı taklitçilerden, onların kökünü<br/>kazımak sûretiyle<i> “intikam aldık. Bak, yalanlayanların sonu nasıl oldu?” </i>Binâenaleyh<br/>(Rasûlüm!) Kavminin seni yalanlamasına üzülme! Zîrâ Allah Teâlâ müntekım, kàhir ve<br/>kàbıd ismiyle onlardan da intikam alacaktır.<br/>
<b>Hz. Ali</b> şöyle demiştir: “Mutlu kişi başkasının hâlinden öğüt ve ibret alandır.” Yani<br/>
iyi bahtlı olan kimse; kötü sözlerden uzak durması, beğenilmeyen işleri yapmaması<br/>konusunda başkalarına verilen öğütten ders çıkaran ve öğütten ibret alan kimsedir.<br/>
<b>Şa’bî</b>’den şöyle rivâyet edilmiştir: Aslan, kurt ve tilki ava çıktılar. Bir vahşi merkeb,<br/>
bir ceylan, bir de tavşan avladılar. Aslan kurda “avları taksim et” dedi. Kurt, “vahşi<br/>merkeb kral hazretlerinin yani zâtiâlinizin, ceylan benim, tavşan ise tilkinin nasibidir”<br/>dedi.<br/>
Şâ’bî der ki: Aslan, pençelerini şöyle bir kaldırdı, kurdun kafasına kuvvetlice indirdi.<br/>
Kurt hemen oracıkta aslanın önünde yere düşüp öldü. Sonra aslan tilkiye “bu avları<br/>aramızda sen taksim et” dedi. Tilki şöyle dedi: “Vahşi merkeb kral hazretlerinin öğle<br/>yemeği, ceylan akşam yemeği, tavşan ise arada atıştırma nevalesi olur.” Aslan: “Vay be!<br/>Ne güzel hükmettin. Sana bu adâleti kim öğretti?” dedi. Tilki: “Bu hükmü bana kurdun<br/>başına gelenler öğretti” dedi.<br/>
Oysa insan, bütün varlıkların en akıllısı olmasına rağmen ibret almamaktadır.<br/>Bazı kitaplarda şöyle bir husus anlatılmaktadır: Bir kral henüz bakire olan kızına,<br/>
“Hayatta en lezîz olan şey nedir?” diye sordu. Kız: “Şarap, zifâf, saltanat ve<br/>hükümranlıktır” dedi. Kral bu cevaba öfkelenip kızını öldürmek istedi. Kız: “Allah’a<br/>yemin olsun ki ben bunları tatmış değilim. Fakat şarap keyfinden sonra sendeki baş<br/>ağrısını, daha sonra buna tekrar döndüğünü görüyorum. Yine annemin doğumda çekmiş<br/>olduğu zorluk, çile ve ölümle yüzyüze gelmesini, sonra lohusalıktan temizlenince onu<br/>senin yatağında görüyorum. Yine işçileri ve işten çıkarılıp ayrılmaları ânında yapılan<br/>darp, zindan ve musâdere edilerek cezalandırıldıklarını görüyor, sonra büyük bir hırs<br/>ve arzu ile yine senden iş taleb ettiklerini, kendilerine ve başkalarına yapılan kötü<br/>muameleleri önemsemediklerini görüyorum. Bütün bunlardan bu üç husûsun en leziz<br/>şeyler olduğunu anladım” dedi. Bunun üzerine kral kızını affetti.<br/>
<b>Şeyh Sa’dî</b> şöyle demiştir:<br/>
