<a name=9578></a><i>Allah kendisine karşı gelmekten sizi sakındırıyor. Allah kullarına çok şefkatlidir. O</i><br/>
<i>Allah ki sözünü doğrulayan, vaadini yerine getirendir. Bunda sözden dönme yoktur.<br/>O, şöyle buyurur: <b>“Benim huzurumda söz değiştirilmez ve ben kullara asla<br/>zulmedici değilim.”</b> </i>(Kaf, 50/29)<i> O halde dünya ve âhiret işlerinizde, açıkta ve<br/>gizlide Allah’tan korkun. Kim Allah’tan korkarsa Allah onun kötülüklerini örter ve<br/>onun mükâfâtını artırır. </i>(et-Talak, 65/5). <i>Kim Allah’tan korkarsa büyük kurtuluşa<br/>ermiş olur. Allah’tan korkmak, O’nun düşmanlığından, azâbından ve gazabından<br/>sakınmaktır. Allah korkusu insanın yüzünü ağartır, Rabbinin rızâsını kazandırır ve<br/>derecesini yükseltir. O halde nasibinizi alınız. Allah katında taşkınlık yapmayın. O<br/>size kitabını öğretti, kendi yolunu gösterdi ki, doğru ve samîmî olanlarla yalancıları<br/>denesin ve bilinmelerini sağlasın. O halde Allah’ın size ihsan ettiği gibi siz de iyilik<br/>edin. O’nun düşmanlarına düşman olun ve Allah için gereği gibi cihad edin.</i><br/>
<i>Sizi seçip müslüman adını veren O’dur. Helâk olanın açık bir delille helâk olması,</i><br/>
<i>yaşayanın da açık bir delille yaşaması için böyle yaptı. Allah’tan başka kimsede<br/>kuvvet ve kudret yoktur. Güç ve kuvveti yalnız O verebilir. Öyle olunca Allah’ı çok<br/>zikredin ve ölümden sonrası için amel edin. Gerçekten kendisiyle Allah arasındaki<br/>işlerini güzel yapan kimsenin diğer insanlarla arasını örter ve düzeltir. Bu insanların<br/>yaptıklarına Allah’ın karşılık vermesidir. Allah onların her şeyine mâliktir. Onlar hiç<br/>bir şeye sâhib değillerdir. Allah en büyüktür. Kuvvet ve kudret ancak son derece<br/>büyük olan Allah’ındır.”</i> <a href="RuhulBeyans.html#9587">[129]</a><br/>
Peygamberimiz’in (a.s.) hutbesi burada bitti. Bu âyet-i kerîme yahûdilerin araplara dil<br/>
uzatarak, “bizim Cumartesi günümüz var, sizin böyle bir gününüz yok” anlamındaki<br/>sözlerini red etmektedir.<br/>
<i>“Hemen Allah’ı zikretmeğe koşun.”</i><b> Râğıb</b> şöyle demiştir: Ezan okunduğunda hutbe<br/>
dinlemek ve cuma namazını kılmak için hemen hızlıca yürüyün. Çünkü hem cuma<br/>namazını kılmak, hem de hutbe dinlemek Allah’ın zikrini kapsamaktadır. Rasûlullah’ı<br/>(a.s.), râşid halifelerini ve takvâ sâhibi müminleri anmak ve övmek, öğüt vermek, vaaz<br/>u nasihat etmek de Allah’ı zikir hükmündedir. Bunun dışında, zâlimleri ve onların<br/>ünvanlarını anıp övmek, bedduâya lâyık oldukları halde onlara duâ etmek, şeytanı<br/>anmak gibidir.<br/>
<i>Keşşaf</i>’ta ifâde edildiği gibi, cuma namazını kılmak ve hutbe dinlemek için yürümek<br/>
zikrin derecelerindendir. <b>Hasan Basrî</b>’den şöyle dediği nakledilmiştir: Allah’a yemin<br/>ederim ki, âyette geçen “sa‘y/koşmak” ayaklarla koşmak anlamına değildir. Çünkü<br/>müslümanlar namaza sekinet ve vakarlı olarak gelmekle emredilmişlerdir. Koşarak ve<br/>telaşla namaza gelmekten men edilmişlerdir. Buradaki koşmak, kalp ve gönülle, iyi niyet<br/>ve huşû ile cumaya erken gitmek demektir.<br/>
Erken gitmek konusunda <b>Zemahşerî</b>, selefimizin zamanında, seherde ve sabah namazı<br/>
vaktinde, çıraların ışığında yürüyerek namaza giden erkencilerle yollar dolup taşardı,<br/>diyerek yeterli söz söylemiştir. Hadis-i şerifte şöyle buyrulmuştur: “<i>Cuma günü<br/>olduğunda, melekler ellerinde gümüşten sâhifeler ve altından kalemler olduğu halde</i><br/>
