<a name=794></a>Âyette emrolunan infâk vâcib olan infâktır, yâni zekâttır. Çünkü peşi sıra büyük bir<br/>
vaîd (tehdîd) gelmektedir. Böyle bir tehdîd ancak farzı veya vâcibi terkedenlere lâyıktır.<br/>Çoğunlukla emir, vâcib ve mendûba şâmil olur.<br/>
Allah Teâlâ’nın burada <i>“bizim sizi rızıklandırdığımız şeylerden”</i> buyurarak, rızık<br/>
verenin kendisi olduğunu belirtmiş olması, inananları infâka teşvik içindir.<br/>
Kıyâmet günü gelmeden infak ediniz. Çünkü o gün alışveriş yapmanız mümkün değil<br/>
ki alıp satıp eksiklerinizi tamamlayasınız. O gün dostluk da yoktur ki, dostlarınız gelip<br/>işlediklerinizden ötürü size müsamaha göstersinler.<br/>
<i>“Hulle”</i>; sevgi ve sadâkat demektir. Bu kelimenin aslı, ara ve aralık demektir. Sanki<br/>
bu, insan âzâlarına, mafsallarının aralarına giren ve içine işleyen bir sevgidir.<br/>
<i>“Halîl”</i>, arkadaş, dost demektir. Çünkü o, insanın içine geçmiş, gönlünde yer etmiştir.<br/>
Kıyâmet günü bütün akraba ve dostlar arasında sevgi, bağlılık ve sadakât denen bir şey<br/>kalmaz, kopar gider. Fakat müttakîler bunların dışındadır. Nitekim Allah Teâlâ: <i><b>“O gün<br/>dostlar, birbirine düşmandır. Yalnız takvâ sâhipleri hâriç.” </b></i>(ez-Zuhruf: 43/67)<br/>buyurarak bu durumu belirtmiştir.<br/>
O gün şefâat da söz konusu değildir ki, şefâatçılara güvenesiniz de, onlar da<br/>
zimmetinizde bulunan günahlarınızın affı için size şefâat etsinler. Âyette belirtilen<br/>kıyâmet günü şefâatın olmaması şefâat etmek isteyen kimsenin kendisine izin<br/>verilmeksizin şefâat etmeye kalkışması durumunda olur.<br/>
Kıyâmet günü izin verildiği takdîrde mü’minler için şefâat olunacağı hakkında pek<br/>
çok delil vardır. Ancak şefâata lâyık olacak kişinin Allah’a hiçbir şey ortak koşmaksızın<br/>mü’min ve muvahhid olarak ölmüş olması şarttır.<br/>
Âyetin sonundaki kâfirlerden maksad zekâtı terkedenlerdir. Nitekim haccın farziyeti<br/>
ile ilgili âyette gücü yettiği halde haccetmeyen kimse için <i>“kim de küfrederse”<br/></i>denilmiştir. Bu gibilere kâfir denilmesi; zekât ve hac gibi farz ibâdetleri terketmenin<br/>kâfirlerin sıfatlarından olduğunu bildirmek ve bu durumda olanları şiddetli bir şekilde<br/>de tehdîd ederek korkutmaktır. Nitekim başka bir âyet-i celîlede de: <i><b>“Zekâtı vermeyen<br/>müşriklerin vay haline” </b></i>(Fussilet, 41/6-7) buyurulmuştur.<br/>
İşte zekâtı terkeden “kâfirler, zâlimlerin tâ kendileridirler.” Çünkü onlar, mallarını<br/>
uygun bir tarzda sarfetmediklerinden dolayı cezâyı haketmişler ve böylece nefislerine<br/>zulmetmişlerdir.<br/>
<i>Cenâb-ı Hakk’ın lütfu olan servetten zekât vermezsen,<br/>Ben ne çare bulabilirim ki? Bunun sonu yanmaktır.<br/></i><b>Râğıb Isfahânî </b>şu açıklamayı yapmıştır: Tariflerde söz konusu edilen infâk, malın<br/>
infâkıdır. Fakat düşman ve nefsin hevâsı ile mücâdele etmek ve emredilen ibâdetleri<br/>yapmak için bedenin ve nefsin bezli de bir nevî infâktır. Bu sebeple Allah Teâlâ<br/>mü’minleri, kendilerine verdiği nefse ve bedene âid nimetlerden infakta bulunmaya<br/>teşvik etmiştir.<br/>
Dünya imtihân ve kazanma evidir. Âhiret ise sevap ve cezâ yeridir. Bu sebeple Allah<br/>
Teâlâ, insanın âhırette herhangi bir menfaat elde etmesinin mümkün olmadığını<br/>
