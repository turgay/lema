<a name=9678></a>geçmişti.<br/>
Büyüklerden biri demiştir ki: Uykudan sonraki yakaza hâlindeki bilginle, ölümden ve<br/>
berzahtan sonraki diriltme durumundaki bilgin aynıdır. Aslında berzah birdir, ancak<br/>cisimle uyku esnasında olan berzah ölüm neticesi olan berzah değildir. Nasıl ki kişi<br/>uykusunun ardından uyanıyor, aynen bunun gibi ölümünün ardından da dirilecektir. Bu<br/>sâbit bir durumdur. Akıllı olan birgün sonu gelecek olan bugünde çalışıp çaba<br/>gösterirken îmandan ve amelden kesilmez. Ölümü ve dirilmesi bu ikisi üzere olmak için<br/>onlarla birlikte yaşar.<br/>
“Kim” talakı bid’î vermekten kaçınarak<i> “Allah’tan korkarsa”</i> ve bunun yerine<br/>
sünnete uygun boşar, iddet bekleyen kadına zarar vermez, onu meskeninden çıkarmaz,<br/>şâhid tutma hususunda ihtiyatlı davranır ve diğer noktalara dikkat ederse <i>“Allah ona bir<br/>çıkış (yolu) ihsan eder.”</i> Âyette geçen “mahrac” kelimesi çıkış anlamında mimli masdar<br/>olup Allah eşler hakkında meydana gelebilecek gam, keder ve sıkıntıya düşme<br/>durumunda kurtuluş yolu ihsan eder, huzur nasip eder.<br/>
Bazı âlimlere göre buradaki: “Allah’tan korkma” sadece boşama, iddet bekleyen<br/>
kadına zarar verme ve benzeri hususlarda değil, geneldir. Buna göre âyetin mânâsı; “kim<br/>yaptığı ve yapmadığı her hususta Allah’tan korkarsa Yüce Allah ona kafasını<br/>karıştıracak ve durumunu bulandıracak her türlü hususta bir çıkış, dünya ve âhiret<br/>kederlerinden kurtuluş ihsan eder.” Bu genel hükmün içerisine bizim belirttiğimiz<br/>hususlar da öncelikli olarak girer.<br/>
Rivâyet edildiğine göre Peygamber Efendimiz (s.a.) bu âyeti okuduktan sonra “çıkış”<br/>
kelimesini dünyanın şüphelerinden, ölümün sıkıntılarından ve şiddetlerinden, kıyamet<br/>gününün sıkıntılarından kurtuluş olarak tefsir etmiştir.<br/>
<i>Celaleyn </i>tefsirinde “mahrec/çıkış” sıkıntıdan rahatlığa, haramdan helâle,<br/>
cehennemden cennete kurtuluş şeklinde tefsir edilmiştir. Âyetteki “mahrac” kelimesi<br/>daha önce belirtildiği gibi mimli masdar olabileceği gibi “çıkış yeri” anlamında ism-i<br/>mekân da olabilir. Buna göre âyetin mânâsı: “Kim Allah’tan korkarsa Yüce Allah onu<br/>rahata kavuşacağı bir mekâna çıkarır” demek olur.<br/>
<i>Fethurrahman</i>’da âyet: “Kim Allah’tan korkarsa Allah ona eşine geri dönmesi için<br/>
çıkış yolu ihsan eder” şeklinde tefsir edilmiştir. <b>İbn Abbas</b> (r.a.)’ya:<br/>
“– Karısını üç ya da bin talakla boşayan bir koca için çıkış yolu var mıdır?” diye<br/>
sorulmuş, İbn Abbas (r.a.) da:<br/>
“– Böyle bir kimse Allah’tan korkmamış, Allah da ona bir çıkış yolu ihsan etmemiştir.<br/>
Böylece karısı kendisine üç talakla geri dönülmesi mümkün olmayan bir şekilde<br/>boşanmış, üçten fazla verdiği talak boynunda günah olarak kalmıştır” diye cevap<br/>vermiştir.<br/>
Denilmiştir ki çıkış iki şekildedir. Birincisi Yüce Allah’ın o kişiyi içinde bulunduğu<br/>
bu sıkıntıdan çıkarması, ikincisi ona hoşnutluk ve sabırla ikramda bulunmasıdır. Bu da<br/>âfiyet kabilindendir. Nitekim Peygamber Efendimiz (s.a.) de: “Her türlü belâdan ve<br/>sıkıntıdan âfiyet iste.” buyurmuştur. Âfiyet iki şekildedir; birincisi kişinin Allah’tan,<br/>
