<a name=7042></a><img src="RuhulBeyan-7042_1.jpg"/><br/>
<img src="RuhulBeyan-7042_2.jpg"/><br/>
<img src="RuhulBeyan-7042_3.jpg"/><br/>
<img src="RuhulBeyan-7042_4.jpg"/><br/>
<i>Ne zamana dek kadın gibi renk ve koku bekleyip duracaksın?<br/>Yola koyul, erler gibi adımını at.<br/>Sedefin rengine âşık olan o câhil, sedefi görse de<br/>Asla içindeki şahdâne inciye erişemez.</i><br/>
Bazı mârifet ehli “<i>İki deniz birbirine eşit olmaz</i>” âyetini işârî olarak şu şekilde<br/>
yorumlamıştır: İki vakit de birbirine eşit olmaz. Zira biri “bast” hâlidir; sahibi<br/>ravhtadır/ruhtadır. Diğeri de “kabz” halidir; sahibi nevmdedir /Nuh’tadır. Biri “fark”<br/>halidir ki sahibi ubûdiyetle vasıflanmıştır. Diğeri de cem’ halidir ki sahibi rubûbiyeti<br/>şühûd makamındadır.<br/>
Kul, kabz hâlinde iken uykusu boğulmuşların uykusu gibidir. Yemesi hastaların<br/>
yemesi, yaşayışı zindandaki mahkûmların yaşayışı gibidir. Dilediğince horlukla yaşar,<br/>eziyet içinde yol yürür, tevazu ile konuşur.<br/>
<i>İki gözüm iki çeşme, ciğerim yangın.<br/>İki elim de bomboş, başım toz toprak.</i><br/>
Sızlanması, rezilliği ileri safhaya ulaşıp tevâzu ve acziyeti meydana çıkınca, Yüce<br/>
Allah onun gönlünün ihtiyacını verir; gönlüne bast ve inbisat kapısını açar. Vakti hoş<br/>geçer, gönlü Mevlâ’ya bağlanır. Sırrı Hak bilgisiyle bezenir ve şöyle şükreder: “Ey<br/>Rabbim! Benim mihnetim idin, devletim/saâdetim oldun. Sıkıntım idin, rahatım oldun.<br/>Işâretim idin, çerağım oldun. Yaram idin, merhemim oldun.”<br/>
Allah Teâlâ’dan berzah ve kayıtlardan (bağlardan) kurtulmayı ve en yüce gaye olan<br/>
vicdan (vecd) ve şühûda ulaşmayı diliyoruz. Zira o çok acıyan ve çok sevendir.<br/>
<i> </i><br/>
<i> </i><br/>
<b>13. Allah, geceyi gündüzün içine sokar, gündüzü de gecenin içine sokar; güneş ve</b><br/>
<b>ayı emri altına almıştır. Her biri belirtilmiş bir süreye kadar akıp gider. İşte <i>(bütün<br/>bunları yapan)</i></b><b> Rabbiniz Allah’tır. Mülk O’nundur. O’nu bırakıp da kendilerine<br/>taptıklarınız ise, bir çekirdek kabuğuna bile sahip değillerdir.</b><br/>
<i>“Allah,”</i> bahar ve yaz mevsiminde gecenin bir bölümünü gündüze katarak <i>“geceyi</i><br/>
<i>gündüzün içine sokar,” </i>gece kısalır, gündüz uzar. Son bahar ve kış mevsiminde<br/>gündüzün bir bölümünü geceye katarak <i>“gündüzü de gecenin içine sokar;”</i><b> </b>gündüz<br/>kısalır, gece uzar, <i>“güneş ve ayı emri altına almıştır.”</i><br/>
<i>Güneşi ve ayı râm etti, yâni fermanına itâatkâr kıldı.</i><br/>
