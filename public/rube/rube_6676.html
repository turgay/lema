<a name=6677></a>Mânâ şöyledir: Allah peygamberlerden bu söz alma işini, ahidlerinde sâdık<br/>
olan/doğru söyleyen peygamberlere kıyâmet günü kavimlerine söylediklerini, yâni<br/>kavme söyledikleri sözdeki doğruluklarını sormak için yaptı.<br/>
Bir haberde şöyle rivâyet edilmiştir: “Kıyâmet günü Allah kaleme sorar ve:<br/>
“Emânetimi ne yaptın?” buyurur. Kalem: “Ya Rabbi, ben onu levh-i mahfûza teslim<br/>ettim.” der. Sonra kalem levh-i mahfûzun kendisini onaylamayacağı endişesiyle irkilip<br/>titremeye başlar. Sonra levhe sorar, o da kalemin emâneti kendisine teslim ettiğini ikrar<br/>eder, kendisinin de emâneti İsrâfil (a.s.)’a teslim ettiğini söyler. Bu sefer Allah, İsrâfil’e<br/>“Levhin sana teslim ettiği emânetimi ne yaptın?” buyurur. İsrâfil (a.s.) da “O emâneti<br/>Cebrail (a.s.)’a teslim ettim” der. Bunun üzerine Allah Cebrail (a.s.)’a “Emânetimi ne<br/>yaptın?” buyurur. O da: “Onu peygamberlerine teslim ettim.” der. Bu sefer emânet<br/>peygamberlere sorulur, onlar da: “O emâneti senin kullarına teslim ettik.” derler. İşte<br/><i>“Allah bu sözü doğruları doğruluklarıyla sorumlu kılmak (doğruluklarını sormak)<br/>için aldı.”</i> âyeti bunu anlatmaktadır.<br/>
<b>Kurtubî</b> der ki: “Peygamberlere bile hesap sorulacak olduktan sonra diğerlerinin<br/>
hâlinin nasıl olacağını sen düşün!”<br/>
<i>O gün fiilden ve sözden sorarlar,<br/>Ülü’l-azm (peygamberler) bile korkudan titrer.<br/>Peygamberlerin bile dehşete kapıldığı yerde,<br/>Sen işlediğin günaha özrün ile gel.</i><br/>
Allah peygamberlerin doğru olduklarını bildiği halde onlara soru sorması/sorumlu<br/>
kılması, onları inkâr edenleri susturmak ve aleyhlerine delil ortaya koymak içindir.<br/>
Mânânın şöyle olması da mümkündür: “Allah bu sözü peygamberleri tasdik edenlere<br/>
bu tasdiklerini sormak/onları sorumlu kılmak için aldı.” Çünkü sâdıkı/doğruyu tasdîk<br/>eden de doğrudur.<br/>
<i>el-Es’iletü’l-müfhıme</i>’de şöyle denilmiştir: “Doğruluğun hükmü, onun sorulması değil<br/>
ona sevab verilmesi olduğu halde doğruluğun sorulmasının mânâsı nedir?” sorusunun<br/>cevabı şöyledir: “Burada doğruluk iki şehâdet kelimesidir. Onları diliyle söyleyen,<br/>onların nişanlarını üzerinde gösteren herkese, onların hükümlerini tatbik etme, amelde<br/>ihlâs ve Allâh’a ve Rasûlü’ne itikad sorulacaktır.” Nitekim <b>Râğıb</b> şöyle demiştir: Allah<br/>Teâlâ diliyle doğru söyleyene fiiliyle doğru olup olmadığını soracaktır. Burada, fiil ile<br/>elde etmeye çalışmadan, hakkı sadece sözlü olarak îtiraf etmenin yetmeyeceğine dikkat<br/>çekilmektedir.<br/>
<i>Mâdem ki aşk şehidi değilsin, aşktan bahsetme,<br/>Bu makâmı (âşıklığı) iddiâ etmek, şehidler için doğru olabilir.</i><br/>
<i>Mesnevî</i>’de şöyle denilmektedir<i>:</i><br/>
