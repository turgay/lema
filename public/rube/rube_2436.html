<a name=2437></a><b>Vehb</b> şöyle demiştir: Mûsâ (a.s.), yanında Cebrâil (a.s.) olduğu halde Tûr-i Sînâ’ya<br/>
geldi. Orada hem bedenini hem de elbisesini temizledi. Allah Teâlâ karanlığı yedi<br/>fersah öteye sürdü. Mûsâ (a.s.)’dan şeytanı ve yeryüzünün zararlılarını kovdu. Kirâmen<br/>kâtibîn meleklerini ondan uzaklaştırdı ve gök yüzünü ona açtı. Bunun üzerine Mûsâ<br/>(a.s.) meleklerin havada ayakta durduklarını gördü. Açıkça Arş’ı gördü ve Kâlem’in<br/>cızırtısını duydu. <i>“Rabb’i” </i>meleklerle konuştuğu gibi vasıtasız ve keyfiyetsiz olarak<br/><i>“onunla konuşunca:” </i>Cebrâil (a.s.) da orada olduğu halde Allah Teâlâ’nın Mûsâ (a.s.)<br/>ile konuştuklarını duymadı. Mûsâ (a.s.), insanlar içerisinde Allah ile vasıtasız konuşan<br/>tek kişi olduğu için “Kelîm, Kelîmullah” ismi özel olarak ona verilmiştir. Diğer<br/>peygamberlerle ise Cenab-ı Hak, ancak kitap ve melek vasıtasıyle konuşmuştur.<br/>
“Mûsâ (a.s.), duyduklarının Allah’ın kelâmı olduğunu nasıl bilmiştir?” diye sorulursa<br/>
şöyle cevap verilir: Mûsâ (a.s.), Rabb’i ile konuşurken, bir mahlukla konuşurken olduğu<br/>gibi nefesi kesilmemiştir. Bilakis Allah Teâlâ onunla kesintisiz tek bir müddette<br/>konuşmuştur. Mûsâ (a.s), nefesini sanatkârın elindeki alet gibi görmüştür. Usta ise aleti<br/>istediği şekilde hareket ettirir. Çünkü aletin kendi başına sanatkarlığı ve iş yapması söz<br/>konusu değildir.<br/>
Denilmiştir ki: Mûsâ (a.s.) Hakk’ın kelâmını altı yönden birden işitti. Bütün uzuvları<br/>
kulağı haline geldi. Tüm varlığı kulak kesilerek, kulağıyla olduğu gibi bütün varlığı ile<br/>Allah’ın kelâmının lezzetini duydu.<br/>
<b>Şeyhzâde</b>, <i>Hâşiye</i>’sinde demiştir ki: “Allah Teâlâ’nın kelâmı, zatıyle kaimdir ve ezelî<br/>
bir sıfattır. Bizim bildiğimiz harfler ve sesler cinsinden değildir. Zâtı itibariyle Allah<br/>Teâlâ, cisim ve araz olmadığı halde görülmesi aklen mümkün olduğu gibi harf ve<br/>seslerden oluşmayan kelâmının duyulması da mümkündür.<br/>
<i>Hallü’r-rumûz</i> isimli eserde şöyle geçmektedir: Ahirette mü’min, sırf yüz, sırf göz ve<br/>
sırf kulak olacaktır. Mü’min orada her yönden, her yön ile her yöne bakar. Aynı şekilde<br/>her uzuvla, özel bir yön olmaksızın her yönden işitir. Hakk’ı müşahede ettiğinde O’nu,<br/>belli bir cihet olmaksızın, bütün yüzü ile görür. Kulağı ve gözü, yönlerle perdelenmez.<br/>Nitekim noksanlardan yüce olan Cenab-ı Hak: “<i>Ben onun kulağı ve gözü olurum.</i>”<a href="RuhulBeyans.html#2452">[84]<br/></a>hadis-i kudsisi ile bu hususa işaret etmiştir. Allah’a vâsıl olan kâmil velî için ahiretle<br/>ilgili bu hüküm, dünyada da geçerlidir. Nitekim Vuslata Erenlerin Efendisi (s.a.v.) şöyle<br/>buyurmuştur: <i>“Ölmeden önce ölünüz ve hesaba çekilmeden önce kendinizi hesaba<br/>çekiniz.”</i><a href="RuhulBeyans.html#2452">[85]</a><br/>
Fakir <b>Bursevî</b> diyor ki: Bu, tenkit edilecek ve reddedilecek konulardan değildir.<br/>
Çünkü Allah Teâlâ her ne kadar sesleri idrak etmek için işitme duyusunu yaratmış ise de<br/>bir duyu organının idrak ettiği şeyi başka bir duyu organının da idrak etmesi<br/>mümkündür. Nitekim Kelâm âlimleri de aynı görüşü ileri sürmüşlerdir. Çünkü bu idrak,<br/>duyu organlarının tesiri olmaksızın sadece Allah’ın yaratması iledir. O halde meselâ<br/>görme duygusuna, sesleri idrak özelliğinin verilmesi imkânsız bir şey değildir. Şu halde<br/>Allah Teâlâ’nın işitme duyusu için yarattığı sesleri idrak etme kabiliyetini, insanın diğer<br/>uzuvlarında da yaratması caizdir.<br/>
