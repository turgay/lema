<a name=4377></a>kaplayan nurlar, ruhların, ilimlerin ve amellerin sona vardığı yer, kâbe kavseyn makamı<br/>ve benzerleridir. Bunların bir kısmı da iç âlemin (enfüs) âyetleridir. Nitekim Allah<br/>Teâlâ buyuruyor ki: “<i><b>Biz onlara ufuklarda ve kendi nefislerinde âyetlerimizi<br/>göstereceğiz</b></i>.” (Fussılet, 41/53). “<i><b>Ev ednâ (Hattâ daha da yakın)</b></i>” (en-Necm, 53/9)<br/>âyeti enfüsün âyetlerindendir. Bu ise muhabbet ve “Hû”nun ihtisası makamıdır.<br/>“<i><b>Kuluna vahyettiğini vahyetti</b></i>.” (en-Necm 53/10) âyeti, müsâmere (gayb ve sır<br/>âleminden âriflere gelen Allah’ın hitabı) makamındadır. Bu ise gaybın gaybı olan<br/>Hû’dur. “<i><b>(Gözleriyle) gördüğünü kalbi yalanlamadı.</b></i>” (en-Necm, 53/11) âyeti de bunu<br/>te’yid eder. Fuâd, kalbin kalbidir. Kalbin bir görüşü olduğu gibi fuâdın da kendine âid<br/>bir görüşü vardır. Kalbin görüşüne körlük erişebilir. Nitekim Allah Teâlâ: “<i><b>Fakat asıl<br/>göğüslerdeki kalbler kör olur.</b></i>” (el-Hac, 22/46) buyurmuştur. Fuâd ise kör olmaz.<br/>Çünkü o, kâinâtı tanımaz. Onun ancak seyyidi (Allah) ile alâkası vardır. Kul burada<br/>bütün yönlerden kuldur. Kulluğunda mutlak olarak tenzih hâlindedir.<br/>
Allah Teâla kulunu, bir yerden bir yere ancak gaybdeki âyetlerinden bir kısmını ona<br/>
göstermek için nakletmiştir (yürütmüştür). Sanki Allah Teâlâ şöyle buyurmuştur: “Ben<br/>kulumu bana değil, sadece âyetlerimi ona göstermek için gece yürüttüm. Çünkü mekân<br/>beni sınırlamaz, zaman kayıt altına alamaz. Zamanların ve mekanların nisbeti tek bir<br/>nisbetedir. Ben kulumun kalbine sığarım. O halde nasıl onu kendime yürüteyim. Ben<br/>onun yanındayım; inerken, dururken, çıkarken nerede olursa olsun onunlayım.<br/>
“<img src="RuhulBeyan-4377_1.jpg"/> <i>(Muhammed) kulunu” </i>Burada ubûdiyet/kulluk makamının şerefine işâret<br/>
vardır. <b>Fahreddîn</b> <b>Râzî</b> tefsîrinde der ki: Ubûdiyet/kulluk risâletten daha üstündür.<br/>Çünkü ubûdiyyet ile halktan Hakk’a dönülür ki bu cem‘ makamıdır. Risâlet ile Hak’tan<br/>halka dönülür ki bu da fark makamıdır. Ubûdiyet/kölelik, işlerini efendisine havâle<br/>etmektir. Efendisi de onun işlerinin ıslahını uhdesine almıştır. Risâlet ise ümmetin<br/>işlerini yüklenmektir. İkisi arasında büyük fark vardır.<br/>
Âyette “peygamberini” değil “<i>kulunu</i>” ifâdesi kullanılmıştır. Bu ise O’nda hem<br/>
peygamberlik hem de ilahlık olduğu vehmine düşülmemesi içindir. Nitekim insanlar Îsâ<br/>(a.s.)’ın beşerî âdetlere ve hallere muhâlif olarak bu âlemden sıyrıldığı ve mele-i a‘lâya<br/>bedeni ile yükseldiği vehmine düştüler.<br/>
<i>“ </i><img src="RuhulBeyan-4377_2.jpg"/><i> Mescid-i Harâm’dan”</i><br/>
Rivâyetlerin en sahihine göre isrâ, Ebû Tâlib’in kızı Ümmü Hânî’nin evinden<br/>
başlamıştır.<a href="RuhulBeyans.html#4418">[2] </a>Onun evi Harem dâhilinde idi. Harem’in tamamı mesciddir. Ulemânın<br/>belirttiğine göre Harem bölgesinin sınırı, Medine tarafından üç mil, Irak yolundan yedi<br/>mil, Ci‘râne yolundan dokuz mil, Tâif yolundan altı mil, Cidde yolundan on mildir.<br/>Rasûlullah (s.a.)’in ihram için tayin ettiği beş mîkat yeri Harem bölgesinin çevresini<br/>oluşturur. Harem hududları da Mescid-i Haram’ın çevresini, Mescid-i Haram da<br/>Beytullah’ın çevresini oluşturur.<br/>
Beytullah ilâhî zâta, Mescid-i Haram ilâhî sıfatlara, Harem bölgesi ilâhî fiillere,<br/>
mîkatın harici de ilâhî eserlere işâret eder. Her kim ziyâret veya başka bir maksadla<br/>
