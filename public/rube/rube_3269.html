<a name=3270></a><img src="RuhulBeyan-3270_1.jpg"/><br/>
<img src="RuhulBeyan-3270_2.jpg"/><br/>
<img src="RuhulBeyan-3270_3.jpg"/><br/>
bütün ihtişamıyla kavminin karşısına çıktığında bazı kimseler: “<i><b>Keşke şu Karun’a<br/>verilenler bize de verilseydi</b></i><b>.’</b> (el-Kasas, 27/69) demişlerdir. Bu sebepledir ki<br/>zenginlerle ve hükümdar çocuklarıyla beraberlikten sakındırılmıştır. Bir hadiste şöyle<br/>buyrulmuştur: “<i>Ölülerle</i>” yani zenginlerle “<i>aynı mecliste bulunmayınız</i>.”<a href="RuhulBeyans.html#3272">[70]</a><br/>
<b>Ebü’d-Derdâ </b>(r.a.)’ın şöyle dediği rivayet edilir: “Bir kasrın tepesinden düşüp<br/>
parçalanmam benim için gâfil zenginlerle bir mecliste oturmaktan daha sevimlidir.<br/>Çünkü onlarla birlikte oturmakla onların halleri insana sirayet eder, onlarla beraberliğin<br/>tesiri olur.”<br/>
<i>Rüzgar kötü kokulu bir yerden geçince<br/>Pis havanın kötü kokusunu alıp getirir</i><br/>
<b>Ebû Bekir </b>(r.a.) şöyle dua edermiş: “Allah’ım bana dünya nimetlerini bol bol ver,<br/>
ama onlardan el etek çekmemi sağla, dünya nimetlerini kısarak beni onlara<br/>imrendirme.”<br/>
<i>“Ey Rabb’imiz, onların mallarını yok et,”</i> Bu, Fir’avn ve adamlarını uyardıktan ve<br/>
îmân etmeyeceklerini kesin olarak anladıktan sonra yapılmış bir bedduadır. Bedduadan<br/>önce insanları saptırdıkları zikredilmesi, bedduaya bir hazırlık ve saptırmaları<br/>yüzünden buna müstahak oldukları bilinsin içindir.<br/>
Bu bedduanın mânâsı şöyledir: Bu mal-mülkün onlara sağlayacağı faydayı gider. Bu<br/>
malları şu anki görünüşlerinden uzaklaştırıp değiştir. Çünkü sen Fir’avn ve adamlarına<br/>bu nimetleri sana kulluk etmede ve yoluna girmede yardımcı olarak kullanmalarını<br/>emrettiğin halde onlar verdiğin bu nimetler vâsıtasıyla sana isyan ediyorlar.<br/>
Derler ki: “Bunun üzerine bütün altın ve gümüş paraları, ceviz, biber, mercimek gibi<br/>
yiyecekleri, eski şekilleri üzere nakş ve resmedilmiş taşlara dönüşmüştür. Yumurta ve<br/>diğer malları da öyle olmuştur. İşte bu Musa (a.s.)’ın dokuz mûcizesinden biridir.”<br/>
<i>“kalplerine sıkıntı ver”</i> yani, kalplerini katılaştır, îmân girmesin diye kalplerini<br/>
mühürle <i>“ki acı azabı görünceye kadar”</i> yani azabı gözleriyle görmeleri için veya<br/>görene kadar <i>“inanmasınlar.”</i> yâni onu görsünler ve kendilerine hiçbir fayda<br/>sağlamayacağı zaman kesin olarak ona inansınlar.<br/>
Musa’nın dediği gibi de oldu, çünkü onlar boğuluncaya kadar inanmadılar.<br/>
Boğulurken ettikleri îmân ise ye’s/ümitsizlik esnasında edildiği için makbul olmadı.<br/>
<i> </i><br/>
<b>89. Allah: “İkinizin duası kabul olundu. Dosdoğru olun, sakın bilmeyenlerin yoluna</b><br/>
<b>uymayın.” buyurdu.</b><br/>
