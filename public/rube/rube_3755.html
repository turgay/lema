<a name=3756></a>Fakir (<b>Bursevî</b>) der ki: Bu söz; meselenin zâhirine bakılarak zühûl eseri söylenmiş bir<br/>
sözdür. Çünkü ileride gelecek olan sahîh bir hadiste vârid olduğu üzere Yûsuf (a.s.)<br/>Cebrâil vâsıtasıyla Allah Teâlâ’dan aldığı emre göre böyle yapmıştır. Yoksa<br/>peygamberlerden akrabalık hukukuna riâyetsizlik etmeleri nasıl düşünülebilir? Hem de<br/>Mısır’la Kenan arası sekiz konaklık bir mesafe iken...<br/>
<i>“ve” </i>kendisini ağlatan <i>“üzüntüden gözleri ağardı.”</i> Zira çok fazla düşünme gözün<br/>
kara kısmını yok edip beyaza çevirir, hatta bazen kör bile eder. Nitekim Şuayb (a.s.)’ın<br/>Allah’a olan sevgisinden dolayı çok ağlaması sonucu kör olduğu, fakat Allah’ın yine<br/>ona görme gücünü iâde ettiği söylenir. Aynı şekilde Yâkub (a.s.)’ın gözü de kör olmuştu.<br/><b>“<i>Derhal gözü görür oldu</i></b><b>.”</b> âyetinden (Yûsuf, 12/96) anlaşıldığı üzere bu konudaki<br/>sahih görüş budur.<br/>
<b>Kemâl Hocendî</b> şöyle der:<br/>
<i>Çok ağlamaktan göz bebeği yuvasından<br/>Aşağı gider, hicran gecesinde yaşın çok akmasından,</i><br/>
Rivâyet edilir ki Allah’a göre yeryüzünde Yâkub (a.s.)’dan daha değerli bir kimse<br/>
olmadığı halde Yûsuf’tan ayrıldığı günden ona kavuşuncaya kadar tam seksen sene<br/>Yâkub (a.s.)’ın göz pınarları hiç kurumamıştır.<br/>
“Yâkub (a.s.)’ın görme gücü Yûsuf (a.s.)’tan ayrılması ve ona son derece iştiyâk<br/>
duyması yüzünden neden gitti?” diye sorarsan şöyle cevap veririm: Çocuklarına<br/>bakarak hüznü artmasın diye ve cemâli müşâhede sırrından dolayı. Çünkü Hz.<br/>Peygamber’in Cebrâil’den, Onun da Allah Teâlâ’dan rivâyet ettiği kudsî bir hadiste<br/>şöyle buyrulmaktadır:<br/>
“<i>Allah Teâlâ: “Ey Cibril! En değerli iki varlığını</i>” yani gözlerini “<i>aldığım kişiye</i><br/>
<i>nasıl bir karşılık vereceğimi biliyor musun?</i>” diye sordu.<br/>
Cibril Allah’a şöyle cevap verdi: “Seni her türlü noksanlıktan tenzih ederim. Senin<br/>
bize öğrettiklerinden başka hiçbir bilgimiz yoktur.”<br/>
Bunun üzerine Cenâb-ı Hak şöyle buyurdu:<br/>“<i>Böylelerinin karşılığı, Benim yurdumda ebediyyen kalarak vechime (yüzüme)</i><br/>
<i>bakmalarıdır</i>.”<a href="RuhulBeyans.html#3765">[77]</a><br/>
Bir haberde vârid olduğuna göre “<i>Cennette Rabbin yüzüne ilk bakacak olanlar</i><br/>
<i>âmâlardır.</i>”<a href="RuhulBeyans.html#3765">[78]</a><br/>
Büyüklerden birisi der ki: “Yâkub (a.s.)’ın görme kabiliyetinin gitmesiyle ortaya<br/>
çıkan bu körlük, ona (mânâ âleminde) mutlak cemâl mazharlarından bir mazhar olan<br/>Yûsufî cemâle bakma özelliği kazandırdı. Çünkü Hak Teâlâ, Yûsuf (a.s.)’a cemâl nûru<br/>ile tecellî etmiştir. Bu yüzden babası Yûsuf’u çok sevmiş, Mısırlılar da perdeler<br/>arkasından O’nun sevgisine mübtelâ olmuşlardır.”<br/>
Burada işaret vardır ki ârif, kevne ve şehâdet âlemine âid gözlerinden fânî olmadıkça<br/>
mutlak cemâli müşâhedeye erişemez.<br/>
