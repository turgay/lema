<a name=9480></a>vurmama izin ver” dedi. Rasûlullah (s.a.): “Ey Ömer! Hâtıb Bedir savaşında<br/>bulunmuştur. Ne biliyorsun, Allah Teâlâ, işleyecekleri bütün hatâları kesin olarak<br/>bildiği halde, dilediğinizi yapın ben sizi bağışladım, demiş olabilir” buyurması üzerine<br/>Hz. Ömer (r.a.)’in iki gözünden yaşlar boşandı.<br/>
Bu olayda, açıklanmasında bir fayda veya gizli kalmasında bir fesad ve mahzur<br/>
olması hâlinde casusların sırlarını ve bozguncuların ayıplarını ortaya çıkarmanın câiz<br/>olduğuna işâret bulunmaktadır. Ayrıca İslâmi açıdan sakıncalı bir şey işleyip ortaya<br/>çıktığında, kendisini bu mahzuru işlemeğe mecbur eden geçerli bir özür söyleyen<br/>kimsenin özrünün kabul edileceğine, özrün büyük ve saygı değer insanlar katında<br/>makbul bulunduğuna da işâret vardır.<br/>
Rivâyete göre Hâtıb, <i>“Ey îman edenler!”</i> âyetinde kendisine îman etmiş kimse olarak<br/>
hitâb edildiğini işitince sevincinden bayılmıştı. Çünkü söz konusu mektubun, akidesinin<br/>sağlam olmasından dolayı kendisini îmandan çıkarmadığını öğrenmiş, ayrıca âyet-i<br/>kerîmede geçen “düşmanlarınız” tâbirinden de kendisinin samimi bir müslüman<br/>olduğunu anlamıştı. Çünkü kâfirler, münafıkların değil, hâlis müslümanların<br/>düşmanlarıdır.<br/>
Âyette geçen <i>vedd</i> kökünden alınan <i>meveddet</i>, bir şeyi sevmek ve gerçekleşmiş<br/>
olmasını temenni etmektir. Kelime, bu mânâlardan her ikisinde de kullanılmaktadır.<br/>Yâni mektuplaşmakla ve onları sevdiğinizi gösteren sebeplerden benzeri şeylerle<br/>muhabbetinizi onlara ulaştırıyorsunuz. Meful olan <i>meveddet</i> kelimesindeki <i>ba</i> zâidedir.<br/><i><b>“Kendi ellerinizle kendinizi tehlikeye atmayınız”</b></i> (el-Bakara, 2/195) âyet-i<br/>kerîmesindeki <i>bi eydîkum</i> kelimesinin başındaki <i>ba</i> harfinde olduğu gibi. Yahut mânâ<br/>şöyle olur: Aranızdaki sevgiden dolayı Peygamber (a.s.)’ın haberlerini onlara<br/>ulaştırıyorsunuz. Bu takdirde bilindiği için meful hazf edilmiş olur Buna göre <i>ba</i> harfi<br/>sebep için, cümle de “dost edinmeyin” fiilinin fâilinden hal olur ki mânâ; “sevgi<br/>ulaştırmakta olduğunuz halde onları dost edinmeyin” şeklinde anlaşılır.<br/>
Burada şöyle bir soru akla gelebilir: Müslümanlar: <i><b>“Ey îman edenler! Yahûdileri ve</b></i><br/>
<i><b>hıristiyanları dost edinmeyin” </b></i>(el-Mâide, 5/51) âyet-i kerîmesiyle Allah’ın<br/>düşmanlarını dost edinmekten mutlak olarak nehyedilmişlerdir. Burada ise bu yasağın<br/>hal ile kayıtlanması, bu hal ortadan kalktığında onları dost edinmelerinin câiz olduğu<br/>anlamına gelmez mi? Böyle bir soruya cevab olarak derim ki: Dinî kaideler ve<br/>hükümlerden onları mutlak mânâda dost edinmenin câiz olmadığı bilinince, buradaki<br/><i>hal</i>’in bu yasağı kaldıracak nitelikte bir anlamı olmadığı elbette anlaşılacaktır.<br/>
Yine denilirse ki, düşmanlıkla muhabbet birbirine zıt olduklarından bir arada ve bir<br/>
yerde bulunmadıkları halde <i>“Benim de düşmanım, sizin de düşmanınız olanları dost<br/>edinmeyin”</i> buyrulmasının sebebi nedir? Bir birine zıd olan bu iki şeyin bir arada<br/>bulundurulmasının yasaklanması, bunların bir yerde bulunmalarının mümkün olduğunu<br/>hatırlatmaz mı? Cevab olarak şöyle derim: İnkârcılar, Allah ve Rasûlü’ne düşmanlıkları<br/>sebebiyle müminlerin düşmanlarıdır. Bununla beraber, kişisel (şahsi) bazı maksadlar ve<br/>dünyaya âid bir takım işler nedeniyle aralarında bazı dostlukların, arkadaşlıkların<br/>
