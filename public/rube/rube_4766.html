<a name=4767></a><img src="RuhulBeyan-4767_1.jpg"/><br/>
<img src="RuhulBeyan-4767_2.jpg"/><br/>
rahmetinin genişliğinden sonra büyüklüğü beyan edilmektedir.<br/>
<i>“Rabbimin vaadi haktır.” dedi.”</i> Bu vaadi ya da vaad ettiği bütün şeyler gerçektir,<br/>
kesin ve sâbittir. Zamanı gelince mutlaka tahakkuk eder.<br/>
<i>et-Te’vîlâtü’n-Necmiyye</i>’de şöyle der: Bu âyette Zülkarneyn (a.s.)’ın peygamberliğine<br/>
delâlet vardır. Çünkü o, Hakk’ın vaadini ve gerçekleşeceğini haber vermiştir. Bu,<br/>peygamberlerin özelliklerinden ve mûcizelerindendir.<br/>
Burada Zülkarneyn (a.s.)’ın kıssası son bulmaktadır.<br/>
Denilmiştir ki: Ye’cûc ve Me’cûc her gün seddi kazarlar. Işık görünmek üzere iken<br/>
reisleri: “Dönün, yarın kazarsınız.” der. Ancak inşâallah demez. Allah da onu eski<br/>haline döndürür. Ertesi gün olunca tekrar gelirler, onu ilk hâli gibi bulurlar. Allah<br/>onların çıkmasını murâd ettiği zaman aralarında mü’min birini yaratır. Seddi kazarlar,<br/>az bir miktar kalınca bu mü’min kişi onlara:<br/>
“Dönün, inşâallah yarın gelirsiniz. Geldiğiniz zaman kazmaya başlarken ‘Bismillâh’<br/>
deyin” der. Onlar da bu defa: ‘Bismillâh’ diyerek kazarlar ve böylece insanların yanına<br/>çıkarlar. Her karşılaştıkları insanı öldürürler ve yerler. Uğradıkları her şeyi yerler,<br/>suları içerler. Dicle ve Fırat’ın suyunu da bitirirler. İçindeki balık, yengeç, kurbağa ve<br/>diğer hayvanları yerler.<br/>
Nihâyet Şam’daki Taberiyye gölüne gelirler. Su ile dolu olan bu gölü de içerler. En<br/>
sondan gelenine bir damla su bile kalmaz. ‘Bir zamanlar burada su varmış.’ derler.<br/>Bütün yeryüzünü dolaşırlar, ancak dört mescide giremezler. Bunlar Mescid-i Haram,<br/>Mescid-i Nebevî, Mescid-i Beytü’l-makdis ve Mescid-i Tûr-i Sînâ’dır. Sonra Beytü’l-<br/>makdis’te bir dağ olan Haylü’l-hamr’a yürürler. ‘Yeryüzündekileri öldürdük. Gelin,<br/>göktekileri de öldürelim.’ derler. Oklarını göğe doğru atarlar. Allah da onları kana<br/>bulanmış olarak geri çevirir. Allah’ın peygamberi Îsâ (a.s.) ve ashâbı ise Tur dağında<br/>mahsûr kalırlar.<br/>
Nihâyet Îsâ (a.s.) onların def’i için Allah’a dua eder. Allah Teâlâ da ‘tırtıl’ denilen<br/>
kurtlar gönderir. Bu kurtlar onların boyunlarına girer. Tek bir kimsenin ölümü gibi sürü<br/>hâlinde aynı anda ölürler. Sonra Îsâ (a.s.) ashabıyla beraber Tur dağından iner.<br/>Yeryüzünde onların pis kokulu leşleri ile dolu olmayan bir karış yer bile bulamazlar. Îsâ<br/>(a.s.) Allah’a dua eder. Allah Teâlâ da deve boynu gibi uzun boylu kuşlar gönderir. Bu<br/>leşleri yüklenip Allah’ın dilediği yere taşırlar. Müslümanlar onların elbiselerini,<br/>oklarını ve ok torbalarını yedi sene boyunca yakacak olarak kullanırlar. Bu bilgiler <i>el-<br/>Mesâbîh</i>, <i>et-Tibyân</i> Tefsîri ve diğer kaynaklardan seçilmiştir.<br/>
Mü’minlerin annesi <b>Zeyneb</b> (r.anhâ)’dan rivâyet edilmiştir: Rasûlullah (s.a.) bir<br/>
defâsında korku ve telaş içinde şöyle diyerek onun yanına girdi: <i>“Allah’tan başka ilah<br/>yoktur. Eyvah, yaklaşan şerden Arab’ın başına geleceklere!.. Bugün Ye’cûc ve Me’cûc</i><br/>
