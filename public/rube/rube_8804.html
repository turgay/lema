<a name=8805></a><img src="flower_sep.jpg"/><br/>
<img src="RuhulBeyan-8805_2.jpg"/><br/>
<b>güzel davrananlardı.</b><br/>
Onlar, Rablerinin kendilerine verdiği mükâfâtı almaya hak kazanarak ve ondan hoşnut<br/>
kalarak Rablerinin nimetine ererler. Şöyle ki, Allah’ın onlara verdiği her şey güzel, hoş<br/>ve hüsn-i kabul görmüş olup onda reddedilebilecek hiçbir şeye rastlanılmaz. Zira<br/>verilen o nimetler, güzelliğin en üst seviyesindedir. Nitekim <i><b>“... Sadakaları Allah alır”<br/></b></i>(et-Tevbe 9/104) âyetinin mânâsı “Allah sadakaları kabul eder ve bundan hoşnud kalır”<br/>şeklindedir.<br/>
Âlimlerden biri âyetle alâkalı şu izahı yapar: Onlar bugün dünyada mâsivâdan<br/>
arınarak yalnız Allah’a yönelmiş kalpleriyle O’nun çeşit çeşit lütuflarını alırlar. Yarın<br/>âhirette de Rablerinin kendilerine verdiği bağışları alırlar.<br/>
Daha sonra bu nimetleri hak etme sebepleri dile getirilerek âyetin devamında:<br/>
<i>“Çünkü onlar bundan önce”</i> cennete girmeden; yâni dünyada <i>“güzel işler yaparlardı”<br/></i>buyrulmaktadır.<br/>
<b>17. Geceleri pek az uyurlardı.<br/></b>“Hücû’”, gündüz değil özellikle “gece uykusu”na verilen isimdir. “Onlar gecenin az<br/>
bir bölümünde uyurlardı.” Veya “Onlar gece vakitlerinde az bir uykuyla uyurlardı.”<br/>Yâni onlar gecenin büyük bir bölümünde zikir ve namazla meşgul olurlar, az bir<br/>bölümünde uyurlar, sabaha kadar uyuyan avâre ve gafiller gibi olmazlardı.<br/>
Bazı tasavvuf erbâbı bu âyette şöyle bir işârî mânâ olduğunu söylemişlerdir: “İhsan<br/>
ehli, muhabbet ve müşâhede ehlidir; onlar gece uyumazlar. Çünkü azlık, ademi yâni<br/>yokluğu ifâde eder. Onların fazla uyumamaları, Rasûlullah (s.a.)’in: <i>“Âlimin uykusu<br/>ibâdettir”</i><a href="RuhulBeyans.html#8813">[6] </a>buyruğu üzeredir. Kim ibâdette bulunursa o uyumaz.<br/>
Bu âyetin, Rasûlullah (s.a.)’in mescidinde namaz kılıp sonra aralarında iki mil ve<br/>
yıldız saatiyle bir saatlik bir zaman bulunan Kubâ mescidine giden ensar hakkında<br/>indirildiği söylenmiştir.<br/>
<b>Kâşifî </b>şöyle demiştir: Meşhur olan şudur ki, onlar yatsı namazını edâ etmeksizin<br/>
uyumazlardı ve namazın süresini uzun tutarlardı.<br/>
<b>Ca’fer b. Muhammed</b>’den şöyle dediği nakledilmiştir: Her kim gün batımıyla yatsı<br/>
arasında yatmayıp yatsı namazına kalırsa o da bu gruba dahildir.<br/>
<b>Ebu’d-Derdâ </b>(r.a.)’nın şöyle dediği rivâyet edilmiştir: Rasûlullah (s.a.)’e hangi gece<br/>
namazının daha faziletli olduğunu sorunca bana: <i>“Gecenin yarısında yapılanıdır; ama<br/>bunu yapan çok azdır”</i> diye karşılık vermiştir.<a href="RuhulBeyans.html#8813">[7]</a><br/>
Sûfî şâirlerden bir şöyle demiştir:<br/>
<i>Nergis gaflet uykusundayken bülbül yüz visal buldu</i><br/>
