<a name=944></a><img src="RuhulBeyan-944_1.jpg"/><br/>
<i>Çünkü herkes arkadaşının izince gider.</i><br/>
<b>Ali</b> (r.a.) şöyle demiştir:<br/>
<i>Sakın cahille arkadaş olma,<br/>Kendine dikkat et, ondan sakın.<br/>Nice cahiller vardır ki, arkadaş olduğunda<br/>Nice yumuşak başlıları kötüleştirir.<br/>Kişi, kişiyle ölçülür. Onunla birlikte yürüdüğünde<br/>İki kalp karşı karşıya geldiğinde,<br/>Birbirleri için delildirler.</i><br/>
İnsan eğer hac veya savaş yolculuğunda fâsık ve fâcirlerle beraber olmak gibi bir<br/>
imtihan ile karşılaşırsa onların yanındayım diye ibâdetlerinde kusur etmemelidir.<br/>Yolculuk boyunca onların fiillerinden uzak kalmaya ve kalbiyle onlardan râzı olmamaya<br/>devam eder. Olur ki fâsıklar da bu sâlih insanın kalbinin burkuntusu bereketiyle tevbe<br/>ederler.<br/>
Hikâye olunur ki <b>Hâtim</b> ve <b>Şakîk </b>beraber yolculuğa çıkmışlardı. Fâsık bir ihtiyar da<br/>
bunlara yol arkadaşı olmuştu. Bu adam yol boyunca çalgı çalıyor, oynuyor, şarkı<br/>söylüyordu. Hâtim de Şakîk’in bu adamı yaptığı işten vazgeçirmesini bekliyordu. Şakîk<br/>bunu yapmadı. Yolun sonuna varıp da ayrılacakları vakit o fâsık ihtiyar bunlara dedi ki:<br/>“Şimdiye kadar huzûrunuzda oynadım, şen şakrak oldum. İkinizden biriniz kaşınızı<br/>kaldırıp bakmadınız bile! Ne kadar ağır ruhlu kimselersiniz!?” Hâtim dedi ki: “Ya Şeyh!<br/>Bizi mâzur gör, bu Şakîk’tir, ben de Hâtim’im.” Bu söz adama tesir etti ve adam tevbe<br/>etti, elindeki sazı kırdı. Hâtim’le Şakîk’e talebe olup onlara hizmet etmeye başladı.<br/>Bunun üzerine Şakîk, Hâtim’e dedi ki: “Allah adamlarının sabrının nasıl olduğunu<br/>gördün mü?”<br/>
<i>Dervişlik iddiâsında bulunan kimseye yakışmaz,<br/>Halktan meşrebine aykırı bir şey vâkî olunca kalkıp cenk etmek.<br/>Eğer dağdan değirmen taşı gibi kaya yuvarlansa<br/>Ârif, yerinden kalkıp o taşın önünden çekilmez.</i><br/>
Yani zâhirî hâdiselerden etkilenip gönlü değiştirmek ârife yakışmaz.<br/>Bilinmelidir ki mü’min kâfirlerle alâkayı kestiği gibi, fâsık ve fâcir akrabalarından da<br/>
alâkayı kesmelidir. Nitekim denilmiştir ki:<br/>
<i>Diyânet ve takvâsı olmayan akrabalarla<br/>Sıla-i rahmi kesmek, onlarla dostluktan daha iyidir.</i><br/>
