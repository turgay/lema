<a name=1399></a><img src="flower_sep.jpg"/><br/>
<img src="RuhulBeyan-1399_2.jpg"/><br/>
<b>54- Yoksa onlar, Allah’ın lütfundan verdiği şeyler için insanlara hased mi</b><br/>
<b>ediyorlar? Oysa İbrahim soyuna Kitab’ı ve hikmeti verdik ve onlara büyük bir<br/>hükümranlık bahşettik.</b><br/>
<i>“Yoksa onlar, Allah’ın lütfundan verdiği” </i>nübüvvet, kitap ve gün be-gün izzet ve<br/>
zaferlerinin artması gibi <i>“şeyler için insanlara” </i>Rasûlullah (s.a.v) ve ashâbına <i>“hased<br/>mi ediyorlar?”</i> Bu hasetleri son derece çirkin ve anlamsızdır. <i>“Oysa” </i>biz bundan önce<br/>Muhammed (s.a.v)’in selefleri ve amcalarının oğulları olan <i>“İbrahim soyuna” </i>da<br/>gökten indirilmiş bulunan <i>“Kitab’ı ve hikmeti,” </i>yâni nübüvvet ve ilmi <i>“verdik ve”<br/></i>bunların yanısıra <i>“onlara </i>benzeri görülmemiş <i>“büyük bir hükümranlık bahşettik.”<br/></i>Peki hala ne diye Hz. Muhammed (s.a.v)’in peygamberliğini uzak görüyorlar ve ona<br/>peygamberlik verildiği için kıskanıyorlar?<br/>
<b>İbn Abbas </b>(r.a.) der ki: “İbrahim soyundaki bu mülk, Yûsuf, Dâvûd ve Süleyman’ın<br/>
(aleyhimü’s-selâm) mülkleridir.<br/>
<b>55- Onlardan bir kısmı ona inandı, kimi de ondan yüz çevirdi; <i>(onlara) </i></b><b>kavurucu</b><br/>
<b>bir ateş olarak cehennem yeter.</b><br/>
<i>“Onlardan”</i> yâni yahûdîlerden <i>“bir kısmı ona” </i>yâni Muhammed (s.a.v.)’e <i>“inandı,</i><br/>
<i>kimi de ondan yüz çevirdi”</i> ve ona inanmadı. Öylesine de <i>“kavurucu bir ateş olarak<br/>cehennem yeter.” </i>Onlara bununla azap edilecektir. Yâni eğer dünyâda cezaları hemen<br/>verilmezse, kendileri için hazırlanan kavurucu cehennem ateşi onlara yeter.<br/>
Bil ki, Allah Teâlâ önceki âyette yahûdîleri kara cahil olmakla vasfetmiştir. Kara<br/>
cahil olmaları, putlara ibâdetin Allah Teâlâ’ya ibâdetten daha üstün olduğuna<br/>inanmalarıdır. Sonra onları cimrilik ve kıskançlıkla vasıflamıştır.<br/>
Cimrilik, Allah’ın verdiği nimetten hiç kimseye bir şey vermemektir. Hased ise Allah<br/>
Teâlâ’nın kendisinden başkasına hiç bir nîmet vermemesini temennî etmektir.<br/>Dolayısıyla cimrilik ve kıskançlık, başkalarına nimet verilmemesini isteyen bir kişide<br/>bir araya gelirler. Cimri kendisinde bulunan bir nîmeti başkasından esirgemektedir.<br/>Hasetçi ise Allah’ın nîmetinin kendisinden başkasından esirgenmesini ister. Bu iki huy<br/>rezil sıfatların en kötüleridir. Bunların ortaya çıkmasının sebebi ise cehâlettir. Cimriliğe<br/>bakacak olsak; malı infâk etmek, nefsin temizlenmesi ve âhiret saâdetinin kazanılması<br/>için bir sebeptir. Malı tutmak ise dünyâ mâlının elde kalmasına sebeptir. Şimdi cimrilik<br/>seni, dünyâya çağırıp âhiretten menediyor, cömertlik ise âhirete çağırıp dünyâdan<br/>menediyor. Şüphesiz dünyâyı âhirete tercîh etmek sırf cehâletten kaynaklanmış oluyor.<br/>Hasede bakacak olsak; ilahlık, kullarına nîmet ve ihsânını ulaştırmaktan ibarettir.<br/>Öyleyse bunu kerih gören sanki ilâhı ilahlıktan azletmek istiyor demektir. Bu ise<br/>cehaletin tâ kendisidir.<br/>
