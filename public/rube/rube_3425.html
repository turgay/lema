<a name=3426></a><img src="RuhulBeyan-3426_1.jpg"/><br/>
<img src="RuhulBeyan-3426_2.jpg"/><br/>
Teâlâ’nın mahlûkatın perçeminden tutması, kudretinin onlara ne kadar tesir ettiğini<br/>göstermek için kullanılan temsîlî bir istiâredir.<br/>
İfâdenin mânâsı şöyle olmaktadır: ‘Hiçbir canlı yoktur ki Allah onun sâhibi olmasın,<br/>
onu dilediği gibi yönlendirmeye kadir olmasın.’ Bu sözün gayesi Allah’ın yüce şanını,<br/>üstün kudretini, büyük otoritesini ve azametini göstermektir. Kuvveti ve cüssesi ne<br/>kadar büyük olursa olsun güç isteyen her şey O’nun kudretinin yanında küçük kalır.<br/>Onun kahrına ve gücüne boyun eğer. Kendisi hakkında dilediğini yaratması konusunda<br/>O’na âmâdedir. O’nun için imkânsız hiçbir şey yoktur.<br/>
<i>“Şüphesiz Rabb’im dosdoğru yoldadır.”</i> Yani O, hükümranlığında adalet ve hakka<br/>
göre hareket eder. Hiçbir zâlim gözünden kaçmaz. Kendisine güvenip sarılan hiçbir<br/>kimseyi boşta bırakmaz.<br/>
<i>et-Te’vîlâtü’n-Necmiyye’</i>de şöyle denilmiştir: “Hayır ve şer talep ederken, hareket<br/>
edip <i>“yürüyen hiçbir canlı yoktur ki O, onun perçeminden tutmuş olmasın.”</i> Kudreti<br/>altında zelil bir şekilde bu canlıları perçemlerinden tutarak hayra ve şerre sürükler.<br/><i>“Şüphesiz Rabb’im”</i> hayra layık olanları ıslah etmek, şerre layık olanları ise ifsâd<br/>etmek hususunda <i>“dosdoğru yoldadır.”</i><br/>
Burada şöyle bir işaret de vardır: “<i>Şüphesiz Rabb’im dosdoğru yoldadır</i>.” ifadesi,<br/>
O’nu O’nunla arayanlara delâlet ediyor ki: O’nu taleb eden, tarikat esaslarına göre<br/>yaşayarak şeriatın dosdoğru yolu üzere taleb etsin. Çünkü O’na hakikat ile ulaşılır.<br/>
Yine bu ifade şunu da gösteriyor: “<i><b>Şüphesiz en son varış Rabb’inedir</b></i>.” (en-Necm,<br/>
53/42) âyetinde olduğu gibi sonunda varılacak olan başkası değil, sadece O’dur.<br/>
<i>Nakdü’l-Fusûs</i>’da şöyle zikredilir: Ahadiyyet-i ef‘âl, tesirler ve tesir edenler<br/>
konusunda zikredilmiştir ki: Allah’ın yüce zâtı hakîkatte bütün fiillerin kaynağı, tesir<br/>altında bulunanların tamamında müessirdir. Kabiliyetlerine göre her birinin terbiyesi ile<br/>ilgili hükmü kendi cânibine çeker. İşte “…<i>onun perçeminden tutmuş olmasın. Şüphesiz<br/>Rabbim dosdoğru yoldadır.</i>” âyetinin sırrı budur.<br/>
<i>Ne ederlerse etsinler“<b>Hepsi bize döneceklerdir</b>.”</i> (el-Enbiyâ, 21/93)<br/><i>Çünkü başka yere dönecekleri fikri delilik olur</i><br/>
Bunun için şöyle denilmiştir:<br/>
<i>Madem ki sağdan soldan giden bütün yollar doğruca O’nadır<br/>Hangi yola gitsen sonu O’na varır<br/>Madem ki her şeyin başlangıcı O’ndandır<br/>Hepsinin sonu da O’na olur</i><br/>
<i> </i><br/>
