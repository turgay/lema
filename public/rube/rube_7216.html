<a name=7217></a><img src="RuhulBeyan-7217_1.jpg"/><br/>
<img src="RuhulBeyan-7217_2.jpg"/><br/>
birbirine eklemiş ve hatırlatmalar yapmıştır. Fakat mücrimler/günahkarlar nasihat kabul<br/>etmediler, vaazdan öğüt almadılar ve Allah’ın emrini tutmadılar. Bilakis şeytanın emrini<br/>yerine getirdiler, kendilerini iğvâsını/ayartmasını kabul ettiler. Şu halde aklı olan (Allah<br/>ile) harb yolundan sulh yoluna dönsün.<br/>
<b>Şeyh Sa’dî</b> der ki:<br/>
<i>Vaktiyle şeytan, aleyhimizde bulunmamış mıydı?<br/>“Bunlardan ancak fenalık gelir” diyerek<br/>Feryat, şu nefsimizdeki kötülüklerden.<br/>Korkarım ki şeytanın zannı doğru çıkacak<br/>O mel’un bizim kahrımızı istemiş;<br/>Allah da onu bizim yüzümüzden kovmuştu<br/>Bu utancın içinden başımızı nasıl kaldıracağız?<br/>Biz şeytanla barışığız, Hak ile savaş halindeyiz<br/>Dost binde bir bakar<br/>Yüzü düşmana dönük olan dostuna<br/>Senin evinde düşmanını gördükten sonra<br/>Dostun oraya ayak basmaz, bunu bilmiyor musun?</i><br/>
Yine <b>Şeyh Sa’dî </b>işâret yoluyla şöyle der:<br/>
<i>Vefâkâr olmaya yok muydu ahdin?<br/>Neden nakzeyledin oldun cefakâr?<br/>Barışmak istiyorsan, müsterih ol<br/>Gönülde mevkiin bâkîdir ey yâr!</i><br/>
<b>62. Şeytan sizden pek çok milleti kandırıp saptırdı. Hâlâ akıl erdiremiyor</b><br/>
<b>musunuz?</b><br/>
<i>“Şeytan sizden pek çok milleti kandırıp saptırdı.” </i>Bu ifade hazfedilmiş bir yeminin<br/>
cevabıdır. Hitap Âdemoğullarınadır. <i>el-İrşad</i>’da der ki: “Bu cümle başlangıç<br/>cümlesidir. Azarlamayı şiddetlendirmek ve paylamayı te’kid etmek için sevk edilmiştir.<br/>Kâfirlerin günahlarının sadece ahdi bozmaktan ibaret olmadığını, bilakis şeytana itaat<br/>etmeleri sebebiyle hem ahdi bozduklarını hem de geçmiş ümmetlerin başlarına gelen<br/>cezâları gördükleri halde ondan öğüt almadıklarını beyan etmektedir. Hitap, Mekke<br/>kâfirlerinin de içlerinde bulunduğu kâfirlerin sonradan gelenlerinedir. Onların suçları<br/>kat kat arttığı için azarlama ve paylama onlara tahsis edilmiştir.<br/>
