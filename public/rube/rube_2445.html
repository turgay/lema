<a name=2446></a><img src="RuhulBeyan-2446_1.jpg"/><br/>
buyurmuştur. Ölüye ise “ ölümden ayılınca” denilmez, “öldükten sonra tekrar dirilince”<br/>ifadesi kullanılır. Nitekim Allah Teâlâ, Mûsâ (a.s.)’ın kavminden seçtiği yetmiş kişi<br/>hakkında: <i><b>“Sonra belki şükredersiniz diye sizi ölümünüzün ardından tekrar<br/>diriltmiştik”</b></i> (el-Bakara, 2/56) buyurmuştur.<br/>
<i>Mesnevî</i>’de şöyle denilir:<br/>
<i>Topraktan olan cisim, aşktan feleğe yükseldi<br/>Dağ raksa geldi, çevikleşti<br/>Ey âşık! Aşk Tûr’un canı oldu<br/>Tûr sarhoş, Musa ise düşüp bayıldı</i><br/>
<b>Hz. Şeyh Üftâde Efendi </b>(k.s) der ki: Her ne kadar dağın zahiri (görünen kısmı)<br/>
yandıysa da, onun bir de manevi varlığı vardır. Bu manevi varlık, Mûsâ (a.s)’a gelen<br/>tecellînin aksetmesiyle halis bir lâl taşı (değerli ve kırmızı bir taş) haline geldi. Bu<br/>sebeble Mûsâ (a.s) onu lâl gibi görüp onunla konuştu: Bu dağ, her ne kadar dünyadan<br/>olsa da tecellîye mazhar olduğu için cennete girecektir. Nitekim Kâbe, Mescid-i Nebevî<br/>ve Beytü’l-Makdis de cennete girecektir.<br/>
<i>“Ayılınca: “Sen yücesin, sana tevbe ettim, ben inananların ilkiyim, dedi ”<br/></i><b>Ebüssuûd Efendi </b>demiştir ki: “İfakat” (ayılma), herhangi bir sebeple akıl ve anlayış<br/>
kaybolduktan sonra, bunların yeniden insana dönmesidir.<br/>
Mûsâ (a.s.)’ın baygınlığı geçip aklı başına gelince gördüklerini tâzim için dedi ki:<br/>
“Ya Rabbi, senin iznin olmadan senden bir şey istemekten seni tenzih ederim. İzinsiz<br/>olarak böyle bir istekte bulunmaya cür’et ettiğim veya dünyada seni görmek istediğim<br/>için sana tevbe ettim. Çünkü sen bunu ahirette va‘detmiştin. Senin azamet ve celâline<br/>inananların ilkiyim. Veya senin dünyada görülemeyeceğine ilk inanan benim. Ey<br/>Allah’ım! Bir parıltından dağ yüzlerce parçaya bölündü. Allah’ım! Ne şaşılacak bir<br/>durum; koca dağ, bir avuç topraktan daha âciz ve zavallı oldu.<br/>
<b>Vehb b. İshak </b>der ki: Mûsâ (a.s.), Rabb’inden kendisini göstermesini isteyince Allah<br/>
Teâlâ ona sis, karanlık, şimşek, gök gürültüsü ve yıldırımlar gönderdi. Bunlar Mûsâ<br/>(a.s.)’ın üzerinde bulunduğu dağı her yönden dörder fersah mesafe uzaktan kuşattılar.<br/>Sonra Hak Teâlâ göklerdeki bütün meleklere, Mûsâ (a.s.)’a gözükmelerini emretti. Önce<br/>dünya semasında bulunan melekler boğa sûretinde geldiler. Ağızlarından şiddetli gök<br/>gürültüsüne benzer dehşetli bir sesle tesbih ve takdis nağmeleri çıkıyordu.<br/>
Sonra Cenab-ı Hak ikinci semada bulunan meleklere Mûsâ (a.s.)’ın yanına inmelerini<br/>
emretti. Onlar da yüksek sesli tesbih ve takdis çığlıkları olan aslanlar şeklinde Mûsâ<br/>(a.s.)’a geldiler. Mûsâ (a.s.), gördüklerinden ve duyduklarından dolayı son derce<br/>korktu. Başında ve bedeninde bulunan bütün tüyleri ürperip diken diken oldu. Sonra da:<br/>“Böyle bir istekte bulunduğuma pişman oldum. Bulunduğum şu mekandan beni<br/>
