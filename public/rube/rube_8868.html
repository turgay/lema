<a name=8869></a><img src="RuhulBeyan-8869_1.jpg"/><br/>
<img src="RuhulBeyan-8869_2.jpg"/><br/>
<img src="RuhulBeyan-8869_3.jpg"/><br/>
<b>59. Muhakkak ki bu zulmedenlerin de, geçmişlerinin payı gibi <i>(azaptan)</i></b><b> bir</b><br/>
<b>payları vardır! O halde acele etmesinler!</b><br/>
<i>“Muhakkak ki, bu zulmedenlerin de”</i> yâni ebedi hayatı sağlayacak olan nasihatlara<br/>
karşı çıkarak Rasûlullah (s.a.)’i yalanlama veya onun sözlerini tasdik yerine tekzîb etme<br/>sûretiyle nefislerine zulmeden Mekkeliler için de <i>“geçmişlerinin” </i>geçmiş milletlerin<br/><i>“azaptan bir payları vardır!”</i><br/>
Zenûb, sakaların su dağıttıkları kovadır ve bu kelime de oradan alınmıştır. Bu, içi<br/>
suyla dolu olan bir kova anlamındadır. Şâir şöyle der:<br/>
<i>Hem size hem de bize birer dolu kova<br/>Eğer istemezseniz (bırakın) kuyuyu bize.</i><br/>
<i>Müfredât’</i>ta müellif “zenûb” kelimesinin “kulpu olan kova” anlamına geldiğini ve bu<br/>
kova ile “azabtan nasib” mânâsının istiâre olunduğunu belirtmiştir.<br/>
<i>Kâmûs’ta </i>da “zenûb” kelimesine şu anlamlar verilmiştir: Kuyruğunun kılları bol at,<br/>
şerri, kötülüğü çok günler, su ile dolu kova, boş kova, haz, hisse.<br/>
<i>“O halde acele etmesinler!”</i> “Benden acele olarak o azabı getirmemi istemesinler.<br/>
Çünki onun belli bir vakti var. O kesinleştirilmiş vaktinde size gelecektir” şeklindedir.<br/>
“İsta’celehû” fiilinin mânâsının; “bir kişiyi acele etmeye teşvik ile bunu yapmasını<br/>
emretmek” veya “birinden bir şeyin âcilen vukû bulmasını istemek” olduğu<br/>söylenmiştir. <i><b>“Allah’ın emri ha geldi ha gelecek, artık onu acele istemeyin...”</b></i> (Nahl<br/>16/1) âyeti de bu ikinciye istidlâlen getirilmiştir ki bu, Mekkelilerin “Eğer siz doğru<br/>söylüyorsanız bu vaad ne zamandır?” sözlerine cevap olarak inmiş bir âyettir. Zirâ Nadr<br/>b. Hâris, azabın âcilen gelmesini istemişti. Ona Bedir savaşına kadar müddet tanındı.<br/>Bedir savaşında ise öldürülerek cehennemlik oldu. Önce öldürülme sonra da<br/>cehenneme atılma sûretiye istediği o azaba çarptırıldı.<br/>
<b>60. Başlarına gelecek <i>(acı)</i></b><b> günlerinden dolayı vay o kâfirlerin hâline!<br/></b><i>“Vay o kâfirlerin hâline!” </i>“Veyl”; azap, bedbahtlık ve kederden daha kötü bir hâldir.<br/>
“Veyl”in cehennemde bir vâdi olduğu da söylenmektedir. Âyette sıla cümlesi zamirin<br/>yerine konulmuştur. Sebebi de onların küfürle aynı noktada bulunduklarını ve “küfür”<br/>hükmünün her iki grubu da içine aldığını bildirmek içindir.<br/>
<i>“Başlarına gelecek (acı) günlerinden dolayı”</i> kısmında  (min) harf-i ceri sebep<br/>
bildirmek için getirilmiştir Yâni “Bedir günü ile veya kıyâmet günü ile<br/>uyarıldıklarından dolayı” demektir. Burdaki “yevm” kelimesinin; gelecek Tûr sûresinin<br/>baş kısmına uyması bakımından “kıyâmet günü” anlamında olması daha münasiptir. Her<br/>
