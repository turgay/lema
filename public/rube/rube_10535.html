<a name=10536></a><img src="figure_sep_1.jpg"/><br/>
<i>“Şüphesiz sen Rabbine karşı çaba üstüne çaba göstermektesin.”</i> Burada çaba<br/>
gösterme anlamına olan “el-kadh” herhangi bir işte çaba sarfetmek, ter dökmek,<br/>uğraşmak, kazanç taleb etmek demektir. Bu çaba nefse etki edecek bir biçimde<br/>olmalıdır. “el-Cehd” ise meşakkat, yorgunluk demektir. Ey insan! Sen çaba sarfetmekte<br/>ve bunu da ciddi olarak yapmaktasın. Bir başka ifâdeyle sen gayretle ve meşakkatle<br/>Rabbine kavuşmaya doğru çaba harcamaktasın. Yani Rabbine kavuşma vaktine doğru<br/>çaba harcamaktasın. “Rabbe kavuşma vakti”nden maksad ölüm ve onu izleyen bir takım<br/>durumlardır. Ölümü izleyen daha sonraki durumlar “lika/kavuşma” kelimesiyle<br/>ifâdelendirilmekte olup bu, ifâdeye bir abartı katmaktadır.<br/>
Rivâyete göre sahabelerden bazıları Peygamberimiz (s.a.)’e sorarlar: “Ey Allah’ın<br/>
Rasûlü! Madem kaderimizi yazan kalemin mürekkebi kurumuş ve kader yazısı yazılmış<br/>öyleyse biz neden çalışıp didiniyoruz?” Peygamber Efendimiz (s.a.) bu soruya şöyle<br/>cevap verir: <i>“Çalışıp çaba sarfediniz. Çünkü herkes ne için yaratılmış ise o konuda<br/>kolaylık görür.”</i><a href="RuhulBeyans.html#10536"> [53]</a><br/>
<i>“Sonunda O’na varacaksın.”</i> Yani sen sonunda amelinin hayır ve şerr karşılığı neyse<br/>
ona varacak, kavuşacaksın. Bu seni engelleyecek herhangi bir engel olmadan mutlaka<br/>olacak ve ayrıca bundan kaçış da olmayacaktır. Sen Rabbin için bir amel işlemektesin<br/>ki, kıyamet günü o amel ile karşı karşıya kalacaksın. Buna göre Allah şöyle demiş<br/>oluyor: Ey insan, senin çaba harcaman, dünya amellerini yapmak için koşup didinmen<br/>aslında âhirette bu amellerin karşılığını elde etmeye yönelik bir çabadır. Şu halde sen<br/>hiç kuşku yok ki bunun karşılığını göreceksin. Öyleyse dünyada iken, âhirette seni<br/>kurtaracak işleri yapmaya bak. Seni helâk edecek işlerden ve utandırıp rezil kepaze<br/>edecek fiillerden kaçın.<br/>
Bir hadiste şöyle buyuruluyor: <i>“Pişman olan kimse rahmeti bekler. Kendini beğenen</i><br/>
<i>kimse ise Allah’ın gadabını bekler. Her kişi dünyada iken yapmış olduğu amel neyse<br/>onunla karşı karşıya gelecektir.”</i> <a href="RuhulBeyans.html#10536">[54]</a><br/>
<b>Kâşânî</b> okuduğumuz âyeti şöyle tefsir ediyor: Ey insan! Kuşkusuz sen ölüme doğru<br/>
koşmaktasın. Yani aldığın ve verdiğin nefeslerle hızla ölüme doğru yol almaktasın. Şu<br/>halde sen zorunlu olarak bu amelin ile karşı karşıya kalacaksın. Âyetteki “mulakîh”<br/>ifâdesinde yer alan “hu” zamiri “rab” kelimesine gitmektedir.<br/>
<i>et-Te’vîlâtü’n-Necmiyye’</i>de okuduğumuz âyetten şu işâretler çıkarılıyor: Burada<br/>
rabbinin sûretinde yaratılmış insana, onun ilahi isimler ve lahuti sıfatların tahakkuku<br/>noktasında çabasına, çalışmasına işâret edilmektedir. Bu kimse kendi fıtrî istidadına<br/>göre çalışıp çabaladığı şey ile karşı karşıya kalacaktır.<br/>
<a href="RuhulBeyans.html#10534">[52].</a> İbn Mâce, Fiten 4081. Ahmed, 3546.<br/><a href="RuhulBeyans.html#10536">[53].</a> Buhârî, Tefsîrü’l-Kur’an 4949. Müslim, Kader 2647.<br/><a href="RuhulBeyans.html#10536">[54].</a> Beyhaki, Şuabü’l-Îman c. 9, s. 397.<br/>
