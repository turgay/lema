<a name=10903></a><img src="RuhulBeyan-10903_1.jpg"/><br/>
<img src="RuhulBeyan-10903_2.jpg"/><br/>
sûrede tekrâr yoktur.<br/>
Bâzı âlimlere göre, bu iki âyet şimdiki zamandaki ibâdeti, onlardan önceki iki âyet de<br/>
gelecek zamandaki ibâdeti nefyeder; yâni olmayacağını ifâde eder.<br/>
Bu âyette, önceki âyetteki “mâ abettüm/geçmişten beri ibâdet ettiğiniz” cümlesine<br/>
uygun olsun diye “mâ abedtü” denilebilirdi, ama denilmemiştir. Çünkü onlar bi‘setten<br/>önce de putlara tapmakla biliniyorlardı. Rasûlullah (s.a.) ise o zaman Allah’ın emrine<br/>uyarak O’na ibâdet etmekle meşhûr olmuş değildir. Ancak bir şeyle tanınmamak o şeyin<br/>olmamasını gerektirmez. Rasûlullah (s.a.)’in öyle tanınmaması O’nun bi‘setten önce<br/>Allah’a ibâdet etmediğini göstermez. Efendimiz’in o zaman yaptıkları, devâm edip<br/>gelen eski âdetlere uymak şeklindeydi.<br/>
<i>Kâmûs</i>’ta ifâde edildiğine göre, Rasûlullah (s.a.) onların aralarında kaldığı şekliyle<br/>
Hz. İbrâhim ve İsmâil (a.s.)’dan mîrâs kalan dînî ahkâm üzere amel etmekteydi. Onlar<br/>gibi hacceder, onların nikâh ahkâmını tatbîk eder, onlar gibi alır-satar; usûl ve<br/>üslûplarını kullanırdı. Ama tevhîde gelince, kavmi bunu değiştirmişlerdi. Allah Rasûlü<br/>(s.a.) ise dâimâ tevhîd üzere bulundu.<br/>
Ââyette akıllılar için kullanılan “men” ism-i mevsûlü yerine “mâ”’nın tercîh edilmesi,<br/>
maksadın vasıflandırma olmasından dolayıdır. Sanki şöyle denmiş olmaktadır: Benim<br/>ibâdet ettiğim O azametinin miktârı bilinemez olan şânı yüce Ma‘bûd’a…<br/>
<b>6. Sizin dîniniz size, benim dinim de banadır.<br/></b><i>“Sizin dîniniz size”</i> ifâdesi, <i>“Ben sizin taptıklarınıza tapmayacağım”</i> âyeti ile <i>“Ben</i><br/>
<i>aslâ sizin taptıklarınıza tapıcı değilim”</i> âyetlerinin anlamını pekiştirmektedir.<br/>
<i>“Benim dinim de banadır”</i> ifâdesi de <i>“Siz de benim kulluk ettiğime kulluk ediciler</i><br/>
<i>değilsiniz”</i> âyetinin mânâsını pekiştirmektedir.<br/>
Buna göre âyetin mânâsı şöyledir: “Sizin Allah’a ortak koşmaktan ibâret olan dîniniz<br/>
size mahsûstur, o sizin heveslendiğiniz gibi aslâ bana uygun gelmez. O hâlde boşuna<br/>ümid bağlamayınız, çünku bu imkânsızdır. Tevhîdden ibâret olan benim dînim ise bana<br/>âiddir, o da size geçmez. Çünkü siz onu imkânsız bir şarta bağladınız. İmkânsız olan bu<br/>şart benim sizin ilâhlarınıza kulluk etmem veya onlara teslîm olmamdır. Sizin<br/>va‘dettiğiniz şey şirkin ta kendisidir.” Zîrâ, onların “Bir sene sen bizim ilâhlarımıza<br/>taparsın, bir sene de biz senin ilâhına kulluk ederiz” yolundaki sözleri her iki zümrenin<br/>kullukta ortak olmaları esâsı üzere binâ edilmiştir. “Size” ve “bana” ifâdelerinin öne<br/>alınmasıyla meydana gelen kasr, kesin olarak “kasr-ı ifrâd”; yâni cümleye “sâdece size<br/>âiddir, başkasına değil”, “sâdece bana âiddir, başkasına değil” mânâsı verir.<br/>
<i>Aynü’l-meânî</i> ve benzeri eserlerde ifâde edildiğine göre bu âyetin hükmü seyf âyeti<br/>
ile mensûhtur; hükmü kaldırılmıştır.<br/>
