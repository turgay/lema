<a name=6325></a><img src="RuhulBeyan-6325_1.jpg"/><br/>
<b>59. Onlar, sabreden kimselerdir ve yalnız Rablerine güvenip dayanmaktadırlar.<br/></b><i>“Onlar,” </i>müşriklerin ezâ ve cefâlarına, Allah yolunda hicretin sıkıntı ve<br/>
meşekkatlarına ve diğer zorluklara <i>“sabreden kimselerdir </i>ve yalnız Rablerine güvenip<br/>dayanmaktadırlar.<i>”</i><br/>
Bu tevekkül îman kuvvetinden kaynaklanır. Îman kuvvetlenince vatan, mal, rızık ve<br/>
diğer şeylerle ilgili hususlar düşünceden çıkar ve gurbet vatan hâline gelmiş olur.<br/>Bunların hepsine karşılık olarak Allah’ın sevâbı ona kâfî gelir. Hadis’te buyrulmuştur<br/>ki: <i>“Kim dini için, bir karış bile olsa bir yerden bir yere kaçarsa cennet ona vâcip<br/>olur, İbrâhim (a.s.) ve Muhammed (a.s.)’a arkadaş olur.”</i><a href="RuhulBeyans.html#6331">[195]</a><br/>
Cennet ve köşklerin ona vâcip olmasına gelince; bu dini için alıştığı yeri terkedip<br/>
âlemlerin Rabbi’nin emrine imtisâl etmesinden dolayıdır. İbrâhim (a.s.) ve Muhammed<br/>(a.s.)’a arkadaş olmasına gelince; hicret sünnetini ihyâ etme konusunda onlara uyduğu<br/>içindir. Çünkü İbrâhim (a.s.) Arz-ı Mukaddes’e, Peygamberimiz Muhammed (a.s.) da<br/>Medine’ye hicret etmişlerdi.<br/>
Bu âyette sâlikin mevki ve makamdan hicret etmesinin gerekliliğine işâret vardır. Bu<br/>
da, halkın teveccühünden isminin silinme (<i>humûl</i>) arzına bir hicrettir.<br/>
<b>Ebû Saîd Harrâz</b> şöyle anlatır: Bir şehirde kalıyordum, adım orada meşhurdu. İşi o<br/>
dereceye vardırdılar ki elimden kavun karpuz kabuğu düşmüş olsa yerden alır,<br/>birbirlerinden yüz dinara satın alırlar ve üzerine ekleyerek satarlardı. Kendi kendime<br/>burası bana uygun bir yer değil; benim hayat sürmeme de lâyık değildir dedim. Sonra<br/>oradan hicret ettim. Öyle bir yere gittim ki bana zındık derler ve beni her gün iki defa<br/>taşa tutarlardı. Ben oraya yerleştim. O sıkıntı ve belayı çektim; güzeldi de.<br/>
<b>İbrahim Edhem </b>(k.s.)’den şöyle anlatılır: Ömrüm boyunca dünyada üç mutluluk<br/>
yaşadım. Bu üç mutluluk sebebiyle nefsimi kahr ettim. Antakya şehrine vardım. Başı<br/>açık yalın ayak yürüyordum. Herkes beni kınıyordu. Birisi “Bu efendisinden kaçmış bir<br/>köledir; efendisi nerede?” dedi. Bu söz nefsime çok hoş geldi. “Ey kaçmış firar etmiş<br/>köle! Barış antlaşması yapıp da efendinin yanına geri gideceğin zaman gelmedi mi?”<br/>dedim.<br/>
İkinci mutluluğum şu idi: Bir gemiye binmiştim. Topluluğun içinde maskara bir adam<br/>
vardı. Benden daha hakir ve zavallı kimseyi görmüyordu. Sürekli gelir, omuzuma elini<br/>kor, sallardı.<br/>
Üçüncüsü: Matya şehrinde bir mescitte hasret dizine başımı koymuş, eksik ve<br/>
noksanlık vadisine dalmıştım. Saygısız, edepsiz bir adam geldi ve bana hakaret etti.<br/>Nefsim o anda o hakaretten yok oldu, gönlüm de bununla şâd oldu. Bu mutluluğu,<br/>hakkımda Hakk’ın yüce dergâhından saâdet hediyesi, ikramı olarak kabul ettim.<br/>
Pir-i tarikat (<b>Hâce Abdullah-ı Ensârî</b>) şöyle der: Allah’ın örtüsü (<i>setr</i>) altında nice<br/>
mağrur kimseler, nimeti içinde de nice istidrâc edenler ve halkın övgüsüne kapılmış<br/>olanlar vardır.<br/>
