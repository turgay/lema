<a name=3696></a><img src="RuhulBeyan-3696_1.jpg"/><br/>
‘Bu, gökyüzünün melekûtundandır.’ demiştir. Defter tutan, çeşitli kalem ve harflerle<br/>geometri ve hesap ilmini ortaya koyan ilk kişi odur.<br/>
Bu âyette görev isteyen kişi âdil davranmaya ve şeriat hükümlerini icrâ etmeye<br/>
muktedirse görev taleb etmesinin câiz olduğuna delil vardır.<br/>
Âlimler derler ki: Vakıflara bakma işini üstlenmeyi istemek tıpkı kumandanlık ve<br/>
kâdılık istemekte olduğu gibi mekruhtur.<br/>
Rivâyet edilir ki bir gurup, Hz. Peygamber (s.a.)’e gelerek kendilerini bir göreve<br/>
getirmesini talep ettiler. Hz. Peygamber (a.s.) şöyle buyurdu: “<i>Biz vereceğimiz göreve,<br/>onu isteyeni getirmeyiz!</i>”<a href="RuhulBeyans.html#3707">[57]</a><br/>
Çünkü Allah Teâlâ matlûb olarak bir göreve getirilene yardım eder, işlerini düzeltir.<br/>
Görevi kendisi isteyen kişiyi ise kendi başına bırakır. Bu tür görevler ağır işler<br/>oldukları için insan bu görevlerin hukukuna riâyet edemez. Biri, komutanlığa ya da<br/>kadılık gibi görevlere tâyin edildiği zaman bu görevleri kabul etmelidir. Çünkü bu<br/>görevler farz-ı kifâye olmaları hasebiyle ihmâl edilmeleri câiz olmaz. Yûsuf (a.s.) ise o<br/>gün için mezkûr tedbirleri almaya en lâyık kişiydi. Âlemin ıslâhı için o günkü vaziyet de<br/>onun bu görevi isteyip üstlenmesini gerektirmişti.<br/>
Bu âyette ayrıca kâfir ve zâlim sultanlardan görev alınabileceğine delâlet vardır.<br/>
Ancak bu, sadece bâtılı bertaraf edip hakkı kaim kılarak Allah’ın emriyle hükmetmenin,<br/>bu sultanlardan yardım almadan mümkün olamaması durumunda söz konusudur. Selef de<br/>haddi aşan kimselerden kadılık görevini alırlar ve bunu câiz görürlerdi.<br/>
<b>Şeyh Allâme İbnü’ş-Şıhne </b>anlatıyor: Timurleng’in âlimleri sırf zor duruma sokup<br/>
ayaklarını kaydırmak maksadıyla sorular sorduğu ve düştükleri zor durumu da tıpkı<br/>Haccâc gibi kendilerini öldürtmek veya işkence etmek için vesile kıldığı söylenirdi.<br/>Haleb’i zorla ele geçirerek birçok müslümanı esir edip öldürdü. Şehrin yöneticileri ile<br/>seçkin kişileri kaleye çıktılar. Daha sonra âlimleri ve kadıları da çağırttı. Biz de yanına<br/>çıktık ve bir müddet önünde bekledik. Bize oturmamızı emretti.<br/>
Kendi gözünde ehl-i ilmin en ileri geleni olan <b>Mevlâ Abdülcebbâr b. Allâme</b><br/>
<b>Numânüddîn Hanefî</b>’ye şöyle dedi: “Şunlara söyle, kendilerine daha önce Semerkand,<br/>Buhârâ, Herât ve fethettiğim diğer şehirlerin âlimlerine sorduğum, fakat açık bir cevap<br/>alamadığım bir mes’ele soracağım! Bunlar da onların durumuna düşmesin! Sadece en<br/>bilgili ve en üstün olanları hangisi ise o cevap versin. Söylediklerini de iyice tartarak<br/>söylesin!”<br/>
Timur’un bu emri üzerine Abdülcebbâr bana dedi ki: “Sultanımız diyor ki: Dünkü<br/>
savaşta bizden ve sizden bir sürü insan öldü. Bizim ölülerimiz mi şehiddir yoksa<br/>sizinkiler mi?”<br/>
Allah Teâlâ aklıma güzel ve hoş bir cevap getirdi. Şöyle cevap verdim: “Bir bedevî<br/>
Hz. Peygamber (a.s.)’a gelerek şöyle sormuş: “Bazıları ganimet için savaşıyor, bazıları<br/>şan şöhret için savaşıyor, bazıları da Allah yolundaki mevkii görülsün diye savaşıyor.”<br/>
