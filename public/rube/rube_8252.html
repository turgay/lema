<a name=8253></a><img src="flower_sep.jpg"/><br/>
<img src="RuhulBeyan-8253_2.jpg"/><br/>
Kıptîleri, îman etmeleri ve onların iç dünyâlarında kapalı olan durumun ortaya çıkması<br/>için <i>“sınadık.”</i> Hz. Mûsâ’yı (a.s.) göndererek onlara sınayanın yapacağı muâmeleyi<br/>yaptık. Ancak onlar inkârı îmânâ tercih ettiler. Burada sınama fiili hakîkî mânâsıyla<br/>kullanılmıştır. Onlara mühlet vererek ve rızıklarını genişleterek onları fitneye düşürdük<br/>mânâsında da anlaşılabilir. Bu durumda fiilin sebebine isnâd edilmesi sebebiyle mecâz-<br/>ı aklî olur. Çünkü bu durumda fitneden maksad, onların küfür ve mâsiyetleri<br/>işlemeleridir. Allah Teâlâ ise mühlet verme ve onların rızıklarını bollaştırma yoluyla<br/>böyle bir sonucun sebebi olmaktadır.<br/>
<i>“Onlara”</i> Allah katında <i>“değerli bir elçi geldi.”</i> Bu Hz. Mûsâ’dır (a.s.). Hz. Mûsâ<br/>
(a.s.) Allah katında çok çeşitli ikram ve iyiliklere hak kazanmış olup pek değerlidir.<br/>Yahut bu elçi mü’minler nezdinde de kıymetlidir. Yahut kendi yaratılışı bakımından pek<br/>değerlidir. Çünkü Allah Teâlâ gönderdiği her peygamberi, Ancak ve ancak hasep ve<br/>nesep bakımından en şerefli zât olarak göndermiştir. Burada kerem, güzel haslet<br/>demektir. Bazı görüşlere göre Hz. Mûsâ (a.s.) Allah ile konuşup onun kelâmını vâsıtasız<br/>olarak işittiği için pek değerlidir. Âyette şuna da işâret edilmektedir ki Allah Teâlâ<br/>Firavn’ı ve kavmini fitneye düşürüp sınama konusunda onları Muhammed ümmetine<br/>fedâ etmiştir. Bunu yapmasının sebebi de şudur: Bu ümmet onlardan ibret alsınlar, onlar<br/>gibi inkârlarında ısrar etmesinler. Akl-ı selîm yoluna dönüp peygamberlerinin dâvetine<br/>icâbet ederek îman etsinler. Böylece kendilerine değerli elçi geldikten sonra onlara<br/>isabet eden belâ, Muhammed ümmetine isâbet etmesin.<br/>
<b>18. “Allâh’ın kullarını bana teslîm edin; çünkü ben sizin için güvenilir bir</b><br/>
<b>elçiyim.”</b><br/>
<i>“Allâh’ın kullarını”</i> İsrâil oğullarını<i> “bana teslîm edin” </i>ve onları benimle beraber<br/>
salıp gönderin. Ben onları babalarının yurdu olan Şam’a götüreyim. Onları<br/>köleleştirmeyin ve onlara işkence etmeyin; yani ben Allah’ın kullarını bana teslîm<br/>etmenizi istemek için size elçi olarak gelmiş bulunuyorum.<br/>
<i>Keşfü’l-esrâr</i>’da şöyle denilmiştir: Firavun ve kavmi Kıptî idiler. İsrâil oğulları<br/>
onların topraklarında gurbetteydiler. Ken’ân diyarından gelmişlerdi ve Yakup (a.s)’ın<br/>neslindendiler. Ataları Yâkub’la birlikte Yûsuf için Mısır’a geldiklerinde seksen iki<br/>kişiydiler. Mısır’da evlenip çoğaldılar, Firavun’un boğulmasından sonra Hz. Mûsâ (a.s)<br/>ile birlikte Mısır’dan ayrılıp Filistin Kasabası’na geldiklerinde iki bin altı yüz kişi<br/>olmuşlardı. Firavun onları kendi ülkesinde esir etmiş, onlara eziyet ederek zor ve<br/>tehlikeli işlerde çalıştırmıştı. Sonra İzzet sahibi Allah, Hz. Mûsâ’yı (a.s) onlara iki iş<br/>için peygamber olarak gönderdi. İşin ilki Allah’ın birliğine inanmaları ve ona ibadet<br/>etmeleriydi. Diğeri ise İsrâil oğullarını Hz. Mûsâ’ya (a.s) vererek onları bu sıkıntı ve<br/>
