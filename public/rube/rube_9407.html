<a name=9408></a>Âyet-i kerimede “îman edenler” mutlak olarak kullanılmıştır. Dolayısıyla ashâb-ı<br/>
kirâm, tâbiin ve onları tâkib eden bütün müminlere şâmildir. Ayrıca bu âyette, her ne<br/>kadar müslümana karşı kin ve hased lâyık değilse de bunun müminlerin dışındakilere,<br/>dini koruma gayretiyle yapılabileceğine işâret edilmektedir.<br/>
<b>Şeyh Sa‘dî</b> demiştir ki:<br/>
<i>Gönlüm yârin sevgisiyle o derece doludur ki<br/>Bu sebeple oraya kin sığmaz.</i><br/>
<i>“Rabbimiz! Şüphesiz ki sen çok şefkatli, çok merhametlisin!”</i> Yâni merhamet ve<br/>
şefkatin pek çok ve sonsuzdur. Bu sebeple de duâmızı kabul buyurmağa gerçekten yalnız<br/>sen lâyıksın.<br/>
Bu âyet-i kerime, önceden gelip geçmişlerine merhamet etmek ve istiğfar etmenin<br/>
müminlerin üzerine vâcib olduğuna dâir diğer bir delildir. Özellikle ana-babalarına ve<br/>din işlerini kendilerine öğreten hocalarına...<br/>
<b>Hz. Âişe</b> (r.a.): “Onlar geçmiş olan müminlere istiğfar etmekle, onlar için mağfiret<br/>
dilemekle emrolundular. Ama sonraki müminler tam aksine geçmişlerine sövdüler,<br/>hakaret ettiler” demiştir.<br/>
<b>Atâ</b> (r.a.)’den rivâyet edilen bir hadis-i şerifte Peygamberimiz (s.a.) şöyle<br/>
buyurmuştur: <i>“Benim ashabım hakkında benim hakkımı koruyanın kıyamet günü ben<br/>de hakkını korurum. Ashabıma küfredenin üzerine Allah’ın, meleklerin ve bütün<br/>insanların lâneti olsun.”</i><a href="RuhulBeyans.html#9410">[55]</a><br/>
Peygamberimiz şöyle buyurmuştur: <i>“Sonra gelenler öncekilere lânet okumadığı</i><br/>
<i>sürece bu ümmet helâk olmaz.”</i><a href="RuhulBeyans.html#9410">[56]</a><br/>
O halde râfızî, hâricî ve benzerleri yaratılmışların en şerlileri ve müm’minlerin<br/>
dışında olan kimselerdir. Çünkü Allah Teâlâ müminleri üç kısma ayırmıştır: Muhâcirler,<br/>ensar ve Allah Teâlâ’nın nitelendirdiği şekilde “ihşân” ile onlara tâbi olanlar. O halde<br/>onlara bu tarzda tâbi olmayan kimseler müminlerin bu üç bölümünün dışındadırlar.<br/>
Hüccetü’l-İslâm <b>İmam Gazzâlî</b> (r.h.) şöyle demiştir: Gerek vâizlerin gerekse<br/>
başkasının Hz. Hüseyin (r.a.)’in şehid edilişini rivâyet veya hikaye etmesi, ashâb-ı<br/>kirâmın aralarında geçen çekişmeleri ve husûmeti anlatması haramdır. Zira bu gibi<br/>şeyleri anlatmak, dinde önder olan bu gibi kimselere kızgınlığa ve dil uzatmaya teşvik<br/>eder. Onların arasında geçen bu çekişmeleri, onların durumlarına uygun bir tarzda<br/>yorumlamak gerekir. Açıkça anlaşılabileceği gibi, onların bu ihtilafları, başkanlık veya<br/>dünya menfaatini elde etmek için değil, içtihaddaki bir hatâdan dolayı meydana<br/>gelmiştir.<br/>
<i>et-Terğib ve’t-Terhib’</i>in<b> </b><i>Fethü’l-Karîb</i> adlı şerhinde şöyle kaydedilmişttir: Sakın ha!<br/>
Ashâb-ı kirâm arasında geçen ihtilafa karışma! Çünkü ashâb-ı kirâmın tamamı adâletli<br/>kişilerdir. Onlar, nesillerin en hayırlısı ve müçtehidleridir. İctihadında isabet edenlere<br/>iki sevap; hataya düşenlere bir sevap vardır.<br/>
