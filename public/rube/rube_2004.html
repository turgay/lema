<a name=2005></a><img src="flower_sep.jpg"/><br/>
<img src="RuhulBeyan-2005_2.jpg"/><br/>
<img src="RuhulBeyan-2005_3.jpg"/><br/>
<img src="RuhulBeyan-2005_4.jpg"/><br/>
<i>“Ümmetimden kendileriyle beraber candan sabretmemi emrettiği bir topluluk</i><br/>
<i>yaratan Allah’a hamdolsun.”</i> Ravi der ki: Sonra bizimle kendisini eşit yapmak için<br/>aramıza oturdu ve eliyle işaret etti. Oradakiler de halka şeklinde oturdular. Hepsinin<br/>yüzleri ona göründü. Ravi der ki: “Rasûlullah (a.s.)’in benden başka onlardan kimseyi<br/>tanıdığını bilmiyorum.” Buyurdu ki:<br/>
“<i>Ey fakir muhacirler topluluğu! Kıyamet günü erişeceğiniz tam bir kurtuluştan</i><br/>
<i>dolayı size müjdeler olsun. Cennete zenginlerden yarım gün önce gireceksiniz. Bu<br/>yarım gün ise beş yüz yıldır.</i>”<a href="RuhulBeyans.html#2009">[109]</a><br/>
Bir hadiste şöyle buyurulmuştur: “<i>Kıyamet günü fakir kul getirilir. Dünyada insanın</i><br/>
<i>diğer insana özür dilediği gibi Allah (azze ve celle), bu kuluna özür diler ve der ki:<br/>İzzetim ve celalime yemin olsun ki seni hor gördüğüm için dünyayı senden<br/>uzaklaştırmadım, fakat sana hazırladığım ikram ve ihsandan dolayı böyle yaptım. Ey<br/>kulum, şimdi şu safları dolaş. Benim rızamı kastederek seni yedirip giydireni ara.<br/>Onun elinden tut. O, sana aittir.” O gün insanlar, ağızlarına kadar tere<br/>boğulmuşlardır. Bu kimse, safları yarar. Dünyada iken kendisini yedirip giydireni<br/>arayıp bulur. Elinden tutarak beraber cennete girerler.</i>”<a href="RuhulBeyans.html#2009">[110]</a><br/>
<b>Hâfız</b> der ki:<br/>
<i>Ey zengin kişi! Yoksulun gönlünü al<br/>Çünkü altın mahzeni, gümüş hazinesi ebedî kalmayacak<br/>Bu zebercetten kemere altınla şöyle yazmışlar:<br/>Kerem ehlinin iyiliğinden başka hiç birşey kalmayacak</i><br/>
Hadis-i şerifte yine buyurulmuştur ki: “<i>Her şeyin bir anahtarı vardır. Cennetin</i><br/>
<i>anahtarı ise miskinleri sevmektir. Sabreden fakirler, kıyamet günü Allah ile<br/>berâberdirler.</i>”<a href="RuhulBeyans.html#2009">[111]</a><br/>
<b>Şeyh Attar</b> der ki:<br/>
<i>Dervişleri sevmek, cennetin anahtarıdır<br/>Onlara düşman olmak, lanete uğramaktır</i><br/>
Allah’ım, bizi sevdiklerinden eyle, kapından kovma.<br/>
<i> </i><br/>
<b>54. Âyetlerimize inananlar sana geldiğinde onlara de ki: Selam size! Rabbiniz</b><br/>
