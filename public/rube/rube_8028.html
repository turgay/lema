<a name=8029></a>Belhli bir adam kölesine buğday ekmesini emretti. Köle ise arpa ekti. Harman zamanı<br/>
gelince köleye neden böyle yaptığını sordu. Köle: “Ben buğday biteceği zannıyla arpa<br/>ektim” diye karşılık verdi. Adam: “Ey ahmak! Sen hiç arpa ekip buğday biçeni gördün<br/>mü?” diye çıkışınca köle: “Peki sen hem Allah’a isyan edip hem de onun rahmetini<br/>umuyor ve boş kuruntularla avunuyorsun, bu nasıl oluyor?” diye ikazda bulundu.<br/>
<b>Sâib</b> der ki:<br/>
<i>Beden kervansarayını geçtiysen daha sonra bir durak yok,<br/>Yol azığını niye buradan almadın?</i><br/>
Evet, nasıl ki harman yerinde tartılar, ölçekler, emniyet birimleri, koruyucu kolluk<br/>
görevlileri ve şâhidler varsa aynı şeyler âhirette de vardır. Yine harmanda buğdayı<br/>samanından ayıracak şeyler varsa aynı şekilde âhirette de güzel amellerle çirkin ve<br/>günah işleri birbirlerinden ayıracak şeyler vardır. Kim âhireti için çalışırsa onun ölçeği<br/>ve terazisi bereketli kılınıp ebedî âhiret azığı olur. Kim de sadece dünyası için çalışırsa<br/>bütün gayret ve çalışmaları hüsran ve bâtıl olur.<br/>
İşte dünya amelleri salkım, söğüt, defne, zakkum ağacı ve ebu cehil karpuzu gibidir.<br/>
Baharda yapraklarının tazeliği göz kamaştırır. Ancak hasad ve harman zamanı gelince<br/>hiçbir faydası yoktur. Bunlardan devşirilen yaprak vesâir, harman yerinde hiçbir fayda<br/>sağlamaz. Âhiret amellerinin benzeri ise üzüm ve hurma ağacı gibi olup bunların kışın<br/>manzarası çirkindir. Ancak devşirme zamanı geldiğinde sana tam bir azık ve hazırlık<br/>olup ambarda gıdâ stoku olurlar.<br/>
İşte dünya müzahrafâtının dışı parlak ve yaldızlı olup içi habis ve pis olunca Allah<br/>
Teâlâ bu dünyaya aldanmaktan kullarını nehyetmiş ve şöyle buyurmuştur: <i><b>“Onlardan<br/>bazı zümrelere kendilerini denemek için verdiğimiz dünya hayatının süsüne<br/>gözlerini dikme. Rabbinin rızkı daha hayırlı ve daha süreklidir.”</b></i><b> </b>(Tâhâ, 20/131)<br/>
Evet, pislik altın kaba da konsa yine de pisliktir. Akıllı kişi buna el uzatmaz.<br/><i>et-Te’vilâtü’n-Necmiyye</i>’de şöyle denmiştir: Kim cehd ü gayretle âhiret ekinini<br/>
isterse biz de onu hidâyet etmekle, ziyâde tâatimize muvaffak kılmakla, bugün burada<br/>dünyada inâyetimizle ilâhî mârifetlerdeki hallerini saf, temiz ve berrak tutmakla onun<br/>ekinini artırırız. Ayrıca âhirette de derecelerinde yakınlık ve yüksekliğini, Allah<br/>katındaki değer ve itibarını ziyâdeleştirmek, dost ve akrabalarına şefaat etme hakkı<br/>tanımak sûretiyle onun ekinini artırırız. Her kim de yalnız dünya ekinini ister onunla<br/>yetinirse biz de dünya sevgisinin afetlerinden olmak üzere onun kalp körlüğünü, manevî<br/>dilsizliğini, manevî sağırlık ve ahmaklığını artırırız. Ayrıca onun için nefsânî kötü<br/>ahlâkın, şeytânî-süflî sıfatların, vahşî-yırtıcı hayvânî sıfatların menşei olan mânevî bir<br/>perdeleme yaparız. Böylece onun âhirette rûhânî vasıflardan ve rabbânî ahlâktan yana<br/>hiçbir nasibi de olmaz.<br/>
<i>Araisu’l-beyan’</i> da şöyle denilir: Âhiret ekini Mevlâ’nın cemâilini müşâhede etmek,<br/>
ona ulaşıp yakın olmaktır. Bu ârifler için böyledir. Dünya ekini ise zâhir kerametlerdir.<br/>
