<a name=3444></a><img src="RuhulBeyan-3444_1.jpg"/><br/>
<img src="flower_sep.jpg"/><br/>
<img src="RuhulBeyan-3444_3.jpg"/><br/>
onun rızkını temin etmek sizin üzerinizde değildir. Ondan faydalanmak ise sizedir.<br/>Nitekim rivâyete göre deve otlayıp suyunu içtikten sonra bacaklarını açar, dokuz yüz,<br/>başka bir görüşe göre de bin beş yüz âile kapları dolana kadar sağarlardı, sütünü<br/>içerler, hatta saklarlardı.<br/>
Sonra Salih (a.s.) inkârda ısrar ettiklerini görerek devenin âkıbetinden endişe edince<br/>
tedbirini alıp: <i>“Ona bir kötülük dokundurmayın”</i> buyurdu. Çünkü düşman, hasmının<br/>delilinin ortaya çıkmasından hoşlanmaz. Hatta onu boşa çıkarmak ve gizlemek için<br/>elinden gelen gayreti gösterir.<br/>
Bu ifâde ile deveye zarar verecek bir şeyle saldırmak mübâlağa ile yasaklanıyor.<br/>
Öyle ki daha saldırmanın ilk hareketi olan dokunma bile yasaklanıyor. Ayrıca “ <br/>
/bir<br/>
kötülük” lafzı, vurma, kesme gibi tüm eziyet çeşitlerinin içine alsın diye nekre<br/>kılınmıştır. Yâni deveyi kesmek ve öldürmek şöyle dursun ona eziyet verici herhangi bir<br/>şeyle yaklaşmayın, dövmeyin, iteleyip kakalamayın bile. <i>“Yoksa sizi”</i> gelmesi <i>“yakın<br/>bir azap yakalar.”</i><br/>
<b>65. “Fakat onu kesip devirdiler. <i>(Salih) </i></b><b>dedi ki: “Yurdunuzda üç gün daha</b><br/>
<b>yaşayın. Bu, yalan olmayan bir uyarıdır.”</b><br/>
<i>“Fakat”</i> deve, yazın vâdînin dışında otlarken hayvanları ondan korkup vâdînin<br/>
içlerine kaçıyorlardı. Kışın ise deve vâdînin içlerinde bulunurken, bu sefer de<br/>hayvanları ondan korkup vadinin dışına kaçıyordu. Bu durum kendilerine zorluk<br/>çıkarınca <i>“onu kesip devirdiler.”</i> Bu işi, kavmin emir ve rızasıyla Salif oğlu Kudar<br/>yaptı. Devenin etini taksim edip tüm kasaba halkına dağıttılar. Kıssanın tafsîlâtı A‘râf<br/>sûresinde geçti.<br/>
<b>Kaşifî </b>der ki: “Sâlih (a.s.) o zaman kavminin arasında değildi. Geri dönünce devenin<br/>
başına gelenleri ona anlattılar.”<br/>
Salih (a.s.) kavmine <i>“dedi ki: “Yurdunuzda”</i> şehrinizde ve evlerinizde <i>“üç gün</i><br/>
<i>daha”</i> yani Çarşamba, Perşembe ve Cuma günleri <i>“yaşayın.”</i> Çünkü deveyi Çarşamba<br/>gecesi kestiler, Cumartesi sabahı da kendileri helak edildiler. <i>et-Tibyan</i>’da böyle<br/>geçmektedir.<br/>
Beldelere “diyâr” denilir. Çünkü dönüp dolaşılır, yani çeşitli tasarruflarda bulunulur.<br/>
Onların beldelerine “Diyaru Bekr” adı verilir. Mekke etrafında yaşayan Araplar da:<br/>“Biz dâr Araplarındanız.” derler. Bu sözleriyle o belde Araplarından olduklarını<br/>kastederler. Nitekim <i>Bahru’l-ulûm</i>’da böyle geçmektedir.<br/>
Denilir ki Salih (a.s.) onlara: “Yarın yüzleriniz sararacak, öbür gün kıpkırmızı<br/>
kesilecek, üçüncü gün ise kapkara olacak. Ondan sonra da başınıza azap gelecek.” dedi.<br/>Nitekim dediği gibi de oldu.<br/>
