<a name=7550></a>“<i>O, kullarının küfrüne razı olmaz.</i>” Yâni O’nun kullarının küfrüne rızâ göstermemesi,<br/>ondan zarar gördüğü için değil, kullarına merhametinden dolayı onlara fayda sağlamak<br/>ve zarar verecek şeyleri onlardan bertaraf etmek içindir.<br/>
Âyette ‘sizin’ değil ‘<i>kullarının</i>’ buyurulması, hükmün hem kâfirleri hem de<br/>
mü’minlere genel olması ve küfre razı olmamasını onların kendisinin kulları olmaları<br/>sebebine bağlamak içindir.<br/>
Bilesin ki rızâ, öfkeyi terk etmektir. Allah Teâlâ ise kâfir hakkında öfkeyi terk etmez.<br/>
Çünkü ona öfkesinden dolayı onun için cehennemi hazırlamıştır. Küfre rızâ<br/>göstermemesi, onu irâde etmemesini gerektirmez. Çünkü irâdede, rızâda bulunan güzel<br/>görüp beğenme türünden bir şey yoktur. Allah Teâlâ, hayrı da şerri de irâde eder. Fakat<br/>küfre ve fâsıklığa rızâ göstermez. Çünkü rızâ çirkin fiillere değil, ancak güzel fiillere<br/>taalluk eder. Ehl-i Sünnet’in görüşü böyledir. Mu’tezile de bu görüştedir.<br/>
<b>İbn Abbas</b> (r.a.) ve <b>Süddî</b> ise şöyle der: “Allah mü’min kullarının küfrüne râzı olmaz.<br/>
Onlar, <b>“<i>Şüphesiz kullarım üzerinde senin bir hâkimiyetin yoktur.</i></b><b>”</b> (el-Hicr, 15/42)<br/>âyetinde bahsedilen kimselerdir. Bu durumda “<i>kullarının</i>” kelimesi, <b>“<i>Bu, Allah’ın<br/>kullarının içtikleri bir pınardır</i></b><b>”</b> (el-İnsân, 76/6) âyetinde olduğu gibi Allah’ın<br/>kullarından bir kısmını kasdettiği, tahsis edilmiş âm/genel bir ifâde olur. Bazı<br/>Matürîdîler de bu görüştedirler. Nitekim onlar şöyle derler: Allah kâfirin küfrünü ve<br/>âsînin isyanını irâde ettiği gibi, bunlara rızâ da gösterir. Bu hususu <b>Hassâf</b>, <i>Ahkâmü’l-<br/>Kur’an</i>’da açıkça ifâde etmiştir.<br/>
Anlatıldığına göre <b>Hişâm b. Abdülmelik</b>, kaderci <b>Gaylân Dımaşkî</b>’yi Şâm<br/>
âlimlerinin “<i>O, kullarının küfrüne razı olmaz.</i>” âyetine işâret etmeleriyle<br/>katlettirmiştir. Hişâm, Gaylân’a: “Allah kâfirden küfrü def etmeye kâdir değilse, âciz<br/>olmuş olur. Böyle olunca da ilâh olamaz. Eğer buna kâdir ise ve buna rağmen def<br/>etmiyorsa, o zaman da küfre râzı demektir.” deyince, Gaylân cevap verememiştir.<br/>
Selefin ve kelamcıların cumhûru âyetin umûmuna hamledilmesi gerektiği<br/>
görüşündedir. Allah Teâlâ mü’min olsun kâfir olsun hiçbir kulu için küfre rızâ<br/>göstermez.<br/>
Fakîr (<b>Bursevî</b>) der ki: Allah Teâlâ’nın gerek kâfirin küfrüne, âsînin isyanına rızâ<br/>
göstermesi demek, o kimse için ezelde bunu irâde ve ihtiyâr eylemesi demektir. Bu<br/>sebepledir ki O’nun hükmü ebediyyen değişmez. Yoksa O’nun rızâ göstermesi,<br/>medhetmesi, övmesi ve o kimseye öfkelenmeyi terk etmesi demek değildir. Böylece<br/>anlaşmazlık ortadan kalkmış olur. <b>“<i>Hiçbir canlı yoktur ki, Allah onun perçeminden<br/>tutmuş olmasın! Şüphesiz benim Rabbim dosdoğru bir yoldadır.</i></b><b>”</b> (Hûd, 11/56)<br/>âyetinin işâret ettiği husus üzerinde derinlemesine düşünenlere bu konunun hakîkati<br/>âşikâr olur.<br/>
“<i>Eğer şükrederseniz</i>” bu ifâdenin küfrün mukabilinde zikredilmesinin delâlet ettiği<br/>
üzere Allah Teâlâ’ya îman eder ve O’nu bir tanırsanız “<i>sizden bunu kabul eder.</i>” Şükür<br/>ve îmâna, kendi istifâdesi için değil, sırf sizin ve sizin menfaatiniz için rızâ gösterir.<br/>
