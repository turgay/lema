<a name=2346></a><img src="flower_sep.jpg"/><br/>
<img src="RuhulBeyan-2346_2.jpg"/><br/>
<img src="RuhulBeyan-2346_3.jpg"/><br/>
<img src="RuhulBeyan-2346_4.jpg"/><br/>
karşılık olarak <i>“dediler ki:”</i> Ey Hûd,<i> “demek sen bize, tek Allah’a kulluk edelim”<br/></i>kulluğu yalnız O’na yapalım<i> “ve atalarımızın taptıklarını bırakalım” </i>atalarımızın<br/>taptıkları ilâhları terk edelim <i>“diye mi geldin?”</i> Buradaki “gelme”nin mânâsı, ya<br/>Rasûlullah (s.a.v.)’in peygamberlikten önce Hira mağarasında ibâdet ettiği gibi Hûd<br/>(a.s.)’ın kavminden ayrılıp Rabb’ine ibadet etmek üzere inzivaya çekildiği yerden<br/>gelmesidir. Kendisine vahiy gelince kavmini dâvet etmek üzere yanlarına gelmiştir. Ya<br/>da buradaki “gelme”den maksad meleklerin gelmesi gibi gökten gelmedir. Kavmi böyle<br/>diyerek onunla alay etmiştir. Çünkü onlar, Allah’ın sadece meleklerden peygamber<br/>göndereceğine inanıyorlardı. Yahut da burada mecaz vardır. “Gelmek”den maksad,<br/>sadece bir işi yapmak istemektir. Sanki şöyle demişlerdir: ‘Bizden yalnızca tek Allah’a<br/>kulluk etmemizi mi istiyor ve bununla bizi mükellef tutmayı mı düşünüyorsun?’ Nitekim<br/>halk dilinde de meselâ “gitme” mânâsı kastedilmeden: “Bana söverek gitti.” denilir.<br/>
<i>“Eğer”</i> azabın ineceği ile ilgili verdiğin haberde<i> “doğrulardan isen, bizi tehdit</i><br/>
<i>ettiğin (o azab)ı”</i> yukarıdaki 65. ayette <i>“sakınmaz mısınız?”</i> ifadesinin delâlet ettiği<br/>azabı <i>“getir.”</i><br/>
<i> </i><br/>
<b>71. <i>(Hûd) </i></b><b>dedi ki: “Üzerinize Rabbinizden bir azap ve bir hışım inmiştir.</b><br/>
<b>Haklarında Allah’ın hiçbir delil indirmediği, sadece sizin ve atalarınızın taktığı kuru<br/>isimler hususunda benimle tartışıyor musunuz? Bekleyin öyleyse, şüphesiz ben de<br/>sizinle beraber bekleyenlerdenim!”</b><br/>
<b>Hûd </b>(a.s.) <i>“dedi ki: Artık size Rabb’inizden”</i> Allah Teâlâ tarafından <i>“bir ceza ve</i><br/>
<i>gazab” </i>intikam iradesi <i>“inmiştir” </i>yani vacip olmuştur. Bu ifâde, sebepten sonuç gibi<br/>bahsedilmesi türünden bir mecazdır. Çünkü onlara azabın inmesi, Allah Teâlâ’nın<br/>ilminde inmesinin vâcib olmasının sonucudur.<br/>
<i>“Haklarında” </i>onlara kulluk etme hususunda<i> “Allah’ın hiçbir delil” </i>huccet ve burhan<br/>
<i>“indirmediği, sadece sizin ve atalarınızın taktığı kuru isimler hakkında mı benimle<br/>tartışıyorsunuz?” </i>Ayette, hakkında tartışılan putlar, sâhibi olmayan isimler olarak ifâde<br/>edilmiştir. Çünkü Âd kavmi, putları “ilâhlar” olarak isimlendiriyorlar ve onların<br/>ibadete layık olduklarını sanıyorlardı. Halbuki onlar, ulûhiyetten ve ibadete müstehak<br/>olmaktan çok uzaktılar. Çünkü onlar sadece isimlerden ibaret olup taşıdıkları isimlerin<br/>mânâları kendilerinde mevcut değildi.<br/>
‘Layık olmadıkları isimlerle isimlendirilen şeyler hakkında mı benimle<br/>
tartışıyorsunuz?’<br/>
