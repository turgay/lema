<a name=3688></a><i>şekilde kötülüğü emreder”</i> çirkin ve isyankâr davranışları emreder. Çünkü o bâtıldan<br/>ve şehevî şeylerden çok zevk alır. Her türlü kötü davranışa son derece meyyaldir. Böyle<br/>olmasaydı mahlûkatın çoğu şehvetini söndürmek için çeşitli çareler bulup çıkarmak<br/>hususunda şehvetlerinin esiri olur muydu? Nefislerden bu kadar kötülük sâdır olur<br/>muydu? Buna göre denilebilir ki: Aklı tam ve Allah katında değeri yüksek olan herkes<br/>nefsinin ayıplarını daha iyi görür. Ayıplarını daha iyi gören kimse ise nefsini daha çok<br/>itham eder ve onu daha az beğenir.<br/>
<i>“Rabbim’in acıyıp koruduğu başka.”</i> Yani, Allah’ın helâke sürükleyecek<br/>
davranışlara düşmekten koruduğu nefisler kötülüğü emredici değildir. İşte gerek benim<br/>nefsim gerekse diğer peygamberlerin nefisleri, gerekse meleklerin nefisleri<br/>bunlardandır. Meleklerin nefisleri böyledir, çünkü onlarda şehvet yoktur.<br/>
Peygamberler ise her ne kadar terkiblerinde şehvet varsa da Allah’ın yardımı<br/>
sayesinde korunurlar ve masumdurlar.<br/>
Nefis için akılsız varlıklar hakkında kullanılan “mâ”nın kullanılmasında, nefsin nefis<br/>
olması bakımından hayvanlara benzediğine işaret vardır.<br/>
Âyetteki istisnâ ya nefisten ya da “emmâre” lafzında gizli olarak bulunan zamirden<br/>
istisnâdır. Sanki şöyle denmiş oluyor: Rabbimin esirgediği nefisler hariç, bütün nefisler<br/>daima kötülüğü emreder. O’nun esirgedikleri ise kötülüğü emretmez.<br/>
Ya da istisnâ vakit mânâsındadır. Yâni, nefis Rabbimin koruyup esirgediği zaman<br/>
hariç, dâimâ kötülüğü emreder.<br/>
<i>“Şüphesiz Rabbim çok bağışlayan, pek esirgeyendir.” </i>Rabbim, tabiatları îcâbı<br/>
nefisleri kaplayan, onlara ârız olan şeyleri çok bağışlayan ve tabîatlarına göre<br/>davranmaktan koruyarak onları son derece esirgeyendir.<br/>
<i>et-Te’vîlâtü’n-Necmiyye</i><b>’</b>de şöyle der: “Nefis, tabiat olarak dâimâ kötülüğü emretme<br/>
cibilliyeti üzere yaratılmıştır. Tabiatı ile baş başa bırakıldığında şerden başka bir şey<br/>yapmaz ve sadece kötülüğü emreder. Ancak Rabbi kendisine acıyıp inâyet nazarıyla<br/>bakarsa, sıfatlarını değiştirip tabîatını tersine çevirerek emmâriyetini (dâimâ kötülüğü<br/>emretmesini) me’muriyete, şerirliğini de hayırlılığa tebdil eder.<br/>
Beşeriyyet gecesine hidâyet sabahı doğup kalb semâsının ufku aydınlandığında, nefis<br/>
yaptığı kötülükler yüzünden kendisinden sâdır olan ‘dâimâ kötülük emretme fiili’nden<br/>pişmanlık duyan bir nefs-i levvâme haline gelir. Allah da onun bu tevbesini kabul<br/>buyurur. Çünkü “<i>Pişman olmak tevbedir</i>.”<a href="RuhulBeyans.html#3691">[54]</a><br/>
İnâyet güneşi hidâyet ufkundan doğduğu zaman ise nefis, mülheme halini alır. Çünkü<br/>
bu durum nefis, inâyet güneşinin nurlarıyla pürnur olmakta ve bu nurlar kendisine neyin<br/>fücûr neyin de takvâ olduğunu ilhâm etmektedir. İnâyet güneşi hidâyet semâsının<br/>ortasına vardığı ve yeryüzü Rabbinin nuruyla parıldadığı zaman nefis artık <b>“<i>Sen<br/>O’ndan hoşnud, O da senden hoşnud olarak Rabbine dön</i></b><b>.”</b> (el-Fecr 89/28)<br/>ifadesinin cezbesi ile Rabbinin hitâbına istîdadlı bir nefs-i mutmainne haline gelmiş<br/>olur.”<br/>
Fakir (<b>Bursevî</b>) der ki: Peygamberlerin sülûkü her ne kadar nefs-i mutmainneden<br/>
