<a name=2440></a>İşte bu Kelimullah olan Mûsâ (a.s), noksanlardan münezzeh olan Hakk’ın terbiye<br/>
kucağında küçük bir çocuk gibi olduğu için haddini aşmadı. Bilakis <b>“<i>Rabbim, doğrusu<br/>bana indireceğin her hayra muhtacım.</i></b><b>”</b> (el-Kasas, 28/24) dedi. Büyük adam olunca<br/>çocukların yiyeceklerine razı olmadı. Bilakis <i>“Rabbim, bana kendini göster, sana<br/>bakayım.”</i> dedi.<br/>
Bu ayet, Allah’ı görmenin câiz olduğu konusunda Ehl-i sünnet ve’l-cemaat’in<br/>
delilidir. Çünkü Mûsâ (a.s.), Allah Teâlâ’dan bunu istediği zaman, bunun caiz olduğuna<br/>inanarak istedi. Allah hakkında caiz olmayan şeyin, caiz olduğuna inanmak ise küfürdür.<br/>Böyle bir şeyi Mûsâ (a.s.) veya peygamberlerden herhangi biri hakkında caiz gören<br/>kimse de kâfîr olur. (<i>et-Teysir</i> isimli eserde böyle denilmektedir.)<br/>
Şeyh-i Kebîr <b>Sadreddîn Konevî</b>, <i>el-Fükûk</i> adlı <i>Fusûsu’l-hikem</i> şerhinde Dâvûd<br/>
(a.s.) ile ilgili bölümün îzahında kâmil velîlerin durumu hakkında şöyle demiştir:<br/>“Halktan bir kimse için meydana gelmesi mümkün olmayan işler, onların kabiliyetinin<br/>kemâline nisbetle mümkündür, imkansız değildir. Yalnız Allah Teâlâ, onlara bilinen<br/>şekillerin dışında vasıtasız olarak o işin mümkün olamayacağını bildirirse onlar da<br/>Rabb’lerini tasdik ederler ve o işin imkânsızlığına hükmederler. Bunun meydana<br/>gelmesi, özel bir şekilde Rabb’ini görmek istemesi gibidir. Kendisine bunun mümkün<br/>olmayacağı haber verilince tevbe ve îman etmiştir.”<br/>
Allah Teâlâ<i> “buyurdu ki: “Sen beni asla göremezsin.” </i>Mûsâ (a.s.), “<i>Sana bakayım</i>”<br/>
dediği halde Cenab-ı Hak “Bana bakamazsın” buyurmamıştır.<i> </i>Çünkü Mûsâ (a.s.)’ın<br/>arzusu, göz bebeğini görmek istenen şeye çevirmekten ibaret olan bakmak değil,<br/>beraberinde idrak de olan görmektir. Çünkü bazan bakmakta idrak söz konusu olmaz.<br/>
<i>Farsça tefsirde</i> şöyle denilmiştir: <i>“Sen beni asla göremezsin.”</i> Beni dünyada<br/>
göremeyeceksin. Çünkü ezelî hüküm; “dünyada bana bakan insanın öleceği” şeklinde<br/>olmuştur.<br/>
<i>el-Medârik</i>’de şöyle denilmektedir: <i>“Sen beni” </i>istemek suretiyle fani gözünle <i>“asla</i><br/>
<i>göremezsin.” </i>Bilakis ihsan ve nimet yoluyla bâkî gözle görebilirsin.”<br/>
<i>Keşfü’l-esrâr</i> müellifi şöyle der: “Beni aslâ göremezsin” hitabını işittiği anda<br/>
Musa’nın makamı “Bana göster” dediği zamanki makamından daha yüksek idi. Çünkü bu<br/>an, Hakk’ın muradıdır. Diğeri ise Hakk’ın muradı ile kâim olan kendisinin muradıdır.<br/>Bu, kendi muradından daha kâmildir.<br/>
<i>Tur’dan Musa’ya «len terânî» cevabı ulaşır<br/>Dosttan gelen her ne olursa baş koy, boyun çevirme</i><br/>
Bu ayet de, Allah’ın görülebileceği konusunda bizim lehimize bir delildir. Çünkü<br/>
Allah Teâlâ, kendisinin görülebilme ihtimalini tamamen ortadan kaldırmak üzere <i>“Ben<br/>asla görülmem.”</i> buyurmamıştır. Eğer Allah görülebilir olmasaydı, görülebilir<br/>olmadığını muhakkak haber verirdi. Çünkü bu durum, açıklanmaya ihtiyaç duyulan bir<br/>durumdur. Bu ayet, Allah Teâlâ’nın görülmesinin mümteni‘ (muhal, imkansız) olduğuna<br/>
