<a name=1024></a><img src="RuhulBeyan-1024_1.jpg"/><br/>
<img src="RuhulBeyan-1024_2.jpg"/><br/>
<img src="RuhulBeyan-1024_3.jpg"/><br/>
Allah Teâlâ’nın zikredilen özelliklerle şereflendirdiği ve yüce hakikatlere muttalî<br/>
kılıp gerçeği bildirdiği kişinin insanlara: <i>“Allah’ı bırakıp benim kullarım olun demesi<br/>yaraşmaz.”</i> Lâkin o, <i>“insanlara, Rabba hâlis kullar olun”</i> der.<br/>
Rabbânî kelimesi Rabb’a mensûp mânasındadır. Rabbânî: İlim ve ameli tam; Allah’ın<br/>
dînine ve itâate çok sıkı sarılan kişi demektir. Nitekim, Allah’ı bilmeye ve O’na itâate<br/>yönelmiş kişiye Allah adamı denmektedir.<br/>
“<i>Öğrettiğiniz kitap ve okuduğunuz şeyler gereğince”</i> yani, kitabı öğretmeye ve<br/>
okumaya devam etmeniz sebebiyle “<i>Rabba hâlis kullar olun”</i> demelidir.<br/>
Öğretmek, okumaktan daha şerefli olduğu için önce zikredilmiştir.<br/>
<b>80. Ve size: Melekleri ve peygamberleri ilâhlar edinin, diye de emretmez. Siz</b><br/>
<b>müslüman olduktan sonra hiç size kâfirliği emreder mi?</b><br/>
Allah’ın peygamber seçtiği hiçbir kimseye: Kendine kulluk etmelerini; melekleri ve<br/>
peygamberleri tanrı edinmelerini emretmesi yakışmaz. Hiçbir peygamber Kureyşli ve<br/>Sâbiîlerin: Melekler, Allah’ın kızlarıdır; yahûdî ve hıristiyanların da: “Üzeyr ve Mesih<br/>Allah’ın oğludur” demelerine benzer bir şey söylemez.<br/>
<i>“Siz müslüman olduktan sonra size kâfirliği emreder mi hiç?”</i> Siz Allah’ı tek<br/>
tanımakta ihlâslı olduktan sonra, o size peygamberlere secde etmeyi ve meleklere kulluk<br/>etmeyi hiç emreder mi?! Çünkü böyle bir şeyi emrettiği takdirde kâfir olur,<br/>peygamberliği ve îmanı çekilip alınır.<br/>
Allah’ın, kitap, hikmet ve nübüvvet ihsan ettiği kişiler, insanların en faziletlisi, en<br/>
bilgilisi olurlar. Bu da onları, tanrılık iddiasından alıkoyar. Çünkü Allah Teâlâ, vahiy<br/>ve kitabı, ancak temiz nefislere, ervâh-ı tayyibeye verir. Böyle olduğu içindir ki hiçbir<br/>insan, peygamberlik şerefiyle insanları Allah’dan başkasına kulluk etmeye çağırma<br/>fecâatini aynı anda yapamaz.<br/>
İlim ve okuma, Allah’a itâate sımsıkı sarılma gücü demek olan rabbâniyyet sebebi<br/>
kılınmışlardır. Bu, ilim elde etmek için nefsini paralayıp ruhunu yoran sonra da elde<br/>ettiği bu ilmi hayata geçiremeyen bir kişinin bütün çabalarının boşa gittiğini gösteren<br/>kâfî bir delildir. Böyle biri, güzel bir ağaç dikip de bu ağacın manzarasını beğenen ama<br/>meyvelerinden yararlanamayan bir kişiye benzer. O halde ne ilimsiz amel, ne de amelsiz<br/>ilim, <i>“rabbânî”</i> olabilir. Böylece, amelsiz bir âlimin, tıpkı bilgisizce amel edenler gibi,<br/>Rabbi ile kendi arasında bir ilgi kopukluğu olmaktadır. Bunların hiçbirinin Allah’la bir<br/>nisbet ilişkisi yoktur. Çünkü Rabbe mensûp olmak; yani rabbânî olmak, ancak ilim<br/>temeli üzerine inşâ edilen bir amelle sâbit olabilir.<br/>
<b>Hz. Ali </b>(r.a.) diyor ki: “Beni en çok endişelendiren iki tip adamdır: Hayasız âlim ile<br/>
