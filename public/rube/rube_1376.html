<a name=1377></a><img src="RuhulBeyan-1377_1.jpg"/><br/>
<img src="RuhulBeyan-1377_2.jpg"/><br/>
<img src="RuhulBeyan-1377_3.jpg"/><br/>
<img src="RuhulBeyan-1377_4.jpg"/><br/>
<img src="RuhulBeyan-1377_5.jpg"/><br/>
<img src="RuhulBeyan-1377_6.jpg"/><br/>
<b>TEYEMMÜM VE GUSÜL</b><br/>
<i> </i><br/>
<i> </i><br/>
<i> </i><br/>
<b>43- Ey îmân edenler! Siz sarhoş iken –ne söylediğinizi bilinceye kadar- cünüp</b><br/>
<b>iken de –yolcu olan müstesnâ- gusül edinceye kadar namaza yaklaşmayın. Eğer<br/>hasta veyâ yolculukta iseniz, yâhut sizden biriniz ayak yolundan gelirse, yâhut<br/>kadınlara dokunup da<i> (bu durumlarda) </i></b><b>su bulamamışsanız o zaman temiz bir<br/>toprakla teyemmüm edin: Yüzlerinize ve ellerinize sürün. Şüphesiz Allah çok<br/>affedici ve bağışlayıcıdır.</b><br/>
Rivâyet edilir ki içki henüz mübah iken Abdurrahman b. Avf, yiyecek ve içecek<br/>
hazırlayıp sahâbenin ileri gelenlerinden bazılarını dâvet etti. Yediler, içtiler. Sarhoş<br/>oldukları zaman akşam namazının vakti girince içlerinden birini kendilerine namaz<br/>kıldırması için öne geçirdiler. O da namazda <i>“Lâ” </i>harflerini atarak Kâfirûn sûresini:<br/>“De ki: Ey kâfirler! Sizin taptıklarınıza ben de taparım. Siz de benim taptığıma<br/>taparsınız...” mânâsına gelecek şekilde yanlış okudu. Bunun üzerine bu âyet nâzil oldu.<br/>
Âyetin nüzûlünden sonra namaz vakitlerinde içki içmez oldular. Yatsıyı kıldıktan<br/>
sonra içer, sabahleyin de sarhoşlukları geçmiş ve ne dediklerini bilir bir vaziyette<br/>uyanırlardı. Daha sonra içkinin haram olduğuna dâir âyet nâzil oldu. Âyette: “Sarhoş<br/>iken namaz kılmayın” denilmeyip bunun yerine: <i>“Namaza yaklaşmayın” </i>denilmesi bu<br/>yasağın çok şiddetli olmasından kaynaklanmaktadır.<br/>
<i>“et-Teysîr”</i>de şöyle deniyor: Burada yasaklanan namazın kendisi değildir. Çünkü o<br/>
bir ibâdet olup yasaklanmaz. Bilakis gereği gibi namaz kılmayı imkansız hâle getiren<br/>sarhoş olma yasaklanmıştır.<br/>
<b>İmam Ebû Mansur </b>(rh.a.) şöyle diyor: Hz. Peygamber (s.a.v.)’in <i>“Efendisinden</i><br/>
<i>kaçan kölenin ve kocasına karşı hırçınlık gösteren kadının namazı yoktur!”</i><a href="RuhulBeyans.html#1381">[40] </a>hadîsi<br/>de böyledir. Burada da yasaklanan şey namaz değil, bilakis efendiden kaçmak ve<br/>hırçınlıktır. Çünkü efendiden kaçmak, hırçınlık ve sarhoşluk bir farzın üzerimizden<br/>düşmesinde bir âmil değildir. O zaman âyetin mânâsı şöyle olur: Sarhoşluk hâlinde<br/>namaza başlamadan önce ne dediğinizi bilene kadar namaza yaklaşmayın. Çünkü ancak<br/>böyle bir denemeyle namazda okuyacaklarını bilip bilmedikleri belli olur.<br/>
