<a name=755></a><img src="RuhulBeyan-755_1.jpg"/><br/>
<img src="RuhulBeyan-755_2.jpg"/><br/>
Bazı ehl-i işâret demişlerdir ki: Boşanmış kadın, kocasından ayrılmak ile mübtelâ<br/>
kılınınca Allah Teâlâ onun kırık kalbini müt’a; yâni kocasından alacağı bağış ile<br/>onarmış ve bununla şuna işâret etmiştir: Sâdık bir mürîd; tâlibliğinin ilk zamanlarında<br/>akrabalarından, sevdiklerinden ve dostlarından ayrılmak, dünyanın mal ve şöhretinden<br/>vazgeçmek, seçilmiş müstesnâ kişilerle sohbet edebilmek için vatan ve memleketten<br/>ayrılıp başka bir bölgeye hicret etmek ve fayda elde etmek için zorluklara katlanmak ile<br/>mübtelâ olursa, Allah Teâlâ ona ihsanını lutfeder, hüznünü giderir ve onun kırık kalbini<br/><i>“Ben; benim için kalbi kırık olanların yanındayım”</i><a href="RuhulBeyans.html#757">[197]</a> müjdesiyle onarır. Böylece âh<br/>ü vâh içinde olan tâlib, mârifete erdirilerek, en güzel şekilde yararlandırılmış olur. İşte<br/>bu şekilde Allah Teâlâ sizlere âyetlerini, çeşitli lütûflarını, merhametinin vasıflarını<br/>açıklamaktadır. Umulur ki, lütfunun nûrları yardımıyla sıfatlarının kemâlâtını düşünür,<br/>anlarsınız. <i>et-Te’vîlâtü’n-Necmiyye</i>’de bu açıklama yapılmıştır.<br/>
Akıllı olan kişi, dünyaya ve onun içindekilere nazar kılmaz. Bilakis dünyevî bütün<br/>
menfaat ve garazlardan vazgeçip zât-ı mutlaka kavuşuncaya kadar Hak yolunda<br/>zorluklara göğüs gerer.<br/>
<b>Şakîk Belhî</b> bir zaman üç gün yiyecek bulamadı ve ibâdetle meşgul oldu. Fakat ne<br/>
zaman ki ibâdet etmekten iyice tâkatsiz kaldı, elini semâya kaldırdı ve: “Ey Rabbim!<br/>Beni doyur!” diye duâ etti.<br/>
Duâsını bitirince döndü, kendisine bakan bir şahıs gördü. O şahıs Şakîk’a selâm<br/>
verip:<br/>
“Ey Şeyh, benimle beraber gel” dedi. Şakîk da kalkıp onunla beraber gitti. Adam,<br/>
Şakîk’i bir eve götürdü. Şakîk orada üzerinde çeşitli yemekler bulunan masalar gördü.<br/>Masaların etrafında genç hizmetçiler ve câriyeler bulunmakta idi. Şakîk yemeğini<br/>yerken adam yanıbaşında ayakta durmakta idi. Şakîk, yemeğini bitirip evden ayrılmak<br/>isteyince adam:<br/>
“Nereye ey Şeyh” dedi. Şakîk:<br/>“Mescide,” diye cevap verdi. Adam:<br/>“İsmin nedir?” diye sordu, o da:<br/>“Şakîk,” diye cevap verdi. Adam:<br/>“Ey Şakîk! Şunu iyi bil ki, bu ev senin evindir. Bu hizmetçiler senindir, ben de senin<br/>
hizmetçinim. Ben vaktiyle babanın kölesiydim. Ticâret için beni başka diyâra<br/>göndermişti. Geri döndüğümde baban ölmüştü. Onun için bu ev de, içinde bulunanlar da<br/>senindir.” Şakîk dedi ki:<br/>
“Bu köleler benimse hepsi Allah için hürdürler. Bu mallar benimse hepsini size<br/>
bağışladım, aranızda taksim edin, zira ben, kulluğuma engel olacak hiçbir şeyi<br/>istemiyorum.”<br/>
