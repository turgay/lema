<a name=9127></a><img src="RuhulBeyan-9127_1.jpg"/><br/>
<img src="RuhulBeyan-9127_2.jpg"/><br/>
<img src="RuhulBeyan-9127_3.jpg"/><br/>
<img src="RuhulBeyan-9127_4.jpg"/><br/>
<i>“İki cennetin de </i><br/>
<i>meyvesinin </i><br/>
<i>devşirilmesi </i><br/>
<i>yakındır.”</i> <br/>
“Cenâ” <br/>
kelimesi<br/>
“mecnâ/devşirilmiş” anlamında isimdir. Kabz kelimesinin “makbûz” mânâsında olduğu<br/>gibi. <b>Hz. Ali</b> (k.v.) şöyle der: “Bu benim devşirdiğimdir, muhayyerliği içindedir.”<br/>
Her cinâyet işleyenin nedametten dolayı eli ağzındadır. “Dân” kelimesi, “yakınlık”<br/>
anlamındadır. Yâni, cennetin ağaçlarından devşirilen mevyeler o kadar yakındır ki,<br/>onlara ayaktaki, oturan veya uzanıp yatmış olan kimse ulaşıp koparır.<br/>
<b>İbn Abbâs</b> (r.a.) demiştir ki; ağaç o kadar yaklaşır ki, Allah dostu dilerse ayakta,<br/>
dilerse oturarak ve isterse yanı üzerine yatarak meyveyi devşirebilir. Denilmiştir ki<br/>yaslanmış oturan bir kimse meyve arzuladığında ağacın dalı eğilir, istediği meyve<br/>ağzına gelir. <i>“Rûhânî yolculukta uzak mesafe olmaz.”</i><br/>
Fakir (<b>Bursevî</b>) der ki, uzaklık cismin kesâfetinden dolayıdır. Cennette ise cismin<br/>
kesâfet ve katılığı söz konusu değildir. Cennette bulunanlar, latîf ve nûrânî ruhlar<br/>şeklindeki cisimlerdir. Yine, dünyadaki tâat ve ibâdetler, mutî olanın arzusuna bağlıdır.<br/>Bu sebeple tâatların semeresi de cennette onun arzusuna bağlıdır. Onları hiçbir zorluk<br/>olmadan elde eder. Yeme zorluğu da asla yoktur. Elde etmenin kolaylığını anlatmak,<br/>yemenin kolaylığını tasvir etmektir. Bazı kimselerin ifâde ettiği gibi bu meyveleri<br/>almadan ağzına gelir.<br/>
<b>55. Öyleyken Rabinizin hangi nimetlerini yalanlayabilirsiniz?<br/></b>Bu kalıcı ve lezzetli nimetlerden hangisini yalanlayabilirsiniz?<br/>
<b>56. Oralarda gözlerini yalnız eşlerine çevirmiş güzeller var ki, bunlardan önce</b><br/>
<b>onlara ne insan ne de cin dokunmuştur.</b><br/>
<i>“Oralarda gözlerini yalnız eşlerine çevirmiş güzeller vardır.”</i><b> </b>Yâni iki cennet<br/>
sözünün ifâde ettiği cennetlerde. Bildiğin gibi bu cennetler, insan ve cinlerin Allah’tan<br/>korkanları içindir veya amelinin çokluğuna göre Allah’tan korkan herkese mahsustur.<br/>
Âyet-i kerîmenin mânâsı şöyledir; oralarda gözlerini yalnız eşlerine çevirmiş,<br/>
onlardan başkasına bakmayan kadınlar vardır ve her biri eşine: “Rabbimin izzetine<br/>yemin ederim ki, cennette senden daha güzel bir şey görmüyorum. Beni sana, seni de<br/>bana eş yapan Allah’a hamd olsun” derler. Gözlerini yalnız eşlerine çevirmiş olmaları<br/>hayâ duygusundandır. “Kâsirâtü’t-tarf”in anlamı, cennetin câriyeleri ve nâzeninleridir.<br/>Nazlanmak için gözlerini işveyle yere indirirler.<br/>
