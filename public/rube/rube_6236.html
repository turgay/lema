<a name=6237></a><img src="flower_sep.jpg"/><br/>
<img src="RuhulBeyan-6237_2.jpg"/><br/>
<img src="RuhulBeyan-6237_3.jpg"/><br/>
<i>Âşıklar, sürekli elem şarâbını içerler<br/>Acı görürlerse, susup beklerler<br/>Şarâbın zevkinde mahmurluk derdi vardır<br/>Gülün dalında silâha davranmış dikenler vardır<br/>Dostun uğruna olduktan sonra sabır acı gelmez<br/>Zira dostun elinden olan acı şeker kesilir<br/>Onun esiri olan zincirden kurtulmak istemez<br/>Onun avına düşen, kementten kurtulmayı dilemez.</i><br/>
<b>3. Andolsun ki, biz onlardan öncekileri de imtihandan geçirmişizdir. Elbette Allah,</b><br/>
<b>doğruları ortaya çıkaracak, yalancıları da mutlaka ortaya koyacaktır.</b><br/>
<i>“Andolsun ki, biz”</i> gerçekten<i> “onlardan öncekileri de” </i>fitnenin içine atmış ve<br/>
<i>“imtihandan</i> <i>geçirmişizdir.” </i>Yâni<i> </i>bu ümmetten önce de diğer peygamberleri ve sâlih<br/>ümmetlerini de aynı şekilde imtihan edip<i> </i>sınamışızdır.<i> </i>Bu husus, bütün ümmetler için<br/>geçerli olup hikmet ve maslahatlar üzerine binâ edilmiş ilâhî kadim bir sünnettir; bu<br/>sebeple aksi düşünülemez. Onlara da bunlara isâbet edenden daha şiddetli fitne ve<br/>meşakkatler isâbet etmişti. Nitekim Allah Teâlâ’nın şu âyeti bu durumu açıkça ortaya<br/>koyar:<br/>
“<i><b>Nice peygamberler vardı ki, beraberinde birçok Allah erleri bulunduğu halde</b></i><br/>
<i><b>savaştılar da, bunlar, Allah yolunda başlarına gelenlerden dolayı gevşeklik ve zaaf<br/>göstermediler, boyun eğmediler. Allah sabredenleri sever.</b></i>” (Âl-i İmran, 3/146)<br/>
Yani, bu durum bütün ümmetler için geçerlidir. Her birinin samimiyet ve ihlâsını belâ<br/>
mihengi üzerinde denerler.<br/>
Hadiste buyrulmuştur ki: <i>“Sizden öncekiler yakalanıp getirilirler; başlarına testere</i><br/>
<i>konur ve ikiye bölünürlerdi. Bu, onları dinlerinden döndüremezdi. Demir taraklarla<br/>kemikleri, etleri ve damarları taranır (parçalanır) ve yine bu, onları dinlerinden<br/>döndüremezdi.”</i><a href="RuhulBeyans.html#6242">[158]</a><br/>
<i>“Elbette Allah, doğruları ortaya çıkaracak, yalancıları da mutlaka ortaya</i><br/>
<i>koyacaktır.” </i>Yâni Allah’ın ilmi ezelîdir, başı yoktur. O, mahlûkâtı yaratılmadan önce<br/>bildiği gibi, yaratılırken ve yaratıldıktan sonra mevcud iken de bilir.<br/>
Âyetin mânâsı şöyledir: Allah’a yemin olsun ki, onlar Allah’ın ilmine göre imtihan<br/>
olunacaklardır; ta ki îmanda sâdık olanlarla yalanda devam edenler birbirinden ayrılsın,<br/>sevab ve cezâlarının karşılığı da buna göre düzenlensin.<br/>
İşte bu sebepledir ki “(Onları) ayırsın...” veya “(sevap veya cezâlarının) karşılığını<br/>
versin...” ifâdelerinin anlamıyla ilgili şöyle denilmiştir: Bâzıları buradaki “ilim”<br/>
