<a name=8674></a>zamana kadar ekmeğine insanların etini katık yapacaksın. Bunun üzerine utandı ve daha<br/>sonra böyle bir şey yapmadı. <b>Sâib </b>der ki:<br/>
<i>Halkın gıybetinden ağzını temizlemeyen kimsenin misvâkı,<br/>Cehennem kapısının anahtarıdır.</i><br/>
<b>Sa’dî Şîrâzî</b> <i>Gülistan </i>kitabında der ki: “Hatırımdadır, çocukluk çağımda ibadete,<br/>
gece ibadet için kalkmaya, zühde ve takvâya hevesliydim. Bir gece babamın hizmetinde<br/>oturmuş, bütün gece göz yummamış azîz Kur’ân’ı okumuştum. Ev halkı ise yanımızda<br/>uykudaydı. Babama şöyle dedim: “Ne olur şunlardan birisi kalkıp da iki rekât namaz<br/>kılsa, öyle bir gaflet uykusuna dalmışlar ki sanki uyumuyorlar, ölmüşler.” Babam şöyle<br/>dedi: “Canım oğlum, halkı çekiştireceğine keşke sen de uyusaydın.”<br/>
<i>İddiâ sahibi kendinden başkasını görmez,<br/>Çünkü gözünün önünde kibir perdesi vardır.<br/>Eğer gönül gözün açılmış olsaydı,<br/>Kendinden daha âciz bir kimseyi göremezdin.</i><br/>
<b>Hz. Enes</b> (r.a.)’ın rivayet ettiğine göre Rasûlullah (s.a.) Efendimiz şöyle buyurmuştur:<br/>
<i>“Miraca çıkarıldığımda bakırdan tırnaklarla yüzlerini ve göğüslerini tırmalayan bir<br/>topluluğa rastladım. Dedim ki: Ey Cebrail bunlar kimlerdir? Dedi ki: Bunlar gıybet<br/>etmek suretiyle insanların etlerini yiyen ve onların şeref ve namuslarıyla<br/>oynayanlardır.<a href="RuhulBeyans.html#8676">”</i>[206] </a>Yine başka bir hadiste şöyle buyurulur: <i>“Yedi şey vardır ki, kişinin<br/>orucunu bozar: Yalan, gıybet, nemime, yalan yere yemin ve şehvet ile nazar.<a href="RuhulBeyans.html#8676">”</i>[207]</a><br/>
<b>Enes </b>(r.a.) rivayet etmiştir ki ilk defa gıybet yapan İblis’tir. Hz. Âdem’in gıybetini<br/>
yapmıştır. <b>İbn Sirin</b> (r.a.) gıybet edince bir dînar tasadduk etmeyi kendine görev<br/>edinmişti. Burada dikkat edilecek husus gıybeti dinleyenin onu yapan gibi olduğudur.<br/>Dinleyenin gıybeti reddetmesi gerekir. Nasıl olmasın ki, Efendimiz (s.a.) şöyle<br/>buyuruyor: <i>“Kim bir kardeşinin ırz ve şerefine yapılan saldırıyı def ederse Allah<br/>Teâlâ kıyamet günü onun yüzünden ateşi def eder.”</i> Başka bir hadîs-i şerifte de şöyle<br/>geçer: <i>“Gıybet eden ve dinleyen günahta ortaktırlar.<a href="RuhulBeyans.html#8676">”</i>[208]</a><br/>
<b>Meymun</b>’dan rivayet edildiğine göre rüyâsında kendisine bir zenci cesedi getirilir ve<br/>
“Ondan ye!” denir. “Niye?” diye sorunca kendisine: “Çünkü sen filan kimsenin<br/>kölesinin gıybetini ettin.” denilir. “Ben onun hakkında hiçbir şey söylemedim” deyince,<br/>“Lakin dinledin ve razı oldun” cevabını alır. Meymun kimsenin gıybetini yapmadığı gibi<br/>birisinin başkasının gıybetini yapmasına da müsâade etmezdi.<br/>
Bâzı kelâmcılardan nakledildiğine göre kişinin istihfaf edilen bir yönünü zarar vermek<br/>
ve kusuruna sevinmek bakımından dile getirmek gıybettir. Ancak kişi kardeşi için<br/>üzülerek onun böyle bir yönünü dile getirirse gıybet olmaz. Birisi de şöyle demiştir:<br/>Kişi kardeşinin derdiyle dertlendiği için onun kötülüklerini zikrederse bunda bir beis<br/>
