<a name=925></a><img src="RuhulBeyan-925_1.jpg"/><br/>
<img src="RuhulBeyan-925_2.jpg"/><br/>
<img src="RuhulBeyan-925_3.jpg"/><br/>
<img src="RuhulBeyan-925_4.jpg"/><br/>
<i> </i><br/>
<i>Ey gökleri ve yeri yaratan, gizliyi ve açığı bilen rabbim! Ben, senden başka ilah</i><br/>
<i>bulunmadığına şehâdet ettiğimi sana söylüyorum, seninle sözleşiyorum. Ancak sen<br/>varsın, şerîkin yoktur. Muhammed senin kulun ve rasûlündür.</i><br/>
<i>Eğer sen beni kendime bırakırsan beni kötülüğe yaklaştırmış, iyilikten</i><br/>
<i>uzaklaştırmış olursun. Ben ancak senin rahmetine güveniyorum. Bana, kıyâmet günü<br/>yerine getireceğin bir söz ver. Muhakkak ki sen sözünde durursun.”</i><br/>
Kul bunu söyleyince bu sözü üzerine mühür basılır ve Arş’ın altına konulur. Kıyâmet<br/>
günü olunca bir çağırıcı;<b> </b><i>“Nerede Allah yanında sözü bulunanlar?” </i>diye çağırır, onlar<br/>da cennete girerler.”<a href="RuhulBeyans.html#927">[15]</a><br/>
Bu sebeple her sabah ve akşam yerleri ve gökleri yaratan Allah’a duâ etmek ve ihlâslı<br/>
olmak şarttır. Çünkü ihlâs, kişinin ibâdet ve amellerinde bütün işlerinin temelidir.<br/>
<i>Niyeti hâlis kılarak ibâdet çok güzeldir.<br/>Eğer ihlâs yoksa, bu içi boş kabuğa benzer.</i><br/>
<i>“Kendilerine kitap verilenler ancak onlara ilim geldikten sonra aralarındaki</i><br/>
<i>kıskançlıklarından dolayı ihtilâfa düştüler.”</i><br/>
Bu âyet, Peygamberimiz’in getirdiği İslâm’a girmeyen ve O’nun peygamberliğini inkâr<br/>
eden yahûdî ve hıristiyanlar hakkında inmiştir. Yahûdîler, Allah’ın dîni olan İslâm’da ve<br/>Muhammed (a.s.)’ın peygamberliğinde hiçbir halde veya hiçbir vakitte ihtilâfa<br/>düşmemişler, ancak onun kaçınılmaz bir hak olduğunu bildikten, işin hakikatini tam<br/>olarak anladıktan ve güneş gibi açık delillerle konuyu kesin olarak kavradıktan sonra<br/>ihtilâfa düşmüşlerdir.<br/>
Bu âyet delâlet ediyor ki yahûdîler, büyük bir sapıklığa düşmüşlerdir. Çünkü,<br/>
huccetleri kesin olarak bildikten sonra böyle bir ihtilâfın vâki olması, akıl sahiplerinden<br/>beklenilecek bir şey değildir.<br/>
Bu ihtilâflarının sebebi de haseddir. Karşı durdukları konu hakkında şüpheleri<br/>
bulunduğu veya bazı tarafları gizli kaldığı için değil, başkanlığı elden kaçıracaklarını<br/>bildikleri için kıskançlıkları neticesi İslâm’a hücum etmişlerdir.<br/>
<i>“Kim Allah’ın âyetlerini”</i>, yani Allah katında hak dînin İslâm olduğunu bildiren<br/>
<i>“âyetleri inkâr eder”, </i>gereğiyle amel etmezse; bilsin ki <i>“Allah hesabı pek çabuk<br/>görendir.” </i>Böyle kimseleri pek yakında cezâlandırıverir. Çünkü O’nun, hesabı çabuktur.<br/>Bütün mahlûkatın hesabını göz açıp yumacak kadar bir zamanda görebilir. Mahlûkattan<br/>herbiri de bu esnâda “Allah sadece kendisinin hesabını görüyor” zanneder.<br/>
