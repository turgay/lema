<a name=7762></a><img src="RuhulBeyan-7762_1.jpg"/><br/>
<img src="RuhulBeyan-7762_2.jpg"/><br/>
Bu hadisin te’vili sadedinde çok açıklamalar yapılmıştır. <b>Cüneyd Bağdâdî </b>(k.s.)’un<br/>
şu açıklamayı yaptığı nakledilir: Kul bazen bir halden daha yükseğine geçer. Ancak<br/>üzerinde, birinci halden bir tortu kalır ve ikinci halde iken o tortuya yönelerek onu<br/>tashih etmeye çalışır.<br/>
Denilmiştir ki: Kul ile Cenab-ı Hak arasında nur ve karanlıktan bin ya da yüz makam<br/>
vardır. Buna göre Hz. Peygamber (s.a.) de her bir makamdan geçişinde her gün bütün<br/>perdeleri koparıp atmakta, bu da onun kemâl sınırlarının zirvesine ulaşmış bir zât<br/>olduğunu ve o Yüce Padişah nezdinde ne kadar yüce bir makamı bulunduğunu<br/>göstermektedir.<br/>
Fakir der ki: Hadisteki “gayn/kaplanma,” beşeriyet giysisine ve kalbin Cenab-ı<br/>
Hakk’ın Ahadlik/teklik durumunu müşâhede etmesini engelleyen mümkünlük özelliğine<br/>işâret etmektedir. Hz. Peygamber (s.a.) için, her gün, yüz mertebenin -ki Ahadiyetle<br/>birlikte (1+99=100) esmâ-i hüsnâ mertebeleridir- muazzam bir şekilde inkişaf etmesi<br/>söz konusu olunca o latif kalbinde hiçbir buğulanma (ğayn) kalmamıştır. Hadis-i şerif,<br/>“istiğfâr” lafzını zikrederek tebdil mertebesine işâret etmektedir. Yâni “buğulanma/<br/>ğayn”ın “ayn”a; bilginin de bizzat müşahedeye dönüştüğüne işaret etmektedir. Böylece<br/>makamın kendisinde bir buğulanma varken, ümmeti irşad maksadıyla istiğfâr sâyesinde<br/>bu giderilmiş olmaktadır. Her ne kadar basireti kıt avam mensupları aksini vehmetse de<br/>aslında bu makamda da ne bir buğulanma ne de istiğfâr söz konusudur.<br/>
Âyette kibirli ve zorbalar kötülenmektedir. Hz. Peygamber (s.a.) de şöyle buyurur:<br/>
<i>“Kıyâmet günü kibirli ve zorbalar Allah Teâlâ için basit ve âdi varlıklar olduğu için,<br/>toz-toprak suretinde haşredileceklerdir. Ki böylece insanlar, onların üzerine basıp<br/>gitsinler.<a href="RuhulBeyans.html#7766">”</i>[182] </a>Bunun sebebi, gönül ehline gizli kalmadığı üzere, kibirli ve zorbaların<br/>haline en uygun görüntünün toz görüntüsü olmasıdır.<br/>
<b>36. Firavun: Ey Hâmân, bana yüksek bir kule yap; belki yollara erişirim,<br/></b>Firavun kibir ve zorbalığından dolayı göklere yükselmek arzusuyla vezirine dedi ki:<br/>
<i>“Ey Hâmân!”</i><br/>
<b>Kâşifî</b> şöyle der: Harbil nasihat ederken Firavun sözün dinleyenler üzerinde tesir<br/>
edebileceğini düşündü. Vezirini çağırdı; kendisini ve kavmini bir başka şeyle meşgul<br/>etti.<br/>
<i>Keşfü’l-esrâr</i>’da der ki: Hâmân, Firavun’un veziriydi. Ama ne Kıpti idi ne de İsrâilî<br/>
idi. Anlatıldığına göre, Firavun’la beraber boğulmamış ve onun vefatından sonra da<br/>uzunca bir süre insanlardan uzak duran mahzun bir şakî olarak yaşamıştı.<br/>
<i>“Bana”</i> açık, bakanların görebileceği aşikâr, <i>“yüksek”</i> ve pişmiş çamurla (tuğlayla)<br/>
sağlamlaştırılmış <i>“bir kule yap.”</i><br/>
