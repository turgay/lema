<a name=8417></a><img src="RuhulBeyan-8417_1.jpg"/><br/>
<img src="RuhulBeyan-8417_2.jpg"/><br/>
<img src="RuhulBeyan-8417_3.jpg"/><br/>
<img src="RuhulBeyan-8417_4.jpg"/><br/>
<i><b>görünce: “Bu, bize yağmur yağdıracak bir buluttur” dediler. Hayır, o sizin acele<br/>gelmesini istediğiniz şey, içinde acı azâb bulunan bir rüzgârdır”</b></i> (Ahkaf, 46/24)<br/>buyurduğu kabilinden bir rüzgar olabilir” diye cevap verirdi.<br/>
Nihâyet rüzgarın ardından rahmet gelip yağmur yağınca bu durumdan kurtulur, rahat<br/>
bir nefes alırdı ve şu âyeti okurdu <i><b>“O ki rüzgarları rahmetinin önünde müjdeci<br/>gönderir.”</b></i> (el-A’raf, 7/57).<br/>
Âyete şöyle işârî bir mânâ verilmiştir: Bazan kalplerin semâsında bir yağmur bulutu<br/>
belirip rahmet yağdırır. Allah bu yağmurla beşeriyet toprağını diriltip yeşertir. Artık bu<br/>arâzide güzel ahlâk ve sâlih ameller biter. Bazan da tam zıd bir bulut ârız olup kötü<br/>ahlâk ve kötü amellere sebep olur. Artık bu kalplerin sahipleri ahlâk, âdâb ve sâlih<br/>ameller gibi hayırlardan boş olup, kalpler de doğruluk, ihlas, rızâ ve teslimden boş olur.<br/>İşte bu haktan yüz çevirip bâtıla yönelenlerin cezâsıdır.<br/>
Fakîr (<b>Bursevî) </b>der ki: Yine bu âyette şu husûsa da işâret edilmektedir. Allah’ın mekr<br/>
ve kahrına maruz kalan topluluk, kendilerinin lütuf ve kerem ehlinden olduklarını<br/>zannederler. Öldükten sonra kabirlerinin üzerine yüksek kubbe ve türbeler yapılmasını<br/>emrederler. Yahut bu durum bir takım câhiller tarafından yapılır. Artık bunlar öyle olur<br/>ki ortalıkta yalnız kabirler ve kubbeler görünür. O kabirlerde dostlardan kimse yoktur.<br/>Bilakis azâb ehli insanlar vardır. Şu sözü ne güzel söylemişlerdir: “Kendine kabir<br/>hazırlama, kendini kabre hazırla!” Allah Teâlâ’dan bizleri sevdiği ve râzı olduğu<br/>şeylere muvaffak kılmasını, Onu gücendirecek rızâ ve hoşnutluğuna muhâlif işlerden<br/>korumasını diliyoruz.<br/>
<i> </i><br/>
<i> </i><br/>
<b>26. Andolsun ki, onlara da size vermediğimiz kudret ve serveti vermiştik.</b><br/>
<b>Kendilerine kulaklar, gözler ve kalpler vermiştik. Fakat kulakları, gözleri ve<br/>kalpleri kendilerine bir fayda sağlamadı. Zira bile bile Allah’ın âyetlerini inkâr<br/>ediyorlardı. Alay edip durdukları şey, kendilerini kuşatıverdi.</b><br/>
<i>“Onlara”, </i>ey Mekke halkı<i> “size</i> <i>vermediğimiz servet ve kuvveti”, </i>uzun ömür ve<br/>
hayatı kolaylaştırıcı her türlü diğer imkân ve fırsatlar <i>“vermiştik,” </i>ki bunları yaratılış<br/>gayesine uygun olarak kullansınlar. Bunların her biriyle bilinmesi kendine bağlı olan<br/>çeşitli nimetleri bilsinler ve bu nimetleri ihsan eden Allah Teâlâ’nın şânının yüceliğine<br/>istidlâl etsinler. Bu nimetlere şükretsinler diye <i>“onlara kulaklar, gözler ve gönüller<br/>yaratmıştık. Fakat” </i>vahyi ve elçilerin öğütlerini dinlemedikleri için onlara <i>“ne<br/>kulakları,” </i>şu kâinât sayfasındaki kevnî âyetleri göremedikleri için <i>“ne gözleri, ne de”</i><br/>
