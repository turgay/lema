<a name=3482></a><img src="RuhulBeyan-3482_1.jpg"/><br/>
<b>yahut Sâlih kavminin başlarına gelenler gibi size de bir musibet getirmesin. Lût<br/>kavmi de sizden uzak değildir.”</b><br/>
<i>“Ey kavmim, sakın bana karşı gelmeniz”</i> bana duyduğunuz düşmanlık ve nefret <i>“sizi</i><br/>
<i>Nûh kavminin”</i> uğradığı suda boğulma cezası <i>“veya Hûd kavminin”</i> uğradığı rüzgarla<br/>helâk edilme cezâsı <i>“yahut Sâlih Kavminin başlarına gelenler”</i> korkunç sesle helâk<br/>edilme cezâsı <i>“gibi size de bir musibet getirmesin.”</i> size erişmesine sebep olmasın.<br/>
<i>“Lût kavmi de sizden uzak değildir.”</i> Yâni Lût kavmi, sizin yaşadığınız zamana yakın<br/>
bir zamanda inkâr ve masiyetleri yüzünden helâk edildiler. Bu bakımdan bundan önceki<br/>kavimlerden ibret almıyorsanız, bâri onlardan ibret alın! Onların başına gelenlerin sizin<br/>başınıza da gelmemesi için onlar gibi olmamaya çalışın.<br/>
Âyetin işârî yorumu şöyledir: İnsanoğlunun tabiatında şeytanlık sıfatlarından olan<br/>
kötülüklerde diretme ve kendini büyük görme özellikleri gizlidir. Kendisine yasaklanan<br/>şeylere karşı haris olmak da onun tabiatında mevcuttur. Nitekim Âdem (a.s.) o ağacı<br/>yemekten menedilince onu yemek için çok şiddetli bir arzu duydu. İşte bu iki sıfat<br/>yüzündendir ki insanoğlu, kendisine bir şey emredildiği zaman kendini büyük görerek<br/>yüz çevirir. Kendisine bir şey yasaklandığında da onu yapacağım diye âdetâ yırtınır.<br/>Hele bu emir ve yasak bir de kendisi gibi bir insanoğlundan gelmişse.<br/>
Allah’a itâat etmek, mahlûklara itâat etmeye nazaran çok daha kolay kabul edilebilen<br/>
bir şeydir. Çünkü itaat etmekte nefsi, benliği alçaltma, zelil kılma ve burnunu sürtme söz<br/>konusudur. Ayrıca yaradılan Yaratan’ı tarafından yüklenen vazifelere, kendisi gibi bir<br/>mahlûk tarafından yüklenenlerden daha fazla tahammül gösterir. Bu sır dolayısıyladır ki<br/>Cenab-ı Hak, peygamberleri gönderip yaradılanlara itâat etmelerini emretmiş ve şöyle<br/>buyurmuştur: <i><b>“Allah’a itaat edin, Rasûl’e ve sizden olan ulü’l-emre </b>(yöneticilere)<br/><b>itaat edin</b></i><b>.<i>”</i></b> (en-Nisa, 4/59).<br/>
İşte kim ezelî inâyet sayesinde Allah tarafından başarılı ve muvaffak kılınmışsa,<br/>
kendisine emredilenleri yapar, yasaklananlardan ise kaçınır, peygamberlerin<br/>getirdiklerine itâat eder. İtâatleri de onları, mahlûklara mahsûs sıfatların<br/>karanlıklarından hâlıkıyyet sıfatlarının nuruna çıkarır. Kimin de ezelde şakî olacağına<br/>hükmedilmiş ise yüzüstü, kendi başına bırakılır, nefsinin ve tabiatının insafına terk<br/>edilir. Bu sebeple de ne Allah’a ne de Rasûlü’ne itâat eder, daveti kabule asla<br/>yanaşmaz, peygamberlere büyüklük taslar, Allah’ın emrettiği şeylere olan düşmanlığı<br/>yüzünden peygamberlere de düşman olur. Böylece Allah’ın kahır ve azabı ona isâbet<br/>eder.<br/>
<i>“Nûh kavminin veya Hûd kavminin yahut Sâlih kavminin başlarına gelenler gibi</i><br/>
<i>size de bir musibet getirmesin.</i> <i>Lût kavmi de sizden uzak değildir.”</i> Yani Lût kavmine<br/>yapılan muâmele size yapılacak muâmeleden, onların günahları da sizin günahlarınızdan<br/>uzak değildir. Çünkü bütün küfür ve inkarlar aynı cinstendir. Küfür sıfatları birbirine<br/>yakındır. <i>et-Te’vîlâtü’n-Necmiyye’</i>de böyle geçmektedir.<br/>
