<a name=8824></a><img src="flower_sep.jpg"/><br/>
<img src="RuhulBeyan-8824_2.jpg"/><br/>
İbrahim,<i> “Bunlar, yabancılar, (bilinmedik kimseler)”</i> dedi. Bu fiilin asıl mânâsı<br/>
“kalbin tasavvur edemediği şeyi reddetmesidir” ki bu bir nevi cehldir. “Nekr” fiilinin,<br/><i><b>“Yusuf kardeşlerini tanıdı; fakat onlar Yusuf’u tanımıyorlardı”</b></i> (Yusuf 12/58)<br/>âyetindeki kullanımı bu mânâya işâret eder. <i>Müfredât</i>’da da “münker” kelimesine bu<br/>mânâ verilmiştir. O halde âyetin bu kısmının takdiri şöyle olur: İbrahim (a.s)<br/>yanındakilere hissettirmeden içinden: <i>“Bunlar tanımadığımız, hiç bir kimse tarafından<br/>bilinmeyen kimseler”</i> diye mırıldandı. Hûd suresinde yine İbrahim (a.s.)’ın kendisine<br/>gelen melek elçilerle ilgili olarak <i><b>“durumlarını beğenmedi....”</b></i> (Hûd 11/70) tâbirinde<br/>de sadece “o insanın durumunu, görüntüsünü beğenmediği” anlamı verilmiştir.<br/>Dolayısıyla fiil, bu iki yerde biri diğerinden farklı bir mânâda kullanılmıştır. Nitekim<br/>gelen melekler, insanların sâhip olduğu durum ve şekillerin dışında farklı bir<br/>yapıdaydılar.<br/>
<b>Ebu’l-Âliye</b>’ye göre İbrahim (a.s), onların selamını anlamamış, o zaman ve o<br/>
bölgedeki kâfir kavmin arasında böyle, müslümanların birbirlerine verdiği selam gibi<br/>bir selam tarzı bulunmadığı için onların bu sözünü “selâm hâ” gibisinden garipseyerek<br/>içinden tekrarlamıştır.<br/>
<b>Kâşifî </b>şöyle demiştir: Yâni suret ve boy olarak asla sizin gibi bir topluluk görmedim.<br/>
Söyleyin bana sizler kimlersiniz? Onlar şöyle dediler; “biz misâfirleriz.”<br/>
<b>26. Hemen ailesinin yanına giderek semiz bir dana <i>(kebabını)</i></b><b> getirmiş,</b><img src="RuhulBeyan-8824_3.jpg"/>, “gizlice bir yöne meyletmek” demektir. “Gizlenme” anlamı ravğ kelimesinin<br/>
içeriğinde mevcuddur. Yâni, İbrahim (a.s) konuğundan gizlice âilesinin yanına gitti.<br/>Çünkü ev sâhibinin, misâfirine ikram yapacağı zaman, misâfirinin kendisini bundan<br/>menetmesine veya yemeğe ihtiyacı olmadığı noktasında mâzerette bulunmasına fırsat<br/>vermemek yahut misâfirini bekler halde bırakmamak için kendisine hisettirmeden<br/>ağırlamada çabuk davranması âdâbdandır.<br/>
Hikâye edildiğine göre meşâyıhtan birine bir konuk gitmiş. Şeyh mürîdine işâret<br/>
ederek yemek getirmesini söylemiş; ama mürid yemeği çok geç getirmiş. Onların yanına<br/>girdiğinde şeyh ona geç getirmesinin sebebini sorunca, mürid: “Sofranın üzerinde bir<br/>karınca gördüm. Onu oradan çıkarıncaya kadar bekledim” demiş. Bunun üzerine şeyh:<br/>“Aferin, edebe uygun olanını yapmışsın” demiş. Bu durumu o şeyhten daha yüksek<br/>makama sâhip bir başka şeyh haber alınca ona şöyle demiş: “Senin mürîdin edebe uygun<br/>olanı yapmamıştır. Çünkü misâfire ikramda çabuk olunması edeptendir. Dolayısıyla<br/>misâfirin hakkı, karıncanın hakkından daha önceliklidir. Bu yüzden de müridin o<br/>karıncayı sofradan alıp acele ederek sofrayı getirmesi gerekirdi.”<br/>
<i>“Semiz bir dana (kebabı) getirdi.”</i> Fiilin başındaki fâ harfi “fâ-i fasîha” olup bununla<br/>
