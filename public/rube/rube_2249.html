<a name=2250></a><img src="flower_sep.jpg"/><br/>
<img src="RuhulBeyan-2250_2.jpg"/><br/>
İblis’in cennetten çıkarılmasından sonra Biz Âdem’e dedik ki: “<i>Ey Âdem sen ve eşin”</i><br/>
Havva <i>“cennette durun.”</i> orada ikamet etmeye devam edin.<br/>
Allah’ın bu emri, onlara izin ve ikram mânâsındadır.<br/>“Zevc” (eş), Arab dilinde eşlerden herbirini ifâde eder. Eşlerin her ikisine birden<br/>
“zevcân” denir.<br/>
Ayette Âdem (a.s.) ile eşi Havva’ya durması emredilen cennet, ya mükafatlandırma<br/>
yeri olan “Huld (ebedîlik) cenneti”dir. İlim ehlinin çoğu kitaplarında zikrettikleri çeşitli<br/>delillere göre bu görüştedir.<br/>
Ya da bahsedilen cennet, gökyüzünde bulunan bir cennettir. Âdem ile Havva dünyâya<br/>
oradan indirilmişlerdir.<br/>
Veya adı geçen cennet, yeryüzünde diğer yerlerden yüksekçe bir mevkide bulunan bir<br/>
cennettir. Orası ağaçları ve meyveleri bol, gölgelikler ve çeşit çeşit nimetler içinde göz<br/>kamaştıran bir yerdir. Allah Teâlâ orasını Âdem ile Havva için hazırlamış ve onlar için<br/>bir imtihan yeri kılmıştır. Nitekim zâhir ve bâtın ehlinden bazı muhakkıklar bu görüşü<br/>tercih etmişlerdir. Çünkü burada Âdem ile Havva “o ağacın meyvesinden yememek”le<br/>mükellef tutulmuşlardır. Oysa amellerin karşılığı olan huld cennetinde mükellefiyet<br/>yoktur. Orada bir emir ya da yasak söz konusu değildir. Yine Âdem (a.s.) orada uyumuş,<br/>oradan çıkarılmış, İblis de oraya girmiştir. Halbuki hakiki cennette uyuma, girdikten<br/>sonra oradan çıkma yoktur. Şeytan’ın oraya girmesi câiz değildir.<br/>
Yine Kabil’in: “Ben cennet evladındanım.”<a href="RuhulBeyans.html#2257">[12]</a> demesi de açıkça bu görüşü destekler.<br/>Ayrıca rivayet edilir ki: “Âdem (a.s.) vefat etmek üzere iken canı cennetten bir salkım<br/>
üzüm çekti. Oğulları onu aramaya çıktılar. Yolda meleklerle karşılaştılar. Melekler<br/>onlara: “Ey Âdemoğulları ne istiyorsunuz?” dediler. Onlar: “Babamızın canı cennetten<br/>bir salkım üzüm çekmiş.” diye cevap verdiler. Melekler: “Geri dönün. Artık ihtiyaç<br/>kalmadı.” dediler. Melekler, Âdem (a.s.)’ın ruhunu kabz ettiler. Onu gasl edip,<br/>kokuladılar ve kefenlediler. Sonra Cebrail (a.s.) onun namazanı kıldırdı. Oğulları da<br/>meleklerin ardında namaza durdular. Melekler onu, defnettiler ve oğullarına:<br/><i>“Ölüleriniz hakkındaki sünnetiniz (takip edeceğiniz yol) budur.” </i>dediler.<a href="RuhulBeyans.html#2257">[13]</a><br/>
Orada <i>“dilediğiniz yerden yeyin.”</i> Cennetin dilediğiniz yerine gidebilir, orada arzu<br/>
ettiğiniz meyvalardan istediğiniz kadar yiyebilirsiniz. Canınız çektiğince oradaki<br/>nimetlerden faydalanabilirsiniz.<br/>
<i>“Fakat şu ağaca yaklaşmayın.”</i> Bu ağaç hakkında da ihtilaf edilmiştir. Allah da onun<br/>
adını ve hangi ağaç olduğunu mübhem bırakmıştır. Eğer onun açıklanmasında başka<br/>hususlarda olduğu gibi bizim için bir fayda olsaydı, Cenab-ı Hak onu bize bildirirdi.<br/>(<i>Âkâmü’l-mercan</i>’da böyle geçmektedir.)<br/>
<i>“yoksa zalimlerden olursunuz.”</i> Nefislerine zulmedenlerden olursunuz.<br/>
<i> </i><br/>
