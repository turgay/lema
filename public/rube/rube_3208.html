<a name=3209></a><img src="RuhulBeyan-3209_1.jpg"/><br/>
<i>Padişahına; padişahlar padişahına kul köle olmuştu.<br/>Arayan sonunda bulur.<br/>Çünkü rahatlık ve huzur, sabırdan doğar.<br/>Sevgilisi bir gün ona: “Bu gece gel!” dedi,<br/>“Senin için tatlılar hazırladım, yağlı yemekler pişirdim.<br/>Filan evde gece yarısına kadar otur, bekle!<br/>Sen aramadan, gece yarısı ben çıkar gelirim.” dedi.<br/>Adam, kurban kesti, fakirlere ekmekler dağıttı.<br/>Çünkü beklediği ay, artık bulutlar arasından çıkacaktı.<br/>Geceleyin, karar verdikleri o odaya gitti, oturdu.<br/>Sâdık dostunun sözüne ümitlenerek beklemeye başladı.<br/>Gece yarısından sonra sevgilisi çıkageldi<br/>Söz verdiği gibi vaadinde durdu.<br/>Fakat kendine gönül veren adamı uyuyor buldu.<br/>Onun yeninden bir parça kesti.<br/>Cebine bir kaç ceviz koydu,<br/>“Henüz sen çocuksun, şunları al da oyna!” diye.<br/>Âşık, seher vakti uyanınca hemen sıçradı, kalktı.<br/>Yeninin kesildiğini, cevizler konduğunu gördü.<br/>“Padişahımız, baştan başa doğruluk ve vefadan ibarettir.” dedi.<br/>“Bize ne geliyorsa hep bizden, kendimizden geliyor.<br/>Babacığım, bu gece uykudan vazgeç,<br/>Bir gece olsun uykusuzların köyüne uğra!<br/>Şunlara bir bak, mecnun olmuşlar, deli dîvane olmuşlar,<br/>Pervane gibi sevgililerine kavuşmak için ölümü göze almışlar.</i><br/>
Allah Teâlâ bizi de sizi de gafletten uyandırsın, bizim de sizin de hayatınızı<br/>
nurlandırsın, bizi gafillerden, sapıklardan ve zâlimlerden eylemesin. Âmin, âmin!<br/>
