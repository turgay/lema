<a name=4541></a>bunlar kitabı<b> </b>verilenlerden saâdet ehli olanlardır. Burada Allah Teâlâ’nın ehli olan<br/>sâbikûnun hesaba çekilmeyeceği gibi onlara kitab da verilmeyeceğine işâret vardır.<br/><i>“onlar,” </i>sâlih amellerinin karşılığı konusunda <i>“en küçük bir haksızlığa uğramamış<br/>olarak amel defterlerini okuyacaklar.” </i>Çünkü onlar basîret, kıraat ve düşünme<br/>erbabıdır. Burada kitabı sol taraftan verilen şakîlerin kitaplarını okumadıklarına da<br/>işâret vardır. Çünkü onlar körlük ve cehâlet erbabıdır.<b> </b>Allah Teâlâ’nın “<i><b>Gerçek şu ki,<br/>gözler kör olmaz; lâkin göğüsler içindeki kalpler kör olur</b></i>.” (el-Hacc, 22/46)<br/>buyurduğu üzere <i>“Bu” </i>okuma ve basîretle düşünme işinde <i>“dünyada kör olan kimse<br/>âhirette de kördür;” </i>Çünkü o günde kalblerde gizli olanlar açığa çıkarılır, yüzler<br/>kalplerdeki şekle büründürülür. Bu dünyada kalbi kör olan durumunun fenâlığını<br/>göstermek için orada kör sûretinde haşredilir. Çünkü, bu dünyadaki kalb körlüğü telafi<br/>edilebilecek iken âhirette bu imkân ortadan kalkmıştır. Bu yüzden Hakk’ı görme<br/>konusunda kör olur.<i> “üstelik” </i>istîdadının bozukluğu ve telafi imkânlarının yok olması<br/>dolayısıyla ona ulaşma konusunda <i>“iyice yolunu şaşırmıştır.</i>”<br/>
Fakir (<b>Bursevî</b>) der ki: ‘Bazı kişiler için şeklî ölümden sonra terakkî (yükselme) ve<br/>
teyakkuz (uyanıklık) mümkün olur mu?” diye sorarsan, şöyle derim: Talebinde sâdık<br/>olan sâlik kendi tabîat ve nefsi makamından sefere çıksa ve ihtiyârî ölümle muradına<br/>ulaşmadan önce zorunlu ölümle yolda ölse, ona vuslata erenlerin ecrinden bir pay<br/>vardır. “<i><b>Kim Allah ve Resûlü uğrunda hicret ederek evinden çıkar da sonra<br/>kendisine ölüm yetişirse artık onun mükâfatı Allah’a düşer</b></i>.” (en-Nisâ, 4/100) âyeti<br/>de buna işâret etmektedir. Nitekim büyüklerden birisi şöyle demiştir: “Kâbe yolunda<br/>ölen kişiye iki hac sevabı yazıldığı gibi kemâle ermeden ölen kişinin muradı da<br/>kendisine ulaşır.” O bu sözüyle Allah Teâlâ’nın bu kişiyi berzah âleminde ruhlardan bir<br/>ruh vâsıtasıyla veya bizzat kemâle ulaştırıp mevhum noksanlıktan mâlum kemâle<br/>erdireceğine işâret etmiştir. Şer‘-i şerifte Allah Teâlâ’nın kabirde öğrenim esnasında<br/>ölen bazı kulları için onlara Kur’an okutan ve öğreten melekler tâyin ettiği sâbittir.<br/>Ancak sâlik olmayan ölümden sonra Hakk’ı bilme konusunda terakkî edemez. Çünkü<br/>şer‘an, aklen ve keşfen üzerinde ittifak edilen gerçeklerden biri de şudur: Bu yaratılış<br/>ve dünyada insan sahip olamadığı her türlü kemâle ölümden sonra âhirette de sahip<br/>olamaz. Nitekim <i>el-Fükûk</i>’te böyle geçmektedir.<br/>
“<i>Bu dünyada kör olan kimse âhirette de kördür.</i>” âyetinin delâlet ettiği ölümden<br/>
sonra terakkînin olmaması, hiç ma‘rifeti/bilgisi olmayan kimse hakkında değil Hakk’a<br/>ma‘rifeti olmayan kimse ile ilgilidir. Çünkü, örtü açıldığında âhiret hayatının<br/>güzellikleri, korkunç sahneleri ve oradaki çeşitli hallerle ilgili olarak körlük ortadan<br/>kalkar. Hz. Peygamber (s.a.)’in “<i>Âdemoğlu ölünce ameli son bulur.</i><a href="RuhulBeyans.html#4546">”[123] </a>hadîsi ise<br/>meydana gelmesi amellere bağlı olan şeylerin hâsıl olmayacağına delâlet eder. Ancak<br/>böyle olmayıp Allah’ın bir fazlı ve rahmetiyle meydana gelenler ise hâsıl olabilir. Bu<br/>da terakkînin mertebelerindendir. Nitekim <b>Molla Câmî</b>’nin (k.s.) <i>Şerhu’l-Fusûs</i>’unda<br/>böyle geçmektedir.<br/>
