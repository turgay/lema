<a name=5712></a><img src="RuhulBeyan-5712_1.jpg"/><br/>
<img src="RuhulBeyan-5712_2.jpg"/><br/>
<img src="RuhulBeyan-5712_3.jpg"/><br/>
<img src="RuhulBeyan-5712_4.jpg"/><br/>
<img src="RuhulBeyan-5712_5.jpg"/><br/>
<b>KALBİNE İYİCE </b><br/>
<b>YERLEŞTİRMEK İÇİN</b><br/>
<i> </i><br/>
<i> </i><br/>
<b>32. İnkâr edenler: “Kur’an ona bir defada topluca indirilmeli değil miydi?”</b><br/>
<b>dediler. Biz onu senin kalbine iyice yerleştirmek için böyle yaptık <i>(parça parça<br/>indirdik)</i></b><b> ve onu tane tane <i>(ayırarak)</i></b><b> okuduk.</b><br/>
<b>33. Onların sana getirdikleri hiçbir temsil yoktur ki, <i>(onun karşılığında)</i></b><b> sana</b><br/>
<b>doğrusunu ve daha açığını getirmeyelim.</b><br/>
<b>34. Yüzükoyun cehenneme <i>(sürülüp)</i></b><b> toplanacak olanlar; işte onlar, yerleri en</b><br/>
<b>kötü, yolları en sapık olanlardır.</b><br/>
<i>“İnkâr edenler: Kur’an ona” </i>üç mukaddes kitap, yâni Tevrat, İncil ve Zebûr gibi<br/>
<i>“bir defada topluca indirilmeli değil miydi?” dediler.” </i>Müşrikler, “Niçin<br/>Muhammed’e Kur’an topluca gönderilmedi?” dediler.<br/>
Bu istek hayret ve şaşkınlıktan kaynaklanan bir itirazdır. Çünkü Kur’ân’ın i‘câzı<br/>
toptan veya parça parça indirilmek sûretiyle değişmez. Onlara Kur’ân’ın benzeri bir<br/>sure getirmeleri istenerek meydan okunduğunda bu uğurda bütün gayretlerini ve<br/>servetlerini sarfetmelerine rağmen bundan âciz kaldılar. Üstelik Kur’ân’ın parça parça<br/>inmesinde pek çok faydalar vardır. Bunların bir kısmına şöyle işâret edilmiştir:<br/>
<i>“Biz onu senin kalbine iyice yerleştirmek için böyle yaptık” </i>Yâni onların dil<br/>
uzattıkları şekilde onu parça parça olarak indirdik ki bu parça parça indirme ile senin<br/>kalbini takviye edelim. Çünkü böyle indermede Kur’ân’ın nazmını ezberlemek,<br/>mânâsını anlamak, hükümlerini öğrenmek ve amel etmek kolaylaştırılmış olur. Görmez<br/>misin ki Tevrat bir defada indirildi, fakat İsrâiloğullarına onunla amel etmek zor geldi.<br/>Rasûlullah (s.a.)’e her konu ve olayla ilgili olarak inzal edilen her yeni vahiy onun kalb<br/>ve basîret gücünü artırmıştır.<br/>
Kısacası Kur’ân’ın parça parça indirilmesi diğer peygamberler arasında sadece bizim<br/>
Peygamberimiz’e (a.s.) has kılınmış bir fazîlettir. Çünkü Kur’ân’ın indirilmesiyle O’nun<br/>nur saçan kalbinin Kur’ân ahlâkıyla ahlâklanması, Kur’ân’ın nûruyla kuvvet kazanması,<br/>Kur’ân’ın hakîkatleri ve ilimleriyle gıdalanması amaçlanmıştır. Bütün bu faydalar ancak<br/>Kur’ân’ın peyder pey indirilmesiyle kemâle erer. Nitekim yağmur gökten bir defada<br/>
