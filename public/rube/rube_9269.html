<a name=9270></a>hayatı ise oyun, eğlence, dünya süsü ve övünmekten ibârettir. İnsanın bu gibi gayr-i<br/>ciddî şeyle övünmesi gerçek mâhiyetini bilmediğinden dolayıdır. İşte kınanmasının<br/>sebebi budur.<br/>
Büyüklerden biri şöyle demiştir: Nefsânî arzular yedi tanedir. Bunlar şu âyet-i kerîme<br/>
ile zikredilmiş olan şeylerdir: “<i><b>Nefsânî arzulara, (özellikle) kadınlara, oğullara,<br/>yığın yığın biriktirilmiş altın ve gümüşe, salma atlara, sağmal hayvanlara ve<br/>ekinlere karşı düşkünlük insanlara çekici kılındı. Bunlar dünya hayatının geçici<br/>menfaatleridir. Halbuki varılacak güzel yer, Allah’ın katındadır.</b></i>” (Al-i İmran, 3/14)<br/>Açıklamasını yaptığımız bu âyet-i kerîmede ise onları Allah Teâlâ beşe indirmiştir.<br/>Muhamnmed Sûresi’nde ise bunlar ikiye indirilmiştir: “<i><b>Doğrusu dünya hayatı ancak<br/>bir oyun ve eğlencedir...</b></i>” (Muhammed, 47/36) buyrulmuştur. Sonra yine bu iki işi şu<br/>âyet-i kerîmede bir tek işe indirmiştir: “<i><b>Rabbinin makamından korkan ve nefsini<br/>kötü arzulardan uzaklaştıran için şüphesiz cennet yegâne barınacak yerdir.</b></i>” (en-<br/>Nâziât, 79/40-41) Çünkü hevâ, bütün şehvetleri içine almaktadır. Hevâdan kayıtsız<br/>şartsız kurtulan kimse, en uzak gayeye ve en büyük arzuya ulaştıran yola ulaşmış<br/>demektir.<br/>
“<i>Âhirette ise çetin azap vardır.</i>” Dünyaya dönüp âhireti onunla elde etmek<br/>
istemeyenlere çetin bir azap vardır. Âyette azab, mağfiret ve rızâdan önce zikredilmiştir.<br/>Çünkü azap, açıklanan dünya hayatının hallerine dalmanın sonuçlarındandır.<br/>
“<i>Yine orada Allah’ın mağfireti ve rızâsı vardır.</i>” Dünyadan yüz çevirip onunla<br/>
âhireti, hattâ yalnız Allah’ın rızâsını elde etmeğe çalışanlar için çok büyük mağfiret ve<br/>miktarı ölçülemeyecek rızâsı vardır. Aslında dünya da âhiret de Allah’ın dostlarına<br/>yasaktır.<br/>
<i>Ey dünya tâlibi olan kişi çok mağrursun sen<br/>Ey âhiret tâlibi sen de ücret beklersin<br/>Ey her iki âleme de gönül vermeyen<br/>Sen sadece nûr istersin nûrun ta kendisisin sen</i><br/>
Bu âyette güzel bir niyetin fazîletine ve mübâh olan şey ve benzerlerini ibâdete<br/>
dönüştüreceğine işâret vardır.<br/>
Büyüklerin bazısı şöyle demiştir: İçi doğru ve temiz niyetli olan yapmayı istediği<br/>
bütün sâlih amelleri işlemeye muvaffak olur. Haberde rivâyet edilmiştir: “Gece kalkıp<br/>ibâdet etmek niyetiyle abdestli uyuyan kimse, Allah onu sabaha kadar uyutsa da, Allah o<br/>geceyi ibâdet etmiş gibi ona sevap yazar. Hac ve cihâd için evinden çıkan kimse<br/>hakkında da böyle bir rivâyet vardır. Aşçı ile fırıncıyı düşün. Yiyecek kimseler uykuda<br/>oldukları halde onlar için fırıncı ekmek, aşçı da yemek hazırlamağa geceden kalkarlar,<br/>insanların ihtiyaçlarını unutarak kâr amacı güderler. Şâyet basîret sâhibi olsalardı, bunu<br/>insanların ihtiyacını karşılamak maksadıyla yaparlardı. Kendi kâr ve yararlarını da alış<br/>veriş hükmünde görürlerdi.<br/>
