<a name=9356></a><img src="flower_sep.jpg"/><br/>
<img src="RuhulBeyan-9356_2.jpg"/><br/>
zikretmekten meşgul etmesidir. Ve yine saçma sapan ve boş söz dinletmek sûretiyle onu<br/>Hakk’ı duymaktan oyalamasıdır.<br/>
İşâret ehli bazı kişiler de şöyle der: Şeytan nefs-i emmarenin çorak ve tuzlu<br/>
toprağında şehvet Ebû Cehil karpuzunun bitmesini istediğinde ona saldırır ve nefs-i<br/>emmâresinin arzusunu yerine getirmesi için onu aldatır. Artık nefsi, onun merkebi<br/>oluverir. Kalp şehrine saldırarak oraya tabiat karanlığını koymak sûretiyle kalbi tahrib<br/>eder. Böylece kalp gözü, zikir yolunu ve sıfatlarını göremez olur. Zikirden de<br/>perdelenen kalp artık şeytanın ve askerlerinin vatanı hâline gelir. Lânetlenen şeytan<br/>böylece onu alt etmiş olur. Bunlar Allah’ın irâdesiyle gerçekleşir. Sebebi de şeytanın<br/>aldatmasının kulu etkisi altına alması, din işini dünya işine karıştırarak süslemesi ve<br/>onu ilim yolundan saptırmasıdır. İşin inceliğini bilemeyince de şeytan onun arkadaşı<br/>olur. Böylece o, melekten ve Rahman olan Rabbinden de uzak kalır. Çünkü hak ile bâtıl<br/>birleşmez.<br/>
<i>Yüzünü düşmana çevirirsen,<br/>Dostun sana çok az bakar.<br/>Bilmez misin düşmanın sarayda olduğunu görürse<br/>Dost oraya çok az gelir.</i><br/>
<b>20. Allah’a ve Peygamberine düşman olanlar, işte onlar en aşağıların</b><br/>
<b>arasındadırlar.</b><br/>
<i>“Allah’a ve peygamberine düşman olanlar,”</i> Yâni Allah ve peygamberine düşmanlık<br/>
edip, emirlerine karşı gelenler, onların sınırlarını aşanlar, Allah ve peygamberine karşı<br/>tıpkı yeryüzündeki bir yer için kavgalı olduğu bir gurubu yenip o yere bir sınır çizerek<br/>hasmının geçmesini istemeyenler gibi davrananlardır. Bunu da onlar, haklı oldukları için<br/>değil güçlü, yandaş ve yardımcılarının çokluğundan yaparlar. Bu sebeple de onları<br/>gören, onların güçlülerin en güçlüsü olduklarını zanneder. Allah Teâlâ, açık olan bu<br/>aldanışı reddetmek için şöyle buyurur: <i>“İşte onlar”</i> yaptıkları düşmanlıktan dolayı en<br/>aşağılara düşen ve Haktan en uzak olanlar <i>“en aşağıların</i> <i>arasındadırlar.”</i> Yâni onlar,<br/>öncekilerden ve sonra gelenlerden daha aşağıda, hiç kimse tarafından görülemeyecek<br/>kadar Allah’ın yarattıklarının en aşağısındadır. Çünkü birbirine düşman taraflardan<br/>birinin aşağılığı, diğerinin izzet ve kuvveti kadardır. Allah Teâlâ’nın izzet ve kudreti<br/>hiçbir şeyle kıyaslanamayacak tarzda sonsuz olduğuna göre O’na düşmanlık edenin<br/>zillet ve aşağılığı da böyle sınırsız olur. Bu zillet dünyada esir olmak ve öldürülmek<br/>sûretiyle, âhirette ise cehennem azâbı şeklinde olacaktır. Onlar ister Fars ister Rum,<br/>ister daha büyük devletler veya hükümdarlardan olsunlar, ister herhangi inkârcılardan<br/>
