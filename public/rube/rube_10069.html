<a name=10070></a><img src="RuhulBeyan-10070_1.jpg"/><br/>
<img src="RuhulBeyan-10070_2.jpg"/><br/>
kasdedilen melekler olmuş olurlar.<br/>
<i>“Rasad” </i>kelimesini -dilbilgisi kurallarına göre- mef’ulün leh/sebeb bildiren tümleç<br/>
olarak kabul etmek mümkündür.<br/>
Bu âyet-i kerîmede şöyle bir işâret görüyoruz: Tabiî güçler, kalbin semâsına girmek<br/>
istiyorlar ve kalbî melekî ve rahmânî düşünce bekçileriyle dopdolu buluyorlar. Bu<br/>düşünceler âdeta birer bekçi olup nefsânî ve şeytânî düşüncenin yollarını gözetleyip<br/>bekliyorlar ve onların ardından Rabbın nûruyla aydınlanmış kalp nûrunun ateşiyle<br/>onlara hücum ediyorlar.<br/>
Şeytanların alev huzmesi ile taşa tutulmaları Peygamber (s.a.) Efendimiz’in<br/>
peygamber olarak gönderilmesinden önce idi. Fakat onun peygamberliğinden sonra<br/>şeytanların göğü dinlemeleri ve kulak hırsızlığı yapmaları çoğaldı ve bu iş o kadar arttı<br/>ki artık insanların ve cinlerin dikkatini çeker oldu. Bunun ardından insanlar, ilâhî vahye<br/>dayalı peygamber sözünü, göktekilerin sözlerini kulak hırsızlığı yaparak dinleyen<br/>şeytanların sözlerinden beslenen kâhinlerin sözleri ile karıştırmasınlar diye göğe kulak<br/>vermek ve kulak hırsızlığı yapmak kökünden engellendi. Bu söylediğimiz gerçeğe,<br/>“fakat orasını güçlü bekçilerle, alevlerle doldurulmuş bulduk” ifâdesi işâret etmektedir.<br/>Çünkü bu ifâde sonradan olanın kemal ve çokluk olduğuna delâlet etmektedir. Bir başka<br/>ifâde ile gökyüzünün bekçilerle ve alev huzmeleri ile doldurulmuş olduğudur. Bu<br/>durumda onlar: “Biz orada bekçilerden ve alev huzmelerinden uzak oturacak yerler<br/>buluyorduk, hâlbuki şimdi oturulacak bütün yerler doldurulmuş” demiş oluyorlar. Cinler<br/>bu gerçeği görünce: “Bu, Cenâb-ı Hakk’ın yeryüzündekiler için dilemiş olduğu yeni bir<br/>durumdan başka bir şey değildir” demişlerdir. İşte bu sebeple şu onuncu âyetteki ifâdeyi<br/>dile getirmişlerdir:<br/>
<b>10. Bilmiyoruz, yeryüzündekilere kötülük mü murat edildi, yoksa Rableri onlara</b><br/>
<b>bir hayır mı diledi?</b><br/>
<i>“Bilmiyoruz”</i> gökyüzü bizden korunmak sûretiyle <i>“yeryüzündekilere kötülük mü</i><br/>
<i>murâd edildi, yoksa Rableri onlara bir hayır mı”</i> maslahatlarına daha uygun salah mı<br/><i>“diledi.”</i><br/>
Bu âyet-i kerîmede yer alan “istifham/soru”, gökyüzünün kendilerine kapatılmasındaki<br/>
hikmeti anlamaktan âciz olduklarını göstermek için getirilmiştir. Bâzıları, “Belki de<br/>tereddüdlerinin sebebi, gökten haber dinleyip kâhinlere bildirmekte bir fayda olduğunu<br/>zannetmeleridir” demişlerdir. Ancak şu durum bu görüşün yanlışlığını ortaya<br/>koymaktadır. Onlar semâdan aldıkları haberleri ifsâd için yalan ile karıştırıyorlardı.<br/>Böyle bir şeyin hayır olabileceğini nasıl zannedebilirler!<br/>
Şerrin değil de hayrın Allah Teâlâ’ya nisbet edilmesi Kur’an’a has çok değerli<br/>
