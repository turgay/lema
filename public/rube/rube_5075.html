<a name=5076></a><img src="RuhulBeyan-5076_1.jpg"/><br/>
<img src="RuhulBeyan-5076_2.jpg"/><br/>
<img src="RuhulBeyan-5076_3.jpg"/><br/>
<img src="RuhulBeyan-5076_4.jpg"/><br/>
hidâyetime tâbi olma konusunda zikrime devamlı olarak sarılmaktan yüz çevirse<br/>“<i>şüphesiz onun sıkıntılı bir hayatı olacak.</i>”<b> </b>Onun kalbi perdelenmenin (hicâbın) zilleti<br/>ve kapının kapatılması sebebiyle azâb olunacak. Ve kendisine yücelere açılan kapılar<br/>kapanır. Çünkü zikir, kalplerin anahtarıdır. Zikirden yüz çevirmek de kalbin kapısını<br/>kapatmak demektir.”<br/>
<i>Ey hoşbaht kimse, Hakk’ı zikretmek anahtardır<br/>Hattâ can kapısını kilitsiz açamazsın<br/>Melek gibi Hakk’ı zikri gıdâ eyle<br/>Evliyânın geçimi devamlı bu olur</i><br/>
<i>“Ve biz onu,”</i> yâni Hakk’ı anmaktan yüz çeviren kimseyi<i> “kıyamet günü kör olarak</i><br/>
<i>haşredeceğiz.”</i><br/>
<i>Bahru’l-ulûm’</i>da şöyle der: “el-Haşr” yeniden dirilme ve toplama mânâlarına gelir.<br/>
Burada kasdedilen ilkidir.”<br/>
Kıyâmet günü onlar gözlerini kaybetmiş olarak haşredileceklerdir. Nitekim bir âyette<br/>
şöyle buyrulmaktadır: <i><b>“Kıyamet günü onları, yüzü koyun, kör, dilsiz ve sağır bir<br/>halde haşrederiz.”</b></i> (el-İsrâ, 17/97)<br/>
<b>Baklî</b>’nin <i>Arâis</i>’nde şöyle der: “Yâni dünyada Hak’tan câhil olduğu/Hakk’ı bilmediği<br/>
gibi Hakk’ın varlığından câhil olarak diriltiriz. Nitekim <b>Ali </b>(r.a.) şöyle demiştir:<br/>“Allâh’ı dünyada tanıyamayan, âhirette de tanıyamaz.”<br/>
<b>125. O: “Rabbim! Beni niçin kör olarak haşrettin? Oysa ben, hakikaten görür</b><br/>
<b>idim!” der.</b><br/>
“<i>O: “Rabbim! Beni niçin kör olarak haşrettin? Oysa ben, hakikaten</i>” dünyada<br/>
“<i>görür idim!” der.</i>”<br/>
<b>126. <i>(Allah) </i></b><b>buyurur ki: “İşte böyle. Çünkü sana âyetlerimiz geldi; ama sen</b><br/>
<b>onları unuttun. Bugün de aynı şekilde sen unutuluyorsun!”</b><br/>
<i>“(Allah) buyurur ki: “İşte böyle.”</i> Senin yaptığın gibi. <i>“Çünkü sana âyetlerimiz</i><br/>
<i>geldi;”</i> yâni kitabımız Kur’ân’ın âyetleri ya da kudretin delilleri ve birliğin alâmetleri<br/>hiç kimseye gizli kalmayacak şekilde açık ve parlak olarak geldi. <i>“Ama sen onları<br/>unuttun.”</i> Onlara gözünü kapattın ve hiç hatırlanmamak üzere unutulan bir şey gibi terk<br/>
