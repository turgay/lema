<a name=7923></a><img src="RuhulBeyan-7923_1.jpg"/><br/>
<b>31. Biz dünya hayatında da âhirette de sizin dostlarınızız. Orada sizin için</b><br/>
<b>canlarınızın çektiği her şey var ve istediğiniz her şey orada sizin için hazırdır.</b><br/>
<i>“Biz”</i> bütün işlerinizde sizin yardımcılarınızız, size hakkı ilhâm eder ve şeytanların<br/>
kâfirlere yaptıklarının aksine, sizi hayır ve iyiliğiniz olan şeylere irşâd ederiz.<br/>Kâfirlerle onlara sardırılan kötü arkadaşlar arasında düşmanlık ve tartışma yaşandığı<br/>zaman biz size şefâat eder ve sizi iyilikle istikbal ederiz.<br/>
Bu da dünyada müminlere verilen müjdeler cümlesindendir. Biz melekler, işlerinizde<br/>
size yardımcılar olarak hakkı ilhâm ediyor; şeytanların kâfirleri saptırıp ifsâd<br/>etmelerine mukabil biz de sizi hayır ve iyiliğiniz olan hususlara irşâd ediyoruz. Bu<br/>durum zaten tâat ve itâate müdâvim olan müminlerin kalplerine ilham yoluyla gelen<br/>şeylerdir. Tabiî ki melekler vâsıtasıyla Allah Teâlâ müminleri teyid edip onlara<br/>muvaffakiyet ihsan etmektedir.<br/>
<b>Cafer </b>(r.a.) şöyle der: “Her kim amellerinde sevap ve daha birtakım maksadlar<br/>
mülâhaza ederse onun dostu melekler olur, her kim de amellerini Allah’ın müşâhedesi<br/>üzere yaparsa onun dostu da Mevlâ Teâlâ’dır. Zîrâ Bakara sûresi 257. âyette <i><b>“Allah<br/>inananların dostudur”</b></i> buyrulmaktadır.”<br/>
<i>“Dünya hayatında da âhirette de sizin dostlarınızız.”</i> Yani kâfirlerle onlara<br/>
sardırılan kötü arkadaşlar arasında husûmet, düşmanlık ve faydasız tartışmalar<br/>yaşandığı sırada biz size şefâat edecek; imdâdınıza yetişecek ve sizleri lutuf ve iyilikle<br/>karşılayacağız.<br/>
Burada genel olarak müminlere/avam rahmet dostluğu; has ve seçkin kullara nusret ve<br/>
yardım dostluğu; en zirve noktada Allah’ın mümtaz ve seçkin kullarına da muhabbet<br/>dostluğu sunulacaktır. Allah müminlerin geneline sunulan rahmet dostluğu ile onları<br/>dünyada şerîati yaşamaya muvaffak kılar; âhirette de onları ödüllendirir. Has kullara<br/>sunulan nusret ve yardım dostluğu ile dünyada onları en azılı düşmanları nefsi<br/>emmârelerine hükümran kılıp bu şekilde nefislerini kötü ahlâktan ve bayağı<br/>niteliklerden arındırır.<br/>
Âhiret hayatında ise <i><b>“Ey huzûra eren nefis! Sen Rabbinden Rabbin de senden</b></i><br/>
<i><b>hoşnut olarak Rabbine dön”</b></i> (el-Fecr 27-28) cezbesiyle mukabele etmesidir. En ileri<br/>ve en üstün durumda olan mümtaz şahsiyetlere muhabbet dostluğuyla dünyada onlara<br/>keşif ve müşâhede kapılarını açar. Âhirette ise onları mânen kendi zâtına yaklaştırıp<br/>cemalini seyretme zevk u safâsına kavuşturur. Allah Teâlâ’nın hata ve kusurları<br/>bağışlaması da O’nun dostluğunun gereğidir. Zîrâ dostun hatası dosta ağırlık vermez.<br/>
<b>Bâyezîd Bistâmî</b> (k.s.) bir yolda yürümekteydi. Kalabalığın sesini işitti ve ne<br/>
olduğunu bilmek istedi. Oraya ulaştığında küçük bir çocuğun siyah bir bataklığa düşmüş<br/>olduğunu gördü. İnsanlar da durmuş seyrediyordu, ansızın bu çocuğun annesi koşarak<br/>geldi ve kendisini bataklığın içine attı. Çocuğunu bataklıktan çıkardı ve alıp gitti.<br/>
