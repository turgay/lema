<a name=7658></a>ifâde etmektedir.<br/>
<i>Keşfü’l-esrâr</i>’da şöyle der: “Bedenlerine eziyet, kalplerine de hüzün dokunmaz.” “<img src="RuhulBeyan-7658_1.jpg"/> lâfzının kurtulma, “bâ”nın da ilişki ve yakınlık (mülâbese) için olması da<br/>
mümkündür. O zaman “<i>Onlara hiçbir fenalık dokunmaz. Onlar mahzun da olmazlar.</i>”<br/>ifâdesi, onların kurtulmalarını tefsir ve beyân etmiş olur. Yâni onlar kendilerine mahsus<br/>kurtuluş hâlinde oldukları halde Allah onları kurtarır. Yâni fenalık ve hüznü onlardan<br/>uzaklaştırır. Ya da “bâ” harfi sebep bildirmek içindir. Yâni Allah onları kurtuluşları<br/>olan takvâları sebebiyle kurtarır. Âyette kasdedilen dokunmanın ve hüznün devamlı<br/>olmadığını ifâde etmek değil devamlı olarak bulunmadıklarını ifâde etmektir.<br/>
Âyette işâret vardır ki Allah ile O’nun dışındaki varlıklardan sakınanlara, O’ndan<br/>
kopma ve hicrân/terkedilmişlik azâbı dokunmaz. Onlar kaçırdıkları dünyâ ve âhiret<br/>nimetleri için mahzun da olmazlar. Çünkü Mevlâ’nın yakınlığını kazanmışlardır ki bu<br/>her tür başarının üstündedir. Muttakîler iki cihan mutluluğunu bugün korunarak, yarın<br/>görerek; bugün gözetilerek, yarın kendilerine kâfi olunarak ve dostlukla kazanmışlardır.<br/>Her tür noksanlıktan münezzeh olan Allah’tan bizi perdelenmeye götürecek şeylerden<br/>korumasını ve her kapıda himayesine almasını niyaz ederiz.<br/>
Âyette takvâ teşvik edilmektedir. Çünkü o kurtuluş sebebidir. Onun sâyesinde<br/>
cehennem: “<i>Geç ey mü’min, senin nûrun benim nârımı söndürdü</i>.”<a href="RuhulBeyans.html#7661">[136] </a>der. Yine takvâ<br/>sâyesinde mahlûkât muttakîden korkar. Görmez misin ki Rum elçisi, mü’minlerin emîri<br/><b>Hz. Ömer</b> (r.a.)’ın huzuruna girince kendisini titreme ve korku almıştır.<br/>
<i>Mesnevî</i>’de der ki:<br/>
<i>Bu Hakk’ın heybetidir, halktan değildir.<br/>Bu, abalı adamın heybeti değildir.<br/>Hak’tan korkan ve korunmayı seçen kişiden<br/>İnsan, cin ve görenler korkar.</i><br/>
<i>Bostân’</i>da ise şöyle der:<br/>
<i>Sen de Hakk’ın emrinden dışarı çıkma ki<br/>Hiçbir şey de senin emrinden dışarı çıkmasın.<br/>O seni dost bildikten sonra,<br/>İmkânı yok, düşmanın elinde bırakmaz.</i><br/>
Vezirlerden birisi <b>Zünnûn Mısrî</b>’ye (r.h.) gelip sultandan çok korktuğunu söyleyerek<br/>
ondan himmet istedi. Zünnûn vezire: “Senin sultandan korktuğun kadar ben Allah’tan<br/>korkmuş olsaydım sıddîklar zümresinden olurdum!” dedi.<br/>
<b>Sa’dî</b>, <i>Gülistân</i>’da der ki:<br/>
<i>Olmasa rahatlık umudu ile ızdırap korkusu</i><br/>
