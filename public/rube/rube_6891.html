<a name=6892></a><img src="figure_sep_1.jpg"/><br/>
İşte bu hikmetten dolayı Allah Teâlâ Âdem (a.s.)’ı kudret eliyle, yâni celal ve cemal<br/>
sıfatlarıyla yarattı. Celal sıfatından Kâbîl ve muhalefet, cemal sıfatından da Hâbîl ve<br/>muvafakat ortaya çıktı. Bu hikmet kıyamete kadar böyle zuhûr edip gidecektir.<br/>
Yukarıda zikredilen iki hadis günaha teşvik etmek için vârid olmamıştır. Çünkü<br/>
peygamberlerin gönderiliş gâyesi, âlemi ıslah etmektir. Bu da ancak küfür, şirk ve<br/>günahların terk edilmesiyle olur. Fakat bu iki hadîs, insanları tevbe ve istiğfâra teşvik<br/>etmek için vârid olmuştur.<br/>
<b>İbrâhim Edhem</b> (k.s.) şöyle demiştir: “Kâbe’yi tavaf edilmediği bir zamanda boş<br/>
bulmak ve bir hâcetimi istemek için fırsat kolluyordum. Bulamadım. Nihâyet bir gece<br/>şiddetli bir yağmur yağdı, Kâbe boşaldı. Tavaf ettim ve elimle Kâbe’nin kapısının<br/>halkasını tutup hatâ ve günahlardan muhafaza diledim. Şöyle bir nidâ geldi: “Kimseye<br/>vermediğimiz bir şeyi istiyorsun. Ben ismet/masumluk verecek olsam, ğaffârlık,<br/>ğafûrluk, rahmânlık ve rahîmlik denizlerim ne olacak?” Bunun üzerine “Allâh’ım,<br/>günahlarımı bağışla.” dedim. Şu sesi işittim: “Dünyâda bizimle konuş ve kendinden<br/>bahsetme; çünkü başkaları senden bahseder.”<br/>
Şöyle münâcât etti: “Ey yüce Rabbim! Beni mâsıyet zilletinden tâat mertebesine<br/>
çıkar.”<br/>
Yine şöyle demiştir: “İlâhî! Âh o kimseden ki seni bilip tanır (öyle söyler), ama seni<br/>
bilip tanımamıştır. Seni hiç bilip tanımayanın hâli nasıl olur?<br/>
İbrâhim şöyle dedi: “On beş yıl meşakkat çektim de sonunda şu nidâyı işittim: “Kul<br/>
ol, rahat et.” Yâni hem dünyâda hem âhirette rahatlık Mevlâ’ya kullukta, en aşağıdan en<br/>yukarıya bütün mâsivâdan yüz çevirmektedir. O halde dünyâya ve Mevlâ’dan başkasına<br/>kul olana dünyâda da âhirette de rahatlık yoktur.<br/>
İnsandan bir kusur, yanılma ve unutma meydana geldiği zaman Allah Teâlâ Ğafûr ve<br/>
Rahîm isimlerinin hükmüylü onu siler. Ondan yüz çevirir ve onu sahifesinde/amel<br/>defterinde yazıp sâbit kılmaz. Onun için kulu sorguya çekmez. Onun yüzünden kula azab<br/>etmez. Hatta âsîlerden öyleleri vardır ki Allah onların kötülüklerini/günahlarını<br/>iyiliklere/sevaba çevirir (bk. el-Furkân, 25/70).<br/>
<b>Übey b. Kâ‘b</b> (r.a.) şöyle demiştir: “Ahzâb sûresi Bakara sûresine yakın, hatta ondan<br/>
bile uzun bir sûre idi. Recm âyeti, yâni “evli bir erkek ve evli bir kadın zinâ ederlerse<br/>Azîz ve Hakîm olan Allah’tan bir cezâ olarak onları recm ediniz.” âyeti bu sûrede idi.<br/>Sonra bu sûrenin âyetlerinin çoğu göğüslerden kaldırıldı ve nesh edildi. Nihâyet geriye<br/>kalan kaldı.”<br/>
Bir hadîste şöyle rivâyet edilmiştir: “<i>Kim Ahzâb sûresini okur, âilesine ve elinin</i><br/>
<i>altında bulunanlara (köle ve cariyelerine) da öğretirse kabir azabından emin<br/>olur.</i>”<a href="RuhulBeyans.html#6893">[332]</a><br/>
Allâh’ım, bize hayırlı ve güzel sonlar nasîb eyle. Bizi her türlü kötülük ve zarardan<br/>
koru. Belâlardan, kabir fitnesinden ve mahşerde hesâba çekilmekten emîn eyle.<a href="RuhulBeyans.html#6893">[333]</a><br/>
