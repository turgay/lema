<a name=9228></a><b>İmam Gazâlî</b> şöyle demiştir: Bu duruma bakarak Allah Teâlâ’nın sıfatları konusunda<br/>
asla hayrete düşme! Çünkü mânâ ile insan kasd edildiğinde insan zâhir ve bâtındır. O<br/>görülen, muhkem fiilleriyle delil gösterildiğinde zâhirdir. Ama his ve duyuların onu<br/>idrâk etmesi beklenirse o bâtındır. Duyu organları insanın zâhirî beşerî yönlerini idrâk<br/>edebilir. Ancak insanın beşerîliği sadece görülenden ibâret değildir. Aksine bu beşerî<br/>yönü, diğer organları değişse bile yine de kendisidir. Onun organları devamlı olarak<br/>değişmektedir. Yaşlandıktan sonra organları küçüklüğündeki organlarından tamamen<br/>farklıdır. Bu organlar zamanın genişliği içinde eskimiş, yerlerine beslenme yoluyla<br/>başkaları ve yenileri gelmiştir. Ama onun asıl hüviyeti değişmemiştir. Bu hüviyet his ve<br/>duyulardan gizli, ama akıl için ise o hüviyetin eser ve fiillerinin istidlâl yoluyla<br/>anlaşılması açıktır.<br/>
<b>Zerrûkî </b>demiştir ki: Evvel-âhir olan odur ki, O’nun varlığının bir başlatıcısı; sabit<br/>
olan kıdeminin, ezeliyetine son verecek hiç kimse yoktur. O’nun yokluğu muhaldir,<br/>mümkün değildir. Her şey O’ndan başlamış, O’na dönecektir. Cenâb-ı Hakkın bu iki<br/>ismi, vav ile atfedilmişlerdir. Çünkü mânâlarının mevkii birbirine uzaktır. O’nun evvel<br/>olduğunu bilen O’nunla olan her şeyden gaib olur. O’nun âhir olduğunu bilen her şey ile<br/>O’na döner. Evvel isminin hâssası yakaları bir araya getirmektir. Yolcu olan kişi her<br/>cuma günü O’na devam ederse iki yakası bir araya gelir, işi rast gider. Âhir isminin<br/>hâssa’sı ise insanın iç âlemini Allah Teâlâ’dan başka her şeyden arındırmaktır. İnsan<br/>onu her cuma günü yüz defa okumağa devam ederse onun kalbinde Hak’tan başka hiç bir<br/>şey kalmaz.<br/>
Zâhir-bâtın rablığı delillerle apaçık, nicelik ve hayallerden gizlenmiştir. Öyleyse O,<br/>
târif yönünden zâhir, apaçık; keyfiyet yönünden ise bâtın, yâni gizlidir. Bu iki mübarek<br/>isimde önceki iki mübarek isim gibi vav bağlacı ile bir birine bağlanmışlardır. O’nun<br/>zâhir olduğunu bilen O’nun varlığına hiç bir konuda delil istemez. Her şey ile O’na<br/>döner. O’nun Bâtın olduğunu bilen, her şeyi O’nun varlığına delil olarak görüp gösterir.<br/>Her şeyi ile O’na döner. Zâhir isminin hâssası, işrak vaktinde okuyan kişinin kalbine<br/>velâyet nûrunu açığa çıkarmaktır. Bâtın isminin hâssası ise, günde üç kez okuyanın her<br/>an ve zamanda nefesinin var olmasıdır. İki rekat namazdan sonra kırkbeş kez<i> hüve’l-<br/>evvelü vel-âhıru ve’z-zâhiru ve’l-bâtınü ve hüve bi külli şeyin alîm</i>. Yâni, O, ilktir,<br/>sondur, apaçıktır, gizlidir. O’nun her şeye gücü yeter, derse ne diliyorsa ona sâhip olur.<br/>
Bazı büyükler demişlerdir ki: Evvel’in hakîkati, varlığının yokluktan açığa<br/>
çıkmasıdır. Şüphesiz yokluk, Cenâb-ı Hak için imkânsızdır. O evveldir, O’na hükmeden<br/>bir evveliyet yoktur. Bu sebeple zâtını âhir ismiyle isimlendirmiştir. Diğer varlıkların<br/>önceki durumları gibi evveli olsaydı, âhir olması sahih olmazdı. Çünkü âhir, bilinen<br/>kayıtlara bağlı varlıkların nihâyete ermesinden ibarettir. Öyleyse O âhirdir, O’na<br/>hükmeden bir âhiriyet yoktur. Çünkü O’nun âhiriyeti, kıyâmetin kopmasıyle bütün<br/>yaratılmışların zat, fiil ve nitelik bakımından O’nun zât, sıfat ve fiillerinde yok<br/>olmasından ibarettir. Cenâb-ı Hak’tan başka her şeyin kendisine hükmeden bir evveliyet<br/>vardır.<br/>
