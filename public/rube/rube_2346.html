<a name=2347></a><img src="RuhulBeyan-2347_1.jpg"/><br/>
<img src="RuhulBeyan-2347_2.jpg"/><br/>
<img src="RuhulBeyan-2347_3.jpg"/><br/>
<i>Farsça tefsirde </i>şöyle denilmektedir: Bu putların her birine bir isim konulmuş: Bir<br/>
kısmına “Sâika” denmiş. Onlar, yağmurun onların sayesinde yağdığını zannederlerdi.<br/>Yolculukta kendilerini koruduğuna inandıklarına “Hâfıza” derlerdi. “Râzika” ve<br/>“Sâlime” de bunlar gibidir. Bu lafızlar, müsemmâsı olmayan isimlerdir. Çünkü cansız<br/>olan putların gücü yoktur. Hûd (a.s.) şöyle buyurdu: Cehaletiniz sebebiyle isimler<br/>koyduğunuz bu şeylerle tartışıyorsunuz.<br/>
<i>“Bizi tehdit ettiğin (o âzâb)ı bize getir.”</i> diyerek taleb ettiğiniz azabı <i>“bekleyin</i><br/>
<i>öyleyse, ben de sizinle berâber”</i> size gelip çatacak azabı<i> “bekleyenlerdenim.”</i><br/>
<b>72. Onu ve onunla beraber olanları rahmetimizle kurtardık ve ayetlerimizi</b><br/>
<b>yalanlayıp da iman etmeyenlerin kökünü kestik.</b><br/>
Hûd (a.s.)’ın kavmini tehdit ettiği azab vuku buldu, <i>“Onu” </i>Hûd’u<i> “ve” </i>dinde<br/>
<i>“onunla berâber olanları rahmetimizle”</i> bizim tarafımızdan onlara olan büyük bir<br/>rahmetle<i> “kurtardık.”</i><br/>
Burada Hûd (a.s.)’ın nübüvvet rütbesine ve risâlet derecesine rağmen, onun ve onunla<br/>
beraber olan mü‘minlerin ancak Allah tarafından bir rahmetle kurtulduklarına işaret<br/>edilmektedir. Bu ifâde, kurtuluşun sadece amel ile değil, Allah‘ın fazlı ve rahmeti ile<br/>olduğunun bilinmesi içindir. O ancak Allah’ın lütfu ile kurtulmuştur.<br/>
<i>“Ayetlerimizi yalanlayanların ve inanmayacak olanların” </i>küfür ve yalanlamada<br/>
ısrar eden ve bu durumlarından asla geri dönmeyenlerin <i>“arkasını kestik.” </i>yani<br/>köklerini kazıdık, köklerini ve damarlarını kopararak hepsini helâk ettik. Çünkü bir<br/>şeyin arkası demek, onun sonu demektir. Kavmin arkasının kesilmesi ise baştan sona<br/>hepsinin helâk edilmesidir.<br/>
Ayette helâk olmanın sebebi küfür ve yalanlama olduğu gibi kurtuluşun dayanağının da<br/>
Allah’a iman ve ayetlerini tasdik olduğuna dikkat çekilmektedir.<br/>
Âd kavminin kıssası şöyledir:<br/>Âd kavmi, Yemen’de Ahkâf bölgesinde oturuyorlardı. Burası, Ummân ile Hadramevt<br/>
arasında Âlic ve Dehman çölü denilen çöl bölgesidir. Oradan yeryüzüne yayıldılar.<br/>Allah Teâlâ’nın kendilerine verdiği kuvvetle vardıkları yerlerdeki insanlara galib<br/>geliyorlardı. İbadet ettikleri, Sadâ, Samûd ve Bahâ adlı üç tane putları vardı. Allah<br/>Teâlâ onlara neseb bakımından orta halli, haseb bakımından da en faziletlileri olan Hûd<br/>(a.s.)’ı peygamber olarak gönderdi. Onlara Allah’ı birlemelerini, O’dan başkasına<br/>kulluk etmemelerini ve insanlara zulmetmekten vazgeçmelerini emretti. Ona karşı<br/>geldiler ve onu yalanladılar. “Bizden daha kuvvetli kim vardır?” diyerek gururlandılar,<br/>kibirlendiler. Allah, üç yıl üzerlerine hiç yağmur yağdırmadı. Pek zor durumda kaldılar.<br/>
