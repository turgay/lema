<a name=4724></a>gördüğün ve yadırgadığın fiiller <i>“hakkında bana soru sorma! dedi.”</i> Yâni münakaşa ve<br/>îtiraz etmek şöyle dursun, bu fiilin hikmeti hakkında bile benden açıklama isteme! Bu,<br/>artık bundan sonra Mûsâ (a.s.)’a kendisine tâbi olması için izin vermedir.<br/>
<i>“Ben sana anlatıncaya kadar”</i> ifâdesinde, Hızır (a.s.)’dan sâdır olan her fiilin bir<br/>
hikmeti ve Allah katında iyi bir âkıbeti olduğuna işaret vardır. Bu, ilim öğrenenin<br/>âlimle, tâbi olanın kendisine tâbi olduğu kimse ile olan edeblerindendir.<br/>
<i>et-Te’vîlâtü’n-Necmiyye</i>’de şöyle der: Âdâbdan birisi de mürîdin şeyhine soru sorma<br/>
kapısını kendisine kapatmasıdır. Şeyh yaptığı ile ilgili olarak söz ile ve hâl ile bundan<br/>haber verinceye kadar mürîd bir şey sormamalıdır.<br/>
Rivâyet edilmiştir ki <b>Lokman</b> (a.s.), <b>Davud</b> (a.s.)’ın yanına vardı. O ise zırhlar<br/>
yapıyordu. Daha önce görmediği için bu onun hayretini mûcib oldu. Bunların ne<br/>olduğunu sormak istedi. Ancak Allah’ın verdiği hikmet, onun soru sormasına mâni oldu.<br/>Nefsini tuttu ve sormadı. Dâvud (a.s.) işini bitirince kalktı, zırhı giydi ve sonra:<br/>“Savaşmak için ne güzel bir zırh.” dedi. Denilmiştir ki: O, Davud (a.s.)’a bir sene gidip<br/>geldi. Bunu da sormak istiyordu, fakat sormadı.<br/>
Hikmet ehli: “Söz gümüşse sükût altındır.” demiştir.<br/>Büyüklerden birisinin şöyle dediği nakledilmiştir: “Susmak iki kısımdır:<br/>Birincisi, Allah’tan başkasıyla mâsivallah olan şeyleri dil ile konuşmaktan kendini<br/>
alıkoyarak, susmaktır.<br/>
İkincisi, kevnî hâtırdan kalbin tamamen susmasıdır. Kimin dili susar, kalbi susmazsa<br/>
günahı hafifler. Kimin de kalbi susar, lisanı susmazsa hikmetle konuşur. Kimin dili ve<br/>kalbi susarsa sırrı zuhur edip Rabbi ona tecellî eder. Kimin de dili ve kalbi susmazsa<br/>şeytanın maskarası olur.<br/>
Akıllıya düşen, kalbinin inkıbazdan, dilinin îtirazdan kurtulması için gayret<br/>
sarfetmektir. Allah’tan başka şeyleri unutmak, değişik fikirlerin kendisiyle oynamasına<br/>mâni olmak, sabretmesi gereken yerde sabretmek, Melik ve Gaffâr olan Allah’ın emrine<br/>teslim olmaktır. Çünkü her şeyde Allah’ın bir hikmeti ve her telef olan şeyin de bir<br/>karşılığı vardır.<br/>
<i>Mesnevî</i>’de şöyle der:<br/>
<i>Mâdem kaybettiğimize karşılık ihsanlarda bulunuyor,<br/>Şu halde îtiraz etmemize imkan yok.<br/>Ateş olmadan bana hararet verdikten, beni ısıttıktan sonra<br/>Ateşimi söndürse de razıyım.<br/>Çerağsız, mumsuz aydınlık verdikten sonra<br/>Çerağın, mumun sönmüş; ne diye feryad ediyorsun?<br/>İçi dolu olan dane kara toprağa ulaşır,<br/>Kereminden toprakla halvet ve sohbet eder,<br/>Kendisini toprakta tamamıyla mahveder;<br/>Nihâyet ne sarı, ne kırmızı rengi kalır, kokusu da mahvolur da,</i><br/>
