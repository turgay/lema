<a name=7001></a><img src="RuhulBeyan-7001_1.jpg"/><br/>
<img src="RuhulBeyan-7001_2.jpg"/><br/>
<b>52. <i>(İş işten geçtikten sonra:)</i></b><b> “Ona inandık” demişlerdir, ama uzak yerden</b><br/>
<i><b>(dünya hayatı gelip geçtikten sonra)</b></i><b> îmâna kavuşmak onlar için nasıl mümkün olur?</b><br/>
İş işten geçtikten azâbı gördükten sonra<i>: “Ona” </i>Muhammed (a.s.)’a<i> “inandık”</i><br/>
<i>demişlerdir, ama uzak yerden îmâna kavuşmak” </i>kolay bir şekilde îmânı elde etmek<br/><i>“onlar için nasıl mümkün olur?” </i>Çünkü îman, teklif mekânı olan dünyadadır. Âhirete<br/>irtihal etmeleriyle dünya onlardan uzaklaşmıştır.<br/>
Îman ellerinden kaçtıktan ve uzaklaştıktan sonra îmandan faydalanma konusunda<br/>
onların durumu, bir ok atımlık mesâfede olan şeyi bir kulaç mesâfeden aldığı gibi<br/>almaya çalışan kimsenin durumunun imkânsızlığına benzetilmiştir.<br/>
<b>53. Halbuki daha önce onu <i>(hakkı)</i></b><b> inkâr etmişlerdi. Uzak bir yerden gayb</b><br/>
<b>hakkında atıp tutuyorlardı.</b><br/>
<i>“Halbuki daha önce” </i>dünyada mükellefiyet vaktinde<i> “onu” </i>Muhammed (s.a.)’ı ya da<br/>
O’nun kendilerini uyardığı şiddetli azâbı<i> “inkâr etmişlerdi.”</i><br/>
Tevbe kapıları kapandıktan sonra tevbe ettiler. Sebepler/vâsıtalar ortadan kalktıktan<br/>
sonra pişman oldular. Onlar için hüsran, pişmanlık, azab ve elemden başka bir şey<br/>yoktur.<br/>
<i>Senden sonra bırak gözlerim ağlasın,<br/>Artık o safâ ve mutluluk günlerine dönüş yok.</i><br/>
<b>Hâfız</b> der ki:<br/>
<i>Dünyada iken gücün kuvvetin kıymetini bil.<br/>Çünkü yerin altında güçsüzlük devirleri gelip çatacaktır.</i><br/>
Yâni insan ölüp toprak altına gömülünce, yeryüzünde diriyken yapabildiği hiç bir şeyi<br/>
yapamaz.<br/>
<i>“Uzak bir yerden”</i> Hz. Peygamber (s.a.)’in durumuna uzak bir cihetten O’na şâir,<br/>
sihirbaz, falcı ve yalancı diyerek <i>“gayb hakkında atıp tutuyorlardı.” </i>Rasûlullah (s.a.)<br/>hakkında kötü sözler söyleyerek veya <i><b>“Biz azâba uğratılacak da değiliz”</b></i> (Sebe,<br/>34/35) dedikleri gibi azâbı kesin olarak yok sayarak yalan zan ile atıp tutuyorlar,<br/>kendilerine âşikâr olmayan hususlarda ileri-geri konuşuyorlardı. Belki de bu âyet, bu<br/>konuda onların durumunu, ulaşmasında zanna hiç mahal olmayan uzak bir yerden<br/>görmediği bir şeye atış yapanın hâline benzetmektedir. Ya da onların dünyada<br/>kaybettikleri îmânı elde etme konusundaki durumları (karanlığa) atan kimsenin<br/>durumuna benzetilmiştir.<br/>
