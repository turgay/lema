<a name=9637></a>istidadını kaybeder ya da ondan birşey kazanır da gayesine ulaşmazsa tam kemale<br/>oranla aldanmıştır. Sanki şu kâmil insan makamını ve maksadını kazanmıştır, şu<br/>aldanmış kimse ise eksikliği içinde hasret çekip durmaktadır.”<br/>
<b>Râğıb</b> der ki: Teğabün günü kıyamet günüdür. Çünkü aşağıdaki âyetle işâret edilen<br/>
alışverişte aldanma o gün ortaya çıkacaktır. Âyette şöyle buyrulmuştur: <i><b>“İnsanlardan<br/>öyleleri</b></i> <i><b>vardır ki Allah’ın rızâsını elde etmek için kendini fedâ eder.”</b></i> (el-Bakara,<br/>2/207) Bir başka âyet-i kerimede: <i><b>“Allah müminlerden mallarını ve canlarını<br/>kendilerine (verilecek) cennet karşılığında satın almıştır.”</b></i> (et-Tevbe, 9/111)<br/>buyururken, bir diğerinde <i><b>“Allah’a karşı verdikleri sözü ve yeminlerini az bir bedelle<br/>değiştirenlere gelince, işte bunların âhirette bir payı yoktur.”</b></i> (Âl-i İmran, 3/77)<br/>buyrulmuştur. Herhalde bu insanlar, geride bıraktıkları alışveriş işleminde ve tüm değiş<br/>tokuşlarında aldanmışlardır.<br/>
Bilginlerden birine âyette geçen teğâbün gününün ne olduğu sorulunca: “O gün herşey<br/>
dünyadaki değerinin aksine ortaya çıkar” diye cevap vermiştir.<br/>
Bir diğeri der ki: “O gün kâfirin aldanışı îmânı terketmesi ile, mü’mininki ise daha<br/>
güzelini yapmada kusuru ile ortaya çıkar. Ârif cennete girdiği zaman, arkadaşı onu gökte<br/>parlak yıldızı gördüğü gibi görür ve kendisinin de o ârifin mertebesi gibi mertebesi<br/>olmasını temenni eder. Ancak buna güç yetiremez ve dünyada iken bu makama ulaştıran<br/>sebebleri elden kaçırdığı için üzülüp hasret çeker.”<br/>
Bir rivâyette şöyle denir: “Cennetlikler cennette ancak bir şeyin hasretini çekerler. O<br/>
da, Allah’ı zikretmeden geçirdikleri andır.”<br/>
Derler ki: Kıyamet günü en çok aldanmış olanlar şu üç sınıf insandır.<br/>1- <b>Âlimler</b>: İnsanlara öğretmiştir de onlar bundan öğrendikleri ilimle amel edip<br/>
cennete girmişler, kendisi ise ilmine aykırı davranıp kötü ameli sebebi ile cehenneme<br/>girmiştir.<br/>
2- <b>Âsi zengin</b>: Kölesi efendisinin malından istifade ile Allah’a itâat ederek cennete<br/>
girmiş, kendisi ise Allah’a isyan ederek cehenneme girmiştir.<br/>
3- <b>Baba malına konan çocuk</b>: Babası cimrilik edip malını harcamadığı, böylece<br/>
Allah’a isyan ettiği için ehenneme girerken, çocuğu ise o malı hayır yolunda harcadığı<br/>için cennete girmiştir.<br/>
<i>Ey iyi huylu temiz adam, ye!<br/>Zira o bahtsız biriktirip yemedi.</i><br/>
Bir hadis-i şerifte şöyle buyurulur: <i>“Hiçbir kimse pişmanlık duygusu içinde olmadan</i><br/>
<i>Allah’a kavuşmaz. Bu kişi ameli kötü olan birisi ise, güzel amel işlemediği için, ameli<br/>iyi olan birisi ise bunu daha fazla yapmadığı için...”</i><a href="RuhulBeyans.html#9640">[161]</a><br/>
Âriflerden birisi der ki: Mükellefin bu dünyada elde ettiği makamdan başka bir<br/>
makama âhirette yükselmesi mümkün değildir. Herhangi bir kimse birşeyi bilir ve onu<br/>elde etmek üzere azmini buna yöneltirse ya hemen ya da ilerde mutlaka o şeyi elde eder.<br/>
