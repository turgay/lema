<a name=6422></a><img src="RuhulBeyan-6422_1.jpg"/><br/>
<img src="RuhulBeyan-6422_2.jpg"/><br/>
olmaktır.<br/>
<i>et-Te’vîlâtü’n-Necmiyye’</i>de der ki: “Âyet insan tabîatına işâret etmektedir ki o ruhun<br/>
hidâyeti ve itâati ile nefsin dâlâleti, ısyânı ve azgınlığının karışımından meydana<br/>gelmiştir. İnsanlar sıkıntının karanlığına düştüğü, kendilerine fitne ulaştığı ve belâ<br/>dokunduğu zaman nefisleri kırılır, nefislerin kışkırtmaları kesilir, ruhları nefislerinin<br/>şehvetlerinin zulmetinin esâretinden kurtulur ve yaratıldıkları tabîata uygun olarak<br/>Hakk’ın huzûruna geri dönerler. Nefisler de ruhlarının muvâfakati ile tabiatlarının<br/>aksine olarak belâyı defetme konusunda mecbur olarak, Allâh’ın lütfundan yardım<br/>isteyerek, kendilerine musîbet vermesinden O’na sığınarak ve kendilerinden sıkıntıyı<br/>gidermesini isteyerek Allâh’a döner. İşte kendilerine gelen sıkıntıyı gidererek ikramda<br/>bulunduğu ve başlarına gelen musîbet konusunda onlara lütuf ile nazar ettiği zaman<br/>“<i>bakarsınız ki onlardan bir gurup</i>”<i> </i>-ki onlar azgın nefislerdir- hemen yerilen<br/>alışkanlıklarına, aşağılık tabiatlarına ve nîmetlere nankörlük etmeye dönerler.<br/>“<i>Kendilerine verdiklerimize</i>” onlara verdiğimiz nîmet ve rahmete “<i>nankörlük etsinler<br/>bakalım!</i>” Sonra Allah onları şu sözüyle tehdid etti: “<i>Haydi safâ sürün; ama yakında</i>”<br/>tabiatınıza uygun olarak ve hevâlarınıza uyarak yapmakta olduklarınızın cezâsını<br/>“<i>bileceksiniz!</i>”<br/>
<b>35. Yoksa onlara kesin bir delil indirdik de, o delil, müşrik olmalarını mı söylüyor?<br/></b>“<i>Yoksa onlara kesin bir delil</i>” yâni kitap gibi apaçık bir delil “<i>indirdik de, o delil,</i><br/>
<i>müşrik olmalarını mı</i>” yâni onların Allâh’a ortak koşmalarını ve bunun doğru olduğunu<br/>mu veya ulûhiyyette O’na ortak koşmalarına sebep olan bir emri mi “<i>söylüyor?</i>”<br/>
Burada kitabın söylemesi/konuşması, “<i><b>Bu bizim kitabımız, karşınızda gerçeği</b></i><br/>
<i><b>söyler</b></i>” (el-Câsiye, 45/29) âyetinde olduğu gibi delâlet yoluyla konuşmadır.<br/>
Âyetteki sorudan maksad red ve inkârdır. Yâni biz onlara öyle birşey indirmedik,<br/>
demektir.<br/>
Burada işâret vardır ki kulların amelleri Allah tarafından indirilen bir delile<br/>
dayanırsa onlar lehine bir delil olur. Eğer kendi habis nefislerinin tabîatlarının<br/>neticelerinden olursa aleyhlerine bir delil olur. Tabîat ile yapılan amel hevâdır. Delil<br/>ile yapılan hidâyettir. Sâlih olanlarıyla ve fâsid olanlarıyla kulların bütün fiilleri buna<br/>dâhildir. Gerçi insanlar bunu hissetmezler ve amellerinin iyi olanlarını kendilerine<br/>söyleyen güçlü bir delil olmaksızın bazı çirkin amellerini güzel zannederler. Bâtıla<br/>dalmaktan ve onun faydası olan bir iş olduğuna inanmaktan Allâh’a sığınırız.<br/>
<i>Ey Bedevî, korkarım ki Kâbe’ye ulaşamazsın,<br/>Çünkü senin tuttuğun yol Türkistan’a gidiyor.</i><br/>
