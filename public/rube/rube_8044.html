<a name=8045></a><img src="RuhulBeyan-8045_1.jpg"/><br/>
<img src="RuhulBeyan-8045_2.jpg"/><br/>
<img src="RuhulBeyan-8045_3.jpg"/><br/>
<i>Allah’ın lutuf ve keremini gör ki,<br/>Günahı kul işler de o günahtan Allah utanır.</i><br/>
“Allah’ın utanması”ndan maksad, kulunu, talep ettiği şeyler husûsunda karşılıksız<br/>
bırakmasıdır.<br/>
<b>26. Allah, îman edip iyi işler yapanların dilek ve duâlarını kabul eder, lutfundan</b><br/>
<b>onlara fazlasını verir. Kâfirlere gelince, onlara da çetin bir azap vardır.</b><br/>
<i>“Allah, îman edip iyi işler yapan” </i>sâlih mümin“lerin <i>“dilek ve duâlarını kabul</i><br/>
<i>eder; lutfundan onlara,” </i>işlediklerinden daha<i> “fazlasını verir.” </i>Müminlere verilen<br/>sevab ve fazla lutfa karşılık <i>“kâfirlere gelince, onlara da çetin bir azâb vardır.”</i><br/>
Allah îman edip iyi işler yapanların yani duâ ettikleri zaman sâlih müminlerin<br/>
duâlarını kabul eder. Onları tâat ve ibadetlerine karşılık sevaplandırır, yani âhirette<br/>onlara sevap verir. Sevap vermek anlamında “İsâbe”, “icâbet” mecazi olarak duânın<br/>kabûlü mânâsınadır. Şöyle ki; tâat kendisine sevap terettüp eden duâya benzetilince, bu<br/>tâate sevap vermek de duânın kabûlü mesâbesinde sayılmış, böylece “sevap vermek”<br/>anlamında “icâbet etmek” tâbiri kullanılmıştır.<br/>
Peygamberimiz (s.a.)’in: <i>“Duânın en üstün olanı elhamdülillah’tır<a href="RuhulBeyans.html#8056">”</i>[95] </a>sözü bu<br/>
kabildendir. Burada “elhamdülillah” sözüne duâ denmiştir. Çünkü duâya terettüp eden<br/>sevap konusunda “elhamdülillah” sözü duâya benzemektedir.<br/>
<i>“Lutfundan onlara” </i>istediklerinden daha<i> “fazlasını verir.” </i>Yani bu kullar Allah’a<br/>
itâatla ona icâbet ederler. Allah da lütüf ve keremiyle onlara hak ettiklerinden daha<br/>fazla sevap verir. Nitekim <b>İbrahim b. Edhem</b> (k.s.) hazretlerinden yapılan şu rivâyet bu<br/>yorumu teyid etmektedir. İbrahim b. Edhem hazretlerine: “Duâ ediyoruz neden kabul<br/>olmuyor?” diye soruldu. O da: “Çünkü Allah sizi dâvet etti siz icâbet etmediniz”<br/>buyurdu. Sonra da: <i><b>“Allah sizi esenlik yurduna çağırıyor</b>”</i> (Yunus, 10/25) âyetini<br/>okudu.<br/>
Bu âyetlerle işâret edildiğine göre, Allah bütün kullarını dâvet etmiştir. Ancak bu<br/>
dâvete icâbet edenler kullar arasında yalnız müminlerdir.<br/>
<i>Bahru’l-ulûm</i>’da şöyle denmiştir: İbrahim b. Edhem’le ilgili yukarıda geçen soru ve<br/>
cevap tarihçilerin tahkik ehline göre pek kabul görmez. İşin doğrusunu söylemek<br/>gerekirse, elbette Allah her mümin kulun duâsını kabul eder. Nitekim Peygamberimiz<br/>(s.a.)’in şu beyanı buna delildir: <i>“Kul duâ edince şu üç şeyden birini elde eder: Ya<br/>günahı affolur yahut kendisine ileride verilmek üzere bir iyilik hazırlanır yahut<br/>hemen elde edeceği bir iyilik verilir.</i><a href="RuhulBeyans.html#8056">”[96]</a> Hadisi <b>Enes </b>(r.a.)<b> </b>rivâyet etmiştir.<br/>
