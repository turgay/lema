<a name=2577></a>Rasûlullah (s.a.v.) ondan Allah’a sığınmaz. O halde Allah Rasûlü’nün sığındığı ondan<br/>başkası, yani İblîs veya onun ordusunun önde gelenleridir. Çünkü bir hadiste şöyle<br/>buyurulmuştur: <i>“İblîs’in tahtı, yeşil deniz üzerindedir. Askerleri de etrafındadır.<br/>Onlardan İblîs’e en yakın olanları, en çok kötülük yapanlarıdır. Onların her birine ne<br/>yaptığını ve insanları nasıl yoldan çıkardığını sorar. Kendisi de yalnız büyük işler<br/>peşinde koşar.”</i><a href="RuhulBeyans.html#2581">[145]</a><br/>
Rasûlullah (s.a.v.)’in durumunun İblis için en mühim iş olduğu âşikârdır. Kendisinden<br/>
başka zürriyetinden kimseye O’nu bırakmaz. Nitekim hadiste şöyle buyurulmuştur:<br/>“<i>Allah’ın düşmanı İblis, bir ateş parçası getirip yüzüme yapıştırmak istedi. Üç kez<br/>“Senden Allah’a sığınırım.” dedim. Sonra da üç kez “Seni Allah’ın tam lanetiyle<br/>lanetlerim.” dedim. Fakat üç defada da geri durmadı. Bunun üzerine onu tutup<br/>yakalamak istedim. Eğer kardeşimiz Süleyman (a.s.)’ın duası olmasaydı şeytan, şimdi<br/>bağlanmış olurdu ve Medine çocukları onunla oynayıp eğlenirlerdi.</i>”<a href="RuhulBeyans.html#2581">[146]</a><br/>
Süleyman (a.s.)’ın, duası şudur: <i><b>“Rabbim, beni bağışla. Bana, benden sonra</b></i><br/>
<i><b>kimseye nasib olmayacak bir hükümranlık ver.”</b></i> (es-Sâd, 38/35). Peygamberimiz<br/>(a.s.) şeytanı yakalayıp bağlamadı. Çünkü şeytanın tam bir şekilde emre amâde olması<br/>Süleyman (a.s.)’a mahsus bir durumdur.<br/>
Eğer “Hz. Peygamber (s.a.v.)’in gönderilmesiyle şeytanların göğe çıkmaları<br/>
engellendiği gibi neden İblîs Peygamberimiz’e yaklaşmaktan menedilmemiştir?” diye<br/>soracak olursan, şöyle cevap veririz: Allah Teâlâ eşyanın çoğunu böyle yaratmıştır.<br/>Kendisiyle başka şeylere mâni olunur, fakat kendisinden o şey menedilmez. Meselâ gece<br/>gündüze, gündüz de geceye mânidir. Fakat nur ve zulmet, yani ışık ve karanlık her<br/>ikisinde de bulunabilir. Yine İsâ (a.s.)’ın ölüleri diriltmesi de böyledir. Fakat ölüm<br/>ondan menedilmemiştir. Aynı şekilde şeytanlar göğe çıkmaktan alıkonunca artık Hz.<br/>Muhammed (s.a.v.)’e de bir şey yapamayacaklarını zannettiler. Fakat Allah Teâlâ onları<br/>Peygamberimiz’in üzerine saldı. Sonra da onların elinde hiçbir güç ve kuvvetin<br/>olmadığını bildirmek üzere O’nu onların şerlerinden muhafaza eyledi.<br/>
<b>Nîsâbûrî</b> der ki: Allah Teâlâ, böyle yaparak O’ndan başka mahlûkâtının mâsum<br/>
olmadığını, herkesin ayıplı ve kusurlu olabileceğini bildirmek istemiştir. Allah’tan<br/>başka (hakîkî) temiz yoktur.<br/>
Bazı âlimlerden nakledildiğine göre <i>“Ne zaman şeytandan kötü bir düşünce seni</i><br/>
<i>dürtüklerse”</i> ayetindeki hitap Hz. Peygamberimiz (a.s.)’a olmakla birlikte, maksad<br/>ümmetidir ve istiazeyi (şeytanın şerrinden Allah’a sığınmayı) onlar için meşrû<br/>kılmaktır.<br/>
Fakir <b>Bursevî</b> -Kadîr olan Allah onu korusun- der ki: Ümmetinden bazı velîlerin<br/>
sözleri de bu görüşü destekler: <b>Ebû Süleymân ed-Dârânî </b>(k.s.): “Allah Teâlâ benim<br/>için İblîs’ten daha zayıf bir mahluk yaratmamıştır. Eğer Allah Teâlâ bana onun şerrinden<br/>kendisine sığınmamı emretmemiş olsaydı asla onun şerrinden sığınmazdım.” demiştir.<br/>Bir diğeri de kendisine: “Şeytana karşı mücadelen nasıl?” diye sorulunca: “Şeytan da<br/>
