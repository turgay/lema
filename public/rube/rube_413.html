<a name=414></a><img src="flower_sep.jpg"/><br/>
dilediğine verir. Zâtî irâdesine göre istediğine tahsîs eder. O hak, başkasına geçmez.<br/>Başkasının onda hakkı olmadığı gibi, herhangi birine vermek Allah için bir vazîfe de<br/>değildir. Mâneviyât büyüklerinin sözlerindeki: “Bu hikmet açısından vâcibdir.” gibi<br/>sözler, “bu kesindir, sâbittir, olmaması mümkün değildir.” anlamınadır.<br/>
<i>“Allah, büyük fazl ve ihsân sâhibidir.”</i> Peygamberlik için seçtiği ve vahiy<br/>
gönderdiklerine işin evvelinde herhangi bir sebebe bağlı olmaksızın ihsânda<br/>bulunmuştur. “Allah’ın fazl ve ihsân sâhibi olduğunu belirten âyetin bu kısmı,<br/>Mu’tezile’nin: “Aslah olanı, yâni en uygun düşeni yaratmak Allah üzerine vâcibtir.”<br/>görüşüne karşı bir delîldir. Çünkü insanlar, üzerine borç olmadığı halde vereni, üstün<br/>ve fazîlet ehli sayar. Üzerine borç olanı veren kimseyi ise borcunu ödemiş sayar, fakat<br/>fazîlet ehli görmez. Eğer Allah üzerine <i>“aslah”</i> olanı yaratmak vacib olmuş olsaydı, bu<br/>âyetteki “Allah fazl ve ihsân sâhibidir” sözü yerine “adâlet sâhibidir” demek daha<br/>uygun düşerdi.<br/>
Ayrıca bu âyette peygamberliğin fazl-ı ilâhî eseri olduğuna işâret vardır. Nübüvvete<br/>
mazhar olmamak, O’nun fazl ve ihsânının darlığından değil, aksine bu görevin Hakk<br/>tarafından dilediği kimseye bir hikmete mebnî verilmemiş olmasındandır. Allah’ın<br/>mü’min kullarına ihsân ettiği şeylere saldıran, işin hakîkat ve hikmetini bilmeyen<br/>câhillerdir.<br/>
Allah’ın muhlis kulları iki türlüdür:<br/>1- Hakk’ın kendi hizmeti için seçtiği âbid ve zâhidler; amel ve evrâd ehli kişiler,<br/>2- Hakk’ın muhabbeti için seçip ayırdığı muhabbet ve meveddet ehli kimseler.<br/>Bunların hepsi Hakk’ın hizmet ve tâatına berdevamdır. Çünkü hepsi Hakk’ın rızâsını<br/>
arayan, O’na yönelen kimselerdir. Kulluk, sağ oldukça kuldan ayrılmayan bir özelliktir.<br/>Hasedi gönülden çıkarmak da ubûdiyet gerçeklerindendir.<br/>
Ehl-i hikmetten biri şöyle der:<br/>Hasedci beş konuda Rabbıyla çekişir:<br/>1- Başkalarına verilen nimetlere kızar,<br/>2- Rabbının taksîminden hoşlanmaz, “keşke şöyle olsaydı” der,<br/>3- Allah’ın dilediğine verdiğini bildiği halde o cimrilik yapar.<br/>4- Allah’ın dostuna yardımcı olmaz, onun desteksiz kalmasını ister.<br/>5- Allah düşmanı İblîs’e destek olur.<br/>Hased, düşmanından çok kişinin kendine zarar verir. Hasedciye uykuda iken veya<br/>
uyanık bir haldeyken durumu münkeşif olsa (gösterilse), kendisini şu halde görürdü:<br/>Sanki elindeki taşı düşmanın gözüne atmaya çalışırken taş kendi sağ gözünü çıkaran ve<br/>tekrar öfkelenip bir taş daha attığında ikinci gözünü kör eden adam. Öfkesi arttıkça taş<br/>atmaya devam ediyor. Her defasında zararı da artıyor, gözlerinden sonra kafası da<br/>yarılıyor. Kıskandığı düşmanı ise sapasağlam. Bütün düşmanlar şaşkın haldeki<br/>hasedcinin çevresinde sevinçle kıs kıs gülerek onu seyrediyorlar. Hasedcinin bu hâli,<br/>şeytanın maskarası olmaktan başka bir şey değildir.<br/>
