<a name=139></a>2- <b>Cühûdî küfür:</b> Kalbiyle Allah’ı tanıdığı halde diliyle inkâr etmek. İblîs’in küfrü<br/>
gibi. Kur’ân’daki: <i><b>“Onlara gâyet iyi bildikleri kitap gelince ona küfrettiler. Allah’ın<br/>lâ’neti kâfirler üzerine olsun.” </b></i>(el-Bakara, 2/89) âyeti buna delîl sayılır.<br/>
3- <b>İnâdî küfür:</b> Kalbiyle kavradığı ve lüzûmuna inandığı halde çeşitli sebeblerle dîni<br/>
îtirâf edemeyen kimse. Ebû Tâlib’in durumu budur. Nitekim o şöyle demekteydi:<br/>
<i>Bildim ki Muhammed’in dîni,<br/>Yeryüzündeki dinlerin en hayırlısıdır.<br/>Eğer kınanmaktan ve küfredilmekten<br/>Korkmasaydım bu dine girerdim.<br/></i>4- <b>Nifâkî küfür:</b> Diliyle îtirâfta bulunduğu halde kalbiyle inanmayan kâfirlerin<br/>
hâlidir.<br/>
Bu küfür çeşitlerinden hepsi birbirine eşittir. Bunlardan biri üzre Hakk’ın huzûruna<br/>
varan kimse ilâhî afve nâil olamaz. İmâm Bağavî’nin sözü burada sona ermektedir.<br/>Ancak Ebû Tâlib ile ilgili açıklama: <i><b>“Sen cehennemliklerden sorumlu<br/>tutulmayacaksın.” </b></i>(el-Bakara, 2/119) âyetinde gelecektir.<br/>
Âyette geçen <i>“sevâ” </i>kelimesi <i>“istivâ” </i>yâni eşit ve müsâvî anlamınadır. Nitekim:<br/>
<i><b>“Gelin ey kitap ehli kişiler, bizimle sizin aranızda müşterek (müsâvî) bir söze” </b></i>(Âl-i<br/>İmrân, 3/64) âyetindeki sevâ da bu anlamdadır.<br/>
İnzâr, korkulu bir şeyi haber vermektir. Bu yüzden her münzir haber vericidir. Fakat<br/>
her haber verici münzir değildir. <b>Ebu’l-Leys</b> <i>Tefsîrinde</i> böyle geçmektedir. Burada<br/>inzârdan maksad Allah’ın azâbından ve isyânkârlara olan cezâsından korkutmaktır. Bu<br/>kimseler tebşîre lâyık olmadıklarından haklarında inzâr kavramı kullanılmıştır. Çünkü<br/>inzâr, kalblere daha çok tesir eder ve nefisleri daha kuvvetle uyarır. Ayrıca: “Def’i<br/>mefâsit celb-i menâfîden evlâdır = Zararı def’etmek, faydalı olanı celbetmekten<br/>önemlidir.” Çünkü kâfirlere başlangıçta kendilerine yapılan tebşîrât hiçbir fayda<br/>sağlamadığından inzâr gelmiştir.<br/>
Bu âyette Allah Teâlâ putlara tapanlar hakkında: “Senin için müsâvîdir.” demedi.<br/>
Aksine <i><b>“onlar için korkutman ve korkutmaman müsâvîdir” </b></i>ta’bîrini kullandı. Oysa,<br/>putperestler hakkında: “<i><b>Onları doğru yola çağırmanız da, çağırmamanız da sizin<br/>için farketmez. Çünkü onlar size uymazlar.</b></i>” (el-A‘râf, 7/193) buyurmaktadır. Burada<br/>böyle denilmesinin sebebi şudur:<br/>
Peygamberin insanları inzâr ile Hakk’a çağırması veya bu işi terketmesi onun<br/>
hakkında müsâvî değildir. Çünkü onlar inanmasalar da Peygamber inzâr ederse, sevâb<br/>kazanır. Ancak inzâr edilip edilmeme kâfirler hakkında sonucu değiştirmez. Çünkü onlar<br/>iki halde de îmân edecek değillerdir. Bu durum emr bi’l-ma’rûf ve nehy ani’l-münker<br/>konusuna benzer. Bu hizmeti yapan, karşısındaki sözünü tutmasa da sevâb kazanır.<br/>Bunlar Hûd Peygamber’in kavmine benzer. Nitekim onlar da ona: <i><b>“Sen ister bize öğüt<br/>ver, istersen verme, fark etmez.” </b></i>(eş-Şuarâ, 26/136) demişlerdi.<br/>
Allah Teâlâ müşrikler hakkında: <i><b>“Onlar için korkutman ve korkutmaman</b></i><br/>
