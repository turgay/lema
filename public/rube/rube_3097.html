<a name=3098></a>yücesi, mübarek parmaklarından fışkıran su, mutlak olarak suların en üstünüdür. Ondan<br/>sonra en faziletli su zemzemdir. Çünkü mirac gecesinde Hz. Peygamber (a.s.)’ın göğsü<br/>bu su ile yıkanmıştır. Eğer zemzemden daha üstün bir su olsaydı Hz. Peygamber (a.s.)’ın<br/>göğsü o su ile yıkanırdı.<br/>
Sonra <i>“Andolsun size … geldi”</i> sözünde Hz. Peygamber (a.s.)’ın Allah Teâlâ’dan<br/>
insanlara verilmiş çok büyük bir hediye ve armağan olduğuna işaret vardır. Allah’ın<br/>hediyesinden ancak kâfir ve münâfıklar yüz çevirir.<br/>
<b>Hz. Şeyh Attâr </b>(k.s.) der ki:<br/>
<i>Kendisini arasâtın efendisi olarak isimlendirdi<br/>“Ben hediye edilmiş bir rahmet olarak gönderildim” dedi</i><br/>
<i>“Sıkıntıya uğramanız ona ağır gelir”</i> En büyük sıkıntı cehennem ateşine girmektir.<br/>
Şu halde sıkıntıya düşmeniz, yani imanı terk etmeniz sebebiyle sıkıntı ve acı çekecek<br/>olmanız ona çok ağır gelir. O sizin adınıza kötü âkıbetten ve azâba düçar olmanızdan<br/>korkar. Hz. Peygamber’in bu hasleti, yukarıda anlatılan, aynı cinsten olmanın bir<br/>neticesidir.<br/>
<b>Kâşifî</b> şöyle demiştir: Bazıları âyetteki “Azîz” lafzında vakıf yaptılar ve bu lafzı<br/>
Rasûl’ün sıfatı bildiler. “<i>Aleyhi mâ anittüm</i>”ün mânâsı, Yaptığınız günahların yükünü<br/>üzerinizden indirin. Yani kıyamet gününde şefaatiyle sizin imdadınıza yetişmek ister. Bu<br/>mânâda şöyle demişlerdir:<br/>
<i>Senin gibi bir efendi önder oldukça<br/>Günahları yüzünden kimse azap çekmez<br/>Amel defterin günahtan arınmış değilse<br/>Nasılsa O senin özrünü kabul eder, korkma</i><br/>
<i>“Size” </i>sizin iman etmenize, hâlinizin iyi olmasına <i>“düşkün”</i>dür. Çünkü Hz.<br/>
Peygamber (a.s.)’ın onların zatlarına düşkün olmadığı âşikardır.<br/>
<b>Haddâdî</b>’nin tefsirinde kaydedildiği üzere “hırs” kelimesi, bir şeyi gönülden istemek<br/>
ve onun uğrunda gayret ve çaba göstermek, demektir.<br/>
<i>“müminlere çok şefkatli ve merhametlidir.”</i> Şefkat (re’fet), merhametin (rahmet)<br/>
daha kuvvetlisidir. Övgü yapılırken üstün olandan daha üstün olana doğru sıralanması<br/>gerekirken burada fâsılaya (âyetlerin son harflerinin uyumuna) riayet için tersi<br/>yapılmıştır.<br/>
Tahsis ifade etmesi için <i>“bi’l-müminîne” </i>lafzı ilgili olduğu <i>“raûf” </i>kelimesinden<br/>
önce getirilmiştir. Buna göre mânâsı şöyledir: Rasûl, ancak müminlere şefkatli ve<br/>merhametlidir. Kâfirlere gelince, O’nun onlara şefkat ve merhameti yoktur.<br/>
<i>et-Te’vîlâtü’n-Necmiyye</i>’de şöyle denilir: Metin/kuvvetli olan dinde yumuşaklıkla<br/>
terbiye etmek için <i>“müminlere çok şefkatli ve merhametlidir.”</i> Nitekim Hz. Peygamber<br/>
