<a name=6549></a>Araplar arasında, gelecekle ilgili işleri bildiğini iddiâ eden bir takım kâhinler vardı.<br/>Bunlardan, kendisine haber getiren cin danışmanı olduğunu iddiâ edenler de vardı.<br/><b>Ebü’l-Hasan Âmidî</b>, telif ettiği <i>Menâkıbü’ş-Şâfiî</i> isimli eserde, İmam Şâfiî’den şunu<br/>işittiğini söyler: “Adâlet ehlinden her kim cinleri gördüğünü iddiâ ederse, onun<br/>şâhidliğini geçersiz kılarız. Çünkü âyette: “<i><b>Şeytan ve yandaşları, sizin onları<br/>göremeyeceğiniz yerden sizi görürler.”</b></i> (el-A‘râf, 7/27)” buyrulmaktadır. Fakat bu<br/>iddiâda bulunan peygamberse o başka.” <i>Hayâtü’l-hayevân</i>’da böyle geçmektedir.<br/>
Müneccim de, gelecekle ilgili hâdiseleri bildiğini iddiâ ettiği takdirde tıpkı kâhin<br/>
gibidir. Nitekim Peygamberimiz (s.a.): <i>“Arrâfa bir şey soran kişinin kırk gün namazı<br/>kabul olunmaz”</i><a href="RuhulBeyans.html#6550">[113]</a> buyurmuştur. Arrâf, çalınan bir şeyin ve kaybolan malın bulunduğu<br/>yeri haber veren kimsedir. Arrâfa sormaktan maksad, verilen haberi tasdik etmek üzere<br/>soru sormak ve sorulan kişiyi yüceltmektir. Yâni bir kimse kâhinin Allah’tan ilham<br/>aldığına veya cinlerin meleklerden çaldıkları bilgileri kendisine ulaştırdığına inanır ve<br/>onu tasdik ederse bu haramdır. Eğer onun gaybı bildiğine inanırsa, kâhin hadisinde<br/>geçtiği gibi bu küfürdür. Ancak bir kimse böyle bir kişinin doğruluğunu yalanından<br/>ayırabilecek bir durumda ise onun vaziyetini anlamak ve işinin iç yüzünü ortaya koymak<br/>üzere ona bazı şeyleri sorması câizdir.<br/>
Böylece gaybı sadece Allâh’ın bildiği anlaşıldı. Peygamberlerden ve velîlerden,<br/>
gaybı haber vermekle alâkalı rivâyet edilenler ya vahiy, ya ilham veya keşif yoluyla<br/>Allah Teâlâ’nın öğretmesiyle meydana gelmiştir. Bu durum gayb ilminin Allâh’a mahsus<br/>olmasına ters düşmez.<br/>
<i>Arâisü’l-Kur’ân</i>’da der ki: Allâh’a âid bazı ilimler vardır ki geneldir. Bu şerîat<br/>
ilmidir. Bazı ilimler vardır ki özeldir. Bu hakîkat ilmidir. Bazı ilimler vardır ki özelin<br/>özelidir. Bu da sır ilmidir, gaybü’l-gayb ilmidir. Gayb ilminden ancak peygamberlerin,<br/>velîlerin ve meleklerin muttali olacağı hususlar vardır. Nitekim Allah Teâlâ buna şu<br/>âyette işâret etmiştir: <b>“<i>Allah gaybı bilendir; O gaybına kimseyi muttali kılmaz.<br/>Ancak bildirmeyi dilediği peygamberler bunun dışındadır.</i></b><b>”</b> (el-Cin, 72/26-27) Gayb<br/>ilminden Allâh’ın bilmeyi sadece kendisine mahsus kıldığı kısma ise, ne mukarreb bir<br/>melek, ne de gönderilmiş bir peygamber muttali olabilir. Nitekim bu hususa şöyle işâret<br/>buyurmuştur: <b>“<i>Gaybın anahtarları Allâh’ın katındadır; onları Allah’tan başka<br/>kimse bilemez.</i></b><b>”</b> (el-En‘âm 6/59). Kıyâmetin vakti ile ilgili bilgi de bu türdendir. Allah<br/>Teâlâ kıyâmetle ilgili bilgiyi gizlemiştir. Fakat onun bir kısım alâmetleri şerîatın<br/>sâhibinin (s.a.) diliyle beyan edilmiştir. Bunlar Deccâl’in çıkması, Hz. İsa’nın inmesi,<br/>güneşin batıdan doğması, âhir zamanda bid‘atlerin ve boş arzuların yaygınlaşması gibi<br/>durumlardır.<br/>
Kezâ bazı veliler yağmurun yağmasından, doğacak çocuğun kız mı erkek mi<br/>
olacağından haber vermiş ve verdikleri bu haberler doğru çıkmıştır. Bunlar, tersi çıkma<br/>ihtimali olmayan sahih ilham ile elde edilen bilgilerdir. Nitekim <b>Ebü’l-Azm Isfahânî<br/></b>Şiraz’da hastalandı. “Eğer Şiraz’da ölürsem, beni başka yere değil yahûdilerin<br/>
