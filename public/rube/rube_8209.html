<a name=8210></a>O’nun şânına yaraşır şekilde ibâdet edilmelidir. Ey Dâvûd! Cennet ümidi ve cehennem<br/>korkusu için amel edenlerden daha zâlim kim olabilir ki. Şâyet ben cennet ve cehennemi<br/>yaratmasaydım, ibâdet ve tâate ehil ve hak sâhibi olmayacak mıydım?”<br/>
<b>Îsâ </b>(a.s.) âbid ve zâhidlerden bir topluluğun yanına uğradı. Öyle ki bunlar kendilerini<br/>
tamamen ibadete vermişlerdi. Hz. Îsâ’ya, “biz cehennemden korkuyor ve cenneti ümid<br/>ediyoruz” dediler. Îsâ (a.s.) onlara “siz, sizin gibi bir yaratıktan korkuyor ve yine<br/>yaratık olanı umuyorsunuz” dedi. Îsâ (a.s.) yine aynı şekilde ibâdet eden başka bir<br/>topluluğun yanına uğradı. Onlar isa (a.s.)’a “biz Allah’ı sevdiğimiz ve O’na saygı<br/>duyduğumuz için ibâdet ediyoruz” dediler. Îsâ (a.s.) onlara “işte siz gerçek Allah<br/>dostlarısınız. Ben sizinle beraber kalmakla emrolundum” dedi.<br/>
<b>Hasan Basrî </b>(k.s.) şöyle demiştir: Âhirette “lâ ilâhe illallah” hükmüne şehâdet<br/>
etmenin lezzeti, soğuk suyun lezzeti gibidir.<br/>
Haber verildiğine göre, bir bedevî “ey Allah’ın Rasûlu! Ben deveyi çok severim<br/>
cennette deve var mıdır? dedi. Peygamberimiz (s.a.): <i>“Ey Arabî! Şâyet Allah seni<br/>cennete girdirirse sen orada canının çektiği ve gözünün mesrûr ve rûşen olacağı her<br/>şeyi elde edersin”</i> buyurdu. Bir başkası “ben atı çok severim, cennette at var mıdır?”<br/>dedi. Peygamberimiz (s.a.): <i>“Şâyet Allah seni cennetine koyarsa sen orada seni<br/>dilediğin yere uçuracak kırmızı yakuttan ata sahip olacaksın” </i>buyurdu.<a href="RuhulBeyans.html#8213">[192]</a><br/>
Hadis-i şerifte şöyle buyrulur: <i>“Cennet ehlinin en aşağı yedi derecesi vardır. Bu</i><br/>
<i>altıncının üzerindedir. Yedinci derece de bunun üstündedir. Bu kişinin üç yüz<br/>hizmetçisi vardır. Her gün sabah akşam bu kişiye üç yüz tabak sunulur. Her bir<br/>tabakta diğerinde olmayan başka bir çeşit yemek vardır. Bu insan bu yemeklerin<br/>ilkinden ve sonuncusundan aynı lezzeti duyar. Yine bu kişiye 300 kap ile içecek<br/>sunulur. Her bir kapta başka bir çeşit içecek vardır. Bu kişi bu içeceklerin ilk ve son<br/>kadehinden aynı iştah duyup aynı lezzeti alır. Ve bu insan «şâyet bana izin verirsen<br/>tüm cennet ehlini yedirir ve içiririm; bu nimetler hiç eksilmez» der. Bu kişinin<br/>dünyadaki eşlerinden başka yalnız cennet hûrilerinden 72 eşi olacaktır.<a href="RuhulBeyans.html#8213">”</i>[193]</a><br/>
<b>Ebû Zabye es-Sülemî</b>’den şöyle rivâyet edilmiştir: Cennet ehlini bir bulut gölgeleyip<br/>
onlara “size ne yağdırayım?” diye seslenir. Cennet ehlinden kim ne isterse bulut bu<br/>isteği yağdırıp yerine getirir. Öyle ki bunlardan biri “ey bulut bize tomurcuk göğüslü<br/>yaşıt kızlar yağdır” der.<br/>
<b>Ebû Umâme</b>’den şöyle rivâyet edilmiştir: Cennet ehlinden bir adamın cennette uçan<br/>
bir kuş canı çeker, kuş hemen taze pişip parçalanmış olarak adamın eline düşüverir.<br/>Adam ondan canının çektiği kadar yer sonra kuş tekrar canlanıp uçar. Yine cennette<br/>birinin bir içecek canı çeker, hemen ibrik ve kadeh eline gelir. Adam arzu ettiği kadar<br/>bundan içer sonra bu ibrik yerine döner. Mevlâ’nın cemâlinin görülmesine gelince bu,<br/>görenlerin derecesine göre farklılık arzeder. Cennet ehli Mevlâ’nın cemâlini seyre<br/>başlayınca artık tüm cennet nimetlerini unuturlar. Çünkü bu, lezzetlerin en büyüğüdür.<br/>Nitekim haberde, “Ya Rabbi! Senden, senin cemâline bakma ve seyretme lezzetini<br/>
