<a name=1310></a><img src="RuhulBeyan-1310_1.jpg"/><br/>
<img src="RuhulBeyan-1310_2.jpg"/><br/>
<img src="RuhulBeyan-1310_3.jpg"/><br/>
<img src="RuhulBeyan-1310_4.jpg"/><br/>
<img src="flower_sep.jpg"/><br/>
<b>KADINLARLA İYİ GEÇİNMEK</b><br/>
<i> </i><br/>
<b>19- Ey îmân edenler! Kadınlara zorla vâris olmanız size helâl değildir. Apaçık bir</b><br/>
<b>edepsizlik yapmadıkça, onlara verdiğinizin bir kısmını ele geçirmek için de<br/>kadınları sıkıştırmayın. Onlarla iyi geçinin. Eğer onlardan hoşlanmazsanız, olabilir<br/>ki siz bir şeyi hoşlanmazsınız da Allah onda birçok hayırlar takdîr etmiş bulunur!</b><br/>
Câhiliyye devrinde birinin yakını öldüğü zaman elbisesini ölenin hanımının yâhut bu<br/>
hanımın çadırının üzerine atar ve: “Ben bu adamın malına mîrasçı olduğum gibi<br/>hanımına da mîrasçıyım” der ve böylece kadını elde etme hakkına herkesten daha çok<br/>sahip olurdu. Sonra dilerse kadına ilk mehrini vererek evlenir, dilerse mehrini alıp<br/>kendisine hiç bir şey vermeden onu başkasıyla evlendirir, dilerse de eşinden kalan malı<br/>kendisine fidye vermesi için ona baskı yapar ve hapsederdi. Kadın, üzerine elbise<br/>atılmadan âilesine gidebilirse, kendisiyle ilgili her konuda kendisi hak sahibi olurdu.<br/>İşte onlara: “Kendileri istemedikleri halde mîras kalan malları alır gibi mîras yoluyla,<br/>kadınları almanız size helal değildir” buyurularak bu muâmele yasaklanmıştır.<br/>
<i>“Onlara verdiğinizin,”</i> yani mehrin “<i>bir kısmını”</i> mecbur kalıp size verdiklerinde,<br/>
siz de bunu almak ve <i>“ele geçirmek için, kadınları sıkıştırmayın.”</i><br/>
Burada hitap kocalaradır. ( <img src="RuhulBeyan-1310_6.jpg"/> ) hapsetme ve sıkıştırma demektir. Câhiliyye<br/>
devrinde bir kimse bir kadınla evlendiği ve kendisine de ihtiyacı kalmadığı zaman ona<br/>kötü muâmele, zulüm ve baskının yanı sıra bir de malını kendisine fidye verip çekip<br/>gitmesi için hapsederdi. İşte bu tür davrananlara “Kadınları sıkıştırmayın”<br/>denilmektedir.<br/>
<i>“Apaçık bir edepsizlik yaparlarsa başka.” </i>“Açık edepsizlik”ten maksad,<br/>
başkaldırma, geçimsizlik, kocasına ve kocasının âilesine çirkin, hiddetli sözler<br/>sarfederek eziyet etme gibi çirkin durumlardır. Yâhut “fâhişe”, zinâdır. Buradaki istisnâ<br/>genel durumdan veya bütün vakitlerden yâhut da umûmî illetlerden istisnâdır. Yâni,<br/>“Kadınlarınızı, ancak açık bir edepsizlik durumunda yâhut açıkça bir edepsizlik<br/>yaptıkları vakit, yâhut da açık bir edepsizlik yapmaları sebebiyle olan sıkıştırmalar<br/>hâriç hiç bir durumda yâhut hiç bir zaman veya hiç bir sebeple sıkıştırmanız size helal<br/>değildir. Çünkü bu takdirde sebep, onlar tarafından olmuş olur ki o zaman ayrılmayı<br/>istemekde mâzûr olursunuz.<br/>
