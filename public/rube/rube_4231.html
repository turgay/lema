<a name=4232></a><img src="flower_sep.jpg"/><br/>
<img src="RuhulBeyan-4232_2.jpg"/><br/>
<img src="RuhulBeyan-4232_3.jpg"/><br/>
yücedir. Şâyet bize bir peygamber gönderecek olsa, yanındaki meleklerden birini<br/>gönderirdi.” dediler. Bunun üzerine şu âyet nâzil oldu:<br/>
<i>“Senden önce” </i>geçmiş ümmetlerden<i> “de, kendilerine” </i>çoğunlukla melekler<br/>
vâsıtasıyla <i>“vahyettiğimiz kişilerden” </i>melek değil insanoğlundan <i>“başkasını<br/>peygamber olarak göndermedik.”</i><br/>
Allah Teâlâ’nın “<i><b>melekleri elçiler kılan</b></i>” (Fâtır, 35/1) sözü, melekleri meleklere ya<br/>
da peygamberlere elçi kılan demektir. Allah kadın peygamber göndermemiştir. Çünkü<br/>kadının hali tesettür gerektirir, halbuki peygamberlik insanlar arasına çıkmayı gerektirir.<br/>Yine Allah sabî (çocuk) peygamber göndermemiştir. Îsâ (a.s.)’ın beşikteki nübüvveti<br/>ise buna ters düşmez. Çünkü bu âyette kasdedilen risâlet, daha özel bir risâlettir.<br/>
<b>İbnü’l-Cevzî</b>: “Peygamberler hakkında söylenilen kırk yaş şartının bir aslı yoktur.”<br/>
der.<br/>
Âyette risâlet, nübüvvet ve velâyetin ancak ticâretin ve alış-verişin kendilerini<br/>
Allah’ın zikrinden alıkoymayan ricâlin kalblerinde yerleşeceğine işâret vardır.<br/>
<i>Herkes baş tarafa lâyık değildir<br/>Kerâmet fazl ile ve rütbe kadr iledir<br/></i>Ey Kureyşliler! <i>“Eğer bilmiyorsanız,” </i>Muhammed (s.a.)’in risâletinde şüphe içinde<br/>
iseniz <i>“bilenlere” </i>ehl-i kitâbın âlimlerine <i>“sorun”</i> ki size Allah’ın eski ümmetlere<br/>peygamberleri ancak beşer olarak gönderdiğini haber versinler. Mekkeliler bazı<br/>işlerinde onlarla istişâre ederlerdi. Bu yüzden Allah onları susturmak için ehl-i kitap<br/>âlimlerine havâle etmiştir. Âyette bilinmeyen konularda âlimlere danışmanın vâcib<br/>olduğuna işâret vardır.<br/>
<b>İmam Gazzâlî’</b>ye ilimlerin usûl ve fürûunda geniş bilgiyi nasıl elde ettiği soruldu. O<br/>
da bu âyeti okudu. Yâni bu küllî ilmin bilinmeyen meseleleri âlimlere sorarak ve bu<br/>konuda utanmayı terk ederek hâsıl olduğunu ifâde etti. Bir rivâyette: “<i>Hikmet mü’minin<br/>yitik malıdır; onu nerede bulursa alır</i>.<a href="RuhulBeyans.html#4234">”[150] </a>yâni mü’minin kaybettiğini aradığı gibi<br/>ilim ve hikmeti de araması gerekir.<br/>
<b>44. Apaçık mûcizeler ve kitaplarla <i>(gönderildiler). </i></b><b>İnsanlara, kendilerine</b><br/>
<b>indirileni açıklaman için ve düşünüp anlasınlar diye sana da bu Kur’an’ı indirdik.</b><br/>
“<i>Apaçık mûcizeler ve kitaplarla</i>” gönderildiler. Bu “Onlar ne ile gönderildiler?”<br/>
sorusuna cevab mâhiyetindedir.<br/>
Arap ve arap olmayan bütün “<i>insanlara, kendilerine indirileni” </i>ahkâm, şer’î<br/>
hükümler ve azâbı zorunlu kılan amellerine göre türlü azâb çeşitleriyle helâk olan<br/>
