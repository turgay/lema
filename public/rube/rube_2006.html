<a name=2007></a><img src="RuhulBeyan-2007_1.jpg"/><br/>
<img src="RuhulBeyan-2007_2.jpg"/><br/>
bilmeyerek onu yaparsa demektir. Çünkü sonunun zarara varacağını bildiği veya<br/>zannettiği halde böyle bir işi yapan kimse câhil hükmündedir. Kötülüğü işlemek,<br/>gerçekten veya hükmen cehaletten uzak olmaz.<br/>
İşâret ehli şöyle demişlerdir: <i>“Sizden”</i> ifadesinde, kötülük işleyenlerin iki sınıf<br/>
olduğuna işaret vardır: Ey hidâyete ermiş mü’minler, sizden bir sınıf ve sizden<br/>başkalarından, yani dalalette olan kâfirlerden bir sınıf demektir.<br/>
Cehalet iki kısımdır:<br/>1. Dalalet cehaleti: Bu, ruhlar aleminde serpilen nurun isabet etmemesinin netîcesidir.<br/>2. Cehûliyyet (çok câhil olma) cehaleti: Bu, insanın fıtratında olan aşırı câhilliktir<br/>
(bk. el-Ahzâb, 33/72).<br/>
Buna göre kâfirlerden kim dalalet cehaleti ile bir kötülük yaparsa onun için tevbe<br/>
imkânı yoktur. Bunun aksine mü’minlerden kim fıtratında var olan cehûliyyet cehaleti ile<br/>bir kötülük işlerse tevbe etmesi mümkündür. Nitekim Allah Teâlâ şöyle buyurmuştur:<br/>
<i>“sonra”</i> yaptığı kötülüğün<i> “ardından tevbe eder”</i> o kötülükten döner<i> “ve kendini”</i><br/>
bozduğunu<i> “ıslah ederse”</i> Islâh, yaptığı kötülüğe bir daha dönmemek ve fesâda<br/>sapmamaktır.<i> “bilsin ki O,” </i>Allah Teâlâ kendisini<i> “çok bağışlayan, çok esirgeyendir.”</i><br/>
<b>Kâşifî</b> Farsça tefsirinde şöyle der: <b>İmam Kuşeyrî</b> (rh.a.) şöyle buyurmuştur: Eğer<br/>
melek senin için zillet, Melik (Allah) rahmet yazmışsa, bu halde senin için iki yazı<br/>vardır. Biri ezelî, diğeri vaktinde. Şu kesindir ki sonradan yazılan, ezelde yazılanı iptal<br/>edemez. Bu âyet-i şerîfenin mazmunu, günah derdiyle hasta olanlar için şifadır. Şifanın<br/>şartı ise perhizdir, yani tevbe ve istiğfar.<br/>
<i>Günahkâr olanlar için, gece ve gündüz<br/>İstiğfardan daha iyi bir şerbet yoktur<br/>Dosta kavuşmak arzusunda olanlar için<br/>İnleyip sızlamaktan/yalvarıp yakarmaktan başka çare yoktur</i><br/>
<b>55. Böylece suçluların yolu belli olsun diye âyetleri iyice açıklıyoruz.<br/></b><i>“Böylece âyetleri açıklıyoruz ki”</i> Yani, işte biz böyle benzersiz şekilde itâat ehlinin,<br/>
günahda ısrar edenlerin, Allah’a çok iltica eden kulların (evvâbîn) sıfatları ile ilgili<br/>Kur’an ayetlerini açıklıyoruz ki hak ve hakikat ortaya çıksın ve onunla amel edilsin.<br/>
<i>“suçluların yolu belli olsun.”</i> da ondan sakınılsın.<br/>Suçluların yolunun belli olması ve açıklanması, helak olanın bir delil ile helak<br/>
olması, yaşayanın yine bir delil ile yaşaması içindir.<br/>
Şu halde akıl sâhibine gereken, kurtuluş ve felah yoluna girmek, salah ehlinin<br/>
ulaştıklarına ulaşmaktır. Yolun başı ise tevbe ve istiğfardır.<br/>
