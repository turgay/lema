<a name=7918></a>Şeytanlar “cinnî” ve “insî” olmak üzere iki kısımdır. En’âm sûresi 112. âyet-i<br/>
kerimede insan ve cin şeytanları; Nâs sûresi 6. âyette ise <i><b>“Bu vesveseci şeytanlar<br/>cinlerden ve insanlardandır”</b></i> buyrulmaktadır. İnsanları saptırıp ifsâd eden iki kişiden<br/>birinin Âdem (a.s.)’ın oğlu Kâbil olduğu söylenmiştir. Zîrâ haksız yere adam öldürmede<br/>o kötü bir çığır açmıştır. Bu müfsid kişinin cinlerden olanı ise İblis’tir ki o da küfür ve<br/>şirkte çığır açmıştır. Buna göre ‘bizi saptırdı’ demek, ‘küfür ve isyanda çığır açıp<br/>kötülüğe öncülük etti’ demektir. <i>Aynü’l-meânî</i>’de bu şekilde kaydedilmiştir.<br/>
Merfû olarak nakledilen şu hadis-i şerif bu husûsu teyid etmektedir: <i>“Haksız yere</i><br/>
<i>öldürülen her Müslüman kanından Âdemoğlu Kâbil’e bir pay vardır. Çünkü haksız<br/>yere adam öldürmede o çığır açmıştır.”</i><a href="RuhulBeyans.html#7925">[39] </a>Kâbil’in bacak ve uyluklarından bağlanıp<br/>güneşle birlikte kışın soğuk hücrelerde, yazında sıcak hücrelerde deverân edip durduğu<br/>rivâyet edilir.<br/>
<i>“Aşağılanmışlardan” </i>alçaklardan<i> “olsunlar diye onları ayaklarımızın altına</i><br/>
<i>alalım!”; </i>intikam olarak onları çiğneyelim. Yahut onları cehennemin en alt tabakalarına<br/>atalım. Bu şekilde bizden daha aşağıda olmaları ve şiddetli azapta bulunmalarından<br/>tesellî olalım “<i>diyecekler.”</i><br/>
Bu âyet-i kerimenin işârî bir yorumu şu şekildedir: Elbette nefisler tecellî nurlarının<br/>
ateşiyle kötü sıfatlardan kurtulup mânevî yakınlığın halâvet ve lezzetini tadınca kendi<br/>fıtratında bulunan şeytânî ve hayvânî sıfatlara hükümran olmak ister. Buna imkân<br/>verilince onları himmet ayaklarının altına alıp yok ederek yakınlık makamlarına<br/>yükselir; şeytânî ve hayvânî sıfatları aşağılarda bırakarak yücelere çıkar. Bu ise bir<br/>makamdan diğerine yükselmekle gerçekleşir. Çünkü aşağıda olmanın bıraktığı tesir<br/>ancak bir üst makama yükselmekle ortadan kalkar. Bütün makamların zirvesine kadar<br/>yükselir ve bu minval üzere devam eder.<br/>
İşte kul; nefsin bakâsı ile değil, fenâ ve yokluğu ile bu dünyadan çıkmalıdır. Zîrâ nefis<br/>
fânî olmuşsa kişi feryâd ve figandan kurtulur. Yoksa kâfirlerin feryâd ettiği gibi kişi de<br/>feryâd eder. Hâlbuki kıyâmette feryâd etmenin hiç bir faydası yoktur. Bu âyet-i kerime<br/>burada dost olan birçok kimsenin o gün birbirine düşman olacaklarını bildirmektedir.<br/>Dünya ve âhirette kişinin gerçek dostu yalnızca Allah Teâlâ’dır.<br/>
Bir adamın çok sevdiği bir dostu vardı. Bu dostu vefat edince adamcağız çok üzüldü<br/>
ve cinnet geçirdi. Akıl hastanesine düştü. Bu durum <b>Bâyezîd Bistamî</b> hazretlerine arz<br/>edildi. Bâyezîd (k.s.) bu zâtı zincirlere bağlı iken hastanede ziyaret etti ve adama “Ey<br/>arkadaş! Er geç ölecek olan fânîyi dost tutmakla baştan yanlış yaptın. Aslında ölümsüz<br/>dâimî hayat sahibi olan Allah’ı dost edinmeliydin” şeklinde bir nasîhatte bulundu.<br/>Zavallı adam Bâyezîd hazretlerinin nasihatinin feyziyle ayılıp iyileşti ve kendini<br/>Allah’a ibadete adayarak büyük Allah dostları kervanına katıldı.<br/>
<i>Ey hasta kimse, hastalıktan kurtulduysan<br/>Sirkeyi bırak da bal ye.<br/>Gönül tahtı hevâdan temizlenince</i><br/>
