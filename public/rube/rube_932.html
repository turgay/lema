<a name=933></a><img src="RuhulBeyan-933_1.jpg"/><br/>
anlatıp onları korkutmak içindir. Çünkü onlar hiçbir hileye başvuramayacakları, hiçbir<br/>çare bulamayacakları ve hiçbir kurtarıcılarının olmayacağı bir yere gireceklerdir. Kendi<br/>kendilerine söyleyip kolay göstermeye çalışmaları, bâtıla dayanmak ve imkânsızı<br/>sunmaktan ibârettir.<br/>
Rivâyet olunduğuna göre, “kıyâmet gününde sancağı yükseltilecek kâfirlerden ilki,<br/>
yahûdîlerdir. Allah herkesin gözleri önünde ilk defa onları rezîl edecek ve sonra ateşe<br/>atılmalarını emir buyuracaktır.”<a href="RuhulBeyans.html#935">[18]</a><br/>
Kim ne kazanmışsa o gün tastamam verilecektir. Kazandığının karşılığı verilirken<br/>
hiçbir eksiltme, noksanlaştırma da yapılmayacaktır. Bunda, ibâdetin boşa<br/>çıkarılmayacağına delâlet vardır. Yine bu âyete göre mü’min cehennemde ebedî<br/>kalmayacaktır. Çünkü îmanının ve amelinin karşılığının ona tam olarak verilmesi, ne o<br/>ateşte iken olacaktır, ne de girmeden önce. Öyleyse bu, o ateşten çıktıktan; kurtulduktan<br/>sonra olacaktır.<br/>
Onlardan hiçbiri zulüm görmeyecektir. Her bir nefis, ne fazla azap görecek, ne de<br/>
hakettiğinden az sevap alacaktır. Herkes ne kazanmışsa onu noksansız ve fazlasız olarak<br/>alacaktır. Çünkü zulüm, zerre kadar bile olsa Allah’ın şânından değildir. Allah bundan<br/>münezzehtir. Mü’minlere îmanlarının; kâfirlere ise küfürlerinin karşılığı verilecektir.<br/>
Bu sebeple akıl sahibine yaraşan, günahları denizin köpükleri kadar bile olsa,<br/>
Allah’dan ümidini kesmemektir. Zira Allah, kulunun hüsn-i zannına göre muamele eder.<br/>
Rivâyete göre, kıyâmet gününde cennet ehli cennete; cehennem ehli de cehenneme<br/>
yerleştikten sonra, cehennemin içinden: <i><b>“Yâ Hannân, Yâ Mennân, Yâ Ze’l-celâli<br/>ve’l-ikrâm</b></i>, (ey çok şefkatli Rabbim, ey durmadan veren Rabbim, ey celâl ve ikrâm<br/>sahibi Rabbim!) diye hüzünlü bir ses gelir. Allah Teâlâ buyurur ki:<br/>
– “Ey Cibrîl, ateşteki şu kulumu çıkar.” Cibrîl de onu simsiyah bir güvercin yavrusu<br/>
gibi çıkarır. Eti dökülüp parçalanmış, cismi eriyip gitmiştir. O kul, Cibrîl’e der ki:<br/>
– “Ey Cibrîl! Sakın beni Allah’ın huzûrunda durdurmayasın. Yoksa korkudan<br/>
mahvolurum. Bu kul Allah’ın huzûruna getirilir, Allah da ona şöyle der:<br/>
– “Ey kulum! Şu şu senelerde, şöyle şöyle günahlarını hatırlıyor musun?” Kul der ki:<br/>– “Evet ya Rabbi.” Allah Teâlâ:<br/>– “Öyleyse kulumu ateşe götürün.” diye emreder. Kul, tekrar ateşe götürüldüğü sırada<br/>
dönüp bakar. Allah der ki:<br/>
– “Kulumu bana geri getirin.”<br/>Getirirler, kulun niye dönüp baktığını bildiği halde şöyle sorar:<br/>– “Kulum, niye dönüp baktın?” Kul der ki:<br/>– “Ya Rabbi, günah işledim, senden ümidimi kesmedim. Beni hesaba çektin, yine<br/>
ümidimi kesmedim. Beni ateşe soktun, yine senden ümidimi kesmedim. Ateşten<br/>çıkardın, yine senden ümidimi kesmedim. Tekrar geri gönderdin, yine senden ümidimi<br/>kesmedim.”<br/>
