<a name=4765></a><img src="RuhulBeyan-4765_1.jpg"/><br/>
<b>96. “Bana, demir kütleleri getirin.” Nihâyet dağın iki yanı arasını aynı seviyeye</b><br/>
<b>getirince <i>(vadiyi doldurunca)</i></b><b>: “Üfleyin <i>(körükleyin)</i></b><b>!” dedi. Artık onu kor haline<br/>sokunca: “Getirin bana, üzerine bir miktar erimiş bakır dökeyim.” dedi.</b><br/>
<i>“Bana demir kütleleri getirin.”</i><br/>
<i>et-Te’vîlâtü’n-Necmiyye’</i>de der ki: Bu cümle önceki âyetteki, “<i>kuvvet</i>” kelimesinin<br/>
tefsîridir. Bundan maksad da gerekli âlet ve malzemelerdir.<br/>
Zülkarneyn (a.s.)’ın büyük demir parçası istemesi, onların vergi/ücret verme<br/>
tekliflerini reddetmesine ters düşmez. Çünkü ücret/vergi vermekle emrolunmak, ücreti<br/>vermek ve teslim etmek demektir. Âlet ve malzeme vermek ise işe karşı ücret/vergi<br/>vermek değil kuvvet ve güçle işe yardım etmek demektir.<br/>
<i>Kısasu’l-enbiyâ</i>’da şöyle der: “Onlar: “Bu işe yetecek kadar demiri nereden temin<br/>
edeceğiz?” dediler. Zülkarneyn (a.s.) onlara demir ve bakır mâden yataklarını gösterdi.<br/>Taş ve benzeri diğer malzemeler istemeyip sadece demir getirmelerini emretmesi, o<br/>zaman buna daha fazla ihtiyaç duyulmasından dolayı olabilir. Çünkü sed gibi binalarda<br/>demir asıl malzemeyi teşkil eder.”<br/>
<b>Kâşifî </b>şöyle der: “Nakledilir ki Zülkarneyn onlara demirden kerpiç yapmalarını<br/>
emretti. Hepsi sa‘y ve gayretle çalıştılar, gece gündüz demir kerpiç yapıp duvar yapar<br/>gibi üst üste koydular. Onlara o dağın arasına suya ulaşana kadar dört bin kadem<br/>uzunluğunda altmış beş arşın genişliğinde çukur kazmalarını emretti.”<br/>
<i>Kısasu’l-enbiyâ</i>’da der ki: “İki dağ arasını ölçtü, üç mil buldu.”<br/>Bâzıları demiştir ki: “Yüz fersah olan iki sed arasını kazdı, suya ulaştı. Temelini<br/>
çamur yerine taştan ve erimiş bakırdan yaptı. Binayı da büyük demir parçalarından<br/>ördü. Her demir parçası arasına odun ve kömür koydu.”<br/>
<i>“Nihâyet dağın iki yanı arasını aynı seviyeye getirince (vâdiyi doldurunca)” </i>yâni<br/>
yükseklikte iki dağ arası eşit seviyeye ulaşınca, araları tepeye kadar dolunca -ki,<br/>yüksekliği iki yüz, genişliği elli arşın idi- etrafına körükler koydu. İşçilere: Körük ve<br/>ateşle demir parçalarına: <i>“Üfleyin (körükleyin)! dedi.”</i><br/>
<i>“Artık onu” </i>üflenilen bu demir parçalarını hararette ve görünüşte tıpkı <i>“kor hâline</i><br/>
<i>sokunca:” </i>Zülkarneyn (a.s.), bakırın eritilmesi ve benzeri işleri üstlenen kimselere:<br/><i>“Getirin bana, üzerine bir miktar erimiş bakır dökeyim” </i>yâni onu kızgın demir üzerine<br/>dökeyim<i> “dedi.”</i><br/>
Burada işi yapan işçiler olduğu halde “ateş hâline getirme” işinin Zülkarneyn (a.s.)’a<br/>
isnâdı, onun bu işte asıl, diğer insanların ise âlet yerinde olduğuna dikkat çekmek<br/>içindir. ‘Dökmeyi’ kendisine isnâd etmesi de aynı sırra binâendir.<br/>
<i>Duvarın her yüzünü dümdüz etti<br/>Onun üzerine kaynar tunç döktü</i><br/>
