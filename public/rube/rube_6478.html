<a name=6479></a><i>Ne O’nun vadinde bir nakz ve hilâf vardır,<br/>Ne de işinde boş ve gereksiz bir şey.</i><br/>
Bir kısım müfessirler, önceki âyette geçen “lehve’l-hadîs/boş söz”den maksadın<br/>
müzik olduğu görüşündedirler. Yâni “<i>boş söz</i>” fısk meclisinde fâsıkların teğannî ve<br/>şarkı söylemeleridir. Âyet, fâsıklara mutriplik yapan küçük muğannî köleler veya<br/>muğannîye câriyeleri zemmetmek üzere nâzil olmuştur. Buna göre âyetin mânâsı,<br/>“şarkıcı erkeği veya kadını satın alır” demektir.<br/>
<b>Mekhûl</b> şöyle der: “Kim şarkı söylemek ve dans etmek üzere dansöz bir câriyeyi<br/>
satın alır, para karşılığı dans ettirir ve ölünceye kadar da bu işe devam ederse, o kişinin<br/>cenaze namazını kılmam. Çünkü Allah Teâlâ bu hususta <b>“<i>İnsanlardan öylesi var ki…</i></b><b>”<br/></b>(Lokman, 31/6) buyurmaktadır.<br/>
Bir hadiste şöyle buyrulmuştur: <i>“Allah beni âlemlere rahmet ve hidâyet olarak</i><br/>
<i>gönderdi. Bana tambur, ud, ney gibi çalgı âletlerini, çengi ve Câhiliyye işlerini<br/>ortadan kaldırmayı emretti. Rabbim izzetine yemin ederek şöyle buyurdu:<br/>“Kullarımdan biri kasden bir yudum içki içerse, ister bağışlanan isterse azap gören<br/>olsun, kıyâmet günü ona mutlaka o kadar irin içiririm. Fakat benden korkarak o<br/>yudumu içmeyi terk ederse, kıyâmet günü ona mukaddes havuzlarımdan içiririm.”</i><a href="RuhulBeyans.html#6483">[63]</a><br/>
Başka bir hadiste ise şöyle buyrulmuştur: <i>“Ben, çalgı âletlerini kırmak ve domuzları</i><br/>
<i>öldürmek üzere gönderildim.<a href="RuhulBeyans.html#6483">”</i>[64]</a><br/>
<b>İbn Kemâl</b> der ki: “Mezâmîr” kelimesinden maksad, aslında boru ve benzeri içine<br/>
üflenen âletlerin isimleri ise de genel olarak bütün müzik âletleridir. Hadisteki<br/>“<i>kırmak</i>”, gerçek anlamda kırmak değil, nehyi pekiştirmek içindir.<br/>
Yine bir hadiste şöyle buyrulmuştur: <i>“Kulaklarını şarkı ve türkü ile dolduran kişiye</i><br/>
<i>kıyâmet günü rûhânîlerin seslerini dinleme izni verilmez.”</i> “Ruhânîler kimdir, ey<br/>Allâh’ın Rasûlü?” diye sorulduğunda ise Efendimiz (s.a.): <i>“Cennet ehlinin<br/>okuyucularıdır.”</i> buyurdu.<a href="RuhulBeyans.html#6483">[65] </a>Yâni melekler, iri gözlü huriler ve diğerleridir.<br/>
Maânî âlimleri derler ki: “Âyetteki “<i>satın alma</i>” fiili, genel olarak “değiştirme” ve<br/>
“tercih etme” mânâsında kullanılsa da eğlence, oyun ve çalgı âletlerini Kur’ân’a tercih<br/>eden herkes bu âyetin şümûlü içine girer. Nitekim <i>el-Vasît</i>’ta böyle geçmektedir.<br/>
<i>en-Nisâb</i>’da ise şöyle der: “İslâm idâresi altında bulunan gayr-i müslimlerin çalgı<br/>
âletlerini alenen satmaları ve açıkça şarkı-türkü söylemeleri yasaklanır. Bayram<br/>günlerinde şarkı söylemeye ruhsat veren hadislere gelince, onlar terk edilmiş olup<br/>bugün onlarla amel edilmemektedir. Bu yüzden muhtesib, bayram günleri çalınan çalgı<br/>âletlerini yakmakla vazifelidir.<br/>
Bilesin ki Kur’ân sözlerin en doğrusu, en güzeli; onu dinlemek ve ona kulak vermek<br/>
de Allâh’ın rahmetini celbeden pek mühim vesilelerden biri olduğundan, onu güzel ve<br/>hoş sesle okumak müstehab sayılmıştır. Çünkü bu, kalbin yumuşamasına ve korkunun<br/>gönle işlemesine sebep olur. <i>Fethu’l-Karîb</i>’de geçtiği üzere İmam-ı A’zam bu<br/>görüştedir. Ancak <i>Ebkâru’l-efkâr’</i>da belirtildiği üzere, gelişigüzel uzatmalarla kırâat<br/>
