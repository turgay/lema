<a name=9960></a><img src="RuhulBeyan-9960_1.jpg"/><br/>
<img src="RuhulBeyan-9960_2.jpg"/><br/>
<i>“Ve o”</i> bazen sizlerin iddiâ ettiği gibi <i>“bir şâir sözü değildir.”</i> Kur’an’a ve onun<br/>
Allah’ın kelamı olduğuna ya da Peygamber (s.a.)’e ve onun Allah’ın katından<br/>gönderilmiş bulunduğuna <i>“ne kadar az inanıyorsunuz.”</i> Âyette yer alan “az”lıktan<br/>maksad, azlık değil yokluktur. Buna göre âyet-i kerîmenin mânâsı; “Siz hiç<br/>inanmıyorsunuz” demektir. Bu ifâde, insanın ziyâretine hiç gelmeyen bir arkadaşına<br/>dönüp de “bizi ne de az ziyârete geliyorsun” demesine benzer.<br/>
Fakir (<b>Bursevî</b>)’ye göre âyet-i kerîmede yer alan îman azlığı, müminlerin azlığı<br/>
dikkate alınarak söylenmiş de olabilir. Buna göre; “siz ne kadar az inanıyorsunuz”<br/>demek, “sizin içinizde inananlar ne kadar azdır” anlamındadır. Buna benzer âyetleri de<br/>aynı şekilde tefsir etmek mümkündür.<br/>
<b>42. Bir kâhin sözü de değildir <i>(o)</i></b><b>. Ne de az düşünüyorsunuz!<br/></b>Bazen de iddiâ ettiğiniz gibi <i>“o bir kâhin sözü de değildir.”</i> Burada “kavl”<br/>
kelimesinin tekrar zâhir isim olarak zikredilmesi, onların hak olan Kur’an ve sâdık olan<br/>peygamber hakkındaki yalan sözlerini iptal ve çürütme noktasındaki mübâlağa ve abartı<br/>maksadıyladır. Yoksa bu ikinci âyette “kavl/söz” yerine onu ifâde eden bir zamir<br/>kullanılabilirdi.<br/>
Âyetteki “kâhin” kelimesiyle kasdedilen; gelecek zamanda olacak şeyleri haber veren,<br/>
sırları bildiğini, gaybın bilgisini mütâlaa ettiğini iddiâ eden insandır.<br/>
<i>Keşfu’l-esrar’</i>da ifâde olunduğuna göre kâhin; kendisinin cinlerden hizmetçileri<br/>
bulunduğunu ve kendisine bir çeşit vahiy getirdiklerini iddiâ eden kimsedir. Kehânet<br/>Peygamberimiz (s.a.)’den sonra ortadan kalkmıştır. Çünkü cinler gökteki sırları<br/>dinlemekten men olunmuşlar ve bu hareketi yapmalarına engel olunmuştur.<br/>
<b>Râğıb İsfahânî</b> <i>Müfredat</i> isimli eserinde der ki: Kâhin, bize geleceğe âid haberleri<br/>
bildiren “arrâf” gibi, bir çeşit zan ile geçmişte gizli kalmış haberleri haber veren<br/>kişidir. Bu iki sanat bazen doğru, bazen yanlış zanna dayalı oldukları için<br/>Peygamberimiz (s.a.) şöyle buyurmuşlardır: <i>“Kim bir arrâfa veya kâhine gelir de onun<br/>dediğini tasdik ederse Allah’ın Muhammed’e indirdiğini inkâr etmiş sayılır.” </i><a href="RuhulBeyans.html#9968">[77]</a><br/>
<b>İbn Melek</b>’in <i>Şerhu’l-meşârık</i> isimli eserinde ifâde olunduğuna göre arrâf; çalınan<br/>
bir şeyi veya kaybolan nesnenin yerini insanlara haber veren kimsedir. Kâhin ise;<br/>gelecekte olacakları haber verendir. <i>es-Sıhah</i>’a göre arrâf ile kâhin aynı anlamadır.<br/>
<i>“Ne de az düşünüyorsunuz?”</i> yâni ne kadar az düşünüyorsunuz ya da ne kadar az<br/>
zaman düşünüyorsunuz. Bir başka ifâdeyle, siz aslında hiç düşünmüyorsunuz.<br/>
<b>Kâşifî</b> demiştir ki; çok az öğüt alıyorsunuz, yâni öğüt alıcı değilsiniz. <i>Keşfü’l-</i><br/>
<i>esrâr</i>’da şöyle gelmiştir; çok az öğüt kabul ediyorsunuz, az öğüt buluyorsunuz. <i>Tâcü’l-<br/>masâdir</i>’de belirtildiğine göre “tezekkür”; zikretmek, söylemek, hatıra getirmek, öğüt<br/>
