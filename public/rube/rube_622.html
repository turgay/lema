<a name=623></a><img src="flower_sep.jpg"/><br/>
<img src="flower_sep.jpg"/><br/>
<i>kendi kendinizi tehlikeye atmayın”</i> âyetini indirdi. <i>“Yâni mal ve âile arasına sıkışıp<br/>kalmak sûretiyle cihâdı terkederek kendinizi tehlikeye atmayın.”</i><br/>
<b>Ebû Eyyûb el-Ensârî </b>(r.a.) vefât edinceye kadar Allah yolunda cihâd etmiştir. En son<br/>
<b>Hz. Muâviye </b>döneminde İstanbul’a yapılan bir sefere katılmış, bu kuşatmada vefât<br/>etmiş ve İstanbul surları dibine defnedilmiştir. Bugün hâlâ İstanbul halkı, kendisini<br/>vesîle ittihâz ederek Allah’dan şifâ talebinde bulunur.<br/>
Bir hadis-i şerifte şöyle buyurulmuştur: <i>“Cihâd niyeti taşımadan ölen (müslüman),</i><br/>
<i>bir çeşit nifâk üzere ölmüş olur.<a href="RuhulBeyans.html#625">”</i>[118]</a><br/>
Fakirlere iyilik edin. Çünkü Allah fakirlere iyilik edenler hakkında hayır diler.<br/>
Anlatılır ki: <b>Haccâc </b>Irak valiliğine tayin edildiğinde, her gün bir sofra kurdurarak<br/>10.000 kişiye yemek veriyor ve halkı yemeğe dâvet etmek için adamlar gönderiyordu.<br/>Talepler artınca Haccâc halkı toplayıp: “Ey nâs! Bundan böyle benim dâvetçim<br/>güneştir; güneş doğunca sabah yemeğine, batınca akşam yemeğine geliniz,” dedi. Halk<br/>bu şekilde yemeğe gidip gelmeye başladı. Bir gün, gelenlerin sayısında azalma<br/>olduğunu gören Haccâc hemen: “Bu insanlara ne oldu da, sayıları böyle azalıverdi?”<br/>diye sordu. Bir adam cevap verdi: “Ey Emir! Sen halkı o kadar zenginleştirdin ki, artık<br/>evlerinde yiyorlar; senin sofrana gelmeye gerek duymuyorlar.” Cevap Haccâc’ın çok<br/>hoşuna gitti ve adama: “Allah hayrını versin, otur bakalım!” diyerek hoşnutluğunu<br/>belirtti. İşte devrinin en zâlimi Haccâc’ın bile halkına iyilik ve cömertliği bu<br/>şekildeydi.<br/>
<b>Sa’dî </b>der ki:<br/><i>İyilik yap, yarın kıyâmette divan kurulacak,<br/>Herkese iyiliğine göre makam verilecektir.</i><br/>
<b>Hüdâyî </b>Hazretleri nakleder: Esedoğulları ve Kays kabîlesinden bir gurup Nûmân’ın<br/>
yanına gelmek üzere yola koyuldular. Yolda, cömertliğiyle meşhur Hâtim Tâî’ye<br/>rastladılar. Dediler ki: “Biz seni övgü ve hayırla yâdeden bir kavmin yanından<br/>geliyoruz. Onlar sana bir mesaj gönderdiler.” Hâtim: “Nedir o mesaj?” diye sorunca<br/>Esedîler, Nâbiğa’ya âid bir şiir okudular. Hâtim de şiire şiirle karşılık verdi. Bunun<br/>üzerine: “Bizim bir ihtiyacımız var ama, senden istemekten utanıyoruz,” dediler. Hâtim:<br/>“Neye ihtiyacınız var?” diye sordu. Onlar da: “Bizim bir arkadaşımız var, O devesini<br/>kaybetti,” dediler. Hâtim: “İşte atım. Arkadaşınızı bindirin ve alın gidin onu,” dedi. Atın<br/>bir de tayı vardı. Câriye, tayı elbisesiyle bağladı. Fakat tay kurtulup annesinin peşinden<br/>gitmeye başladı. Câriye de geri çevirmek için tayın peşine düştü. Bu manzarayı gören<br/>Hâtim, adamların arkasından: “Peşinizden gelenler de sizindir,” diye bağırdı. Onlar da<br/>atı, tayı ve câriyeyi alıp gittiler. <b>İbn Zeydün el-Vezir</b>, <i>Risâle’sinin</i> şerhinde de olay<br/>böyle nakledilmiştir.<br/>
