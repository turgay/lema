<a name=4740></a>Dolayısıyla Hızır (a.s.)’ın fiilinin zâhiri tahrîb, bâtını tamirdi.<br/>Yine <i>Mesnevî</i>’de şöyle der:<br/>
<i>Birisi geldi yeri bellemeye, sürmeye başladı.<br/>Aptalın biri dayanamayıp bağırmaya başladı.<br/>Dedi ki: Bu yeri neden yıkıyorsun...<br/>Neden yarıyor dağıtıyorsun?<br/>Adam dedi ki: A ahmak, yürü git... Benimle uğraşma!<br/>Sen, yapılmayı yıkılmada bil!<br/>Bu yer, böyle çirkin ve yıkık bir hale gelmedikçe<br/>Nasıl olur da gül bahçesi, buğday tarlası haline gelir?<br/>Düzeni alt üst olmadıkça nasıl olur da<br/>Bostanlık, ekinlik olur; mahsul ve meyve yetiştirir?<br/>Yarayı neşterle deşmedikçe<br/>İyileşir onulur mu hiç?<br/>İlaçla kanın, balgamın, safranın, iliğin temizlenmezse,<br/>Hastalık nasıl geçer, nasıl şifâ bulur?<br/>Terzi kumaşı paramparça eder...<br/>Bir kimse çıkıp da o sanatını bilen terziye,<br/>Bu canım atlası neden bu hale getirdin... Neden kestin!<br/>Ben kesik kumaşı ne yapayım der mi?<br/>Her eski yapıyı yeniden yapmak için,<br/>Önce eski yapıyı yıkmazlar mı?<br/>Marangoz, demirci ve kasap da<br/>Bunun gibi yıkıp yakıp harap etmezler mi?<br/>O halileyi, belileyi dövmek,<br/>Onları âdetâ telef etmek, bedenin yapılmasıdır.<br/>Buğdayı değirmende öğütülüp ezilmeseydi,<br/>Nasıl ekmek olurdu da sofralarımızı süslerdi?</i><br/>
Mecâzî varlığı yok etmekte, hakîkî varlığın tahsîli vardır. Beşeriyyet ve onun vasıfları<br/>
var olduğu müddetçe ilâhî ahlâkın eserleri insanda tecellî etmez.<br/>
<i>et-Te’vîlâtü’n-Necmiyye’</i>de şöyle der: “Âyette bâzı işaretler vardır:<br/>1- Geminin gasbedilmemesi için delinmesi ve onun kusurlu yapılması, zâhiren şer‘î<br/>
hükümlerden değildir. Fakat şeriatın bâtını yönünden sâhibine bir maslahat<br/>bulunduğundan buna cevaz verilmiştir. Bu, hakîkate uygun olduğunda şeriatın zâhirinde<br/>câiz olmayan bir hususta şeriatın bâtınında salâhının fesâdından fazla olduğunu<br/>gördüğünde müctehidin hükmetmesinin câiz olduğunun bilinmesi içindir. Nitekim<br/>“<i>Onların arkasında, her (sağlam) gemiyi gasbetmekte olan bir kral vardı.</i>” ifâdesi<br/>buna işaret eder.<br/>
