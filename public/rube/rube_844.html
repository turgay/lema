<a name=845></a><img src="RuhulBeyan-845_1.jpg"/><br/>
<img src="RuhulBeyan-845_2.jpg"/><br/>
<b>266. Sizden biriniz arzu eder mi ki, hurma ve üzüm ağaçlarıyla dolu, arasından</b><br/>
<b>sular akan ve kendisi için orada her çeşit meyveden <i>(bir miktar) </i></b><b>bulunan bir<br/>bahçesi olsun da, bakıma muhtaç çoluk çocuğu varken kendisine ihtiyarlık gelip<br/>çatsın, bahçeye de içinde ateş bulunan bir kasırga isabet ederek yakıp kül etsin!<br/><i>(Elbette bunu kimse arzu etmez.) </i></b><b>İşte düşünüp anlayasınız diye Allah size âyetleri<br/>açıklar.</b><br/>
Âyetin baş tarafında bulunan hemze, böyle bir şeyi kimsenin istemeyeceğini belirtmek<br/>
için getirilmiştir. Yani sizden hiçbiriniz hurma ve üzüm ağaçlarıyla dolu bir bahçesi<br/>olup böyle bir musîbetin başına gelmesini istemez.<br/>
Burada cennet, birbirine sarmaş dolaş olmuş ağaçlar mânâsına kullanılmıştır.<br/>
Altlarından sular akmasına bu mânâ daha uygundur. Cennetle, üzerinde bolca ağaç<br/>bulunan toprak parçası mânâsında bahçe kasdedilirse o zaman “ağaçların altından” diye<br/>muzâf takdîrine ihtiyaç duyulur. <i>“Her türlü meyvadan onun için bir rızık vardır.”<br/></i>cümlesi, <i><b>“Bizden her birimizin mâlûm bir makamı vardır.”</b></i> (es-Saffat, 37/164)<br/>âyetine benzemektedir.<br/>
<i>“Semerât”</i> yani meyvelerden maksad umûm değil, çokluktur. Nitekim <i><b>“Her türlü</b></i><br/>
<i><b>imkan (bolca) verilmiş”</b></i> (en-Neml, 27/23) âyetinde de umûm değil çokluk<br/>kastedilmiştir.<br/>
<i>“Hurma ve üzüm ağaçlarından oluşan bir bahçe”</i> denildikten sonra <i>“orada her</i><br/>
<i>türlü meyve var”</i> denilmektedir. Bu nasıl olur? denilirse şöyle cevab veririz: Hurma ve<br/>incir, meyvelerin en faydalısı olmaları hasebiyle tağlîben bu ikisi zikredilmiş ve<br/>bahçenin bunlardan teşekkül ettiği belirtilmiştir. Halbuki bahçede diğer meyve ağaçları<br/>da mevcûddur. Bahçe bu şekilde meyvelerle dolu iken, yaşamak için gereken şeyleri<br/>tedârik etmekten âciz bırakan ve bahçenin gelirine daha çok muhtaç eden ihtiyarlık yaşı<br/>gelip çatmıştır. Bu adamın, aynı zamanda, kendi hayatlarını sürdürmeye güç yetiremeyen<br/>bakıma muhtaç küçük küçük çocukları da vardır.<br/>
<i>“İ’sâr”</i> yeryüzünde dönerek sütun gibi göğe yükselen şiddetli kasırga, demektir.<br/>
Adam bu halde iken, içinde ateş bulunan bir kasırga gelip; o bahçeyi yakıp kül<br/>etmektedir. Bütün meyveler zâyi olup gittiği gibi bahçe de harâb olmuştur. Bahçe sâhibi<br/>ise hayretler içinde kalmıştır. Bahçeyi ekerek tekrar eski durumuna getirmesi mümkün<br/>olmadığı gibi, küçük ve bakıma muhtaç çocuklarının ona bu hususta yardım<br/>edebilmeleri de söz konusu değildir.<br/>
Bu, yaptığı iyiliği riyâ, ezâ vb. şeylerle boşa çıkaran ve kıyâmet günü sevâba en çok<br/>
muhtaç olduğu bir anda yaptığı iyiliklerin sevâbının yok olmuş olduğunu gören kimsenin<br/>hayret ve üzüntüsünü anlatan bir temsildir. Sırrı ile melekût alemini dolaşan, fikri ile<br/>ceberût cennetlerine yükselen, sonra gerisin geriye asılsız ve yalan alemine dönen ve<br/>
