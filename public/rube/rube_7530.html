<a name=7531></a><img src="RuhulBeyan-7531_1.jpg"/><br/>
kelimelere göre tefsir etmiş olmaktadırlar ki tarafımızdan buna temas edilmişti.<br/>
<b>Hasan Basrî</b> der ki: Ey Âdemoğlu! Sana kesin haber ölüm esnâsında gelecektir.<br/>Bu durumda bir müminin perde kalkacak olsa dahi yakîninin artmayacağı derecede<br/>
kesin bir îman sâhibi olması gerekir. Nitekim Hz. Ali (r.a.), “Perde kalkacak olsaydı<br/>bile yakînim artmazdı” buyurmuştur.<br/>
<i>Hâli, cenneti ve cehennemi bildim,<br/>Şunu iyi bilmek gerekir ki,<br/>Eğer aradan perdeyi kaldırırlarsa,<br/>O kesin inanç bir zerre kadar bile artmaz.</i><br/>
Bu sözün mânâsı şudur: Dünyâ, perde yurdudur. Ama haşr, dirilip toplanma, sevap,<br/>
cezâ, nimetler, cehennem vs. âhiret halleri benim için yakîn yâni kesin inanç hâline<br/>gelmiştir. Bu sebeple bütün bunları göreyim diye perdeyi aradan kaldırsalar bile, benim<br/>kesin inancımda bir zerre bile artış olmaz. Çünkü benim bugünkü yakînî (kesin) bilgim,<br/>yarın âhiretteki kesin bilgim gibidir.<br/>
Kur’an, kâfirlerin öldükten sonra kendisine ve haber vermiş olduğu hususlara îman<br/>
edeceklerini, ama bu îmanlarının kabul edilmeyeceğini haber vermektedir.<br/>
<b>Hakîm Ebü’l-Kâsım</b>’a şöyle bir soru soruldu: İsyanından tevbe eden âsî bir mümin<br/>
mi, yoksa küfründen tevbe edip îmâna dönen bir kâfir mi (daha büyük bir iş yapmıştır)?<br/>Ebü’l-Kâsım şöyle cevap verdi: Tabii ki isyanından vazgeçen âsî mümin. Zira kâfir<br/>küfretmekte olduğu sırada ecnebîdir, âsî ise isyan ettiği sırada bile Rabbini<br/>tanımaktadır. İslam’a giren bir kâfir, ecnebîlikten maârif derecesine ulaşırken, âsî<br/>mümin tevbe etmekle, maârif derecesinden sevgililer (<i>ahibbâ</i>) derecesine ulaşmış<br/>olmaktadır.<br/>
Öyle ise ölümden önce, her hâl ü kârda tevbe ederek Allah Teâlâ’ya yönelmemiz son<br/>
derece gerekli bir husustur. Ta ki Cenab-ı Hakk’ın lütuf ve keremiyle hakkımızdaki<br/>va’îd ve tehdidler zâil olup vaad ve te’yidler ortaya çıkabilsin; her durumda genişlik<br/>hâsıl olabilsin; zâhirde de bâtında da üzerimize feyizler dökülebilsin<a href="RuhulBeyans.html#7531">.[53]</a><br/>
<a href="RuhulBeyans.html#7530">[48].</a> Aclûnî, I, 237.<br/><a href="RuhulBeyans.html#7530">[49].</a> Aclûnî, I, 237.<br/><a href="RuhulBeyans.html#7530">[50].</a> Bk. Buhârî, “Deavât”, 20; <i>Müsned</i>, VI, 217.<br/><a href="RuhulBeyans.html#7530">[51].</a> Kurtubî, XV, 231.<br/><a href="RuhulBeyans.html#7530">[52].</a> Münâvî, VI, 77.<br/><a href="RuhulBeyans.html#7531">[53].</a> Sâd sûresi (kullarını) gözetlemekte olan (Allah’ın) yardımıyla 3 Cemâziye’l-<br/>
âhir 1112 (15 Kasım 1700)’de tamam oldu.<br/>
