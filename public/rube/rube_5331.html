<a name=5332></a><img src="flower_sep.jpg"/><br/>
<img src="RuhulBeyan-5332_2.jpg"/><br/>
“<i>Allah’ın, kulları üzerindeki hakkı, onların sadece Allah’a kulluk etmeleri ve hiçbir<br/>şeyi O’na ortak tutmamalarıdır. Ey Muâz, bunları yaptıkları takdirde kulların Allah<br/>üzerindeki hakkı nedir bilir misin?</i>” buyurdu. Ben de: “Allah ve Rasûlü daha iyi bilir.”<br/>dedim. Bunun üzerine “<i>Onlara azâb etmemesidir.</i>” buyurdu.<a href="RuhulBeyans.html#5333">[29]</a><br/>
Şu halde kulun haniflik milleti/dîni üzere olması için ibâdeti Allah’a tahsis etmesi ve<br/>
şirk şâibesinden kurtulması gerekir. Bu millet ise Âdem (a.s.)’dan bugüne kadar birdir.<br/>O da tevhid ve yakîne bağlılıktır.<br/>
Rasûlullah (s.a.)’e: “Hangi amel daha fazîletlidir?” diye soruldu. “<i>Allah ve Rasûlü’ne</i><br/>
<i>îman.</i>” buyurdu. “Sonra hangisidir?” diye soruldu. “<i>Allah yolunda cihad.</i>” buyurdu.<br/>“Sonra hangisidir?” diye soruldu. “<i>Allah katında makbul olan hacdır.</i>” buyurdu.<a href="RuhulBeyans.html#5333">[30]</a><br/>
Bir hadîste şöyle buyrulmuştur: “<i>Sizin için en çok korktuğum şey, küçük şirktir</i>.”<br/>
Ashab (r.anhüm): “Küçük şirk nedir, yâ Rasûlallah?” diye sordular. Rasûlullah (s.a.):<br/>“<i>Riyâdır</i>.” buyurdu.<a href="RuhulBeyans.html#5333">[31]</a><br/>
<i>Mürâî, herkesi mâbûd edinir<br/>Bu yüzden mürâîye müşrik denilir</i><br/>
<b>Hâfız</b> der ki:<br/>
<i>Sanki kıyâmet gününe inanmazlar da<br/>Allah’ın işinde bu hîlelerde, bu düzenlerde bulunurlar</i><br/>
Şirk, kötülüklerin en çirkinidir. Tevhid de iyiliklerin en güzelidir. Bir hadiste şöyle<br/>
buyrulmuştur: “<i>Bir kötülük yaptığında, onun yanında hemen bir iyilik işle. Çünkü<br/>iyiliğin karşılığı on katı verilir</i>.” Efendimiz’in muhâtabı: “Yâ Rasûlallah, Lâ ilâhe<br/>illallah sözü hasenâttan (iyiliklerden) midir?” diye sordu. O da: “<i>Hem de hasenelerin<br/>(iyiliklerin) en güzelidir.</i>” buyurdu.<a href="RuhulBeyans.html#5333">[32]</a><br/>
<b>32. Durum öyledir. Her kim Allah’ın hükümlerine saygı gösterirse, şüphesiz bu,</b><br/>
<b>kalblerin takvâsındandır.</b><br/>
“<i>Durum öyledir.</i>” Zikredilen Allah’ın emir ve yasaklarına saygı göstermenin daha<br/>
hayırlı olması, Allah’a ortak koşmaktan ve yalan söylemekten uzak durmanın lüzumlu<br/>bir iş olduğu hususunda durum böyledir. Ya da bu hususlara uyun, demektir.<br/>
“<i>Her kim Allah’ın hükümlerine saygı gösterirse, şüphesiz bu, kalblerin</i><br/>
<i>takvâsındandır.</i>” Şüphesiz onlara hürmet, kalblerin takvâsından neş’et eder. Takvânın<br/>özel olarak kalblere tahsisi, onların takvânın merkezi olması sebebiyledir. Takvâ orada<br/>sebat bulur ve yerleşirse, onun tesiri diğer âzâlarda da görünür.<br/>
