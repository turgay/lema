<a name=1603></a><img src="flower_sep.jpg"/><br/>
<img src="RuhulBeyan-1603_2.jpg"/><br/>
<img src="RuhulBeyan-1603_3.jpg"/><br/>
Hz. Meryem’in Allah’ın veli kullarından olduğu kabûl edilir. Onun hakkında ifrat ve<br/>
tefrite düşenler, şekâvete düşmüşlerdir. Bu kâide, Allah’ın velî kullarının hepsi için<br/>geçerlidir. Onlara hürmeti terkederek ve eziyet etmek isteyerek onları inkar edenler<br/>şekavete düşenlerdir.<br/>
Onlar hakkında gereksiz îtikadlara sâhip olanlar ise, onlara aşırı hürmet göstererek<br/>
şekâvete düşerler. Büyük Allah dostlarının çoğu hakkında insanlar bu duruma<br/>düşmüşlerdir. Bu kısım, <i>“et-Te’vîlâtü’n-Necmiyye”</i>den alınmıştır.<br/>
<i>Mesnevî’</i>de şöyle denilmiştir:<br/>
<i>Nazeninsin, nazlısın, ancak kendi halince<br/>Allah aşkı için, ne olur aşma haddini<br/>Cümle âlem bu sebepten kaybetti yolunu<br/>Çok az insan Hak dostlarından haberdar oldu<br/>İnsanoğlunun sırrının ortaya çıkması için<br/>Uzun zaman gerekir<br/>Beden duvarının altında hazine mi var? Yoksa<br/>Yılan deliği, karınca yuvası, ejderha sığınağı mı?</i><br/>
<b>159- Ehl-i kitaptan her biri, ölümünden önce ona muhakkak îman edecektir.</b><br/>
<b>Kıyamet gününde de o, onlara şâhit olacaktır.</b><br/>
<i>“Ehl-i kitap’tan”, </i>yahûdî ve hristiyanlardan<i> “her biri, ölümünden önce ona”</i> Hz.<br/>
Îsâ’ya <i>“muhakkak îman edecektir.”</i> Yâni, bir yâhûdîye ölüm anında âhiret halleri<br/>gösterildiği vakit melekler onun yüzüne ve arkasına vururlar ve: “Îsâ (a.s.) sana nebî<br/>olarak gönderildi de sen onu inkar ettin, yalanladın.” derler. Artık o da inanmanın<br/>kendisine fayda vermeyeceği bir vakitte ona îman eder. Çünkü mükellefiyet zamanı artık<br/>geçmiştir. Melekler, hristiyana da şöyle der: “Allah’ın kulu ve Rasûlü Îsâ (a.s.) size<br/>gönderildi. Halbuki sen O’nun tanrı olduğunu iddia ettin. O’na “Allah’ın oğludur.”<br/>dedin.” O zaman hristiyan O’nun Allah’ın kulu olduğuna inanır, fakat bu îmanın<br/>kendisine fayda vermeyeceği bir zamanda inanmış olur.<br/>
Denilir ki, yâhûdîlerden ve ehl-i kitaptan vefat eden her kişi, son anında Hz. Îsâ’ya<br/>
îman eder. Ölümü nasıl olursa olsun bu böyledir. Yanarak ölse, suda boğulsa, bir çukura<br/>düşse, göçük altında kalsa ya da onu yırtıcı hayvanlar yese bu değişmez. Hatta <b>İbn<br/>Abbas </b>(r. anhümâ)’a: “Evinden düşüp ölse de böyle midir?” diye sorulmuş, o da:<br/>“Onunla havada konuşulur.” cevabını vermiştir. “Onlardan birinin boynu vurulsa, nasıl<br/>olur?” denilince: “Dilini sağa sola oynatarak ona inandığını söyler.” demiştir.<br/>
