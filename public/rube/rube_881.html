<a name=882></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-882_3.jpg"/><br/>
<img src="RuhulBeyan-882_4.jpg"/><br/>
<img src="RuhulBeyan-882_5.jpg"/><br/>
<i>Eğer bir melek şeytanla oturup kalkarsa,<br/>Şeytan ona vahşet, hıyânet ve hîle öğretir.<br/>Kötülerden iyilik öğrenemezsin.<br/>Kurttan da kürkçülüğü bekleyemezsin.</i><br/>
Allah Teâla, kullarının, hesaba çekileceklerini göz önünde bulundurarak sürekli<br/>
olarak hareketlerini kontrol etmelerini, gaflete düşmeksizin gerekeni yapmalarını ve<br/>gönüllerine gelen düşüncelere dikkat etmelerini istemektedir. Ancak böylelikle kulluğun<br/>gerektirdiği âdâbı yerine getirebileceklerini ve Allah’ın azâbından kurtulabileceklerini<br/>belirtmektedir.<br/>
İnsan, halk âlemi ve emir âlemi olmak üzere iki âlemden mürekkeptir. Emir âleminden<br/>
olmak üzere nûrânî bir ruhu, halk âleminden olmak üzere de süflî ve zulmânî bir nefsi<br/>vardır. Rûh ve nefs âid oldukları âlemlere meyil gösterirler. Ruh, âlemlerin Rabbı olan<br/>Allah’a yakın olmayı; nefs ise Hak’tan uzaklaşıp esfel-i sâfiline inmeyi ister.<br/>
Allah Teâla nefisleri, içinde bulundukları kötülüklerden temizleyip kurtarmak ve<br/>
kendine yaklaştırmak için Hz. Muhammed (a.s.)’i peygamber olarak göndermiştir.<br/>Nefisler ancak ruh aracılığıyla kazanacakları güzel ahlâk sâyesinde temizlenip aydınlığa<br/>kavuşurlar. Bu nokta Allah’ın velî kullarının makamıdır. Allah onları karanlıklardan<br/>nûra çıkarır.<br/>
Şeytanı ise şeytana dost, Allah’a düşman olanların rûhlarını rûhânî aydınlıktan nefsânî<br/>
karanlıklara sokmak için görevlendirmiştir. Nefsin rûha üstün gelmesi bu neticeyi<br/>doğurur. Neticede bu kimseler cehennemin en alt tabakasına giderler.<br/>
Hakikat noktasından âyetin mânâsı şöyledir: Nefsânî vasıfların, zâhirde şerîata<br/>
muhâlif, bâtında tabîata uygun olarak gönlünüze bıraktığı düşünceleri açığa vurun veya<br/>tarikat yardımıyla tabiata muhalefet edip şeriata muvafakat etmek suretiyle bu<br/>düşünceleri gizleyin, her iki halde de Allah sizi hesâba çeker. Ya nefsi temizleyerek<br/>onu, rûhun nûrunu ve ahlâkını kabûle uygun hâle getirir veya ruhu kirleterek onu, nefsin<br/>karanlıklarını kabûle mecbûr eder. Allah dilediği kimseyi, nefsini rûhun nûrlarıyla<br/>rûhunu da Hakkın nûrlarıyla aydınlatmak sûretiyle mağrifet eder. Dilediğini de, nefsini<br/>cehennem ateşine atmak, rûhunu da Aliyyü’l-Kebir olan Allah’tan ayrı kalmak ateşiyle<br/>yakmak sûretiyle azâb eder.<br/>
Allah, halk ve emir âleminden mürekkep olan insana hem lütfunu hem de kahrını<br/>
izhara kadirdir. <b>Necmuddin Dâye</b> (k.s.)’nın <i>Te’vîlât</i>’ında böyle yazılıdır.<br/>
<i> </i><br/>
<i> </i><br/>
