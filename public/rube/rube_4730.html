<a name=4731></a><img src="RuhulBeyan-4731_1.jpg"/><br/>
<img src="RuhulBeyan-4731_2.jpg"/><br/>
<img src="RuhulBeyan-4731_3.jpg"/><br/>
<img src="RuhulBeyan-4731_4.jpg"/><br/>
<i>Ben sizin hepinizden önce müslüman oldum.<br/>Küçük bir yaşta ki, henüz bülûğa ermemiştim.</i><br/>
Yâni Ali (r.a.) müslüman olduğu zaman sekiz yaşındaydı. O zaman çocuklar mükellef<br/>
sayılırlardı. Çünkü sabî çocuktan mükellefiyetin kaldırılışı ile ilgili hadis Hayber<br/>yılında vârid olmuştu.<br/>
<i>el-İrşâd</i>’da der ki: Îmandan sonra küfre dönmek (irtidâd), evlendikten sonra zina gibi<br/>
kanın dökülmesini mubah kılan diğer fiiller arasında özellikle bir cana karşılık olan<br/>kısası gerektirecek bir durumun bu çocukta bulunmadığının zikredilmesi, çocuğun<br/>durumuna nazaran vâkıaya daha uygun olmasından dolayıdır.<br/>
Bir hadiste: “<i>Hızır (a.s.)’ın öldürdüğü çocuk tabiat olarak kâfir idi</i>.”<a href="RuhulBeyans.html#4737">[212]</a><br/>
buyrulmuştur. Eğer: “Hz. Peygamber (s.a.) diğer bir hadisinde: “<i>Her doğan İslâm<br/>fıtratı üzere doğar.</i>”<a href="RuhulBeyans.html#4737">[213] </a>buyurduğuna göre önceki hadisin mânâsı nedir?” dersen, şöyle<br/>cevap veririm: “Fıtrat” ile kastedilen, İslâm’ı kabûle istidadlı olmasıdır. Bu ise onun<br/>yaratılışta şakî olmasına mâni değildir. Ya da “fıtrat” ile kastedilen, Allah Teâlâ’nın<br/>“<i>Ben sizin Rabbiniz değil miyim?</i>” dediği zaman bütün ruhların “<i>Evet (Rabbimizsin)</i>”<br/>(el-A’râf, 7/172) demeleridir.<br/>
<b>Nevevî</b> şöyle der: “O’nun anne babası mü’min ise çocuğun da mü’min olması<br/>
gerekirdi. Bu durumda -En iyisini Allah bilir- hadisin mânâsı: “Şâyet bu çocuk bülûğa<br/>ulaşsaydı kâfir olacaktı” diye te’vil edilebilir.”<br/>
<i>“Gerçekten sen fena bir şey yaptın!”</i> Bu birincisinden daha kötü ve çirkin bir fiildir.<br/>
Çünkü önceki, geminin yan tarafında bir delik açmak olup kapatılmak sûretiyle telâfî<br/>edilebilir. Öldürmenin ise böyle bir telâfisi yoktur.<br/>
Önceki hâdise hakkında kötü anlamında kullanılan “imran” kelimesi, buradaki<br/>
“nükran” kelimesinden daha ağırdır, denilmiştir. Çünkü bir kişiyi öldürmek,<br/>gemidekilerin tamamını boğmanın yanında daha hafiftir.<br/>
Kıraat âlimlerinden bir topluluk, Kur’an’ın yarısının/ortasının bu âyetin sonu<br/>
olduğunu söylemiştir.<br/>
<b>75. <i>(Hızır:) </i></b><b>Ben sana, benimle beraber <i>(olacaklara) </i></b><b>sabredemezsin, demedim mi?</b><br/>
<b>dedi.</b><br/>
Bu cümle, vasiyeti terk ettiğinden dolayı Mûsâ (a.s.)’ı bir nevi azarlamadır. “ <br/>
<i>Leke</i>/sana” lafzının ilâvesi, azarın şiddetini artırmak ve te’kid etmek içindir. Çünkü<br/>Mûsâ (a.s.), ahdini iki defa bozmuştur.<br/>
