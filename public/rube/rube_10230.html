<a name=10231></a><img src="RuhulBeyan-10231_1.jpg"/><br/>
<img src="RuhulBeyan-10231_2.jpg"/><br/>
şeytandır. Üçü de mü’mindir, onlar da aklı, ruhu ve kalbidir. Allah kulunu yardımı ile<br/>destekler, ona güç verirse aklı kalbine gâlip gelip ona hâkim olur, nefis ve hevâsını esir<br/>alır. Böylece nefis ve hevâ hareket imkânı bulamazlar. Nefis ruhla, hevâ akılla ünsiyet<br/>peydâ eder. O zaman da Allah’ın <i><b>“Allah’ın sözü ise zâten yücedir”</b></i> (et-Tevbe, 9/40)<br/>ve <i><b>“Fitne ortadan kalkıncaya ve din tamamen Allah’ın oluncaya kadar onlarla<br/>savaşın”</b></i> (Enfâl, 8/39) beyânlarında yer aldığı üzere Allah’ın kelimesi en yüce olur.<br/>
<b>3. Şüphesiz biz ona <i>(doğru)</i></b><b> yolu gösterdik. İster şükredici olsun ister nankör.<br/></b><i>“Şüphesiz Biz O’na yolu gösterdik.”</i> Bu ifâde yukarda yer alan ve insana bir kısım<br/>
duyular verildiğini ifâde eden cümlelerin üzerine ve arkasına getirilmektedir. Bu son<br/>âyet-i kerîme, insana neden işitme ve görme yeteneği verildiğinin sebebini ifâde eder<br/>gibidir. Bir başka ifâdeyle; insana zâhiren ve bâtınen duyu organlarının verilmesi ve<br/>insanın bu yeteneklerle bezenmiş olarak yaratılması hidâyet verilmesinden, bir başka<br/>ifâdeyle kendisine doğru yolun gösterilmesinden öncedir. Buna göre âyet-i kerîmenin<br/>mânâsı: Biz insana doğru yolu gösterdik. Âyetler indirmek ve bu yollara giden delilleri<br/>dikmek sûretiyle insana hayır, şer, kurtuluş ve helâk yollarını öğrettik, demek olur. Bu<br/>tıpkı <i><b>“Ona iki yolu (doğruyu ve eğriyi) göstermedik mi?”</b></i> (el-Beled, 90/10) âyet-i<br/>kerîmesinin anlamını çağrıştırmaktadır. O âyet-i kerîmede Allah: “Biz insana hayrın ve<br/>şerrin yolunu beyân ettik” demiş oluyor. Çünkü o âyette yer alan “necd” kelimesi; açık<br/>ve yüksek yol demektir.<br/>
Tefsirini yaptığımız bu âyetteki “hidâyet” kavramından maksad, -bâzı tefsir<br/>
kitaplarında yer aldığı üzere- “arzulanan hedefe ulaştırıcı delâlet” değil, sâdece “yol<br/>göstermek”ten ibârettir.<br/>
<i>“İster şükredici olsun, ister nankör.” İrşad’</i>da bu âyet-i kerîme şöyle tefsir olunuyor:<br/>
Biz, -ister şükredici olsun, ister nankör-, insanoğluna istediğine ulaştırıcı yolu tutma<br/>gücü ve buna ulaşmasına fırsat verdik. Bu son “ister şükredici olsun, ister nankör”<br/>cümlesi, yukarda geçen ve “insan”a giden “o” zamirinden hâldir. Bu cümle, yukarda<br/>bahsi geçen “insan”ın hâlini ayrıntısıyla aktarmaktadır. Çünkü insan kelimesi “hallere<br/>delâlet” itibariyle ayrıntısızdır. Dolayısıyla insanın doğru yolu tutması inkâr hâlinde mi<br/>yoksa îmanlı olduğu hâlde mi olacaktır, bu bilinmemektedir. İşte şimdi getirilen ayrıntı<br/>cümlesiyle ortaya çıkıyor ki, insana doğru yolun gösterilmesi, her iki hâl için de söz<br/>konusudur. Tevhid sâhibi olan şükredici insanla, nankör insandan herbiri içindir. Çünkü<br/>şükrün başı; nimeti bahşedeni ikrar ve tanımak demektir. Küfrün başı ise nimeti vereni<br/>inkâr etmektir. Arapçada “şakiru’n- ni’meti/nimete şükreden” ve “kâfiru’n-<br/>ni’meti/nimete nankörlük eden” deyimleri kullanılır.<br/>
<b>Râğıb İsfahânî</b>’nin ifâdesine göre “kefûr” hem “kâfiru’n-ni’meti/nimete nankör” ve<br/>
