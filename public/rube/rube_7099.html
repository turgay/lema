<a name=7100></a><img src="flower_sep.jpg"/><br/>
<img src="RuhulBeyan-7100_3.jpg"/><br/>
<img src="RuhulBeyan-7100_4.jpg"/><br/>
<i><b>gerçekten habersizdik» demeyesiniz diye; Yahut «Bize de kitap indirilseydi, biz<br/>onlardan daha çok doğru yolda olurduk» demeyesiniz diye (Kur’an’ı indirdik). İşte<br/>size de Rabbinizden açık bir delil, hidayet ve rahmet geldi. Kim, Allah’ın âyetlerini<br/>yalanlayıp onlardan yüz çevirenden daha zâlimdir! Âyetlerimizden yüz çevirenleri,<br/>yüz çevirmelerinden ötürü azabın en kötüsüyle cezalandıracağız</b></i>” (el-En’âm 6/156,<br/>157) buyurması, umumi mânâya engel değildir. Çünkü burada özellikle iki tâifenin ve<br/>kitaplarının konu edilmesi, kendilerinin diğer ümmetler arasında, kitaplarının da diğer<br/>semâvî kitaplar arasında meşhur olmasından dolayıdır.<br/>
Bâzıları der ki “ümmetlerin birinden” anlamına gelen “<img src="RuhulBeyan-7100_1.jpg"/> ifâdesi, hidâyet<br/>
ve istikamette başkalarına üstün kılınan ümmetlerin birinden demektir. Arapların bir<br/>belâ ve musibete “o belâ ve musibetlerin biridir” demeleri de bu kabildendir. Yâni “o,<br/>büyük bir belâ ve musibettir,” demektir. Yine “o musibet yediden biridir” denilir ki Âd<br/>kavmine yedi gece peşpeşe gönderilen şiddetli fırtına ve musibet gecelerinden biridir,<br/>demek olur.<br/>
Âyette şuna da işâret edilmektedir ki insan, ruh ve bedenden mürekkep bir varlıktır.<br/>
İnsan rûhâniyetiyle dine ve din ile ilgili şeylere; beşeriyetiyle de dünyaya ve dünyayla<br/>ilgili şeylere meyleder. Mümin ve kâfir bu konuda eşittir. Ancak kâfir, rûhâniyetinin<br/>beşeriyetine galib olması durumunda dini bir şeye meyledip bu konuda muâhede yapar<br/>ve sonra da bu sözünü yerine getirmek isterse, kâfirin nefsi buna muvafakat etmez.<br/>Çünkü onun nefsi dinden yüz çevirmekte ve küfre meyletmektedir. İçinde bulunduğu<br/>küfrün karanlığı, onu verdiği bu sözü bozmaya teşvik eder ve kâfir sözünü tutmaz.<br/>
Mümin ise beşeriyetinin rûhâniyetine galebe çalmasıyla dünyaya meyledip bunu<br/>
yerine getirmek üzere kendi nefsiyle ahidleşse îman nûru onu bundan men eder. Onu bu<br/>ahdi bozmaya teşvik eder ve mümin o ahdi bozar. İşte sâdık mürid de böyledir.<br/>
“Kabz” hali şiddetli olup feyz kesilince nefis, artık riyâzat ve mücâhedelerin<br/>
sıkıntılarına katlanmaktan yorulur, bıkıp usanır. Bu durumda mürid nefsine bir takım<br/>ruhsat, kaçamak ve bahaneler arar. Bu konuda nefsiyle muâhede yapar. Şeytan da bu<br/>konuda onun ahid ve yeminini te’kid ve te’yid edip ona vaatlerde bulunur. Artık mürid<br/>nefsiyle yapmış olduğu bu sözleşmeyi uygulamaya koyacağı zaman şayet iradesi sâdık<br/>olursa azimeti öne geçer. Taleb silsilesini tahrik eder ve nefsiyle yapmış olduğu ahdi<br/>bozar. Allah ile olan taleb ahdini yeniler. Zikir anahtarıyla kalbinin kapısını o yüce<br/>hazrete (Allah’a) açıncaya kadar zikre sarılıp yapışır. Hakk’ın gelmesiyle de o temenni<br/>ettiği bâtıl kaybolup gider.<br/>
<i> </i><br/>
