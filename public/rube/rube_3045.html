<a name=3046></a>“Mekke ve Medine’de tekke ve zâviye yok, Rum diyarındaki ve diğer yerlerdeki tekke<br/>
ve zaviyeler de ne oluyor?” diyen ve tekkeleri yasaklayan, zikir cemiyetlerine katılmak,<br/>halvet ve riyâzat yoluyla ıslâh-ı hâl etmek amacıyla oralara gidip gelmeye engel olan<br/>kimse, söylediği bu sözü cahilliğinden ve ahmaklığından dolayı söylemiş, yasaklayan da<br/>dalâletinden ve bedbahtlığından dolayı yasaklamıştır. Herkesin mâlûmu olduğu üzere<br/>böyle bir kimse iyiliği emreden kötülüğü nehyeden değil, tam aksidir. Günümüzde<br/>(müellifin yaşadığı XVIII. yüzyıl) ellerinde hiçbir delil ve burhanları olmadığı halde<br/>(tekke ve zaviyelere) dil uzatan kötü niyetli insanlar çoğalmıştır. Yardım ancak<br/>Allah’tan dilenir.<br/>
<b>Kuşeyrî </b>demiştir ki: Âyette geçen “emredenler ve nehyedenler,” halkı Allah Teâlâ’ya<br/>
davet eden, onları Allah’tan başkasından uyarıp sakındıran, birbirlerine Allah’a<br/>yönelmeyi, Allah’tan başkası ile meşgûliyeti terk etmeyi tavsiye eden kimselerdir.<br/>
Sonra âyette <i>“emredenler”</i> ifadesiyle <i>“nehyedenler”</i> ifadesi arasına <i>“vav (ve)”</i> harfi<br/>
girmiştir. Bunun sebebi, iyiliği emretmenin ve kötülükden men etmenin bir tek haslet<br/>hükmünde olduğunu, biri olmadan diğerine itibar edilmeyeceğini göstermek içindir.<br/>Buna göre âyette müminler hakkında sayılan sekizinci vasıf <i>“Allah’ın sınırlarını<br/>koruyanlar”</i> sözü olur. Sekizinci sıfatın <i>“münkerden men edenler”</i> ifâdesi olduğu da<br/>söylenmiştir.<br/>
<b>Kurtubî</b> der ki: Bu kullanım bazı Araplara âid fasih bir lügattir. Nitekim <i><b>“Rabbi</b></i><br/>
<i><b>ona... dul, ve bakire eşler verir.”</b></i> (et-Tahrim, 66/5), <i><b>“Onlar... ve sekizincileri<br/>köpekleridir, diyecekler.”</b></i> (el-Kehf, 18/22) ve <i>“... <b>ve onun (cennetin) kapıları daha<br/>önce açıldığında</b></i>...” (ez-Zümer, 39/73) âyetlerinde de aynı durum sözkonusudur. Çünkü<br/>cennetin kapısı sekizdir. <i>Dürretü’l-gavvâs</i> adlı eserinde <b>Harîrî</b> başta olmak üzere bazı<br/>âlimler bu görüşü benimsemiştir.<br/>
<b>Nesefî</b> ise <i>et-Teysîr</i> isimli tefsirinde bu konuda şunları söyler: Muhakkık âlimlere<br/>
göre bu sözün aslı esası yoktur. Sekiz sayısında, söylenenleri gerektirecek bir özellik<br/>bulunmamaktadır. Böyle bir kullanım, sayıların peşpeşe gelmesi hasebiyledir. Nitekim<br/><i><b>“Allah,... melik, mukaddes, esenlik veren, güvenlik veren, gözetip koruyan, aziz,<br/>istediğini zorla yaptıran, çok uludur.” </b></i>(el-Haşr, 59/23) âyetindeki sekizinci sıfatın<br/>başına vav harfi gelmemiştir, yine <i><b>“Şunların hiçbirisine itaat etme: Yemin edip<br/>duran, aşağılık...”</b></i> (el-Kalem, 68/10-13) âyetinde de sekizincide vav harfi gelmemiştir.<br/>
“<i>Allah’ın sınırlarını koruyanlar</i>” yâni, Allah’ın açıklayıp tayin edip belirlediği<br/>
hakikatleri ve hükümleri yerine getirmek ve insanları da buna teşvik etmek suretiyle<br/>Allah’ın sınırlarını koruyanlar.<br/>
<b>Kuşeyrî</b> der ki: Onlar, Allah’ın durmalarını istediği yerde duran ve hareket etmelerini<br/>
istediğinde hareket eden, sâkin olmalarını istediği zaman sâkin olan, Allah ile beraber<br/>olup nefeslerini muhafaza eden kimselerdir.<br/>
Sonra şer’î mükellefiyetler, âyette zikedilenlerle sınırlı değildir. Bilakis şer’î<br/>
mükellefiyetlerin bir çok sınıf ve kısımları vardır. Onlar ayrıntılı olarak ancak ciltler<br/>
