<a name=10819></a><img src="flower_sep.jpg"/><br/>
<img src="RuhulBeyan-10819_2.jpg"/><br/>
<img src="flower_sep.jpg"/><br/>
<img src="RuhulBeyan-10819_4.jpg"/><br/>
mümkün iken, “arz” kelimesinin tekrar edilmesi yeryüzünün ağırlıklarını çıkarması,<br/>onun bazı bölümleri için söz konusu olduğundandır. İşte bu dikkate alınarak, zamir<br/>yerine arz kelimesi getirilmiştir.<br/>
Âyet-i kerimede ki “eskâl” kelimesi “sikal” in çoğulu olup yerin hazineleri ve<br/>
toprakta yatan ölüler anlamına gelir. “Sekal” ise yolcunun yanında bulunan eşya ve<br/>hizmetleri anlamındadır.<br/>
Bütün bu açıklamaların ardından âyet-i kerimeye mânâ vermek gerekirse şöyle<br/>
diyebiliriz: Kıyamet alâmetlerinden olan sûra ilk kez üfürüldüğü zaman olduğu gibi, yer<br/>içinde bulunan saklı define ve hazinelerini dışarı çıkaracak, ikinci üfürülüşün sarsıntısı<br/>esnasında da içerisinde bulunan ölüleri dışarı çıkaracaktır.<br/>
Bir rivâyette şu ifâdeler yer alır: <i>Yeryüzü ciğer-parelerini, altından yapılmış bir</i><br/>
<i>sütun gibi dışarı kusar. Kâtil gelir ve “ben bunun uğruna katıl oldum” der.<br/>Akrabaları ile ilişkisini kesen kişi gelir ve “ben bunun uğruna akrabalarımla ilişkimi<br/>kestim” der. Hırsız gelir, “Benim elim bunun yüzünden kesildi.” der. Sonra diğer<br/>insanları da çağrırlar, ancak ondan hiçbir şey alamazlar.”</i><br/>
Bu hadis-i şerifte, “ciğer-pare” deyimi geçti. Bununla kasdedilen, yeryüzü içinde<br/>
saklı olan hazinelerin dışarı çıkmasıdır. “Yeryüzünün kusması” demek, o hazineleri<br/>dışarı çıkarması demektir.<br/>
Âyette yer alan “eskâl” kelimesine, “sekalân” yâni insan ve cin topluluğu dâhildir. Bu<br/>
da bize cinlerin de insanlar gibi ölünce toprağa gömüldüklerine işâret etmektedir.<br/>
<b>3. Ve insan «Ne oluyor buna!» dediği vakit,<br/></b><i>“İnsan”</i> yâni insanoğlunun tüm fertleri... Çünkü o günkü korku ortamı bütün insan<br/>
fertlerini kaplayıp saracaktır. Dehşet olanca ağırlığı ile herkesi bürüyüp etkisi altına<br/>alacaktır. Şaşkınlık alabildiğine herkesin ortak duygusu olacaktır.<br/>
<i>“Ne oluyor buna dediği zaman,”</i> Yani insan, ne oluyor şu yeryüzüne, bu kez neden<br/>
böyle şiddetle sarsılıyor ve neden içindeki ağırlıkları dışarı çıkarıyor? dediği zaman...<br/>İnsanın bu soruyu sorması, karşılaştığı korkunç durumu çok büyük bir şey olarak<br/>görmesinden, hiçbir kulağın duymadığı, hiçbir dilin ifâde etmediği dehşet verici<br/>durumları görüp hayrete düşmesinden dolayıdır. Ancak mü’min düştüğü bu dehşetten<br/>ayılınca, Kur’ân’ın ifâdesi ile <i><b>“İşte Rahman olan Allah’ın vaâdettiği budur.<br/>Peygamberler doğru söylemişlerdi.”</b></i> (Yâsin, 36/52) der. Kâfire gelince, Kur’ân’ın<br/>ifâdesi ile o da: <i><b>“Yattığımız yerden bizi kim kaldırdı?”</b></i> (Yâsin, 36/52) der.<br/>
