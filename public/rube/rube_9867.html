<a name=9868></a><img src="RuhulBeyan-9868_1.jpg"/><br/>
<b>30. Ardından, kabahati birbirlerine yüklemeye başladılar.<br/>31. <i>(Nihâyet)</i></b><b> şöyle dediler: Yazıklar olsun bize! Gerçekten biz azgın kişilermişiz.<br/>32. Belki Rabbimiz bize bunun yerine daha iyisini verir. Çünkü biz <i>(artık)</i></b><br/>
<b>Rabbimizi <i>(O’nun hoşnutluğunu) </i></b><b>arzuluyoruz.</b><br/>
<b>33. İşte azap böyledir. Âhiret azâbı ise elbette daha büyüktür. Keşke bilselerdi!</b><br/>
<i>“Biz bahçe sâhiplerini imtihan ettiğimiz gibi onları da imtihan ettik.”</i> Önce<br/>
“imtihan ettik” anlamına gelen “belevnâ” fiilini ele alalım: Arapçada “beliye’s-sevbu”<br/>denilir ki, “elbise yırtıldı” anlamınadır. Bu kökten olmak üzere “belevtuhû” fiili, “onu<br/>denedim, imtihan ettim” anlamına gelir. Çünkü elbiseyi deneyen kimse, onu deneye<br/>deneye sanki yırtmış gibi olmaktadır. İşte fiilin, “deneme ve imtihan etme” mânâsı<br/>buradan gelmektedir. Yine aynı kökten türeme “belâyâ” kelimesi vardır ki anlamı<br/>“denemeler” demektir. Buna göre âyet-i kerîmenin mânâsı şöyle olur: Biz Peygamber<br/>(s.a.)’in duâsı nedeniyle Mekkelileri yedi yıl açlıkla ve kıtlıkla denedik. O hâle geldiler<br/>ki nihâyet açlıktan hayvan leşlerini, derilerini, kemiklerini ve kanlarını yemeye<br/>başladılar. Çünkü onlar azmışlar, haddi aşmışlar ve Allah’ın nimetlerine nankörlük<br/>etmişlerdi.<br/>
Mekkeliler, haberlerini bildikleri bahçe sâhiplerinin imtihan edildiği gibi imtihan<br/>
olunmuşlardı. Bahçe anlamına gelen “cennet” kelimesinin başındaki elif-lam harfi ahd<br/>içindir. “Kemâ” lafzındaki “kef”, mahzuf bir masdarın sıfatı olmak üzere mahallen<br/>mansuptur. Buradaki “mâ” ise masdariyet mâ’sıdır. Âyette yer alan “cennet” kelimesi<br/>bağ, bahçe anlamınadır. “Ashâbu’l-cennet” yâni bahçe sâhipleri, San’a halkından bir<br/>topluluktur. Bunlar üç kişi olup bahçe o üç kardeşin babalarına âiddi ve San’a kentine<br/>iki fersah uzaklıkta bulunuyordu.<br/>
<b>Süheylî</b>’nin kanaâtine göre bu bahçe, San’aya iki fersah uzaklıktaki Darvân<br/>
bölgesinde bulunan bir bahçedir.<br/>
<i>Fethu’r-Rahman</i>’da ifâde olunduğuna göre bu bahçe, Yemen’de Darvân adında bir<br/>
bağın adı idi. Söz konusu bahçenin sâhipleri, İsa (a.s.)’ın göğe yükseltilmesinden kısa<br/>bir süre sonra dünyaya geldiler. Bunlar cimri insanlardı. Babaları bu bahçeden bir<br/>yıllık azığını alır, kalan ürünleri fakirlere sadaka olarak verirdi. Meyve toplama zamanı<br/>geldiğinde fakirleri çağırır, oraktan arta kalan ekinleri, öbek altında kalanları, bağ<br/>bozumunda üzüm çubuklarında unutulan üzümleri, hurma ağaçlarının dibine düşenleri<br/>onlara bırakırdı. Fakirler de kendilerine bir çok şey toplarlar ve bunlarla uzun süre<br/>geçinirlerdi. Bu üç kardeşin babaları öldüğü zaman; “Eğer biz babamızın yaptığını<br/>yapacak olursak sıkışırız, bizler çoluk çocuk sâhibiyiz” dediler ve aralarında fakirlere<br/>bir şey vermeyeceklerine dâir yemin ettiler. İşte şimdi gelen âyet-i kerîme onların bu<br/>yeminlerini dile getirmektedir.<br/>
<i>“Hani onlar sabah olurken, onu devşireceklerine yemin etmişlerdi.”</i> Burada geçen<br/>
“aksemû” fiilinin başındaki “iz”, yukarda geçen “belevnâ” fiilinin zarfı olmaktadır.<br/>
