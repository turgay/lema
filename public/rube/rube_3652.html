<a name=3653></a>üstünde üç tane sele var. Bu selelerde ekmek ve çeşitli yemekler mevcud. Bu arada<br/>yırtıcı kuşların en üstteki selede bulunan ekmekleri yediğini görüyorum.<br/>
Bu iki kişi herhangi bir rüya gördü mü, yoksa Yûsuf zindana girdiğinde: ‘Ben rüyaları<br/>
yorumlarım’ dediği için onu denemek maksadıyla rüyâ görmüş gibi mi davrandılar,<br/>yoksa kurtulacak olan kimse bir rüyâ gördü de asılacak olan görmedi mi bu konular<br/>ihtilaflıdır.<br/>
<i>“Bunun”</i> yani mezkûr rüyâlardan her birinin <i>“yorumunu”</i> yani netice ne demek<br/>
olduklarını <i>“bize haber ver!” dedi.”</i><br/>
Esasen her biri gördüğü rüyânın neye işaret olduğunu öğrenmek için ‘Rüyânın<br/>
yorumunu bana bildir’ demiştir. <i>“Bize haber ver” </i>şeklindeki ifade ise onların sözlerinin<br/>hikâye edilmesinden dolayıdır. Yoksa onların böyle demeleri söz konusu değildir. Bu<br/>tıpkı <b>“<i>Ey peygamberler! Temiz ve helâl yiyeceklerden yiyin.</i></b><b>”</b> (el-Mü’minûn, 23/51)<br/>âyetinin üslûbuna benzemektedir. Çünkü bu emir peygamberlere bir defa da topluca<br/>verilmiş değildir. Aksine her peygamber kendi zamanında ve kendine has müfred (tekil)<br/>bir sıyga ile bu emre muhâtap olmuştur.<br/>
<i>“Çünkü biz seni”</i> zindandakilere <i>“güzel davrananlardan görüyoruz.” </i>Yani, güzel<br/>
rüyâ tâbir edenlerden olduğunu görüyoruz. Şâyet mümkünse şu bizim tasamızı<br/>kaldırarak bize de iyilik et.<i> “dedi.”</i><br/>
Çünkü görüyorlardı ki zindandakilerden bazıları gelip rüyasını anlatıyor, Yûsuf da<br/>
bunları güzel bir şekilde yorumluyordu. Gerçekten onun dediği gibi çıkıyordu.<br/>
‘Görüyoruz’ ifadesinin normal gözle görmek mânâsında olması da kalble görmek<br/>
mânâsında olması da câizdir.<br/>
<b>Molla Câmî</b> şöyle der:<br/>
<i>Zindan, zindanda tutulanlara<br/>Yûsuf ’un dîdârından gülen bir bağ oldu<br/>Hepsi onun teşrifinden şâd oldu<br/>Dert ve sıkıntı bağlarından âzâd oldu<br/>Boyunlarındaki bukağı ikbal gerdanlığı oldu<br/>Ayaklarındaki zincir mübârek halhal oldu<br/>Zindanda olanların birisi hasta olsa<br/>Derde düşse ve bakıma muhtac olsa<br/>Yûsuf o hastanın tedâvîsi için kendini adardı<br/>Onu tedâvî edip iyileştirir, hastalıktan kurtarırdı<br/>Eğer zindandakilere bir yer dar olursa<br/>O yeri dar olan adamın işinin halline çalışırdı<br/>Yûsuf çare aradığı için o adamın yüzü gülerdi<br/>Yüzü darlıktan genişliğe açılırdı<br/>Eğer bir müflis geçim sıkıntısına düşse<br/>Müflislikten onun ilk günü ayın son günü gibi olsa</i><br/>
