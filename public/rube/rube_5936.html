<a name=5937></a><img src="RuhulBeyan-5937_1.jpg"/><br/>
<img src="RuhulBeyan-5937_2.jpg"/><br/>
Kur’ân ise meleklerden başkasından telakkîsi/alınması mümkün olmayan hakîkatlar ve<br/>gabya âid bilgiler (muğayyebât) içermektedir.”<br/>
<i>et-Te’vîlâtü’n-Necmiyye</i>’de der ki: “Âyet, şeytanların Kur’ân’ı indirme istîdâdı, onu<br/>
taşıma kuvveti ve onu anlama gücü olmadığına işâret etmektedir. Çünkü onlar ateşten<br/>yaratılmışlardır. Kur’ân ise kadîm bir nurdur. Mahlûk olan ateşin kadîm nûru taşıması<br/>mümkün değildir. Görmez misin ki mü’min cehennem ateşine uğrayınca cehennem nasıl<br/>ondan “<i>Geç ey mü’min. Nurun alevimi söndürdü</i>.<a href="RuhulBeyans.html#5938">”[26]</a> diye imdâd diler. Şeytanların<br/>Kur’ân’ı yüklenme güçleri, işitme kuvvetleri olmayınca, onu indirmeleri nasıl mümkün<br/>olur? İdrâk demek olan işitme kâbiliyetine erseler bile, dâvet olundukları icâbete<br/>götüren anlayıştan mahrum kılınmışlardır. İşte bu yüzden yine azâba dûçar olurlar ve<br/>azâbı hak ederler.”<br/>
Büyüklerden birisi şöyle der: “Allah Teâlâ mahrûmiyet ehlini; kulak, göz, akıl ve<br/>
kalbleri üzerinde Kur’ân’ı dinlemeye mânî bir gaflet perdesi olmakla vasfetmiştir.<br/>Hakîkat üzere işiten ise kalbî, gaybî ve rûhî kulağı olan kimsedir. O her an âlemlerdeki<br/>bütün seslerden ve hareketlerden, O’na şevk ve iştiyakla sırrını coşturacak şekilde Hak<br/>Sübhânehû’nun hitâbını işitir.<br/>
Allah’tan bir anlayışa sâhib olan, şerîat ve hakîkat olarak O’nun emanetini<br/>
yüklenmeye istîdadlı kılınan kimseye ne mutlu. İşte muvaffak kılınan odur. Diğerleri ise<br/>uzaklaştırılırlar.<br/>
Ey dinleyenler, anlayın. Ey idrak edenler, tahkîka/işin hakîkatine ulaşın. Çünkü ilim<br/>
sadırdadır, duyu organlarının kapısında, tahmin ve kıyasta değildir.<br/>
<b>213. O halde sakın Allah ile beraber başka ilâha kulluk edip yalvarma, sonra azap</b><br/>
<b>edilenlerden olursun!</b><br/>
<i>“O halde sakın Allah ile beraber başka ilâha kulluk edip yalvarma,”</i> İşte ey<br/>
Muhammed, sen kâfirlerin durumunu öğrendiğine göre Allah Teâlâ ile beraber başka bir<br/>ilâha ibâdet etme, eğer ibâdet edersen <i>“sonra azap edilenlerden olursun!”</i><br/>
Mâsum olduğu için yasaklandığı şeyin meydana gelmesi açıkça imkânsız olduğu halde<br/>
Hz. Peygamber (a.s.)’a bu şekilde hitap edilmesi, O’nun azmini artırıp gayrete getirmek,<br/>ihlâsını artırmak içindir. Şirke düşmenin ne kadar kötü ve çirkin olduğunun açıklanması<br/>da diğer mükellefler için bir lütuftur. Şöyle ki kendisinden sâdır olması mümkün<br/>olmayan birisi bundan nehyedilirse, diğerlerinin durumu nasıl olur? Mahlûkatın Allah<br/>için en değerli olanı, başka bir ilâh edinmesi takdirinde azâb olunursa başkaları elbette<br/>buna daha lâyık olur.<br/>
Haberde vârid olmuştur ki Allah Teâlâ İsrâiloğulları’nın peygamberlerinden Yeremya<br/>
adlı bir peygambere kavmine şöyle haber vermesini vahyetti: “Onlar günahları terk edip<br/>
