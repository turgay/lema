<a name=10468></a><img src="flower_sep.jpg"/><br/>
<img src="RuhulBeyan-10468_2.jpg"/><br/>
gelmesiyle insanın üzerine dolan rahatlık ve esinti, “nefes” adındaki özel esintiye<br/>benzetilmiş ve o esintiye, istiâre sanatı gerçekleştirilmek için benzetilenin adı verilerek<br/>“nefes” denmiştir. Böylece sabah, bu esintiyle soluk alıp veriyor şeklinde kılınmıştır.<br/>Sonra sabahın soluk alıp vermesi ifâdesi sabahın gelmesi, doğması, gecenin karanlığını<br/>açması anlamında kinâye yoluyla kullanılmıştır. Çünkü yukarda işâret ettiğimiz mânâda<br/>sabahın nefes alması, aydınlığın ortaya çıkmasının lâzımıdır. İşte bu lâzımiyet yoluyla<br/>istiâreden kaynaklanan kinâye sanatı gerçekleşmiş olmaktadır.<br/>
<b>Kâşânî</b> okuduğumuz bu son âyeti şöyle açıklamaktadır: Geceye yemin ederim yâni ölü<br/>
cesedin üzerine çöken zulmet gecesine yemin ederim. Bu gecenin, ruhun cesede taalluku<br/>ve üzerine güneşin nurunun doğmasıyla hayat nuruyla zulmetinin çekildiği ana yemin<br/>ederim. Sabaha da yemin ederim yâni yukarda ifâde ettiğimiz güneşin doğması nurunun<br/>bedene hayat vermek sûretiyle yayıldığı ana, onun sabahına yemin ederim.<br/>
<i>et-Te’vilatu’n-Necmiyye’</i>de denilir ki: Burada Allah şeriatın ahkamına uyarak,<br/>
tabiatın eserlerine aykırı davranarak beşeriyet gaybının zalamının/karanlığının açıldığı<br/>tabiat gecesine ve rûhâniyet neharının/gündüzünün sabahına işâret ediyor. Bu rûhâniyet<br/>gündüzünün sabahı aydınlanıp tarikat adabını ve hakikat rüsûmunu ortaya çıkardığı<br/>andaki sabaha işâret ediyor. Bu, yeminlerin en büyüğü ve en faziletlisi olmaktadır.<br/>
<b>19-20. O <i>(Kur’an)</i></b><b>, şüphesiz değerli, güçlü ve Arş’ın sâhibi <i>(Allah’ın)</i></b><b> katında</b><br/>
<b>itibarlı bir elçinin <i>(Cebrâil’in)</i></b><b> getirdiği sözdür.</b><br/>
Burada “o” zamiriyle işâret edilen –her ne kadar daha önceki ifâdelerde kelime<br/>
olarak zikri geçmese de- Kur’an’dır. Bu zamirin daha önce geçmeyen bir kelime yerine<br/>kullanılması, onun bilinmesinden dolayıdır. Buna göre şöyle denmiş olmaktadır: O,<br/>yukarda zikredilen ve gerçekleşeceği söylenen korkunç musîbetleri dile getiren Kur’an-ı<br/>Kerim’dir. Bu cümle, yukardan beri gelen yeminin cevabı olmaktadır. Yukarda<br/>zikredilen nesnelerin üzerine yemin edilmesi, onlarda Allah’ın hikmetinin kemal ve<br/>kudretinin azametinin ortaya çıkmasından dolayıdır.<br/>
Fakir (<b>Bursevî</b>)’nin kanâatine göre yukarda zikredilen nesnelerin üzerine yemin<br/>
edilmesinin sırrı, Kur’an’ın Allah’ın katından gelen bir nur olmasından dolayıdır. Bu<br/>nur, sâdece kamer mesâbesinde olan nurâni kalbe, şems mesâbesinde olan ruha, diğer<br/>aydınlatıcı gezegenler mesâbesinde olan rûhânî kuvvetlere tecelli edip akseder. Bu<br/>nurlar insâni varlıkta zuhûr etmez, tecelli etmez. Ancak nefsî ve maddî izler kaybolup<br/>ruhî ve kalbî izler ortaya çıkınca tecelli eder. Beden karanlığında ruh nurları ve ruhun<br/>kuvvetleri doğunca, vücuddaki her şeyi aydınlatır ve karanlık kaybolur.<br/>
Âyet-i kerimede Kur’an, <i>“kerim bir elçinin sözü”</i> olarak gösteriliyor. Bu kerim elçi<br/>
Cebrâil (a.s.)’dır. O, Kur’an’ı Allah’ın katından getirip söylemektedir.<br/>
