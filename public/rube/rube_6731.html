<a name=6732></a><img src="flower_sep.jpg"/><br/>
<img src="RuhulBeyan-6732_2.jpg"/><br/>
<img src="RuhulBeyan-6732_3.jpg"/><br/>
müstağrak bir halde sağından âhirete ve orada bulunanlara, solundan dünyâya ve orada<br/>bulunanlara selâm verir.<b> </b><i>“Zekâtı verin.”</i><b> </b>Zekât, hakîkî varlık üzerine ziyâde olan<br/>mecâzî varlıktır. Onu vermek hakiki varlık uğrunda sarf ve ifnâ etmektir. Bu da <i>“Allâh’a<br/>ve Rasûlü’ne itâat edin”</i><b> </b>hükmünü yerine getirmek yoluyla olur. <i>“Ey Ehl-i Beyt!”</i> Ey<br/>vuslat evinin ve vahdet meclisinin ehli!<b> </b><i>“Allah sizden, sadece günahı”</i> hudûs/sonradan<br/>olma kirini<b> </b><i>“gidermek ve sizi”</i><b> </b>hudûs kirinden cemal ve celal sıfatlarının tecellisi olan<br/>temiz bir içecek ile kendisinden sonra artık kirlenme olmayacak şekilde<b> </b><i>“tertemiz<br/>yapmak istiyor.”</i><br/>
Nitekim “Fânî olan bir daha önceki vasıflarına geri çevrilmez.’ demişlerdir. Bu<br/>
sebeple kâmil velîler için tabîatın (hased, cimrilik gibi beşerî sıfatların) tekrar ortaya<br/>çıkma korkusu yoktur.<br/>
<i>Kul, mutlak olarak kendinden fânî olmadıkça,<br/>Onun nazarında tevhîd gerçekleşmez (tevhîdin hakîkatına ulaşamaz),<br/>Tevhîd, hulûl değildir, senin yok olmandır,<br/>Yoksa lafla insan Hak olmaz.</i><br/>
Allah Teâlâ bizi ve sizi tevhîdin hakîkatlarına erdirsin. Bizi kendi nezdinden en<br/>
kuvvetli bir şekilde te’yid eylesin. Varlıklarımızın nakışlarını silsin. Bizi<br/>enâniyetlerimizin kirlerinden temizlesin. O çok kerim, cömert ve kullarından herbirine<br/>son derece şefkat ve merhametlidir.<br/>
<b>34. Evlerinizde okunan Allâh’ın âyetlerini ve hikmeti hatırlayın. Şüphesiz Allah,</b><br/>
<b>çok lütufkârdır ve her şeyden haberi olandır.</b><br/>
Ey peygamber hanımları! <i>“Evlerinizde okunan Allâh’ın âyetlerini ve hikmeti”</i><b> </b>yâni<br/>
mu‘ciz olan nazmı ile peygamberliğin doğruluğuna delâlet eden Allâh’ın<b> </b>apaçık âyetleri<br/>olma özelliği ile türlü ilimleri ve şer‘î hükümleri ihtivâ eden bir hikmet olma özelliğini<br/>kendisinde toplayan Kitâb’ı/Kur’ân’ı <i>“hatırlayın”</i> hıfz edin, insanlara öğüt ve nasihat<br/>yoluyla zikredin.<br/>
Hikmetin mânâsı Lokman sûresinde (31/12) geçmişti. <b>Katâde</b> buradaki “<i>âyetler</i>”i<br/>
Kur’an âyetleri, “<i>hikmet</i>”i de sırf hikmet olan hadîs olarak tefsîr etmiştir.<br/>
Bu âyet, Hz. Peygamber (s.a.)’in hanımlarını (dünyâ ve ziyneti taleplerine) son<br/>
vermeye ve mükellef tutuldukları konularda sorumluluklarını yerine getirmeye teşvik<br/>etmek üzere nübüvvet hânesinden ve vahyin indiği ocaktan olmakla kendilerine ikram<br/>
