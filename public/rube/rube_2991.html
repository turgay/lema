<a name=2992></a><img src="RuhulBeyan-2992_1.jpg"/><br/>
<img src="RuhulBeyan-2992_2.jpg"/><br/>
Ardından insanlardan bir cemaat ona bey‘at edip müslüman oldular. Kureyş kâfirleri bu<br/>müminlere saldırdılar. Kendi dinlerine geri döndürmek için onlara zulmettiler. Bunun<br/>üzerine Hz. Peygamber (a.s.) onlara Habeşistan’a ve onun meliki Necâşî’ye hicret<br/>etmelerini emretti. Peygamberliğin beşinci senesinde Recep ayında yaklaşık seksen kişi<br/>olarak yola çıktılar. İşte bu, müminlerin ilk hicretidir.<br/>
Daha sonra birinci ve ikinci Akabe görüşmelerinde Ensâr’dan (Medinelilerden) bir<br/>
grup ona bey‘at etti. Birinci Akabe bey‘atı peygamberliğin on birinci senesinde, İkinci<br/>Akabe bey‘atı ise on ikinci senesinde gerçekleşti.<br/>
İkinci Akabe görüşmesine katılanlar Medîne’ye dönerlerken Hz. Peygamber (a.s.),<br/>
Mus’ab b. Umeyr’i Medineliler’e İslâm’ın esaslarını ve Kur’ân’ı öğretmek üzere<br/>onlarla birlikte gönderdi. Bu sayede Medineliler’den çok sayıda insan müslüman oldu.<br/>Muhâcirler de Rasûlullah (a.s.)’a yardım ettikleri için Medineliler’e “Ensâr”<br/>(Peygamber’e yardım edenler) adı verildi. Çünkü Medineliler hem Hz. Peygamber’e<br/>(a.s.), hem de kendilerine hicret eden (Mekkeli) müminlere yardım etmişlerdir.<br/>Kendilerine geldiklerinde onları barındırmışlar ve her türlü yardımda bulunmuşlardır.<br/>Sonra Ensâr ve Muhacirler bütün savaşlarında Hz. Peygamber (s.a.)’e hep birlikte<br/>yardım ettiler. Hz. Peygamber (a.s.) peygamberliğinin on dördüncü senesinde<br/>Medine’ye hicret etti. Bu da (müminlerin) ikinci hicretidir.<br/>
Kıble’nin Beytü’l-makdis’ten Kâbe’ye çevirilmesine gelince bu hâdise, Peygamber<br/>
Efendimiz’in Medine’de ikamete başlamasının on sekizinci ayının başlarında Şa’bân<br/>ayında Çarşamba günü vâkî olmuştur. Bu sene içerisinde Ramazan ayının on dokuzuncu<br/>günü büyük Bedir savaşı meydana gelmiştir. Hudeybiye gazvesi ise hicretin altıncı<br/>senesinde gerçekleşmiştir. Rıdvân Bey‘atı da bu yıl içerisinde yapılmıştır.<br/>
Denilmiştir ki: Âlimlerimizin icmâına göre bu ümmetin en fazîletlileri, dört büyük<br/>
halifedir. Sonra ise Aşere-i Mübeşşere’nin geriye kalan altısı, sonra Bedir savaşına<br/>katılanlar, sonra Uhud savaşına katılanlar, sonra Rıdvân bey‘atında bulunanlar gelir.<br/>
Âyette geçen <i>“es-sâbikûne’l-evvelûn”</i> (ilk öne geçenler) hakkındaki diğer bazı<br/>
yorumlar şunlardır:<br/>
1. <i>“Sâbikûn (öne geçenler)”,</i> kendilerine ezelî inayetin sebkat ettiği, önce ulaştığı<br/>
kimselerdir. Nitekim Allah Teâlâ onlar hakkında <i><b>“Tarafımızdan kendilerine güzel<br/>âkibet takdir edilmiş olanlara gelince, işte onlar oradan</b> (cehennemden) <b>uzak<br/>tutulurlar.”</b></i> (el-Enbiya, 21/101) buyurmuştur. “Evvelûn (ilkler)” ise inayet kendilerine<br/>ilk olarak ulaşan kimselerdir.<br/>
2. Yokluktan varlık âlemine çıkarken önde bulunan ve ilk çıkanlardan olanlardır.<br/>
Onlar ruhlar âleminde Ruhlar askerler gibi saf saf durdukları zaman ilk safta yer<br/>alanlardır.<br/>
