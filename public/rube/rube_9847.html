<a name=9848></a><i>Her peygamberin var ümmetine fazîleti,<br/>Topladı Muhammed şahsında bütün fazîleti.</i><br/>
Peygamberimiz (s.a.), nazarî kuvvetinin gereği olarak ilimle, irfanla, takvayla ve<br/>
ihsanla nitelenmiştir. İlmî kuvvetinin gereği olarak da Allah’ın hoşnutluğunu sağlayacak<br/>farz, vâcip veya müstehap olan güzel işlerden başka bir iş yapmamıştır. Peygamberimiz<br/>(s.a.)’den asla haram, müfsid veya mekruh şeyler sâdır olmamıştır. O âdetâ melek gibi<br/>bir insandı. Hattâ melekten daha yüce idi. Bütün buraya kadar anlattıklarımız aslında<br/><b>Hz. Âişe</b> (r.anhâ)’nın kendisine Peygamber Efendimiz’in ahlâkının sorulması üzerine,<br/>soranlara verdiği şu cevapta özetlenmiştir: Hz. Âişe bu soruyu soranlara: <i>“Onun (s.a.)<br/>ahlâkı Kur’an’dan ibâretti”</i> demişti.<a href="RuhulBeyans.html#9852">[30] </a>O, bu ifâdesiyle Peygamber Efendimiz’in<br/>Kur’an’da mevcûd olan üstün ahlâk ve güzel sıfatlarla ahlâklanmış olduğunu, Kur’an’ın<br/>yasak ettiği kötülük ve düşük sıfatlardan uzak olduğunu ifâde etmeye çalışmıştır.<br/>
Bir başka rivâyete göre bu soruyu soranlara Hz. Âişe (r.anhâ): “Sen Kur’an okumaz<br/>
mısın?” demiş ve “kad efleha’l-müminûn” âyetini okumuştur. Hz. Âişe bu âyeti<br/>okumakla soruyu soran kişiye Müminûn sûresinin baş tarafındaki ilk on âyete bakmasını<br/>istemiştir. İşte Peygamberin ahlâkı budur. Bu ifâdede Hz. Âişe, cevabını dinleyenlere<br/>Peygamber (s.a.)’in yüce ahlâkına dikkat çekmekte, onun kalbî ahlâkın aslı olan îman,<br/>bedenî ahlâkın direği olan namaz, mâli ahlâkın başı olan zekat ve daha bu âyette sayılan<br/>diğer hasletleri nefsinde taşıdığını ifâde etmektedir.<br/>
<b>Molla Câmi</b> (rh.) <i>Silsiletu’z-zeheb</i> isimli eserde der ki:<br/>
<i>[Hz. Muhammed] Kerâmetler deryâsı, bağış mâdeniydi<br/>Onun cevheri, Kur’ân ahlâkıydı<br/>Bir kimsenin ki ahlâkı Kur’ân olursa<br/>İnsanların onu vasfetmeye imkânı olur mu?</i><br/>
<i>et-Te’vilâtü’n-necmiyye</i>’de deniyor ki: Peygamber (s.a.)’in ahlâkı Kur’an’dı. Hattâ<br/>
Peygamber Kur’an’dı. Nitekim hakîkatleri bilen ârifin birisi aynı mânâda şu beyti<br/>söyler:<br/>
<i>Ben Kur’an’ım, ben seb’u’l-mesâni<br/>Ben rûhu’r-ruhum, değilim ruhu’l-evani</i><br/>
<b>Muhammed b. Hakîm Tirmîzî</b> (k.s.) buyurmuştur ki; Hz. Muhammed (s.a.)’in<br/>
ahlâkından daha büyük ahlâka sâhip bir başka kimse yoktur. Zira o kendi istek ve<br/>irâdesinden el çekerek kendini tamamıyla Hakk’a bırakmıştır. <b>İmam Kuşeyrî</b> (k.s.)<br/>demiştir ki; o ne belâdan ne de atâ ve ihsandan uzak kaldı. Yine demişlerdir ki; onun,<br/>Allah’tan başka asla bir maksad ve maksûdu olmamıştır.<br/>
Nitekim <b>Cüneyd</b> (k.s.) der ki: Peygamberimiz (s.a.) iki kâinâtı cömertçe fedâ ettiği<br/>
