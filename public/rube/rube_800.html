<a name=801></a>olamaz. Çünkü o, kıyâm için bir mahalle ihtiyaç duymasa bile, varlığı başka şeyin<br/>varlığına muhtaçtır. Mevcûdat içerisinde zâtı zâtına yeten ve varlığının devamı için<br/>başka bir şeyin varlığı şart olmayan, mutlak olarak nefsi ile kâim olan sadece O’dur.<br/>
Bütün varlıkların kıyamı kendisine bağlı olup O’nsuz hiçbir eşya için vücûd mümkün<br/>
olmayan varlığa <i>“Kayyûm”</i> denir. O’nun kıyamı kendiliğinden olduğu gibi, diğer her<br/>şeyin kıyamı da O’na bağlıdır. Kulun bu vasıftan nasibi, Allah’dan başka her şeyden<br/>müstağnî oluşu istiğnâsı nisbetindedir.<br/>
<i>“el-Hayyu’l-Kayyûm”</i>un Allah’ın en büyük isimlerinden olduğu söylenmiştir (İsm-i<br/>
âzam). İsâ (a.s.), ölüleri diriltmek istediğinde: <i>“Yâ Hayyü yâ Kayyûm”</i> diye duâ ederdi.<br/>Denizcilerin boğulma tehlikesi ile karşı karşıya kaldıklarında: <i>“Yâ Hayyü yâ Kayyûm”<br/></i>ile duâ ettikleri söylenir.<br/>
<b>Hz. Ali</b> (r.a.) den rivâyet edildiğine göre o şöyle demiştir: “Bedir muhârebesi günü,<br/>
geldim, Allah Rasûlü’nün ne yapacağına bakıyordum. Birden secdeye giderek: <i>“Yâ<br/>Hayyü yâ Kayyûm”</i> demeye başladı. Ben, birkaç defa gittim geldim. O, aynı şekilde,<br/>ilâve yapmadan bu duâyı okuyordu. Fetih müyesser oluncaya kadar böyle devâm etti.”<br/>İşte bu da gösteriyor ki <i>“Ya Hayyü ya Kayyûm”</i> ismi çok büyüktür.<br/>
<i>et-Te’vilatü’n-Necmiyye</i>’de, ism-i âzamdan bahsedilirken <i>“Yâ Hayyu yâ Kayyûm”</i><br/>
isimlerine de işâret olunmaktadır. Zira Cenâb-ı Allah’ın <i>“Hayy”</i> ismi, bütün isim ve<br/>sıfatlarını içine almaktadır. Çünkü <i>kudret</i>; kadir olmak, <i>ilim</i>; bilmek, <i>semi</i>; işitmek,<br/><i>basar</i>; görmek, <i>kelâm</i>; konuşmak, <i>irâde</i>; dilemek ve <i>bakâ</i>; bâkîlik, <i>“Hayy”</i> isminin<br/>ayrılmaz vasfıdır. <i>“Kayyûm”</i> ismi de bütün mahlûkatın Allah’a muhtac olduğu anlamını<br/>ifade etmektedir. Allah Teâlâ bu iki sıfatla kula tecellî ettiğinde, <i>“Hayy”</i> sıfatının<br/>tecellîsi ânında kul, Allah Teâlâ’nın bütün esmâ ve sıfatını mükâşefe yoluyla bilir.<br/><i>“Kayyûm”</i> sıfatının tecellîsi ânında ise; kendisinin ve eşyanın kıyamlarının Allah’ın<br/>kayyûmiyetine bağlı olduğunu ve onun dışındaki her şeyin fenâ bulduğunu müşâhede<br/>eder.<br/>
Hak gelip bâtıl gidince varlık olarak sâdece Hayy ve Kayyûm olan Allah görülür.<br/>
<i>“Hayy”</i>, Allah’ın diğer bütün sıfatlarını, <i>“Kayyûm”</i>da bütün mahlûkatın kıyamını<br/>selbettiğinde ikilik kalkar. Böylece çokluk yok olup teklik kalınca Hayy ve Kayyûm<br/>isimleri, tecellî ettikleri kimse için ism-i âzam olur. Bu tecellîye nâil olan kişi,<br/>vahdâniyetin azâmetini müşâhede edince, insaniyet değil, ferdâniyet lisaniyle <i>“Yâ<br/>Hayyü yâ Kayyûm”</i> diye zikreder. Bu isimle duâ ederse icâbet olunur, bir şey isterse<br/>verilir. Zâkir gaybet halinde olursa, kendisiyle duâ ettiği hiçbir isim, “ism-i âzam”<br/>olamaz. Fakat Allah Teâlâ’nın azametini müşâhede hâlinde ise duâ ettiği her isim, ism-i<br/>âzam olur.<br/>
<b>Bâyezîd Bistâmî</b>’ye ism-i âzam’dan sual edilmiş, o da cevaben: “O öyle bir isimdir<br/>
ki onun çizilmiş bir sınırı yoktur. Fakat sen, kalbini Allah’ın vahdâniyeti için boşalt,<br/>mâsivâdan kalbini temizle. Bu durumda olduğun zaman O’nu dilediğin herhangi bir<br/>isimle zikret!” demiştir.<br/>
Şunu iyi bil ki, ism-i âzam, Muhammedî hakîkattan ibârettir. Muhammedî hakîkâtı<br/>
