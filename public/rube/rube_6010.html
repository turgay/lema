<a name=6011></a><img src="RuhulBeyan-6011_1.jpg"/><br/>
<b>36. <i>(Elçiler, hediyelerle)</i></b><b> Süleyman’a gelince şöyle dedi: Siz bana mal ile yardım</b><br/>
<b>mı ediyorsunuz? Allah’ın bana verdiği, size verdiğinden daha iyidir. Hediyenizle<br/><i>(ben değil)</i></b><b> siz sevinirsiniz.</b><br/>
Belkıs tarafından gönderilen elçi, hediye ile “<i>Süleyman’a gelince</i>” elçiye ve elçiyi<br/>
gönderene, hazırda bulunanı bulunmayana tağlîb ederek (baskın kılarak) “<i>şöyle dedi:</i>”<br/>Yani, Süleyman (a.s.) kendisi ile heyet arasında meydana gelen hokka ve diğer hâdiseler<br/>cereyan ettikten sonra bu sözü söyledi. Yoksa, ibârenin zâhirinden anlaşıldığı üzere<br/>geldikleri ilk anda onlara bu şekilde hitap etmedi.<br/>
“<i>Siz bana</i>” değersiz bir “<i>mal ile yardım mı ediyorsunuz?</i>” destek mi veriyorsunuz?<br/>Buradaki soru red içindir (istifhâm-ı inkârî).<br/>“Mal”a bu ismin verilmesi, devamlı olarak meyilli ve yok olucu olduğu içindir. Bu<br/>
yüzden “araz” diye de isimlendirilmiştir. “Mal kahpedir; bir gün attârın evinde, öbür<br/>gün baytarın evinde olur.” diyen kimsenin sözü de buna delâlet eder. Nitekim <i>el-<br/>Müfredât</i>’ta böyle geçmektedir.<br/>
Sonra Süleyman (a.s.) bu reddinin sebebini şu sözüyle ortaya koydu: “<i>Allah’ın bana</i><br/>
<i>verdiği,</i>” sizin de eserlerinden bir bölümünü gördüğünüz peygamberlik ve artık daha<br/>ötesi olmayan bu mülk ve saltanat, “<i>size verdiğinden</i>” dünya malından ve metâından<br/>“<i>daha iyidir.</i>” hayırlıdır. Benim ne sizin hediyenize ihtiyacım var, ne de o hediyenin<br/>benim katımda bir değeri var.<br/>
<i>Hümâ gibi yücelere uçan kimsenin<br/>Himmet nazarında dünya murdardır</i><br/>
<i>Mesnevî</i>’de der ki:<br/>
<i>Ben Süleyman’ım, mülkünüzü istemem<br/>Bilakis ben sizi her türlü yok oluştan kurtarırım<br/>Nasıl olur da sizden altın dileniriz?<br/>Bilakis biz sizi iksirci kılarız<br/>Sebe mülkü de olsa onu terk edin<br/>Çünkü suyla toprağın dışında nice mülkler var<br/>Taht dediğin ancak bir mengenedir<br/>Bulunduğun yeri baş köşe sanıyorsun ama kapıda kalmışsın</i><br/>
<b>Ca’fer-i Sâdık</b> der ki: “Dünya Allah’ın, peygamberlerinin ve velîlerinin katında,<br/>
kendisiyle sevinilmeye veya üzülmeye değmeyecek kadar küçüktür. Âlime ve akıllı<br/>kimseye dünyanın geçici malı sebebiyle sevinmek gerekmez.”<br/>
