<a name=2323></a><img src="RuhulBeyan-2323_1.jpg"/><br/>
<img src="RuhulBeyan-2323_2.jpg"/><br/>
<img src="RuhulBeyan-2323_3.jpg"/><br/>
<img src="flower_sep.jpg"/><br/>
<b>DUÂ ÂDÂBI</b><br/>
<b>55. Rabbinize yalvara yakara ve gizlice dua edin. Bilesiniz ki O, haddi aşanları</b><br/>
<b>sevmez.</b><br/>
<b>56. Islah edilmesinden sonra yeryüzünde bozgunculuk yapmayın. Allah’a</b><br/>
<b>korkarak ve <i>(rahmetini) </i></b><b>umarak dua edin. Muhakkak ki iyilik edenlere Allah’ın<br/>rahmeti çok yakındır.</b><br/>
<i>“Rabbinize” </i>Rabb, “terbiye” kökünden terbiye eden, mürebbî demektir. Terbiye, bir<br/>
şeyi tedrîcî olarak kemaline ulaştırmak mânâsınadır. Allah Teâlâ, zahiri teşkil eden<br/>nefisleri nimet ile, bâtını oluşturan kalbleri rahmet ile, âbidlerin nefislerini şeriat<br/>ahkâmı ile, aşıkların kalblerini tarikat adâbıyla ve muhiblerin sırrını hakikat nurları ile<br/>terbiye eder.<br/>
Rabb, Allah’ın ism–i a’zamıdır. Bu sebepledir ki Allah Teâlâ’nın bütün isimlerini<br/>
tersine çevirdiğin zaman mânâları bozulduğu halde Rabb isminin mânâsı bozulmaz.<br/>Rabb kelimesi tersten okununca “Berr” olur. O da Allah Teâlâ’nın isimlerindendir.<br/>Hızır (a.s.)’ın söylediği nakledilen şu söz de bu hususa işaret eder: “İsm-i a‘zam, her<br/>peygamberin, velînin ve Allah düşmanının kendisiyle Allah’a dua ettiği isimdir.” O, bu<br/>sözüyle “Rabb” isminin, <i><b>“Rabbimiz biz nefsimize zulmettik.”</b></i> (el-A‘raf, 7/23)<br/>ayetinde ve benzerlerinde geçtiği üzere peygamberlerin dualarının; <i><b>“Rabbimiz, bunu<br/>boş yere yaratmadın”</b></i> (Al-i İmran, 3/191) gibi ayetlerde zikredildiği şekilde sahâbenin<br/>dualarının; ve <i><b>“(</b>İblis<b>):</b></i> <i><b>“Rabbim, bâri tekrar dirilecekleri güne kadar benim canımı<br/>almayı ertele.” dedi. ”</b></i> (el-Hicr, 15/36) ve <i><b>“Rabbimiz, gördük, işittik, bizi geri<br/>döndür de iyi iş yapalım.”</b></i> (es-Secde 32/12) ayetlerinde olduğu gibi Allah’ın<br/>düşmanlarının dualarına bu isimle başladıklarına işaret etmiştir.<br/>
<i>“yalvararak ve gizlice dua edin.” </i>“Tazarru‘ (yalvarmak)”, boyun bükmek ve itaat<br/>
etmek demektir.<br/>
Boyun bükerek, yalvararak ve zelilâne bir şekilde gizlice Allah’a dua edin ki kabule<br/>
daha yakın ve şâyân olsun. Çünkü gizlilik, ihlâsın ve riyadan sakınmanın delilidir.<br/>
Rivayete göre ashâb-ı kiram bir gazada bulunuyorlardı. Yüksekten bir vâdiyi gördüler<br/>
ve yüksek sesle tekbir ve tehlil getirmeye başladılar. Rasûlullah (a.s.) onlara buyurdu<br/>ki: “<i>Sâkin olunuz. Çünkü siz ne bir sağıra ne de bir gaibe dua ediyorsunuz. Bilakis<br/>işiten, gören, yakın olan ve devamlı sizinle beraber bulunan Allah’a dua</i><br/>
