<a name=1852></a><img src="RuhulBeyan-1852_1.jpg"/><br/>
<img src="RuhulBeyan-1852_2.jpg"/><br/>
zorluk <i>“yoktur. Allah iyi ve güzel yapanları sever”, </i>onları herhangi bir şeyden dolayı<br/>hesaba çekmez.<br/>
Âyette işaret edilmektedir ki böyle davranan kimse <i>“muhsin” </i>yani işini güzel ve<br/>
ihsan üzere yapan bir kimse olur. Muhsin olan kimse ise Allahu Teâlâ’nın sevdiği bir<br/>kul (mahbûb) olur. Allahu Teâlâ tarafından sevilme (mahbûbiyyet) mertebesi ise bütün<br/>mertebelerin üzerindedir. Bu sebepledir ki Rasûlullah (s.a.v) <i>“Habîbullah” </i>yani<br/>Allah’ın sevgili kulu olmuştur. <i>İhsan</i> <i>“Allah’ı görürcesine O’na ibadet etmek”</i><a href="RuhulBeyans.html#1853">[41]<br/></a>olarak açıklanmıştır. Yani, ihsan müşâhede mertebesidir. Eğer kul gaybî îmandan şuhûdî<br/>îmana yükselir de, kayıtsızlık da dahil olmak üzere tüm kayıtlardan kurtulursa işi tamam<br/>olmuş olur. Bundan sonra yediği, içtiği ve yaptığı hiçbir şey ona zarar vermez hale gelir.<br/>Çünkü o bütün şartları üzerinde taşımaktadır. Başkası ona kıyas edilemez. “Muhsin”<br/>genel mânâda işin ehli ve medh ü senâya layık herkesi içine alır.<br/>
<i>Mesnevî</i>’de şöyle denir:<br/>
<i>İhsan sahipleri öldüler, ihsanları kaldı<br/>Ne mutlu o kişiye ki bu merkebi sürdü</i><br/>
Zilhiccenin ilk on gününün fazileti hakkında şu hadis-i şerif varid olmuştur: <i>“Kim bu</i><br/>
<i>günlerde, bir fakire sadaka verirse, sanki Allah’ın nebilerine ve resullerine sadaka<br/>vermiş gibi olur. Kim bu günlerde bir hastayı ziyâret ederse evliyâullahı ve büdelâyı<br/>hasta iken ziyâret etmiş gibi olur. Kim birisinin cenazesini kaldırırsa (teşyi) Bedir<br/>harbi şehitlerinin cenazelerini kaldırmış gibi olur. Kim bir mü’mini giyindirirse<br/>Allahu Teâlâ da ona cennet elbiselerinden giydirir. Kim bir yetime ihsanda bulunursa<br/>Allah da onu kıyâmet gününde arşının altında gölgelendirir. Her kim de bir ilim<br/>meclisinde bulunursa sanki Allah’ın nebi ve rasulleriyle oturmuş gibi olur.”</i><a href="RuhulBeyans.html#1853">[42]</a><br/>
<b>Sa’dî</b> (k.s) bir şiirinde der ki:<br/>
<i>Zalimler ölüp gittiler, yaptıkları zulümler kaldı<br/>Vay o cana ki bu hileyi, bu kötülüğü yaptı<br/>Peygamber dedi: “Ne mutlu o kimseye ki,<br/>Dünyadan gitti de ondan iyi bir iş kaldı”<br/>İhsan sahibi öldü ama ihsanı ölmedi ki<br/>Allah katında din ve ihsan, değersiz bir şey değildir<br/>Kendisi ölüp de isyanı kalan kişiye yazıklar olsun<br/>Sakın, öldü de canını kurtardı sanma</i><br/>
Anlatılır ki, bir zamanlar İsrâiloğulları’nda kıtlık meydana geldi. O zaman bir fakir,<br/>
sokaklardan birine girdi. O sokakta zenginin birinin evi vardı. Kapıyı çalarak “Allah<br/>
