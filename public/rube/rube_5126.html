<a name=5127></a><i>“Allah, yaptığından”</i> ve hükmettiğinden <i>“sorumlu tutulamaz. Onlar ise”</i> kullar ise<br/>
yaptıklarından en ince ayrıntısına kadar <i>“sorguya çekileceklerdir.”</i><br/>
“es-Suâl” bir şeyi bilmeyi istemek ya da öğrenmeye çalışmaktır. Sorunun cevabı, dil<br/>
ile olur ve dilin yerine el ile yazarak ve işaretle olur.<br/>
Eğer “Allâh’a nisbetle suâlin mânâsı nedir?” denilirse, şöyle cevâp veririz: Bu,<br/>
insanları bilgilendirmek ve onlardan inkâra yeltenenleri susturmak içindir. Yoksa<br/>Allâh’ı bilgilendirmek için değil. Çünkü O, gaybları çok iyi bilendir. Suâl, bilgi<br/>edinmek için sorulabileceği gibi susturma/azarlama için de olabilir. Ancak Allâh’a<br/>inkâr ve reddetmek için suâl sorulamaz. Bununla birlikte <i><b>“Dedi ki: “Rabb’im, …<br/>benim nasıl oğlum olur?”</b></i> (Âl-i İmrân, 3/40) âyetinde olduğu gibi O’na açıklamasını<br/>dileyerek; soru sorulması câizdir. Yine (kâfirin) kıyâmetteki durumunu anlatan<br/><i><b>“Rabb’im, niçin beni kör haşrettin, oysa ben görür idim?”</b></i> (Tâhâ, 20/125) âyetinde<br/>olduğu gibi O’na yalvarma ve ihtiyacını arz etme kabilinden suâl sormak câizdir.<br/>
<i>Bahru’l-ulûm</i>’da şöyle der: “<i>O, yaptığından sorumlu tutulamaz.</i>” Çünkü O, Rab’dir,<br/>
her şeyin mâlikidir. Her şeyi bilendir. İlminin nihâyeti yoktur. Oysa O’nun dışındakilerin<br/>hepsi terbiye edilendir, O’nun mülküdür, câhildir. Ancak öğretilirse bazı şeyleri<br/>bilebilirler. Câhil bir kölenin, yaptığı ve söylediği her şeyi çok iyi bilen bir efendiye<br/>îtiraz edip “Bunu niye böyle yaptın? Şöyle yapsaydın” deme hakkı yoktur. “<i>Onlar ise<br/>sorguya çekileceklerdir.</i>” Çünkü Allâh’ın mülkiyetindedirler, O’nun kuludurlar ve pek<br/>çok da hatâ ederler. Onun için onlara yaptıkları her hususta “Niçin böyle<br/>yaptınız?”denir.”<br/>
Bil ki Allâh’a îtiraz etmek çirkin bir davranıştır ve Rabb’i kızdırır. Onun cezasını ve<br/>
öfkesini gerektirir.<br/>
<b>Hâfız</b> der ki:<br/>
<i>“Neden?” “Niçin?”den dem vurup durma, zira talihli kul<br/>Sevgilinin her sözünü can u gönülden kabul etti</i><br/>
Yaptığı işte Allâh’a îtirazı sebebiyle İblis ebedî lânete uğramış ve kâfirlerin<br/>
azgınlarından olmuştur. Çünkü Allah Teâlâ ona Âdem’e secde etmesini emredince şöyle<br/>demiştir: <i><b>“Ben, çamur olarak yarattığın kimseye secde eder miyim?”</b></i> (el-İsrâ,<br/>17/61). Yine âdemoğulları hakkında itiraz etmenin kötülüğü, Hârût ve Mârût adındaki<br/>meleklerin başına musîbetler açmıştır. (Bk. el-Bakara, 2/102). Yaratılan hakkında îtiraz<br/>etmenin neticesi böyle olursa Yaratan hakkında îtiraz etmenin neticesi nice olur?<br/>Allâh’a îtiraz etmek ve O’nun sıfatları hakkında ileri geri fazla konuşmak yüzünden<br/>hevâ ehlinden ve sırf akılla hareket edenlerden niceleri helâk olmuştur. Onlar<br/>Rasûlullah (s.a.)’in ashabı ile ehl-i haktan tâbiûn ve tebe-i tabiînin peşine düşmedikleri<br/>husûslarda derinleşmişlerdir. Zorla bu hususlara dalmışlar, ardından şüphelere<br/>düşmüşler, sonunda hem kendileri delâlete düşmüşler, hem de kendilerine tabi olanları<br/>saptırmışlardır. Eğer bu işlerin peşire düşmeselerdi selamette olurlardı. Ehl-i hak,<br/>
