<a name=5218></a><i>Bu aklın öğrenip anlama yeteneği vardır<br/>Fakat vahiy sahibi ona öğretmektedir<br/>Bütün sanatlar, ilk hâliyle kesinlikle vahiy kaynaklıdır<br/>Fakat akıl onları geliştirir</i><br/>
<i>“Artık”</i> buna<i> “şükredecek misiniz?”</i> Yâni şükrü gerektirecek nimetler sizin<br/>
üzerinizde sâbit olmuş; Allah zorluk ve sıkıntılardan çıkmayı size kolaylaştırmıştır. Şu<br/>halde O’na şükredin.<br/>
<b>Kâşifî</b> der ki: “Böyle bir elbise (zırh) yapmayı öğrettiği için Allah’a şükredin.”<br/>Bu ifâde, istifhâm sûretinde gelen bir emirdir. Buradaki hitap, bu ümmetten Mekke<br/>
halkına ve kıyâmete kadar onlardan sonra gelenleredir.<br/>
Allah Teâlâ ilk zırh yapanın Dâvud (a.s.) olduğunu haber vermektedir. Sonra onu diğer<br/>
insanlar öğrenmiş böylelikle bu nimet yaygınlaşmıştır. Ondan sonra kıyâmete kadar<br/>savaşlara katılıp da zırh kullananların, bu nimeti veren Allah’a şükretmeleri gerekir.<br/>
Bazıları şöyle der: “Burada hitap, Dâvud (a.s.) ile âilesinedir. Yâni, onlara bu<br/>
nimetleri verdikten sonra dağların ve kuşların onun emrine âmâde kılınması, demirin<br/>ona yumuşatılması ve zırh yapım sanatının öğretilmesi gibi anılan nimetlere “<i>Artık<br/>şükredecek misiniz?</i>” dedik.<br/>
Denildi ki: “Bir gün Dâvud (a.s.) memleketindeki durumunu sormak üzere dışarı çıktı.<br/>
Cebrail (a.s.) bir insan sûretinde onu karşıladı. Hz. Dâvud onu tanıyamadı. Ona:<br/>“Dâvud’un memleketindeki durumunu nasıl görüyorsun?” diye sordu. Cibril (a.s.):<br/>“Dâvud ne güzel adamdır, keşke bir hasleti de olmasaydı!” dedi. Dâvud (a.s.): “O<br/>nedir?” diye sordu. Cebrâil (a.s.): “Duydum ki o, beytül-mâlden (hazîneden aldığı maaş<br/>ile) geçiniyormuş. Oysa kişinin elinin emeği ile geçinmesi kadar güzel bir şey yoktur.”<br/>dedi. Bunun üzerine Dâvud (a.s.) geriye döndü ve Allah’tan rızkını, elinin emeği ile<br/>kazandığından vermesini diledi. İşte bundan sonra ona demir yumuşatıldı. Böylelikle o,<br/>demirden zırh yapıp satmaya ve ondan kazandığını yemeye başladı.”<br/>
Fakir (<b>Bursevî</b>) der ki: “Beytü’l-mâlde âlimlerin, seyyidlerin ve benzerlerinin hakkı<br/>
olduğu fıkhen sâbittir. Şerîat ve hakîkat ehline göre kişinin hazine malından (hak ettiğini<br/>alıp) yemesi haram değildir. Ancak Dâvud (a.s.)’ın kıssasında da işâret olunduğu üzere<br/>takvâ ehline göre efdal olan, onu terk etmektir. Belli yönlerden vakıfları ve benzerlerini<br/>sen ona kıyas et! Çünkü, günümüzde bu malları şüpheden uzak kalmaz. Bununla birlikte<br/>bilinen bir rızka güvenmek tam tevekküle mânîdir. Hattâ bu sebeple hak ehlinden pek<br/>çoğu, vakfedilmiş malın kârını yemezler. Bilakis hissî hareket bir yana zihnen bile<br/>hatırlarından geçirmedikleri Allah’ın kendilerine fazlından bahşettiği temiz<br/>sadakalardan yerler. Bazılarının elleriyle kazandıklarını yemeleri ise ne güzeldir!<br/>
<b>Hâfız</b> der ki:<br/>
<i>Medresenin fakîhi dün sarhoştu ve bir fetvâ verdi:<br/>Şarap haramdır, lâkin vakıf malı yemekten yeğdir</i><br/>
