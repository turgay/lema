<a name=5458></a><i>oğullar ile</i>” onlar kendileri ile çok övündükleri için oğullar özel olarak zikredilmiştir.<br/>“<i>Kendilerine faydalar sağlamak için</i>” kendilerinin hayrına ve onlara ikram edilmesine<br/>sebep olacak şeyler için “<i>can atıyoruz?</i>”<br/>
<b>Kâşifî</b> der ki: “Zannederler ki bizim onlara mal ve evlâd vererek yaptığımız yardım,<br/>
hayır ve ikram için yaptıkları iyilik ve amellerin karşılığını acele vermiş<br/>olmamızdandır. Hâlbuki böyle değildir. Gerçek şu ki biz azîmüşşân yaptıklarının<br/>karşılıklarını onlara iyilikle veririz.”<br/>
Ayetteki soru, olan durumu reddetmek ve çirkin bulmak içindir. “<i>Hayır, onlar işin</i><br/>
<i>farkına varamıyorlar.</i>” İş onların zannettikleri gibi değildir. Bilmezler ki Allah’ın<br/>onlara mal ve evlâd vermesi hayır ve iyilik sebebiyle değildir; bilâkis istidracdır. Yâni<br/>hayır, biz asla bunu yapmayız. Bilakis onlar hayvanlar gibi hiçbir şeyin farkında<br/>değildirler. Kendilerine verilen bu şeylerin istidrac ve günahlarının artmasına<br/>sürüklemekten ibâret bir durum olduğunu düşünüp anlayacak zekâ ve şuurları yok.<br/>Böyleyken bir de onlar bunu kendilerine faydalar sağlamak için bir koşuşturma<br/>zannediyorlar.<br/>
Bir haberde rivâyet edildiğine göre Allah Teâlâ peygamberlerden birine şöyle<br/>
vahyetti: “Kulum, kendisini benden en çok uzaklaştıran şey olmasına rağmen, dünyada<br/>ona genişlik vermeme seviniyor mu? Mü’min kulum kendisini bana en çok yaklaştıran<br/>şey olmasına rağmen, dünyayı ona kısmama üzülüyor mu?” Hz. Peygamber (s.a.) sonra:<br/>“<i>Sanıyorlar mı ki, onlara verdiğimiz servet ve oğullar ile kendilerine faydalar<br/>sağlamak için can atıyoruz? Hayır, onlar işin farkına varamıyorlar.</i>” âyetini okudu.<a href="RuhulBeyans.html#5462">[86]</a><br/>
Büyüklerden biri der ki: Allah Teâlâ denediği kimseleri dünyanın ziyneti, lezzeti,<br/>
makamı, malı ve iyilikleriyle imtihân etti. Onlar bunları lezzetli buldular. Onlar<br/>sebebiyle Rahmân’ı müşâhededen perdelenip mahrum kaldılar. Böyleyken kendilerinin<br/>bütün derecelere erdiklerini, bu fânî şeyler kendilerine verildiği zaman makbûl<br/>kimseler olduklarını zannettiler. Onların kendileri için minhâc (yol/vâsıta) değil,<br/>istidrâc olduğunu bilmediler.<br/>
<b>Abdülazîz Mekkî</b> der ki: “Kim fânî ziynetlerle donanırsa, bu onun üzerinde bir vebâl<br/>
olur. Ancak bâkî olan tâatlerle, (Hakk’ın rızâsına) uygun amellerle ve mücâhedelerle<br/>süslenmek başka. Şüphesiz nefisler fânî, mallar emânet ve çocuklar fitnedir. Kim onları<br/>toplamaya ve onlardan pay almaya koşarsa, gönlünü onlara bağlarsa bütün iyiliklerden<br/>kesilir.<br/>
Nefse muhâlefet, dünyalığı azaltmak ve kalbi ondan koparmaktan daha üstün bir tâatla<br/>
Allah’a ibâdet edilmemiştir. Çünkü iyiliklere koşmak, kötülüklerden sakınmak demektir.<br/>Şerlerin ilki ise dünya sevgisidir. Çünkü dünya şeytanın tarlasıdır. Kim onu taleb eder<br/>ve mâmur kılarsa o, şeytanın taraftarı ve kuludur. Şeytanın evini imar etmek için ona<br/>yardım eden kimse şeytandan daha fenâdır.<br/>
<b>Sultan Veled</b>’in sözlerinden birisi şöyledir:<br/>
<i>Bırak şu dünyayı, sana âid bir şey değildir</i><br/>
