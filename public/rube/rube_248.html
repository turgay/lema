<a name=249></a>edilmemesine sebeb olacaktı. Bu yüzden insanoğlu dünyâda yaratılmıştır.<br/>
Allah Teâlâ’nın celâl ve cemâl olmak üzere iki tür kemâl sıfatı vardır. Melekler<br/>
hakkında olduğu gibi, Allah cennette de celâl sıfatı ile tecellî etmez ve böylece kemâl<br/>sıfatlarının yarısı olan celâl sıfatları gizli kalırdı. Bu yüzden insanoğlu dünyâda<br/>yaratıldı; isyan etti de Allah tevbesini kabûl etti. Böylece Allah Teâlâ’nın celâl ve<br/>cemâl sıfatlarının mazharları zuhûr etmiş oldu.<br/>
Bundan sonra insan artık tam ve kâmil olarak cennete girmeye hak kazandı. Ayrıca<br/>
Allah Âdem’in soyundan Kâinât’ın efendisinin ve diğer peygamberlerle evliyâ ve ehl-i<br/>îmânın zuhûrunu takdîr buyurdu. İnsan fıtrat mayası ile mayalandıktan sonra, nasîbi<br/>olanların tekrar girebilmesi için cennetten çıkarıldı.<br/>
<b>Şeyh-i Kâmil </b>ve <b>Mükemmil</b>’in sâhasında tek olan <i>Keşfü’l-Künûz ve Hallü’r-Rumûz</i><br/>
adlı eserinin hâmişinde de şöyle der: Ayasofya câmiinde va’z kürsüsünde Efendim<br/>Nûreddinzâde’ye yöneltilmiş bir mülhide âid soru kâğıdı buldum. Soru Hoca <b>Hâfız<br/>Şîrâzi</b>’nin şu şiiriyle ne kasdedildiğiyle ilgiliydi:<br/>
<i>Ben, Firdevs’de yaşayan, bir melektim.<br/>Âdem, beni oradan bu harâb dünyâya getirdi.</i><br/>
Şeyh, bu soruyu şöyle cevaplandırdı: “Sen, sulbünde fesâd ve dinden sapma istidâdı<br/>
olduğu için Âdem’i cennetten çıkarttın. Eğer babamız Âdem cennetten çıkarılmasaydı,<br/>mülhidler ve fâcirler cennette kalırdı ki gayretullah böylelerinin cennetten çıkarılmasını<br/>gerektirmiştir.<br/>
<b>Ebû Medyen</b>’e (k.s.) “Âdem’in cennetten çıkarılıp yeryüzüne indirilişinin hikmeti ve<br/>
yasak meyveden (ağaçtan) yemesinin sebebi soruldu. Ebû Medyen şu cevâbı verdi:<br/>“Eğer babamız Âdem, neslinden Hz. Muhammed (s.a.) gibi bir zâtın çıkacağını bilseydi,<br/>Muhammedî kemâlin bir an önce zuhûru için, bırak o ağacın meyvasını, kendisini bile<br/>bütünüyle yerdi.”<br/>
<b>Halîlü’r-Rahmân İbrâhîm </b>Peygamber, Allah Teâlâ’ya Âdem’i niçin cennetten<br/>
çıkardığını sordu. Allah Teâlâ: “Ey İbrâhîm! Sevgilinin cefâsının şiddetli olduğunu<br/>bilmiyor musun?” buyurdu.<br/>
Tarîkatımız Celvetiyye’nin merkez şeyhi <b>Üftâde </b>Efendi; Âdem (a.s.)’ın cennetten<br/>
çıkışının hikmeti hakkında şunları söylemiştir. Âdem (a.s.) kendi mertebesinden daha<br/>yüksek bir mertebe gördü ve Allah Teâlâ’dan ona ulaşmayı diledi. Kendisine “Ey<br/>Âdem, bu makama ancak gözyaşı ile ulaşılır. Cennet ise ağlama yeri değildir, sevinç<br/>yeridir” denildi. Bunun üzerine Allah katındaki derecesini yükseltmek için dünyâya<br/>inmeyi taleb etti. “İyilerin iyilikleri, mukarreblerin eksiklikleri kabilindendir” sözü<br/>gereğince ondan sâdır olan hatâ, derecesinin kendisinden istenene nisbetle aşağı<br/>olmasındandır. Hüdâyî’nin <i>Vâkıât’ında</i> böyle yazılıdır.<br/>
<b>Şeyh Necmeddin </b>ise, bu konuda şunları söylemiştir: Âdem (a.s.) meleklerin<br/>
secdesine mazhar olmuş, mükerremlik tâcıyla şereflendirilmiş, saâdet elbisesi<br/>giydirilmiştir. Beline yakınlık kemerini, boynuna ülfet gerdanını takınmıştır. Her an<br/>
