<a name=9829></a><img src="RuhulBeyan-9829_1.jpg"/><br/>
<img src="RuhulBeyan-9829_2.jpg"/><br/>
<img src="RuhulBeyan-9829_3.jpg"/><br/>
<img src="RuhulBeyan-9829_4.jpg"/><br/>
sanki şöyle denmektedir: De ki bizler Peygamberler ve müminler olarak Allah’tan bizi<br/>günahımız sebebiyle hesaba çekeceği için korktuğumuza göre, sizler kâfir iken bu azâbın<br/>başınıza gelmesine kim engel olabilir? Sizler bu derece günah işlediğiniz hâlde neden<br/>korkmuyorsunuz? Buna göre “ehlekenâ” yâni beni ve beraberimdekileri yok etse fiilinin<br/>mânâsı “bize azap etse” şeklinde; “rahimenâ” fiilinin mânâsı da <i>Celâleyn</i> <i>Tefsiri</i>nde<br/>ifâde olunduğu gibi “bizleri bağışlasa” şeklindedir.<br/>
<b>29. De ki: <i>(Sizi îmâna dâvet ettiğimiz)</i></b><b> O <i>(Allah)</i></b><b> çok esirgeyicidir; biz O’na îman</b><br/>
<b>etmiş ve sırf O’na güvenip dayanmışızdır. Siz kimin apaçık bir sapıklık içinde<br/>olduğunu yakında öğreneceksiniz!</b><br/>
Ey yaratıkların en şefkatlisi<i> “De ki: (Sizi îmâna dâvet ettiğimiz) O (Allah) çok</i><br/>
<i>esirgeyicidir.”</i> Yâni ibâdetine sizleri çağırmış olduğum Allah Teâlâ bütün nimetleri<br/>veren ve sizlere ulaştırandır. <i>“Biz” </i>bir olan<i> “O’na îman etmiş ve sırf O’na güvenip<br/>dayanmışızdır.”</i> Çünkü biz biliyoruz ki O’ndan başka her şey ya nimettir ya da nimet<br/>görendir. Biz sizlerin inkâr ettiği gibi onu inkâr etmiyoruz. Burada “biz inandık” fiili,<br/>“O’na” anlamına gelen “bihi” kelimesinden önce getirilerek kâfirlere bir ta’rizdir.<br/>Çünkü “inandık” fiili, kâfirlerin zikredilmelerinin hemen ardından getirilmiştir. “Aleyhi<br/>tevekkelnâ” yâni “O’na güvenip dayanmışızdır” demek; biz bütün işlerimizi sizin<br/>yaptığınız gibi O’ndan başkalarına değil, sâdece O’na havâle etmişizdir. Oysa sizler<br/>kendi adamlarınıza ve mallarınıza güvenmektesiniz demek olur. Bizler ise Allah’tan<br/>başkasının kim olursa olsun kesinlikle herhangi bir fayda ve zarar veremeyeceğini<br/>bildiğimiz için sâdece O’na güvenmişizdir. Âyette “aleyhi” yâni “O’na” ifâdesinin<br/>“güvenme” fiilinden önce getirilmesi, kendisine güvenilme noktasında Allah’ın tek ve<br/>biricik olmasından dolayıdır.<br/>
Ey Mekke kâfirleri <i>“siz kimin”</i> bizim mi sizin mi <i>“apaçık bir sapıklık içinde</i><br/>
<i>olduğunu yakında”</i> azâbı gördüğünüzde <i>“öğreneceksiniz.”</i><br/>
Âyette yer alan “men” kelimesi soru edâtı olabileceği gibi, ism-i mevsul de olabilir.<br/>
Âyette yer alan “dalâlin mübîn”; yâni açık bir sapıklık ifâdesi “apaçık bir hatâ”<br/>anlamınadır.<br/>
Bu âyet-i kerîmeyi <i>et-Te’vilâtü’n-necmiyye</i> şu şekilde tefsir ediyor: Biz başkasına<br/>
değil Allah’ın tam feyzine, her şeyi kuşatan lütfuna bütün benliğimizle güvenip<br/>dayanmışızdır. Sizler kimin apaçık bir sapıklık içinde olduğunu yâni kimin o<br/>nimetlerden kendisine verilmesini dileyerek O’na yöneldiğini ya da O’nu inkâr ederek<br/>kimin kendisinden yüz çevirmiş olduğunu yakında öğreneceksiniz.<br/>
