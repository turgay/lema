<a name=3761></a><img src="flower_sep.jpg"/><br/>
Cebrail (a.s.) tekrar geldi ve:<br/>
–“Ey Yâkub, Rabbin sana selam edip şöyle diyor: Müjdeler olsun! Onlar ölmüş bile<br/>
olsalardı, gözün gönlün aydınlansın diye senin için ikisini de diriltirdim.”<br/>
Rabbin yine şöyle diyor:<br/>“Gözlerinin niçin kör olduğunu, belinin niçin büküldüğünü, Yûsuf’un kardeşlerinin<br/>
ona yaptıklarını niçin yaptıklarını biliyor musun?”<br/>
Yâkub:<br/>–“Hayır” deyince şöyle buyurdu:<br/><i>–“Yanına karnı aç ve oruçlu bir miskin gelmişti. Sen ve âilen de bir koyun kesmiş,</i><br/>
<i>karnınızı doyurmuş, fakat ona bir şey vermemiştiniz. Oysa ben yarattıklarımın<br/>arasında yetimler ve miskinler kadar hiç kimseyi sevmedim. Öyleyse bir yemek<br/>hazırlat da miskinleri dâvet et!</i>”<br/>
Enes (r.a.) diyor ki: Hz. Peygamber anlatmaya devamla şöyle buyurdu:<br/>“<i>Bundan sonra Yâkub’un görevlendirdiği münâdî her akşam: “Oruçlu olanlar</i><br/>
<i>Yâkub’un yemeğine buyursun!”, her sabah da: “Oruçlu olmayanlar Yâkub’un<br/>sofrasında karnını doyursun!” diye nidâ etmeye başladı</i>.”<a href="RuhulBeyans.html#3765">[81]</a><br/>
Bu hadis, <i>et-Tergîb ve’t-terhîb</i>’de zikredilmiştir.<br/><b>Sa‘dî</b> (k.s.) şöyle der:<br/>
<i>Gönlünün perişan olmasını istemezsen<br/>Gönlü perişan olanları hatırdan çıkarma<br/>İki dünyada iyilik gören kimse<br/>Allah’ın kullarına iyilik ulaştırır</i><br/>
<i>“Ve ben sizin bilemeyeceğiniz şeyleri Allah tarafından” </i>yani O’nun lütuf ve<br/>
rahmetinden vahiy ile <i>“biliyorum.”</i> Dolayısıyla da bana merhamet edip lütufkar<br/>davranacağını ümid ediyor, bu ümidimi de boşa çıkarmayacağını umuyorum <i>“dedi.”</i><br/>
Bu ifadenin mânâsı şöyle de olabilir: Allah’tan bir nevi ilham sayesinde Yûsuf’un<br/>
hayatta olduğu hakkında sizin bilmediğiniz şeyleri biliyorum.<br/>
Rivâyet edilir ki: Yâkub (a.s.) ölüm meleğini rüyasında gördü ve Yûsuf’u sordu.<br/>
Melek onun hayatta olduğunu söyledi.<br/>
Bir görüşe göre de Yâkub (a.s.) Yûsuf’un rüyasından, kardeşleri ve ebeveyni<br/>
kendisine secdeye kapanmadıkça onun ölmeyeceğini anlamıştır.<br/>
Rivâyete göre Yûsuf (a.s.) Cebrâil (a.s.)’a:<br/>–“Ey Rûhu’l-emîn, Yâkub hakkında bilgin var mı?” diye sordu.<br/>Cebrail (a.s.) şöyle cevap verdi:<br/>–“Evet, var. Allah ona güzel bir sabır ihsan eyledi. Onu senin için üzülmeye mübtelâ<br/>
kıldı. Fakat bunu kimseye belli etmiyor.”<br/>
