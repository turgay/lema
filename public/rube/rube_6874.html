<a name=6875></a><i>Öylece nasıl yutardı Karun’u?</i><br/>
Kıssada peygamberlerin (a.s.) asıl hilkat ve yaratılışları bakımından noksanlardan<br/>
uzak olmaları gerektiğine işâret vardır. Bazen onların temiz olduklarının ortaya çıkması<br/>harikulade/alışılmışın dışında bir işle ortaya çıkar. Nitekim Mûsâ (a.s.) hakkında da<br/>böyle olmuş, taş onun elbisesini alıp kaçmış, böylece İsrailoğulları da Mûsâ (a.s.)’ın<br/>kusursuz olduğunu görmüşler ve edeb yerine bakmışlardır.<br/>
<i>el-Hasâisu’s-suğrâ</i>’da şöyle denilmiştir: “Peygamberimiz Hz. Muhammed (s.a.)’in<br/>
husûsiyetlerinden birisi de avret yerinin hiç görülmemiş olmasıdır. Bir kimse onu<br/>görmüş olsaydı, gözleri kör olurdu.<br/>
Mûsâ (a.s.)’a yapılan eziyet hakkında bazıları da şöyle demiştir: Mûsâ (a.s.) Hârun<br/>
(a.s.) ile bir mağaraya çıktı. Hârun (a.s.) orada bir sedir gördü, üzerine yatıp uyudu ve<br/>oracıkta vefât etti. Sonra Mûsâ (a.s.) yanında Hârun (a.s.) olmadan tek başına geri<br/>dönünce İsrailoğulları: “Mûsâ İsrailoğulları’nın Hârun’a olan muhabbetini çekemeyip<br/>ona hased etti ve onu öldürdü.” dediler. Mûsâ (a.s.): “Size yazıklar olsun! Kardeşim<br/>benim vezirim idi. Siz benim onu öldüreceğimi mi düşünüyorsunuz?” dedi. Onlar Mûsâ<br/>(a.s.) aleyhinde dedikoduyu artırınca, Mûsâ (a.s.) kalktı iki rekat namaz kıldı, sonra<br/>Allâh’a duâ etti. Bunun üzerine Hârun (a.s.)’ın üzerinde uyuyup da vefât ettiği sedir<br/>gökten indi. İsrailoğulları sedir yerle gök arasında (havada) durduğu halde onu<br/>gördüler. Böylece Mûsâ (a.s.)’ı tasdik ettiler.<br/>
Yâhut da Hârun (a.s.) çöldeyken vefât etti. Mûsâ (a.s.) da onu defnetti. İşte bu yüzden<br/>
Mûsâ (a.s.) hakkında zikredildiği gibi ileri geri sözler söylendi. Nihâyet Mûsâ (a.s.)<br/>İsrailoğulları ile beraber Hârun (a.s.)’ın kabrine gitti. Hârun (a.s.)’ı diriltilmesi için<br/>Allâh’a duâ etti. Allah Teâlâ Hârun (a.s.)’ı diriltti ve onlara vefat ettiğini, Mûsâ<br/>(a.s.)’ın kendisini öldürmediğini haber verdi. Mûsâ ve Hârun (a.s.)’ın vefat kıssaları<br/>Mâide sûresinde geçmişti. Oraya müracaat et.<br/>
<i>et-Te’vîlâtü’n-Necmiyye</i>’de şöyle denilmiştir: “Allah Teâlâ kadîm ve ezelî kelâmı ile<br/>
bu ümmete eziyet etme konusunda Hz. Mûsâ’nın ümmeti gibi olmamalarını işâret ediyor.<br/>Çünkü eziyet etmek yırtıcı hayvanların sıfatıdır. Bilakis bu ümmet kâfirlere karşı çetin<br/>kendi aralarında ise son derece merhametli olmalıdır. Bu mânâdan dolayı<br/>Peygamberimiz (s.a.) şöyle buyurmuştur: “<i>Komşusu kendisinin kötülüklerinden emin<br/>olmadıkça sizden biri (kâmil bir îman ile) îman etmiş olamaz.</i>”<a href="RuhulBeyans.html#6893">[321]</a> Başka bir hadîste<br/>ise: “<i>Mü’min insanların kendisinden emin olduğu kişidir.</i>”<a href="RuhulBeyans.html#6893">[322] </a>buyrulmuştur.<br/>
Âyetteki “<i>olmayın</i>” ifâdesi, bu eziyet etme sıfatını onlardan nefyederek onların<br/>
meydana getirilmesi sırasında olan kesin bir nehydir. Yâni insanlar için çıkarılmış en<br/>hayırlı ümmet olmanız için bu sıfatta kimseler olmadığınız halde var olun. Nitekim onlar<br/>da bu sıfatta olmayan kimseler oldukları halde var oldular.<br/>
Burada işâret edilmektedir ki her var olan şey “<i>Ol</i>” emriyle var edilirken kendisine<br/>
mahsus bir sıfatla emrolunmuş, kendisine mahsus olmayan bir sıfattan da yasaklanmıştır.<br/>Buna göre var olan her şey, tekvin (var olma) emriyle emrolunduğu gibi var olmuştur.<br/>
