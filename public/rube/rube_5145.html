<a name=5146></a>almasının sebebi, yuvarlak olmasındandır. <b>Muhyi’s-sünne</b> şöyle demiştir: “Arap<br/>lisanında, yuvarlak olan her şeye felek denir. Çoğulu “eflâk”tir.<br/>
<b>Şeyhzâde</b> şöyle demiştir: “İnsanlar, yıldızların hareketleri husûsunda ihtilâf<br/>
etmişlerdir. Onlarda mümkün görünen üç görüş vardır:<br/>
1. Felek sâkin, yıldızlar ise suda yüzenin hareketi gibi hareketlidir.<br/>2- Felek hareketli, yıldızlar da ona zıt yönde hareket etmektedir. Ya da onunla aynı<br/>
yönde sür‘at ve yavaşlık bakımından ona eşit veya eşit olmayan şekilde hareket<br/>etmektedir.<br/>
3- Felek hareketli, yıldızlar sâkindir.<br/>Filozoflar şöyle demiştir: “Birinci görüş bâtıldır. Çünkü böyle bir durum, feleğin<br/>
yırtılıp parçalanmasını gerektirir ki bu muhâldir. Kezâ ikinci görüş de aynı sebeple bâtıl<br/>ve geçersizdir. Geriye sâdece üçüncü ihtimal kalmaktadır. Buna göre yıldızlar felekte<br/>sâkin olarak dururlar. Felek ise hareket eder ve ona tâbi olarak yıldızlar da döner.”<br/>
İmam (<b>Râzî</b>) der ki: Bu söz, feleklerin yırtılıp delinmeyeceği esâsına dayanır. Bu ise<br/>
bâtıl ve geçersizdir. Aksine hak odur ki bu üç ihtimalin hepsi de mümkündür. Allah<br/>mümkin olan her şeyi yaratmaya kadirdir. Kur’an’ın lafzı, feleklerin sâkin, yıldızların<br/>da feleklerde suda balığın yüzmesi gibi akıp gittiğine delâlet etmektedir.”<br/>
Bil ki eğer Allah Teâlâ semâyı yaratıp da gece ile gündüzün zuhûr etmesi, sıcak ve<br/>
soğuğun birbirini tâkip etmesiyle hâsıl olan diğer faydaların ortaya çıkması için güneşi<br/>ve ayı yaratmasaydı, kullarına olan nimetleri tamamlanmamış olurdu. O’nun kullarına<br/>bahşettiği nimetler, ancak güneş ile ayın yörüngelerinde dönmesiyle tamamlanır. İşte bu<br/>sebeple Cenab-ı Hak: “<i>Her biri bir yörüngede yüzmektedir.</i>” buyurmuştur.<br/>
<b>İbn Sînâ</b>, bu âyetteki “<i>yüzerler</i>” ifâdesi ile <i><b>“Hani bir zaman Yûsuf babasına:</b></i><br/>
<i><b>“Babacığım, ben (rüyada) on bir yıldız, güneş ve ayı gördüm. Onların bana secde<br/>ettiklerini gördüm.” demişti.”</b></i> (Yûsuf, 12/4) âyetini yıldızların canlı ve konuşur<br/>olduklarına delil getirmiş ve: “Bir kelimenin “vav ve nûn” ile çoğul yapılması ancak,<br/>akıl sahipleri hakkında olur.” demiştir. Bunun cevabı şöyledir: “Bu âyetlerde yıldızlara<br/>akıl sahiplerinin fiilleri olan yüzme ve secde etme fiilleri isnâd edildiği için yıldızlar<br/>akıllı varlıklar yerine konulmuş ve onlar hakkında akıl sahipleri için kullanılan zamir<br/>kullanılmıştır. Bunun benzeri (Süleyman (a.s.)’ın kıssasında nakledilen karıncalarla<br/>ilgili akıl sahipleriymiş gibi kullanılan) <i><b>“yuvalarınıza girin.”</b></i> (en-Neml, 27/18)<br/>ifâdesidir.<br/>
Hakikat ehlinden birisi şöyle demiştir: Felekler, yıldızlar ve onları irâde ile harekete<br/>
geçiren hareket ettiriciler olan unsurların üstünde olan felekî cisimler, feleklerin zâtında<br/>mevcut olan maddelerden ayrı cevherlerdir. Ama hareketlerinde feleklere bağlıdırlar.<br/>Böylece bu cevherler o cisimlerin ilk hareketini oluşturur. İşte bu soyut cevherlere<br/>‘nüfûs-i nâtıka-i felekiyye’ denilir.<br/>
Eğer “Buna göre konuşmak, insan için ayırıcı bir özellik olmamış olur” dersen, şöyle<br/>
cevap veririm: “Konuşmaktan maksad, dille söylenen şeydir. Ama bu tenkide açıktır.<br/>Çünkü buna karşılık melek, cin ve papağanın konuşmaları îtiraz olarak gelebilir. En<br/>
