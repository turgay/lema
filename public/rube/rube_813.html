<a name=814></a><i><b>erenlerdir. Bilesiniz ki, kalbler ancak Allah’ı anmakla huzur bulur.”</b></i><b> </b>(er-Ra’d,<br/>13/28) âyeti buna işârettir. Kalbin zikir ile sükûneti, nefsânî sıfatlardan temizlenmesi<br/>veya nûrânî sıfatlarla süslenmesi ile mümkün olur.<br/>
Havâss-ı havâssa gelince Allah bunları, benliklerini öldürmeleri ve varlıklarından<br/>
geçmeleri sebebiyle, rûhânî yaratılışın hudûs zulmetinden kurtarıp, Allah ile bâkî<br/>olsunlar diye kıdem sıfatından tecelli eden nûra ulaştırır. <i><b>“Hakikaten onlar Rablarına<br/>inanmış gençlerdi. Biz de onların hidâyetini artırdık”</b></i> (el-Kehf, 18/13) âyeti bu<br/>tâifeye işâret eder.<br/>
Âyet bu gençleri, Hakk’ı bulma yolunda kendilerini tehlikeye attıkları; Allah’a inanıp<br/>
Dekyanus tâğutunu reddettikleri için ehl-i fütüvvet olarak vasıflandırmıştır. Onlar asâlet<br/>ayağıyla Allah’a yaklaştıklarından Allah da bunlara olan inâyetini artırmış, nefsânî<br/>karanlıklardan rûhânî nûra çıkarmıştır. Rûhlarının nûruyla nefisleri aydınlanınca,<br/>kalpleri Allah’ın zikriyle sükûnete ermiş ve onunla ünsiyet peydâ etmişlerdir. Dünya ve<br/>içindekilerden uzaklaşmışlar ve yalnızlığı sevip ona kavuşmuşlardır.<br/>
Nitekim Peygamberimiz’in de nübüvvetin başlangıcındaki durumu böyle olmuştur. Hz.<br/>
Âişe Validemiz: <i>“Bi’setin başlangıcında Hz. Peygamber (a.s.)’e yalnızlık<br/>sevdirildi”</i><a href="RuhulBeyans.html#815">[223] </a>buyurmuştur. Yemin ederim ki sâdık ve samîmî her mürîdin durumu<br/>böyledir.<br/>
<b>Fahreddîn Râzî</b> şöyle demiştir: Sûfiyeden bir topluluk, Allah’tan başka bir şeyle<br/>
meşgûliyet, mârifetullah’a engel teşkîl eder, demişlerdir. Halbuki peygamberler, halkla<br/>meşgul olmuşlar ve onları tâat ve ibâdete dâvet etmişlerdir. Eğer bu iş, onların Allah ile<br/>olmalarını engelliyorsa bunun doğru ve gerçek bir durum olmaması gerekir.<br/>
Fakir (müellif) der ki: Bu îtirâz yersizdir. Zira tâat ve ibâdetler mârifetullaha ulaşmak<br/>
için vesîledir. Gerçekte peygamberler insanları itâate değil, mârifetullaha<br/>çağırmışlardır. Nitekim <b>İbn Abbas</b> (r.a.)’ın: <i><b>“Ben insanları ve cinleri ancak bana<br/>kulluk etsinler diye yarattım”</b></i> (ez-Zâriyât, 51/56) âyetini <i>“Ben insanları ve cinleri<br/>ancak beni tanısınlar diye yarattım”</i> şeklinde tefsîr etmesi bu konuda bize ışık<br/>tutmaktadır.<br/>
Bu, makbûl bir mârifetin ancak ibâdet ve kullukla elde edilebileceğini göstermektedir.<br/>
Bu sebeple, Allah’tan ve O’na ibâdetten başka bir şeyle meşgul olmak mârifet-i<br/>ilâhiyeye perdedir. Bunun içindir ki selef-i sâlihîn, hâllerinin başlangıcında, Hz.<br/>Peygamber (a.s.)’e uymak ve halkla ihtilâttan meydana gelecek perdeyi kaldırmak için<br/>yalnızlığı tercih ederlerdi. Nitekim <i>Mesnevî</i>’de şöyle denmiştir:<br/>
<i>Adam olanın her işte eli olur; her işe gücü yeter,<br/>Fakat insandan beklenen tâat ve hizmet elidir.<br/><b>Ben insanları ve cinleri kulluk için yarattım</b>, âyetini oku.<br/>Cihâna gelmekten maksad, ibâdetten başkası değildir.<br/>Böylece kalb aynası cilâlanmış ve parlamış olur,<br/>Çünkü taat ve ibâdetten sîneye safâ bahşolunur.</i><br/>
