<a name=835></a><img src="RuhulBeyan-835_1.jpg"/><br/>
<img src="RuhulBeyan-835_2.jpg"/><br/>
harcamayan, ihtiyaç duyulup istendiğinde infak edenlerdir. Bunlar malı, başkaları adına<br/>ellerinde bulundurur ve kendileri ibâdete güç yetirebilecek kadarıyla iktifâ ederler.<br/>
3- <i>Zayıflar</i>: Farz olan zekâtı vermekle yetinenlerdir.<br/>Allah’ım! Bizi senden başka her şeyden soyunup seninle yetinenlerden eyle! Amin.<br/>
<b>263. Güzel söz ve bağışlama, arkasından incitme gelen sadakadan daha iyidir.</b><br/>
<b>Allah zengindir, acelesi de yoktur.</b><br/>
İsteyen kimseyi gönül alıcı sözlerle karşılamak ve güzellikle geri çevirmek; istemekte<br/>
ısrâr gibi hoşa gitmeyen davranışlarını afvetmek, ardından başa kakılan sadakadan daha<br/>hayırlıdır. Çünkü kim bir fakîre iyilik eder ve yaptığı iyilikten ötürü ona eziyette<br/>bulunursa sevaptan mahrûm olur.<br/>
Şâyed denirse ki: “Kendisine eziyet karışan sadakada hangi hayır vardır ki ona hayır<br/>
densin.” Deriz ki: “Bu size göre böyledir. Buna şu âyeti örnek verebiliriz: <i><b>“De ki:<br/>Allah’ın yanında bulunan, eğlenceden ve ticaretten daha hayırlıdır.”</b></i> (el-Cum’a,<br/>62/11) Yani siz, ticâretin ve eğlencenin sizin için hayırlı olduğunu sanıyorsunuz.<br/>Halbuki Allah katında bulunan şey, dünyâ ve âhırette sizin için, sizin hayır<br/>saydıklarınızdan daha hayırlıdır.<br/>
<i>Allah </i>sizin sadakalarınızdan <i>ganîdir. </i>Fakirleri minnet ve eziyete tahammüle muhtaç<br/>
etmez. Bir başka taraftan onları rızıklandırır.<br/>
<i>Allah halîm’dir. </i>Eziyet edip başa kakanlara ceza vermekte acele etmez. Halbuki onlar,<br/>
verdikleri sadakayı başa kakmak ve eziyet etmekle azabı hak etmektedirler. Âyette, bu<br/>şekilde davrananlara Allah Teâlâ’nın gadap ettiği ve akıbetlerinin pek iyi olmadığını<br/>belirttiği açıktır.<br/>
<b>Aziz Mahmûd Hüdâyî</b>, <i>Mecâlis </i>adlı tefsirinde şöyle der: “Sâili güzel bir şekilde<br/>
geri çevirmek, minnet ve eziyet eden kimsenin sadakasından daha hayırlıdır. Zira güzel<br/>söz, red için dahi olsa dilencinin kalbini ferahlatır, rûhunu şenlendirir.<br/>
Sadaka, cesede fayda vermek ve kalbi mesrûr etmek sûretiyle kişiye menfaat sağlar.<br/>
Cesede fayda veren şeyle, rûha eziyet verecek bir şey birleşince tam fayda temin<br/>edilmiş olmaz. Şüphesiz ki rûhu ferahlandıracak şey, cesede menfaat verenden daha<br/>hayırlıdır. Çünkü insanda rûhâniyyetin mevkii çok yüce ve şereflidir.<br/>
<b>Şa’bî</b> demiştir ki: Kim kendisini, verdiği sadakanın sevâbına, fakîrin o sadakaya olan<br/>
ihtiyacından daha ihtiyaçlı görmezse o kimsenin verdiği sadaka bâtıl olur.<br/>
Selef-i salihîn vermekte ve verirken de riyâdan kaçınmakta çok titiz davranmışlardır.<br/>
Çünkü riya nefse üstün gelen ve helak eden bir haslettir. Riya, insan kabre konunca yılan<br/>suretinde karşısına çıkar ve ona eziyet eder. Cimrilik ise akrep suretinde gözükür.<br/>
İnfakın her türlüsünün asıl maksadı cimriliğin çirkinliğinden kurtulmaktır. Fakat<br/>
