<a name=3312></a><img src="flower_sep.jpg"/><br/>
“İyiliklere on karşılık vereceğim, daha da artıracağım; kötülüklere ise tek karşılık<br/>
vereceğim ve onu da sileceğim.”<br/>
Âdem yine:<br/>“Ya Rabbi, biraz daha” der.<br/>Cenab-ı Hak:<br/>“Ruh cesedde bulunduğu müddetçe, tevbe kabul edilecektir.” buyurur.<br/>Âdem: “Biraz daha yâ Rabbi.” deyince Allah Teâlâ şöyle buyurur:<br/><i><b>“De ki: Ey kendi nefisleri aleyhine haddi aşan kullarım. Allah’ın rahmetinden</b></i><br/>
<i><b>ümit kesmeyin. Allah şüphesiz bütün günahları bağışlar. Şüphesiz ki O çok</b></i><br/>
<i><b>bağışlayan, çok esirgeyendir.”</b></i> (ez-Zümer, 39/53)<a href="RuhulBeyans.html#3316">[92]</a><br/>
Sadece günahlardan dolayı istiğfar edilmez, aksine gereği gibi yerine getirilmeyen<br/>
ibâdetler için de istiğfâr edilir. Nitekim bazıları şöyle der: “Sahâbîler, bizzat<br/>ibâdetlerinden istiğfar ettikleri gibi, ibâdetlerinde meydana gelen bazı hususlardan da<br/>istiğfar ederlerdi.<br/>
<b>Örfî</b> şöyle der:<br/>
<i>Dudağımızı bulaştırıp lisan ile tevbe ve istiğfar ederiz lâkin,<br/>Bizim istiğfarımızın çanı isyan sadâsı vurur,</i><br/>
<i>et-Te’vîlâtü’n-Necmiyye</i>’de şöyle denilir: <i>“Elif, Lâm, Râ”</i> Elif Allah’a, Lâm<br/>
Cebrâil’e, Râ da Rasûl’e işârettir. <i>“(Bu Kur’an öyle) bir kitaptır ki,” </i>o kitabın<br/>âyetlerine O’ndan başka hiç kimsenin koyamayacağı yüce hikmeti koyan -ki bu,<br/>Kur’an’ın i‘câzının sırlarından bir sırdır- <i>“hikmet sâhibi,”</i><br/>
<i><b>“Derken kullarımızdan bir kul buldular ki, ona katımızdan bir rahmet vermiş</b></i><br/>
<i><b>yine ona tarafımızdan bir ilim öğretmiştik.”</b></i> (el-Kehf, 18/65) âyetinde buyrulduğu<br/>gibi onları kullarından dilediğine kendi katından (ledünnî olarak) öğretme hususunda<br/><i>“her şeyden haberi olan tarafından</i> <i>âyetleri sağlamlaştırılmış,”</i> yâni <i><b>“Onlara Kitap<br/>ve hikmeti öğretir</b></i><b>.<i>”</i></b> (el-Bakara, 2/151) âyetinde buyrulduğu gibi Kur’an, âyetleri<br/>hikmetlerle muhkemleştirilmiş bir kitaptır. Şu halde Kitab Kur’an, hikmet ise Kur’an<br/>âyetlerindeki hakikat, sır ve mânâlardır. <i>“sonra da güzelce açıklanmıştır.”</i> Yani bu<br/>hakikatler ve hikmetler âriflerin kalplerine beyan edilmiştir.<br/>
Âyet, Kur’an’ın lugatçilerin muttali olacağı bir dışı (zâhiri), Allah’ın ledünnî ilim<br/>
ikram ettiği kalp ehlinden başka hiç kimsenin muttali olamayacağı bir de içi (bâtını)<br/>olduğuna işaret etmektedir.<br/>
Ey Muhammed, hikmetin başı ve sırrı ise ümmetine şunları söylemendir: <i>“Tâ ki</i><br/>
<i>Allah’tan başkasına tapmayasınız”</i> siz bununla emrolundunuz. Yâni ne şeytana, ne<br/>dünyaya ne hevâya, ne de Allah Teâlâ’dan başkasına (mâsivâya) kulluk etmeyin.<br/><i>“Şüphesiz ben de O’ndan size (gönderilmiş) bir uyarıcı ve müjdeciyim.”</i> Allah’tan<br/>
