<a name=8688></a><img src="flower_sep.jpg"/><br/>
<img src="RuhulBeyan-8688_2.jpg"/><br/>
<img src="RuhulBeyan-8688_3.jpg"/><br/>
sen, bunu muhâfaza et, başkasına söyleme. Eğer sebat ve bakâ nasip olursa bunun bir<br/>mevhibe-i ilahiye olduğunu anlar, Allah’a şükreder ve şükürde muvaffak kılmasını<br/>O’ndan istersin. Eğer bunun dışında başka bir şey olursa, o zaman bunda ziyade ilim,<br/>marifet, teyakkuz ve te’dîb nûru vardır.”<br/>
Hâsılı, insan çoğunlukla kendinde olmayan veya kendinden zâil olacak şeyi haber<br/>
verir. Sû-i hâlden ve kemâl iddiâsından Allah’a sığınırız!<br/>
Bazıları der ki: Kesinlikle doğru olsun yalan olsun iddiâlı olmaktan uzak durun. Yalan<br/>
olan iddia yüz karartır, gerçek olan ise îmanın nûrunu söndürür, zayıflatır. Sakın<br/>gördüğünüz şeyleri söylemeyin, güzel sûretlere bakmayın. Bunların hepsi nefis ve<br/>şehvetlerdir. Kim bir kavmin yolunda onlardan olmayan bir şey ihdas ederse o bizden<br/>olmadığı gibi bizde de değildir. Tâbi olun, uzaklaşmayın, yoldan çıkmayın, tevhid ehli<br/>olun, birleyin, şirk koşmayın, hakkı tasdik edin, şikâyet etmeyin, sabredin, sızlanıp<br/>durmayın, sebat edin, ayrılmayın, isteyin, bıkmayın, bekleyin, ye’se düşmeyin, kardeş<br/>olun, düşman olmayın, tâatte bir araya gelin, ayrılmayın, günahlardan temizlenin, onlara<br/>bulanmayın. Her biriniz kalbinizin kapı askeri olsun; oraya ancak Allah’ın emrettikleri<br/>girsin, her biriniz dikkatli olsun, güvenmesin, korksun, emin olmasın, teftiş etsin, gâfil<br/>olmasın!<br/>
<i> </i><br/>
<b>17. Onlar İslâm’a girdikleri için seni minnet altına sokuyorlar. De ki:</b><br/>
<b>Müslümanlığınızı benim başıma kakmayın. Eğer doğru kimselerseniz bilesiniz ki,<br/>sizi imana erdirdiği için asıl Allah size lütufta bulunmuştur.</b><br/>
<i>“Onlar İslâm’a girdikleri için seni minnet altına sokuyorlar.”<b> </b></i>Yani<b> </b>Müslüman<br/>
olmalarını sana karşı bir minnet kabul ediyorlar. Minnet, öyle bir nimettir ki, onu veren<br/>nimet verdiği kimseden karşılık talep etmez. Çünkü bundan maksat muhtacın bir karşılık<br/>vermesinden kat-ı nazarla ihtiyacın kesilmesidir. Denilmiştir ki: İki rıtl ağırlığında bir<br/>ölçü birimi olan “menâ” kelimesi de bu kökten türetilmiştir. Ağır nimet demektir.<br/><b>Râğıb</b> der ki: Minnet, ağır nimettir. Bu iki açıdan söylenir: <i>Birincisi</i>, bunun bilfiil<br/>olmasıdır. Denir ki: ‘Filanca, filancaya ağır nimet verdi’. Allah Teâlâ’nın şu âyet-i<br/>kerimesi de bu kabildendir: <i><b>“Andolsun ki, Allah müminlere büyük bir lütufta<br/>bulunmuştur.”</b></i> (Âl-i İmran 3/164) Bu gerçek anlamda sadece Allah Teâlâ için olur.<br/><i>İkincisi</i> ise, bunun söz ile olmasıdır ki, küfrân-ı nimet durumu hariç insanlar arasında<br/>çirkin kabul edilir. Bu nedenle şöyle denilmiştir: Minnet, yapılan şeyi yıkar. Küfrân-ı<br/>nimet durumunda zikredilmesinin güzel olmasından dolayı da nimete karşı nankörlük<br/>varsa minnet güzeldir, denilmiştir. Âyet-i kerimedeki onların Allah’a karşı minnetleri<br/>ikinci türden söz ile minnet iken, Allah’ın onlara karşı olan minneti ise fiili bir<br/>minnettir. Bu minnet Cenâb-ı Hakk’ın onlara hidâyet etmesidir.<br/>
