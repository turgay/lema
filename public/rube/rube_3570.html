<a name=3571></a><img src="RuhulBeyan-3571_1.jpg"/><br/>
<img src="RuhulBeyan-3571_2.jpg"/><br/>
<img src="RuhulBeyan-3571_3.jpg"/><br/>
<img src="RuhulBeyan-3571_4.jpg"/><br/>
<img src="RuhulBeyan-3571_5.jpg"/><br/>
<img src="RuhulBeyan-3571_6.jpg"/><br/>
<img src="RuhulBeyan-3571_7.jpg"/><br/>
<img src="RuhulBeyan-3571_8.jpg"/><br/>
<b>YÛSUF’A KURULAN TUZAK</b><br/>
<i> </i><br/>
<i> </i><br/>
<i> </i><br/>
<b>7. Andolsun Yûsuf ve kardeşlerinde soranlar için ibretler vardır.<br/>8. <i>(Kardeşleri) </i></b><b>demişlerdi ki: “Yûsuf ve kardeşi babamıza bizden daha sevgilidir.</b><br/>
<b>Oysa biz bir cemaatiz. Babamız açık bir yanlışlık içindedir.”</b><br/>
<b>9. “Yûsuf’u öldürün ya da onu bir yere atın da babanızın teveccühü yalnız size</b><br/>
<b>kalsın. Ondan sonra da sâlih bir topluluk olursunuz.”</b><br/>
<b>10. İçlerinden bir sözcü: “Yûsuf’u öldürmeyin, onu kuyunun dibine atın,</b><br/>
<b>kervanlardan biri görüp onu alsın; eğer yapacaksanız <i>(böyle yapın)</i></b><b>.” dedi.</b><br/>
<i>“Andolsun Yûsuf ve kardeşlerinde”</i> yâni Allah’a yemin olsun ki Yûsuf kıssasında ve<br/>
onun on bir kardeşinin hikâyesinde <i>“soranlar”</i> kıssalarını soran ve öğrenen herkes<br/><i>“için ibretler” </i>yani Allah’ın kahredici gücüne ve yüce hikmetine delâlet eden çok<br/>büyük alâmetler <i>“vardır.”</i> Çünkü Yâkub’un büyük oğulları en küçük oğlu olan Yûsuf’u<br/>zelil kılmaya ittifakla karar verdikten ve yaptıklarını yaptıktan sonra Allah Teâlâ<br/>Yûsuf’u peygamberliğe ve hükümdarlığa seçmiş, onları da ona boyun eğen ve hükmünü<br/>yerine getiren kimseler kılmıştır. Yûsuf’a duydukları kıskançlığın vebâli kendi başlarına<br/>dönmüştür. İşte bu, Allah’ın kahredici gücüne ve yüce hikmetine delâlet eden en büyük<br/>ibretlerdendir.<br/>
<i>Tefsîr-i Fârisî</i>’de şöyle denir: “Rivâyet edilir ki Yûsuf mezkûr rüyâyı babasına<br/>
anlatınca babası rüyâyı gizlemesini tavsiye etti. Allah’ın kendisini seçeceğini ve<br/>nimetini tamamlayacağını ona müjdeledi. Kardeşlerinin hanımlarından bazısı bu<br/>müjdeyi işitti. Akşam kocaları evlerine gelince durumu onlara anlattılar. Yûsuf’un<br/>kardeşlerinin hased damarları kabardı. Ciddi bir plan kurmakla meşgul oldular.”<br/>
Yahuda, Rubil ve Şimon Yûsuf hakkında şöyle dediler: “Anne babası da kendisine<br/>
secde etmeden, sadece kardeşlerinin kendisine secde etmesine razı olmuyor! Onu<br/>aradan kaldırmak için bir plân yapın!” Nitekim onların sözleri şöyle hikâye edilmiştir:<br/>
