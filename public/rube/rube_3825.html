<a name=3826></a><i>tefekkür etmeyin</i>.”<a href="RuhulBeyans.html#3830">[104] </a><i>Tenbîhü’l-gâfilîn</i>’de böyle geçmektedir.<br/>
<i>Mesnevî</i>’de şöyle denilmektedir:<br/>
<i>O’nunla alâkası olmayan hiç bir mahlûk yoktur,<br/>Ey amca, bu alâka anlatılamaz, keyfiyetsizdir.<br/>Akıl bu alâkaya nasıl yol bulsun, onu nasıl kavrasın?!<br/>Çünkü o, ayrılığa ve buluşmaya bağlıdır.<br/>Bu sebepledir Hz. Mustafa bize vasiyette bulundu:<br/>“Allah’ın zâtından pek bahsetmeyin.” diye.<br/>Esasen Allah’ın zâtını düşünmek,<br/>Hakîkatte zâtı düşünmek değildir.<br/>Çünkü düşünenin zannı ve düşüncesi ancak yola bağlıdır.<br/>O zan ve düşünce ile Allah arasında ise yüz binlerce perde vardır.<br/>Herkes bir perde ile örtülmüş, ulaştım sanmıştır,<br/>“Hakk’ın hakîkatine ulaştım.” diyen vehme kapılmıştır.<br/>Hz. Peygamber (s.a.) bu yüzden bu vehmi giderdi.<br/>Yanlışa düşmemizi önledi.</i><br/>
Yeryüzünün Allah’ın varlığına, kudret, hikmet ve idâresine delil teşkil etmesi<br/>
şöyledir: Yeryüzü üzerindekiler için tıpkı bir yaygı gibi yuvarlağımsı şekilde uzatılmış<br/>olması, çeşitli bölgelerinde yürüyenler için yol ve geçitlerin olması, içinde meselâ<br/>mâdenlerin, pınarların ve hayvanların bulunmasıdır.<br/>
Dağların delil olması, son derece sağlam, sâbit, sert, yüksek ve ağır olmaları<br/>
yönüyledir. Bir evin direklerle sağlama alınması gibi yeryüzü de dağlarla<br/>sâbitleştirilmiştir.<br/>
Irmakların delil olması ise onların bazı dağlarda oluşurken bazı dağlarda<br/>
oluşmamasının mutlaka hakîm ve hür irâdesiyle hareket eden bir fâile dayanmasını<br/>zorunlu kılar.<br/>
Meyvelerin delil oluşu da şöyledir:<br/>Bir tohum toprağa düşüp de toprağın nemi tohuma tesir edince, büyüyüp gelişir ve bu<br/>
gelişme sonucu üst ve alt kısımları çatlar. Üst kısmından toprağın üzerinde yükselecek<br/>olan ağaç çıkarken, alt kısmından toprağın derinliklerine doğru yayılan kökler çıkar. Bu,<br/>şaşılacak şeylerdendir. Çünkü bu tohumun özelliği (tabiatı) tek olduğu; tabiat, felek ve<br/>yıldızların bu tohuma yaptığı tesîri de tek olduğu halde bu tohumun iki tarafından<br/>birinden havaya yükselen bir madde, diğerinden ise toprağa giren bir madde<br/>çıkmaktadır.<br/>
Tek bir tabîattan birbirine zıt iki şeyin doğması muhaldir. Anlıyoruz ki bu, kesinlikle<br/>
hakîm bir idârecinin idâresiyle olmaktadır.<br/>
Sonra bu tohumdan biten ağacın bir kısmı odun, bir kısmı yaprak bir kısmı ise meyve<br/>
olmaktadır.<br/>
