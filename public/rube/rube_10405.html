<a name=10406></a><img src="flower_sep.jpg"/><br/>
çıkmayacağı bir makamdır” anlamını kasdedersek o zaman bu hasr fâsık mümin için de<br/>doğru olur.<br/>
Bazı tefsirlerde ifâde olunduğuna göre buradaki “Cennet”ten maksad mutlak olarak<br/>
“sevap yurdu”dur. Bu takdirde âyet-i kerime Rahman sûresindeki <i><b>“Rabbinin<br/>huzurunda durmaktan korkan kimselere iki Cennet vardır.” </b></i>(Rahman 55/46)<br/>âyetiyle herhangi bir çelişki doğmaz. Çünkü böyle bir kimse için Allah’ın lütfu ve<br/>ihsanı ile sevap yurdunda iki Cennet olacaktır. Birisi cismânî nimetlerle nimetlenme<br/>cenneti, diğeri ise ruhâni lezzetlerle lezzet alma cennetidir.<br/>
<i>Fusûl</i>’de gelmiştir ki bu âyet, bir günah işlemeye niyet eden ve bu günahı işlemeye<br/>
gücü yettiği halde Allah’tan korkup nefsinin istemesine rağmen bu işten el çeken kimse<br/>hakkındadır.<br/>
<i>Nefsin bir nefesliğine olsun senin emrine girerse<br/>Bu cennetin kendisidir şüphen olmasın.<br/>Nefs her bir nefesi aşağı tarafa çeker<br/>Kim nefsinin hilafına bir nefes çekerse kurtulur.</i><br/>
<b>Muhammed b. Hasan</b> (rh.) der ki: Bir gece uyuyordum. Bir de ne göreyim kapı<br/>
vuruluyor. Dedim ki: “Bakın kim o?” Halife Hârun’un elçisi; “Halife seni çağırıyor”<br/>dedi. Bu sözü işitince başıma bir şey geleceğinden, canımdan korktum ve kalkıp<br/>halifenin yanına gittim. Onun huzuruna girdiğimde bana dedi ki: “Seni bir mesele<br/>hakkında soru sormak için çağırdım. Ümm-i Muhammed’e -yâni eşi Zübeyde’ye- ben<br/>âdil bir devlet adamıyım, âdil devlet adamı Cennettedir dedim de o da bana; “Sen<br/>zâlimsin, âsîsin, kendinin cennetlik olduğuna şâhidlik ettin. Böylece Allah’a karşı yalan<br/>söyledin” dedi. İbn Hasan sözüne şöyle devam etti: Halifeye dedim ki: “Ey müminlerin<br/>emiri! Bir günah işlediğinde veya daha sonra Allah’tan korkuyor musun?” Halife dedi<br/>ki: “Evet, vallahi! Allah’tan çok korkuyorum.” Bunun üzerine ben: “Şehâdet ederim ki,<br/>senin için tek Cennet değil iki Cennet vardır. Allah Teâlâ: <i><b>«Rabbinin huzurunda<br/>durmaktan korkan kimselere iki Cennet vardır» </b></i>(Rahman 55/46) buyurmuştur”<br/>dedim. Halife bu sözüm üzerine bana hoş davrandı. Ayrılmamı, geri dönmemi emretti.<br/>Evime döndüğümde bana para keseleri gönderdiğini gördüm.<br/>
<b>Abdülmelik b. Mervân</b> dönemin halifesi, <b>Ebû Hâzım </b>ise vaktinin imamı ve<br/>
zâhidiydi. Abdülmelik ona; “Ey Ebû Hâzım! Yarın bizim hâlimiz ve işimiz ne olacak?”<br/>diye sordu. Ebû Hâzım; “Eğer Kur’an okursan o sana cevap verir” dedi. Abdülmelik;<br/>“Bunu nerede söyler?” diye sorunca <i><b>“Kim azgınlık eder ve dünya hayatını tercih<br/>ederse, şüphesiz, Cehennem onun sığınağıdır. Kim de, Rabbinin huzurunda<br/>duracağından korkar ve nefsini arzularından alıkoyarsa, şüphesiz, Cennet onun<br/>sığınağıdır”</b></i> (Nâziât 37-40) âyetleri olduğunu söyledi. Bil ki dünyada şehvet ateşi<br/>
