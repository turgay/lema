<a name=2263></a><img src="RuhulBeyan-2263_1.jpg"/><br/>
<img src="RuhulBeyan-2263_2.jpg"/><br/>
Onlar, rüzgarın girdiği her yere girebilirler.<br/>
Eğer sen “Cinlerin insanoğlunun vücuduna girmeleri mümkün olsaydı, iki ayrı varlığa<br/>
ait cismin birbirine girmesi söz konusu olurdu. Bunun şiddetiyle insan vücudu yanar<br/>parçalanırdı. (Bunu nasıl izah edersiniz?)” dersen, ben buna şöyle cevap veririm:<br/>
Latif olan bir varlığın, kesif (yoğun) olan varlığın menfezlerinden girmesi mümkün ve<br/>
caizdir. Nitekim kesif olan diğer varlıkların içine hava girmektedir. Bu, aynı anda<br/>birden fazla cevherin bir tek varlıkta birleşmesini de gerektirmez. Çünkü onlar<br/>birbirinin içinde yok olmak (hulûl) şeklinde değil, ancak yan yana durmak şeklinde bir<br/>araya gelmektedirler. Onların bedenlerimize girmeleri sıvıların kaplara girmesi gibidir.<br/>Cinler yakıcı ateş değillerdir. Fakat asıl itibariyle ateşten yaratılmışlardır. Tıpkı Âdem<br/>(a.s.)’ın topraktan yaratılması, aslının toprak olması gibi. Şu halde her varlık,<br/>yaratılışında baskın olan maddeye nisbet edilmektedir.<br/>
<i>Bahru’l-hakâik</i>’de şöyle denilmiştir: Bu ayette şuna işaret edilmektedir: “Onlar sizi<br/>
ancak beşeriyet yönünden görürler. Beşeriyet yönü ise hayvânî sıfatların kaynağıdır. Siz<br/>ise ruhâniyet bakımından değil, bu hayvânî sıfatlar sebebiyle onları görmekten<br/>perdelenmiş bulunuyorsunuz. Rûhâniyet ise ilâhî isimlerle ilgili ilimlerin ve<br/>mârifetlerin kaynağıdır. Bu rûhâniyet makamında ise onlar sizi göremez. Siz ise onları<br/>rûhânî nazarla, hattâ rabbânî nazarla görürsünüz.”<br/>
<i>“Şüphesiz o ve kabilesi, sizin onları göremeyeceğiniz yerden sizi görürler.”</i><br/>
cümlesi, ayetteki nehyin sebebini açıklamaktadır. - Çünkü şeytan, hakikaten zararından<br/>sakınılması zor bir düşmandır. Çünkü en çetin düşman, o seni gördüğü halde senin onu<br/>göremediğin düşmandır. Böyle bir düşmanın zararından korunmak elbette zordur. Ondan<br/>ancak Allah’ın koruduğu kimse kurtulabilir. Şu halde akıllı kimse, onun zararına karşı<br/>çok dikkatli ve tedbirli olmalıdır.<br/>
Eğer: “Biz onları göremediğimiz halde onlarla nasıl savaşalım, onlara karşı nasıl<br/>
tedbirli olalım?” denilirse, biz deriz ki: Biz onların kendileri ile mücadele etmekle<br/>emrolunmadık. Bilakis Allah’a sığınarak şeytanın vesveselerini kovmakla ve kalbimize<br/>attıklarını kabul etmemekle emrolunduk.<br/>
<b>Zünnûn Mısrî</b>’nin şöyle dediği rivayet edilir: “Eğer şeytan seni görüyor da, sen onu<br/>
göremiyorsan ne gam!. Allah da onun görmediği yerden onu görüyor. Şu halde şeytanın<br/>şerrinden Allah’a sığın, çünkü <i><b>“şeytanın hilesi zayıftır.”</b></i> (en-Nisâ, 4/76)<br/>
Yardımsız bırakılma ve yoldan çıkma hususunda aralarında yarattığımız tenasüb<br/>
sebebiyle <i>“Biz şeytanları, inanmayanların dostları yaptık.”</i> Böylece birbirlerinin<br/>yakını oldular ve birbirlerini yoldan çıkardılar.<br/>
<b>Vehb b. Münebbih</b>’in şöyle dediği rivayet edilir: Allah Teâlâ İblis’e Muhammed<br/>
(a.s.)’ın huzuruna gitmesini ve soracağı bütün sorulara doğru cevap vermesini emretti.<br/>
