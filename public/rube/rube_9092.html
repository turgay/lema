<a name=9093></a><img src="RuhulBeyan-9093_1.jpg"/><br/>
<b>9. Ölçüyü adâletle tutun ve eksik tartmayın.<br/></b><i>“Ölçüyü adâletle tutun.”</i> Ölçünüzü adâletle yâni dosdoğru yapın. <i>Müfredat</i>’ta şöyle<br/>
denmiştir; Vezn’den maksad, bir şeyin miktarını bilmektir. Halk arasında bilinen vezn;<br/>terazi, kantar, baskülle ölçülen ve miktarı belirlenen şeylerdir. <i><b>“Ölçüyü adâletle<br/>tutun”</b></i> âyet-i kerîmesi, insanların arayıp önem verdiği bütün söz ve davranışlarda<br/>adâlet ölçülerine riâyet etmeyi emreder.<br/>
<i>“Ve eksik tartmayın.”</i> Yâni noksan tartmayın. Çünkü, tartı ve terazinin hakkı onu<br/>
doğru dürüst yapmaktır.<br/>
<b>Sa’dî Müftî</b> demiştir ki: Kasd edilen mânâ, terazinin ve ölçünün kendisi değildir.<br/>
Ölçülen şeyi eksik yapmayın, demektir. Âyet-i kerîme’de önce ölçünün doğru dürüst<br/>yapılması emredilmiş, sonra da haddi aşmaktan nehy edilmiştir ki o dengeyi bozmak<br/>vefasızlıktır. Sonra da eksik ve noksan tartmak suretiyle insanların aldatılması<br/>yasaklanmıştır. Ölçü ve terazi kelimesi, ölçünün doğru dürüst olarak kullanılmasını<br/>pekiştirmek ve güçlendirmek için tekrar edilmiştir.<br/>
<b>Kâşifî</b> şöyle demiştir: “Terâzi kullananlara bu şekilde dikkat çekilmesinin sebebi,<br/>
kıyâmet günü mizân kurulduğunda utanmalarına mâni olmak içindir.”<br/>
<i>Terazi ve ölçekte kendi elinle azalttığın<br/>Her bir arpa veya tohum tanesi,<br/>Bunların her birinin bir yeri (hesabı) vardır<br/>Kıyâmet günü hepsini önüne getirirler.<br/>Sana az verip çok aldığını,<br/>Gizlice yaptıklarını elbet gösterirler.</i><br/>
<b>Mâlik b. Dinâr</b> (r.a.)’den rivâyet edilmiştir ki, ölüm döşeğinde ölmek üzere olan<br/>
komşusunu ziyarete gittiğinde hasta komşusu ona: “Ey Mâlik önümde ateşten iki tepe<br/>var, onların üzerine çıkmağa beni zorluyorlar,” dedi. “Onu ailesine sordum,” dediler ki,<br/>“Onun iki terazisi vardı. Biri ile kendisine bir şey alırken, diğeri ile de başkasına bir<br/>şey satarken tartardı.” “Onları bana getirin,” dedim ve birbirine vurarak parçaladım ve<br/>adama, “değişiklik oldu mu?” diye sordum. “Bir değişiklik olmadı, yalnız ateşten<br/>tepeler daha da büyüdüler,” dedi.<br/>
<i>Müfredat</i>’da şöyle denir:<i> <b>“Ve eksik tartmayın”</b></i> âyet-i kerîmesi’nden bütün ölçü ve<br/>
tartılarda adâleti aramanın, ölçü ve tartı ile alınıp verilen şeylerde haksızlık ve zulmü<br/>terk etmenin gerektiğine işâret edilmektedir. Ayrıca, kıyâmet gününde terazisi zarar ve<br/>hüsran içinde olmayacak şekilde alış veriş etmek ve haklarında <i><b>“Ameli yeğin (hafif,<br/>az) olana gelince, işte onun anası (yeri yurdu) Hâviye’dir (cehennemdir)”</b></i> (Kâria,<br/>101/8) buyurulan kimselerden olmamak gerektiği konusunda uyarı vardır. Her iki mânâ<br/>da birbiriyle çok yakından ilgilidir. Allah’ın Kur’ân-ı Kerîm’de zikrettiği her hüsran bu<br/>
