<a name=349></a>için iki ağacın biraraya gelip daha sonra yerlerine dönmesi gibi, pek çok hâdise vardır<br/>önümüzde.<br/>
Zamânının kutbu Üsküdarlı Şeyh <b>Azîz Mahmûd Hüdâyî</b>, <i>Vâkıât </i>adlı eserinde sülûkü<br/>
esnasında akan sudan: <i>“Ya Dâim, yâ Dâim” </i>nidâsını işittiğini söyler. <i>Mesnevî</i>’de şöyle<br/>denilir:<br/>
<i>Suyun da toprağın da, çamurun da konuşması<br/>Vardır, ancak onların konuşmasını ehl-i dil anlar.<br/>Filozof ki, mesciddeki hurma kütüğünün ağlamasını inkâr eder.<br/>Öyleleri evliyânın bâtınî duygularından habersizdir.<br/>Gönlünde şüphe ve eğrilik bulunanan kimseler,<br/>Bu âlemde gizli filozof tâifesindendir.</i><br/>
<i>“Sonra kalbleri katılaştı”</i> âyetini bâzı âlimler <i>“kalbleri kurudu” </i>şeklinde tevil<br/>
etmişlerdir. Kalblerin kuruması, iki suyun kurumasıyla olur. Bunlardan biri, haşyetullah<br/>suyu; diğeri de yaratılmışlara karşı merhamet suyu, içerisinde Allah korkusu ve<br/>mahlûkata şefkat olmayan her kalb, taş gibi veya daha katı haldedir. Peygamber<br/>Efendimiz şöyle buyurmuştur: <i>“İçerisinde Allah’ın zikri bulunmayan sözleri çok<br/>söylemeyin! Çünkü Allah’ın zikrinin geçmediği çok söz kalbi katılaştırır. Şüphesiz ki,<br/>insanlardan Allah’a en uzak olanlar, kalbleri en katı olanlardır”</i><a href="RuhulBeyans.html#350">[316]</a><i> </i>Başka bir hadis<br/>de şöyledir: <i>“Dört şey bedbahtlıktandır: Ağlamayan göz, katılaşmış kalb, tûl-i emel<br/>ve dünyâ hırsı.<a href="RuhulBeyans.html#350">”</i>[317]</a><br/>
Âyet incelendiği zaman şunlar görülecektir: Yahûdîler her ne kadar büyük mûcizelere<br/>
şâhid oldularsa da, ilâhî yardım onlardan uzak olunca mûcizelerin çokluğu, onların<br/>kalblerine katılık üstüne katılık vermekten başka bir şeye yaramadı. Çünkü Allah,<br/>onlara pek açık deliller göstermiş, onlar da bu delillere hüsn-i nazarla bakmalarına<br/>rağmen o delillerde kalblerini yumuşatacak; kendilerini de inkâr ve yalanlama<br/>günahından kurtaracak incelik görememişlerdir. Bu durum, <i><b>“Eğer Rabbinin bürhânını<br/>görmeseydi, Yûsuf da ona karşı istekli olacaktı.”</b></i> (Yûsuf, 12/24) âyeti de buna delâlet<br/>eder. Bâzı câhillerin durumu da böyledir: Bu kişiler, riyâzata başladıklarında bâzı<br/>rûhânî inceliklere mülâkî olup birtakım olağanüstü işler müşâhede edince eğer bu<br/>müşâhede delîlini göremezlerse ucüb ve kibirleri artar. Bu hâle düşenlerin çoğu da<br/>bilmedikleri bu sahada yardımsız kalarak hakkı şaşıran ruhbanlar ve filozoflardır.<br/>Bunların kalblerinin taşa benzetilmesi, onların zikr-i hakiki olan zikrullah ile kalblerini<br/>yumuşatmamalarındandır. Aslında zikr-i hakîkî ile Hakk, yardıma gelir: <i><b>“Beni zikredin<br/>ki, ben de sizi zikredeyim”</b></i> (el-Bakara, 2/152) âyetinde buna işâret vardır.<br/>
Katılık derecesi bakımından kalbler, sınıf sınıftır. Kimi kalbler, içinden ırmakların<br/>
aktığı taşlar gibidir. Bu tür kalblerde rûh nûrlarının galebesi ile hârikulâde bâzı şeyler<br/>ortaya çıkar. Nitekim bir kısım ruhbân ve kâhinlerde bu durum görülür. Kimi kalbler;<br/>çatlayıp da içinden su fışkıran taşlara benzer. Bu kalbler, bâzı zamanlarda beşeriyet<br/>perdelerinin yırtılması sonucu rûhun nûrlarının göründüğü bâzı mânevî ve mâkûl<br/>
