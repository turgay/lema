<a name=7481></a><img src="RuhulBeyan-7481_1.jpg"/><br/>
İbrâhîm, Nemrûd’un ateşi, İsmail kurban edilme, Yâkûb çocuklarından ayrı kalma,<br/>Zekeriya ve Yahyâ öldürülme, Mûsâ Firavun ve Kıbtîler’in elinden sıkıntıya uğrama ile<br/>imtihan edilmişlerdir. Velîler ve saf gönüllü kullar da böyledir. Birisi gurbete çıkma ve<br/>zillete uğrama sıkıntısına düşmüş, diğeri açlık ve fakirlikle, kimisi hastalıkla, kimisi<br/>şehid olmakla imtihan olmuşlardır. Mustafa (s.a.) buyurmuştur ki: <i>“Şüphesiz Allah,<br/>dostları (evliyâ) için belâyı; sevgilileri (ahbâb) için de şehâdeti azık kılar.”</i><a href="RuhulBeyans.html#7481">[35]<br/></a>Rabbü’l-İzzet, çektiği bütün sıkıntıları Eyyûb’dan bertaraf etmesinin akabinde bir gün<br/>Eyyûb’un hatırına: “O belâ sırasında güzel sabır gösterdim” diye bir düşünce gelmiş. O<br/>esnâda kendisine şöyle nida edilmiş: “Bu sabrı sen mi başardın yoksa Biz mi seni<br/>sabırlı kıldık ey Eyyûb! Şayet Biz, her bir belâ kılının altına bir sabır dağı koymuş<br/>olmasaydık sabredemezdin.”<br/>
<b>Cüneyd</b> (k.s.) der ki: Belâyı belâdan görenler, âh u vâh ile gürültü ederler; belâyı,<br/>
belâyı verenden görenler ise belâyı arzularlar.<br/>
<b>İbn ‘Atâ</b> der ki: Belânın hafiflemesini temin maksadıyladır ki Allah o belâyı verenin<br/>
kendisi olduğunu bildirmiştir.<br/>
Bil ki: Her belânın bir halefi (rahatlık) vardır. Bu, ya dünyada gelir ya âhirette yahut<br/>
da hem dünyada hem de âhirette.<br/>
<b>Sâib</b> der ki:<br/>
<i>Her rahatlığın öncesinde bir sıkıntı olur,<br/>Kelîm’in (Mûsâ’nın) dili yanınca Allah ile konuşabildi.</i><br/>
Rivâyete göre, Eyyûb’un (a.s.) çektiği sıkıntılar sona erince Allah Teâlâ kendisine<br/>
gökten bembeyaz iki giysi göndermiş. O da bunlardan birini altına, diğerini de üstüne<br/>giyerek evine gitmiş. O esnâda bir bulut belirip Eyyûb’un buğday ambarını ağzına kadar<br/>altınla doldurmuş; bir bulut da arpa ambarını ağzına kadar gümüşle doldurmuş. Cenab-ı<br/>Hak ayrıca karısının hizmetine teşekkür olarak ona da eski gençlik ve güzelliğini<br/>yeniden vermiş.<br/>
<a href="RuhulBeyans.html#7481">[35].</a> Bk. Deylemî, hadis no: 971.<br/>
