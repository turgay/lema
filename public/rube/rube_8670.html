<a name=8671></a><i>sevdiği saatte ona bir melek gönderir de o melek onu uyandırır.”</i><a href="RuhulBeyans.html#8676">[203]</a><br/>
<i>Nisâbü’l-ihtisâb</i>’da der ki: Muhtesibin çarşı-pazar ehlinin ahvâlini, kimse onların<br/>
hıyanetlerini kendine haber vermeden araştırması caizdir. Eğer caiz olmaması gerekir,<br/>zira tecessüs yasaktır, denirse şöyle cevap veririz: Tecessüs, şer ve ezâ için haber<br/>edinme çabasıdır. Emr bi’l-ma’rûf ve nehy ani’l-münker için haber edinme çabası böyle<br/>değildir. Onun için de nehye dâhil olmaz.<br/>
Fakîr (<b>Bursevî</b>) der ki: Bu İbn Mes’ûd’dan gelen rivâyete muhâliftir. Eğer dersen ki:<br/>
Bu âmir ve me’mûr olmadığı için böyledir. Derim ki: “gördüğümüz şeyden dolayı onu<br/>cezâlandırırız” sözü hangi açıdan olursa olsun onun velayetine delâlet etmektedir.<br/>Çünkü sadece vâlî veya onun vekîli cezâ verme yetkisine sâhiptir. Şöyle de denilebilir:<br/>İbn Mes’ud (r.a.) nehy-i ani’l-münker yapmak amacıyla kendisi için onunla alâkalı bilgi<br/>edinmeye çalışsaydı, bu bir açıdan kabul edilebilirdi. Ancak haber bir bühtan suretinde<br/>ve kişinin izzetine leke sürecek şekilde gelince yüz çevirdi ve Velid hakkında setri evla<br/>buldu da sözü söyleyen kimseyi dinlemedi.<br/>
<b>Hz. Ömer</b> (r.a.) bir gece dışarıda dolaşıp şüpheli şeyleri teftiş ediyordu. Bir kapının<br/>
aralığından gelen ışığa baktı ve içerideki duruma muttali oldu. Bir topluluk oturmuş<br/>şarap içiyorlardı. Nasıl yapacağını bilemedi. Mescide girip Abdurrahman b. Avf (r.a.)’ı<br/>çıkardı ve o kapıya getirdi. O da içeri baktı. Ömer (r.a.) ona, ne yapalım diye sordu. O<br/>da şöyle cevap verdi: Vallahi biz Allah’ın nehyettiği bir şeyi yapmaktayız. Çünkü biz<br/>tecessüs edip kendilerini bizden gizleyen bir kavmin ayıbına muttali olduk. Allah’ın<br/>setrettiğini ortaya çıkarmamız doğru olmaz. Hz. Ömer: ‘Çok doğru söyledin’ dedi ve<br/>akabinde oradan ayrıldılar.<br/>
Muhtesib tecessüste bulunmaz, duvarlara tırmanmaz, izinsiz bir eve girmez. “Evlerde<br/>
bid’at izhar edenler” babında muhtesibin izinsiz eve girebileceği zikrolundu, denirse<br/>deriz ki, bu zahir olanlarla alâkalıdır. Ancak gizli olursa giremez. Allah Teâlâ’nın<br/>setrettiğini kulun da setretmesi gerekir. Bu başkalarının ayıplarıyla alâkalıdır. Kişinin<br/>kendi ayıplarına gelince onları ıslah etmek ve temizlemek için araştırmak gerekir. Kendi<br/>nefsinin ayıplarının ortaya çıkmasını kerâmet ve hârikulâde hâllerden evlâ saymışlardır.<br/>Nefis tezkiye olmadığı sürece kerametin bir faydası olmaz. Bilakis bu durum; kibir,<br/>ucüb ve başkalarına karşı büyüklenmeye yol açar. Nefsin şürûrundan, fücûrundan ve<br/>gururundan Allah Teâlâ’ya sığınırız!<br/>
İğtiyâb, gıybet etmek demektir. “Gıybet” kelimesi gaynn harfinin kesresi ile okunur,<br/>
gıybet etme fiilinin ismidir. “Gayn” harfini fethalı okumak yanlıştır. Çünkü kaybolmak<br/>mânâsında bir masdardır. Âyetin mânâsı şöyledir: Bazılarınız bazılarınızı gıyabında ve<br/>arkasından kötü bir şey ile anmasın. Rasûlullah (s.a.)’e gıybet hakkında sorulunca şöyle<br/>buyurdu: <i>“Kardeşini hoşlanmayacağı bir şekilde anmandır. Eğer senin söylediğin şey<br/>onda varsa gıybet yapmış olursun, onda yoksa ona bühtanda bulunmuş, iftirâ etmiş<br/>olursun.”</i><br/>
Hülâsa gıybet ve iğtiyab, bir insanın, huzurunda olmayan başka bir insanın ayıbını<br/>
söylemesidir. Yani zikredilmesi için kuvvetli bir zaruret olmayan, söz konusu kimseyi<br/>
