<a name=811></a><img src="RuhulBeyan-811_1.jpg"/><br/>
<img src="RuhulBeyan-811_2.jpg"/><br/>
<img src="RuhulBeyan-811_3.jpg"/><br/>
<img src="RuhulBeyan-811_4.jpg"/><br/>
<i>Çünkü Kur’ân, ilimler hazînesidir.</i><br/>
Ancak Kur’ân’ı sıdk ile okumak şarttır. Doğru sözlü olanın yüzü ak, yalancının ise<br/>
kara olur. Fecr-i sâdık ile fecr-i kâzib arasındaki farka bakmaz mısın? Fecr-i kâzibden<br/>sonra tekrar karanlık bastığı halde fecr-i sadıktan sonra nasıl aydınlatıcı güneş<br/>doğmaktadır. Nitekim <i>Mesnevî</i>’de gelir:<br/>
<i>Senin toprak ve suyun buhârı olan tesbîhin,<br/>Sağlam gönlün bir nefhasıyla cennet kuşu olacaktır.</i><br/>
Hâl, kâlden daha tesirlidir. Bu sebeple, insanların çoğunun, ism-i âzam ile duâ<br/>
ettikleri halde, duâlarına icâbet edilmeyen kimselerden olduklarını görürsün. Allah’ım!<br/>Nefsime takvâsını ver ve onu temizle. Çünkü sen tezkiye edenlerin en hayırlısısın.<br/>Âmin.<br/>
<i> </i><br/>
<b>256. Dinde zorlama yoktur. Artık doğrulukla eğrilik birbirinden ayrılmıştır. O</b><br/>
<b>halde kim tâğutu reddedip Allah’a inanırsa, kopmayan sağlam kulpa yapışmıştır.<br/>Allah işitir ve bilir.</b><br/>
Bir kısım âlimlere göre bu âyet mecûsîler ve ehl-i kitap hakkında inmiştir. Bunlardan<br/>
cizye kabûl edilir ve müslüman olmaları için zor kullanılmaz.<br/>
<i>Dinde zorlama yoktur. </i>Zira akıllı kimseler, hak dini, hiçbir tereddüd ve şüphe<br/>
duymaksızın kabûl ederler. Bu husûsta teklîf ve ilzâma gerek duymazlar. Çünkü hak<br/>dinin delilleri apaçıktır.<br/>
<i>“Rüşd”</i>, bütün iyilikleri ve hayırları ihtivâ eden bir lafızdır. Burada <i>“rüşd”</i>den kasıd,<br/>
ebedî saâdete kavuşturan îmândır. <i>“Gayy”</i> ise, sonsuz bedbahtlığa sürükleyen küfür<br/>mânâsında kullanılmıştır.<br/>
<b>Râğıb Isfahânî</b>: “Gayy’ın cehâlet gibi itikâda ve amele taalluk eden iki yönü vardır.<br/>
İlimle cehâletin zevâl bulduğu gibi, rüşd ile de gayy kaybolur gider.” demiştir.<br/>
<i>Tağut</i>; Allah’ın dışında insan, cin, şeytan ve benzeri şeylerden kendisine tapılan ve<br/>
bizâtihî azgın ve kınanmış olan her şeydir. Bu konuda Îsâ (a.s.)’a gelince onu inkâr,<br/>ibâdete lâyık olduğunu kabûl etmek anlamındaki küfürdür.<br/>
Allah’a iman, O’nun birliğini kabûl ve peygamberlerini tasdîk sûretiyle olur. Zira<br/>
peygamberleri ve kitapları inkâr, Allah’a tam mânâsıyla îmânı engeller. Allah’a gerçek<br/>mânâda inanmak; emirlerine, yasaklarına ve açık bir şekilde kullarına gönderdiği<br/>şerîatine inanmayı gerektirir.<br/>
