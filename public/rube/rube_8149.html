<a name=8150></a><img src="RuhulBeyan-8150_1.jpg"/><br/>
kılsın” şeklinde tâzim ve tekrîm edilme sebebini şöyle açıklamışlardır: Hz. Ali’nin<br/>annesi Fâtıma b. Esed b. Hâşim’den nakledildiğine göre kendisi, tapmak üzere puta<br/>secde etmek istediğinde Ali henüz karnında bir cenin olduğu halde oradan buna engel<br/>olmuştur. Bazıları buna dayanarak şöyle demişlerdir: Kureyş’in puta tapması her ne<br/>kadar insanlar arasında meşhur ise de doğrusu bunun tersidir. Çünkü İbrâhim (a.s.):<br/><i><b>“Rabbim bu şehri güvenli kıl beni ve oğullarımı putlara tapmaktan uzak tut!”<br/></b></i>(İbrâhim, 14/35) şeklinde duâ etmiştir. Yine Allah Teâlâ İbrâhim (a.s.) hakkında <i>“Bu<br/>sözü, ardından geleceklere devamlı kalacak bir miras olarak bıraktı” </i>buyurmuştur.<br/>Allah Teâlâ’nın böyle buyurması da bu hususta bir başka delil sayılmaktadır. Bu<br/>konunun cevâbı İbrâhim sûresinde ilgili âyetlerde geçmiştir.<br/>
Âyet-i kerimede şuna da işâret edilmektedir: Allah’ın irşâdına, peygamberlerin tebliğ<br/>
ve uyarılarına uymaksızın sırf akıl, riyâzet ve mücâhede ile mârifetullahı elde edip<br/>Allah’a ulaştıklarını iddiâ eden filozoflar, Brahmanlar ve ruhbanlar evet onların bu<br/>yöndeki dâvâları fâsid, netice ise tam bir hüsrân ve fiyaskodur.<br/>
<b>Şeyh Sa’di</b> şöyle demiştir:<br/>
<i>Bu tevhid denizinde Hz. Peygamber’den başkası yol alamadı,<br/>Çobanın/Hz. Peygamber’in arkasından gitmeyen kayboldu.<br/>Hz. Peygamberin yolundan sapanlar çok gitmişlerse de<br/>Başları dönmüş, perişan olmuşlardır.<br/>Hz. Peygamber’in hilâfına yol seçenler,<br/>Asla menzile ulaşamayacaklardır.</i><br/>
Âyette bir başka husûsa daha işâret edilmektedir ki o da şudur: Allah’ın inâyet ve<br/>
lutfuna mazhar olan bazı insanlar vardır ki bunlar, kendilerine hiçbir peygamberin<br/>dâveti yahut hiçbir velînin irşâdı veya hiçbir nasihatçının nasihatı ulaşmamış olsa da<br/>yalnız Allah’ın irşâdı ile hidâyet bulurlar. Onlar babalarını, içinde yaşamış oldukları<br/>belde ve ülke halkından sapıkları, hevâ heves ve bidat ehlini taklîd etmezler. Bu tür<br/>sapık kişilerin vehim ve hayal ürünü olan bir takım şüpheli aklî, mantikî ve felsefî<br/>delilleri onlara etki etmez. Aynen İbrâhim (a.s.) gibi bu konularda hiçbir kınayanın<br/>kınamasından çekinmezler. Nitekim Yüce Allah, hiçbir peygamberin dâveti, hiçbir<br/>velînin irşâdı ve hiçbir nasihatçının nasihatı olmaksızın İbrahim (a.s.)’ı irşâd etmiştir.<br/>Allah Teâlâ ona rüşd ve olgunluğu ilhâm edince o da kavmini tevhide dâvet edip şirkten<br/>dönmeleri için bunu oğullarına ve evlâdlarına vasiyet etmiştir.<br/>
Yine bu âyette şuna işâret edilmektedir ki, Allah’a dönüş, İbrâhim (a.s.)’ın bu kalıcı<br/>
olan kelimesinin nûruna uyma kanunu çerçevesinde Ehl-i sünnet ve’l-cemaat inancı ve<br/>amel-i sâlih temelleri üzerinde bulunmak ve yürümekle mümkündür.<br/>
