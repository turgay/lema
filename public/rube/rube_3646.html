<a name=3647></a>İşkence zindanı, yere kazılmış ve içinde yılanların, akreplerin bulunduğu bir çukurdu.<br/>
Gece ile gündüz fark edilemeyecek kadar karanlıktı.<br/>
İdam zindanı da kırk arşın (yaklaşık 28 m.) derinliğinde bir çukurdu. Kral birine<br/>
kızdığında bunları buraya baş aşağı attırırdı. Çukurun dibine düştüğünde de mutlaka<br/>ölmüş olurdu.<br/>
Esenlik zindanı ise yerin üstünde olup Aziz’in sarayına yakın bir yerde bulunuyordu.<br/>
Aziz, kendi maiyetinde bulunanlardan birine kızdığı zaman onu bu zindana attırırdı.<br/>
Züleyhâ Yûsuf’u zindana atmaya karar verince, bu esenlik zindanının gardiyanlarını<br/>
çağırtarak Yûsuf’a özel bir yer hazırlamalarını emretti. Sonra da Yûsuf’a şöyle dedi:<br/>‘Beni gerçekten yorup usandırdın, sana erişmek için artık hiçbir çare düşünemiyorum.<br/>Seni işkencecilere teslim edeceğim, bana işkence ettiğin gibi onlar da sana işkence<br/>etsin. Giydiğin şu ipek elbiselerden sonra yünden giysiler giydirteceğim ki bedenini<br/>rahatsız edip derini kemirsin, sana demir prangalar vurduracağım ki ayaklarını<br/>zedelesin.<br/>
Züleyhâ bu sözün peşinden Yûsuf’un üzerindeki giysileri çıkarttırdı ve yünden bir aba<br/>
giydirdikten sonra demir bir prangaya vurdurdu. Nitekim <b>Molla Câmî</b> (k.s.) şöyle der:<br/>
<i>Onun gümüş ayaklarına demirden pranga vurdular<br/>Boynuna teslimiyet halkasını geçirdiler<br/>Îsâ (a.s.) gibi eşeğin üzerine oturttular<br/>Mısır’ın her köyünde o eşeği dolaştırdılar<br/>Bir münâdî şöyle seslenerek eşeği geçirdi:<br/>“Her dikbaşlı, utanmaz gözlü köle<br/>Ki hürmetsizlik şivesini önde tutar<br/>Efendisinin yatağına ayak koyar<br/>Böyle makbul olmayanlara lâyık olan budur.”<br/>Bu horluk ve hakaretle onu zindana doğru sürdüler<br/>Halk her taraftan onun bu hâlini seyrederdi<br/>Cümlesi şöyle derdi: “Hâşâ sümme hâşâ,<br/>Bu iyi yüzden kötü iş gelsin!<br/>Bu gönül cezbeden, gönül incitsin!<br/>Melektir, bu yüz defa pâklik ile yoğrulmuş<br/>Melekten şeytan işi sâdır olmaz<br/>Böyle kötüden (şeytandan) iyilik gelmez<br/>İyiden de kötü huy görülmez.”<br/>Bu hâl ile Yûsuf ’u zindana ittiler<br/>Onu hîlekâr adamların arasına koydular</i><br/>
Yûsuf zindanın kapısına yaklaşınca, başını öne eğdi. ‘Bismillah’ diyerek içeri girdi ve<br/>
bir yere oturdu. Zindandakiler Yûsuf’un etrafına toplandıklarında o ağlıyordu. Cebrail<br/>
