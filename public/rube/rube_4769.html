<a name=4770></a>Yâni onlar deniz dalgaları gibi dalgalanırlar; insanlar ve cinler korkudan şaşırarak<br/>birbirlerine karışırlar. <i>el-İrşâd</i>’da der ki: “Herhalde bu, birinci sûrun üflenmesinden<br/>öncedir.”<br/>
<i>“Sûr’a da üfürülmüş.”</i> Bu, üfürülmesiyle haşrin meydana geleceği ikinci sûrdur.<br/>
Belki de âyette birinci sûrdan bahsedilmemesi, ilk yaratılışta meydana gelen haller ve<br/>korkular ile son yaratılışta meydana gelecekleri birbirinden ayırmamak içindir.<br/>
Mânâsı şudur: Cesedlerin rûhları kabûle istîdâdlı olduğu zamanda İsrâfil (a.s.)’ın<br/>
mahlûkâtın rûhlarını sûra üflemesi, tıpkı kuru otun yanıp tutuşmayı kabûle hazır olması<br/>gibidir. Böylece cesedler ruhlarla parlar ve “<i><b>bir de ne göresin, onlar ayağa kalkmış<br/>bakıyorlar!</b></i>” (ez-Zümer, 39/68) Herkes geçirdiği hâli, uykudan uyanan kimsenin<br/>tahayyül ettiği gibi bir rüyâ olarak tahayyül eder. İnsan ölüp berzah âlemine intikal ettiği<br/>zaman orada uyanık kimse gibi olur. Dünya hayatı onun için rüyâ gibi olur. Âhirette ise<br/>dünya ve berzah âleminin rüyâ içinde rüyâ olduğuna inanır. Sahih yakaza/uyanıklık<br/>âhiret yurdundadır ki orada uyku/rüyâ yoktur.<br/>
Rasûlullah (s.a.)’e sûrun ne olduğu sorulunca: “<i>O, İsrâfil (a.s.)’ın ağzına aldığı</i><br/>
<i>nurdan bir borudur.</i>”<a href="RuhulBeyans.html#4778">[221] </a>buyurdu.<br/>
Bil ki, kâinatta bu borudan daha geniş bir şey yoktur. Allah Teâlâ ruhları, tabîî<br/>
cisimlerinden kabzedince -ki onları cesedler hâlinde bu nurdan borunun içine koymuştu-<br/>insanın ölümden sonra berzah âleminde idrak ettiği işleri bir araya getirir. Ancak bunu<br/>insan, içinde bulunduğu bu boruda sûret gözüyle ve onun nûruyla idrak eder. Bu ise<br/>hakîki bir idrâktir. Bu sûretlerden bir kısmı tasarruftan alıkonmuştur. Bir kısmı<br/>serbesttir. Bütün peygamberlerin ve şehidlerin ruhları serbest olanlardandır. Bir kısmı<br/>bu âlemden dünya âlemine bakar. Bir kısmı uyuyan kimseye, bulunduğu hayâl<br/>mertebesinde tecellî eder. İşte bu kimsenin rüyası sâdık olur, sâdık rüyâ da hata etmez.<br/>Ancak onu tâbir eden, ne kastedildiğini anlamadığı zaman tâbirinde yanılır. İşte Firavun<br/>kavmi sabah-akşam cehennem ateşine bu sûretlerde arzolunurlar ve cehenneme<br/>girmezler. Çünkü onlar bu boruda hapsedilmiş haldedirler. Kıyâmet gününde ise hayal<br/>halinde değil, hissî olarak en şiddetli azaba girdirilirler. <b>Fenârî</b>’nin <i>Fâtiha Tefsîri</i>’nde<br/>böyle geçmektedir.<br/>
<i>“Böylece onları bütünüyle bir araya getirmişizdir.”</i> Cesedleri paramparça olduktan<br/>
sonra insan, melek, cin ve hayvanların tamamını, hesap ve cezâ için düz bir yerde<br/>toplarız. Bir hadiste şöyle buyrulmuştur: “<i>O gün bahtiyar kimse, bu toplanma gününde<br/>ayak parmaklarını koyacak kadar kendisine bir yer bulan kimsedir</i>.” Bu rivâyet,<br/><i>Rebîu’l-ebrâr</i>’da geçmektedir.<br/>
<i>et-Te’vîlâtü’n-Necmiyye</i>’de şöyle der: “Bu âyet işaret etmektedir ki, Allah Teâlâ<br/>
kudretinin kemâlinden olarak ölüm sebebi olan nefha ile onları tekrar diriltir. <i><b>“Sura<br/>üflenmiş, göklerde ve yerde olanlar (korkudan) bayılmışlar...”</b></i> (ez-Zümer, 39/68)<br/>âyetinde buyrulduğu üzere birinci nefha ile onları öldürdüğü gibi, <i>“Sûra da üfürülmüş,<br/>böylece onları bütünüyle bir araya toplamışızdır” </i>âyetinde buyrulduğu üzere son<br/>nefha ile onları yeniden diriltir.<br/>
