<a name=4659></a><img src="RuhulBeyan-4659_1.jpg"/><br/>
<img src="RuhulBeyan-4659_2.jpg"/><br/>
vasfetme kabilinden değildir. Ancak bunlar, oraya girmek için nasıl hazırlanmak<br/>gerektiğini târif mâhiyetindedir. Cennete girmeye vesîle olan işlerin başında sâlih<br/>ameller vardır. Bunlar da sırf Allah için olan namaz, oruç ve sâir hayırlı amellerdir.<br/>
<b>Şeyh Sa‘dî</b> (k.s.) şöyle der:<br/>
<i>Kıyâmet günü cennet pazarı kurulur<br/>Mertebeler iyi amellere göre verilir<br/>O kimse ki güzel ameli çoktur<br/>Hakk’ın dergâhında derecesi yüksektir<br/>Oraya götürdüğün sermaye kadar mal alırsın<br/>Eğer müflis isen o zaman mahcub olursun<br/>O öyle kalabalık bir pazardır ki<br/>Eli boş olanın gönlü perişan olur</i><br/>
<i>et-Te’vîlâtü’n-Necmiyye</i>’de şöyle der: “Îman ve amel ehli için amellerinin sâlih ve<br/>
güzel oluşuna uygun bir mükâfât vardır. Sâlih amellerden bazısı ile cennete ve onun<br/>köşklerine seyr mümkündür. Bunlar şerîata uygun olarak sâlih niyetle bedenle yapılan<br/>tâat ve ibadetlerdir. Sâlih amellerden bâzısı ile de Allah’a seyr mümkün olur. Bunlar da<br/>kalbî ibadetlerdir. Sıdk ile Hakk’ı taleb etmek, tevhidde ihlâs, dünyayı terk etmek,<br/>Allah’tan gayrısından yüz çevirmek, bütünüyle Allah’a yönelmek; kâmil ve mükemmil,<br/>sâlih ve Hakk’a vâsıl eden bir şeyhe irâdeyi teslim ile eteğine sımsıkı sarılmak ve boş<br/>temennîlere aldanmamak gibi. Çünkü arpa eken, buğday biçemez.<br/>
Hikâye edilir ki Belh’te adamın biri kölesine buğday ekmesini emretti. O da arpa ekti.<br/>
Hasad vaktinde durumu görünce bunun sebebini sordu. Köle: “Buğday biteceğini<br/>umarak arpa ekmiştim.” dedi. Efendi şöyle dedi: “Ey ahmak, hiç sen arpa ekip de<br/>buğday hasad eden gördün mü?” Bunun üzerine köle şu cevabı verdi: “O halde sen<br/>Allah’a isyan edip dururken O’nun rahmetine nâil olmayı nasıl umarsın?”<br/>
<i>Herkes ne ektiyse sonunda onu biçer</i><br/>
Bilmez misin ki dünya âhiretin tarlasıdır. Hz. <b>Celâleddîn Rûmî</b> (k.s.) şöyle der:<br/>
<i>Sen inanmazsan da bunu herkes bilir.<br/>Ne ekersen bir gün gelir, onu biçersin.</i><br/>
Bunun üzerine adam tevbe etti ve kendisine bu anlamlı cevabı veren kölesini âzâd etti.<br/>
Allah, kimi gaflet uykusundan uyandırırsa, o Allah’ı bilir ve O’nun rızâsını tahsîle<br/>
