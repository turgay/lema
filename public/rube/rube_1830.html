<a name=1831></a>ise birçok konuda dünyâdan yüz çevirip kendilerini ibadete vermeleri, liderlik ve<br/>büyüklük yarışına girmemeleridir. Böyle bir insan tabîî olarak başkalarını kıskanmaz,<br/>onlara eziyet vermez. Hatta hakkını arama konusunda bile kavgacı değildir. Hakkı<br/>nerede görse kabul eder.<br/>
Şayan-ı dikkattir ki hristiyanların küfürleri yahûdîlerin küfürlerinden daha büyük<br/>
olduğu halde onlar yahûdîlerden daha yumuşak ve merhametlidirler. Çünkü<br/>hristiyanların küfrü ulûhiyet konusunda, yahûdîlerin küfrü ise nübüvvet (peygamberlik)<br/>konusundadır. <i>Yahûdîler:</i> <i>“Uzeyr Allah’ın oğludur.” dediler.” </i>âyetine gelince bu<i> </i>söz<br/>bütün yahûdîlere değil, bir kısmına ait bir sözdür. Uluhiyet konusunda küfre saplanmak<br/>nübüvvet konusunda küfre saplanmaktan daha ağır bir günah olmasına rağmen yahûdîler<br/>dünyâya karşı hırsları yüzünden hristiyanlardan daha fazla lânete uğramışlardır.<br/>Efendimiz (a.s.)’ın şu hadisleri de bunu te’yit eder: <i>“Dünyâ sevgisi, bütün hataların<br/>başıdır.”</i><a href="RuhulBeyans.html#1837">[21]</a><br/>
<b>Beğavî</b> şöyle der: “Âyette bütün hristiyanlar kastedilmemiştir. Çünkü hristiyanlar da<br/>
müslümanlara düşmanlıkta yahûdîlerden geri kalmazlar. Müslümanlarla savaşırlar,<br/>onları esir alırlar, ülkelerini tahrip ederler, mescidlerini yıkarlar, kitaplarını yakarlar.<br/>Bunları yaparken müslümanlara ne sevgi gösterirler, ne de azıcık değer verirler. Bilakis<br/>âyet, önceden hristiyan olup İslâm’ı öğrenince müslüman olan Habeşistan kralı Necâşî<br/>ve benzerleri hakkındadır. Habeşistan kralı Necâşî, İslâm’ın zuhûrundan önce<br/>hristiyandı. O ve arkadaşları Mekke’nin fethinden önce müslüman oldular. Kendisi yine<br/>fetihten önce ölmüştür.<br/>
Müfessirlerin naklettiğine göre Kureyşliler müslümanları dinlerinden döndürmek için<br/>
karar aldılar. Her kabîle içlerinden îman edenleri sıkıştırmak ve dinlerinden döndürmek<br/>için eziyet etmeye başladılar. Bu arada dîninden dönenler oldu. Allah dilediğini bu<br/>fitneden korudu. Peygamber (a.s.)’ı da amcası Ebû Tâlib vâsıtasıyla korudu.<br/>
Rasûlullah (s.a.) ashâbının başına gelenleri görüyor fakat bunu engellemeye de gücü<br/>
yetmiyordu. Henüz sayıları az olduğu için müslümanlara cihad için izin verilmemişti.<br/>Tek çıkış yolu olarak ashabına Habeşistan’a göç etmelerini tavsiye etti. Necâşî’yi<br/>kastederek <i>“Habeş ülkesinde kimseye zulmetmeyen, yanında haksızlık edilmeyen salih<br/>bir melik vardır. Allah müslümanlara bir çıkış yolu yaratana kadar siz oraya göç<br/>edin.<a href="RuhulBeyans.html#1837">”</i>[22] </a>buyurdu.<br/>
Necâşî’nin adı Habeş dilinde “atıyye, ihsan” anlamına gelen <i>“Ashame”</i> idi. Necâşî<br/>
kralın adı değil, kayser, kisra gibi saltanat ünvanıdır. İçlerinde Osman b. Affan ve eşi<br/>Hz. Peygamber (s.a.)’in kızı Rukiyye’nin de bulunduğu on bir erkek, dört kadın toplam<br/>on beş kişi oraya gitmek üzere gizlice yola çıktılar. Sâhilden bir gemiyle Habeşistan’a<br/>geçtiler. İslâm tarihinde ilk hicret olan bu hâdise, bi’setin beşinci senesinde meydana<br/>geldi. Daha sonra aynı yolla içlerinde Ca’fer b. Ebî Tâlib’in de bulunduğu ikinci bir<br/>grup Habeşistan’a hicret etti. Toplam olarak Habeşistan’a hicret edenler kadın ve<br/>çocuklar hâriç seksen iki kişiydiler.<br/>
