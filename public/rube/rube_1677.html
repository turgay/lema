<a name=1678></a>münezzeh olan Rabb’e hizmet, O’nun huzûrunda durmak ve onu tâzim olan namaza<br/>vesîle olarak vâcib olmuştur. Namaz kılacak kişi tâzime daha yakın ve hizmetinin daha<br/>kâmil olması için en temiz ve pâk halde bulunması gerekir.<br/>
Temizlikle olan tâzimin kemali, bedenin tümünü yıkamakla hâsıl olur. Abdest almayı<br/>
gerektiren hallerde tüm bedeni yıkamak azîmettir. Ancak abdestsizlik sık tekrar eden bir<br/>durum olduğu için belli uzuvların temizlenmesiyle iktifâ edilmiştir. Abdestte yıkanan<br/>uzuvlar da, çoğu zaman açıkta olan ve insanların gözlerinin devamlı olarak takıldığı<br/>belli uzuvlardır. Abdestteki güçlüğü ortadan kaldırmak ve onu kolay hâle getirmek için<br/>Allah’ın bir fazlı ve rahmeti olarak bazı uzuvların yıkanması ile alınan abdest, bütün<br/>bedeni yıkama yerine kabul edilmiştir. Cünüplükte ise bir güçlük yoktur. Çünkü bu<br/>durum fazla olmaz. Onunla ilgili emir, azîmet olarak kalmıştır. <i>Bedâiyu’s-Sanâyi’</i>de<br/>canlı insanın yıkanması ile ilgili bilgi burada bitti.<br/>
Ölünün yıkanmasına gelince geçmiş şerîatlarda var olan bir husustur. Nitekim rivâyete<br/>
göre Âdem (a.s.)’ın rûhu kabzolunduğu zaman Cebrâil (a.s.) meleklerle inip onu<br/>yıkadıktan sonra çocuklarına: “Bu, sizin ölülerinize uygulayacağınız yoldur (sünnettir)”<br/>demişlerdir. Bir hadiste şöyle buyrulmuştur:<br/>
<i>“Müslümanın diğer müslüman üzerinde altı hakkı vardır: Onlardan biri de</i><br/>
<i>öldükten sonra onu yıkamaktır.”</i><a href="RuhulBeyans.html#1682">[272]</a> Hadîsin lafzından da anlaşılacağı üzere bunu<br/>yapmak vâcibdir. Fakat bâzılarının bu işi yapmasıyla maksat hasıl olacağı için<br/>diğerlerinin üzerinden düşer. Eğer ölüyü yıkayacak sâdece bir kişi bulunursa yaptığı iş<br/>için ücret talep etmesi helal olmaz.<br/>
Ölüyü yıkamak, kanı bulunan diğer canlılarda olduğu gibi ölüm sebebiyle kişi necis<br/>
olduğu için vâcibdir. İnsan üstünlüğünden dolayı yıkanarak temizlenir. Suda ölü bulunan<br/>kimseyi de yıkamak icab eder. Çünkü Âdem (a.s.)’ın yıkanması ile ilgili Cibril’in hitabı<br/>Âdemoğullarına yöneliktir. Suda ölü bulunan kimse ise insanlar tarafından<br/>yıkanmamıştır. Bu yüzden tekrar yıkanması gerekir.<br/>
Ölü ile dirinin guslü arasındaki fark şudur: Ölünün yıkanırken yüzünden başlamak<br/>
müstehabdır. Dirinin guslü ise bunun aksinedir. Çünkü diri, gusle ellerini yıkayarak<br/>başlar. Dirinin aksine ölüye mazmaza ve istinşak yaptırılmaz ve ölünün ayaklarının<br/>yıkanması sona bırakılmaz. Bu durum, dirinin leğende guslettiği zaman için söz<br/>konusudur. Bir rivâyete göre gusülden önce alınan abdestte dirinin aksine ölünün başı<br/>meshedilmez. <i>el-Eşbâh’</i>ta böyle denilmiştir.<br/>
Âyetin işârî tefsîri şöyledir: “Eğer cünüp iseniz iyice temizlenip boy abdesti alın.”<br/>
Eğer bizden başkasına yönelmekten dolayı bizden uzak iseniz, nefislerinizi günahlardan,<br/>kalplerinizi tâatlerinizi görmekten, sırlarınızı ağyârı görmekten, ruhlarınızı bizden<br/>başkasında huzur bulmaktan, sırrın sırrını da varlık kirinden iyice temizleyin. Şu halde<br/>mutlak olarak temizlenmek gerekir.<br/>
<b>Hâfız </b>şöyle demiştir:<br/>
<i>Temizlik olmasaydı, Kâbe ile puthane bir olurdu</i><br/>
