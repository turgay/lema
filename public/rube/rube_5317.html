<a name=5318></a><img src="flower_sep.jpg"/><br/>
<b>kendisini kuşlar kapmış, yahut rüzgâr onu uzak bir yere sürüklemiş <i>(bir nesne)<br/></i></b><b>gibidir.</b><br/>
<b>32. Durum öyledir. Her kim Allah’ın hükümlerine saygı gösterirse, şüphesiz bu,</b><br/>
<b>kalplerin takvâsındandır.</b><br/>
“<i>Bir zamanlar İbrahim’e Beytullah’ın yerini hazırlamış…</i>” Yâni bina kurmak ve<br/>
ibâdet etmek üzere Beytin/Kâbe’nin yerini İbrahim’e dönüp varacağı bir yer kıldığımız<br/>vakti an. <i>el-Celâleyn</i>’de şöyle der: “Kâbe’yi binâ etmesi için yerini ona açıkladığımız<br/>vakti an.”<br/>
Rivâyet olunur ki Kâbe beş defa binâ edilmiştir:<br/>1- Âdem (a.s.)’dan önce meleklerin binâsı. Kâbe kırmızı yakuttan yapılmıştı. Sonra<br/>
Tûfan günlerinde semaya kaldırılmıştı.<br/>
2- İbrahim (a.s.)’ın binası. Rivâyete göre Allah Teâlâ İbrahim (a.s.)’a Beyt’i binâ<br/>
etmesini emredince, İbrahim (a.s.) onu nereye yapacağını bilemedi. Allah da bir rüzgar<br/>göndererek ona Kâbe’nin yerini bildirdi. O rüzgâra “el-Hacûc” denir. Rüzgâr Kâbe’nin<br/>çevresini süpürüp temizledi. İbrahim (a.s.) da eski temelleri üzerine onu bina etti.<br/>
<b>Kelbî</b> der ki: “Allah, Kâbe büyüklüğünde bir bulut gönderdi. Bulut Kâbe’nin<br/>
karşısında durdu. Onun içinde bir baş şöyle konuşuyordu: “Ey İbrahim, benim miktarıma<br/>göre Kâbe’yi binâ et.” İbrahim (a.s.) da ona göre binâ etti.<br/>
3- Câhiliye döneminde Kureyş’in binası. Bu binâda Rasûlullah (s.a.) de bulunmuştur.<br/>
O zaman Efendimiz (s.a.) gençti. Haceru’l-esved’i kaldırıp yerine koymak istedikleri<br/>zaman kabîleler münâkaşaya girdiler. Her kabile onu yerine koymayı kendisi üstlenmek<br/>istiyordu. Sonra yoldan ilk geçen kimsenin aralarında hükmetmesi konusunda anlaştılar.<br/>İlk geçen Hz. Muhammed (s.a.) oldu. Haceru’l-esved’i bir yaygı üzerine koymalarına,<br/>sonra bütün kabilelerin temsilcilerinin hep birlikte onu kaldırmalarına hükmetti. Onlar<br/>bu şekilde kaldırdılar. O da yerine koydu. Kendisine “el-Emîn” derlerdi. Kâbe’nin<br/>inşâsının hicretten on beş yıl önce olduğu söylenmiştir.<br/>
4- Abdullah b. Zübeyr (r.a.)’ın binâsı.<br/>5- Haccâc’ın binâsı. Bugün mevcûd olan binâ odur.<br/>Kâbe, eski planında üçgen şeklinde idi. Bunda peygamberlerin (aleyhimü’s-selâm)<br/>
kalblerine işâret vardır. Çünkü bir peygamber için ilâhî, melekî ve nefsî hâtırdan<br/>başkası yoktur. Kâbe yeni planında ise dört köşelidir. Bunda da mü’minlerin kalblerine<br/>işâret vardır. Çünkü mü’minlerde fazladan bir de şeytânî hâtır vardır.<br/>
<b>Muhaddis Kâzerûnî</b>’nin <i>Menâsik</i>’inde zikrettiğine göre bu beyt onbeş beytten biridir.<br/>
Onlardan yedi tanesi semadan arşa kadar olan yerdedir. Yedisi de aşağı arzın sınırına<br/>kadardır. Bu beytlerin hepsinin Kâbe’nin haremi gibi haremleri vardır. Bu beytlerden<br/>herhangi birisi düşecek olsa mutlaka yerin yedi kat altına kadar birisi diğerinin üzerine<br/>düşer (yani üst üste sıralanmışlardır). Bu beyti îmar edenler olduğu gibi diğer beytleri<br/>de semâ ve arz ehlinden îmar edenler vardır. Hepsinin efdali ise Kâbe-i<br/>
