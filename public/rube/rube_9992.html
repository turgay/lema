<a name=9993></a><img src="RuhulBeyan-9993_1.jpg"/><br/>
<img src="RuhulBeyan-9993_2.jpg"/><br/>
<img src="RuhulBeyan-9993_3.jpg"/><br/>
<img src="RuhulBeyan-9993_4.jpg"/><br/>
<img src="RuhulBeyan-9993_5.jpg"/><br/>
<i>“Gerçekten insan”</i> yâni insan cinsi <i>“çok hırslı ve sabırsız yaratılmıştır.”</i> “Helû”<br/>
kelimesi hele’ kökünden gelen “hâli’” kelimesinin mübâlağalı hâlidir. Bu kök, insanın<br/>başına istemediği bir şey geldiğinde kendisini tutamayacağı bir biçimde sabırsızlık ve<br/>sızlanma ile harekete geçmeyi ve eline bir iyilik geçtiğinde aynı hızla içine kapanarak<br/>bundan hiç kimseye vermemeyi ifâde eder. Çok hızlı yürüyen deveye “helvâ’” denir.<br/>Dördüncü bâbdandır. <b>İbn Abbas’</b>ın ifâdesine göre üzerinde durduğumuz bu kelimeyi<br/>yine en güzel biçimde Cenâb-ı Hak şimdi gelecek âyette tefsir etmiştir.<br/>
<b>20. Kendisine fenâlık dokunduğunda sızlanır, feryâd eder.<br/></b>Yâni insanoğlu kendisine bir kötülük dokunduğunda, fakir düştüğünde veya<br/>
hastalandığında ya da buna benzer başka bir sıkıntıya girdiğinde hemen sızlanır, feryâd<br/>eder. Sızlanma ve feryâd etme anlamını ifâde eden kelime, <i>“cezûan”</i>dır. Bu kelime<br/>“cez’” kökünden türemedir. Mânâsı, “insanoğlu böylesi bir sıkıntıya düştüğünde, kaderi<br/>bilmediği için feryâdı basar” şeklindedir. Bu kök, sabır kökünün tam zıttıdır.<br/>
<b>İbn Ata</b> der ki: <i>Helû’</i> diye nitelenen kişi, elinde varken bundan râzı olan, elinde<br/>
olmadığında öfkelenen kimsedir. Bir hadis-i şerifte şöyle buyurulur: <i>“İnsanda bulunan<br/>(huy)ların en kötüsü, hırslı bir cimrilik ve şiddetli bir korkaklıktır.” </i><a href="RuhulBeyans.html#10007">[101] </a>Yâni keder<br/>ve üzüntü veren bir cimrilik ve kalbi çıkaracak gibi olan korkaklık.<br/>
Âriflerden birisi şöyle diyor: Nefislerin, hastalığı hoş görmeyişlerinin sebebi, bunun<br/>
kendilerini Allah Teâlâ’ya hakları olan mükellefiyetleri edâdan alıkoymasıdır. Çünkü<br/>hayvânî ruh, bir elem hissettiğinde, mükellefiyetleri edâ eden cesedi idâre edemez.<br/>Âriflerin nefislerinin, ölümü çirkin görmeyişinin sebebi ise ölümde Allah’a kavuşmanın<br/>bulunmasıdır. Şu hâlde ölüm, âriflerin gözünde bir nimet ve bir ihsandır. Bu sebeple<br/>Peygamber Efendimiz (s.a.), ölümü seçip seçmeme husûsunda muhayyer bırakılınca<br/>ölümü tercih etmiştir.<a href="RuhulBeyans.html#10007">[102]</a><br/>
<b>21. Ona imkân verildiğinde ise pinti kesilir.<br/></b><i>“Ona imkân”</i> yâni zenginlik ve başka şeyler <i>“verildiğinde ise pinti kesilir.”</i> Yâni<br/>
başkalarına vermemekte, malını elinde tutmakta aşırı davranır. Çünkü o kısmeti<br/>(Allah’ın kullarına taksîmâtını) ve vermenin fazîletini bilmemektedir. Cimriliğin<br/>artmasında, insanın sağlık içinde olmasının bir katkı ve payı vardır. Çünkü zengin,<br/>
