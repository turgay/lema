<a name=3307></a>gizli bırakılmış sırlardandır.” derler. Nitekim kendisine onlarla ilgili soru sorulan <b>Şa‘bî<br/></b>şöyle demiştir: “Bunlar, Allah’ın sırrıdır. Bunların peşine düşmeyin. Allah Teâlâ<br/>gaybını ancak razı olduğu peygambere (bk. el-Cin, 72/26-27) veya peygamber vârisine<br/>açıklar.<br/>
Bir hadiste şöyle geçer: “<i>İlimden gizli halde bulunan bir kısmı vardır ki onu Allah’ı</i><br/>
<i>bilenlerden (ulemâ-i billâh) başkası bilmez. Onlar, bu gizli ilmi söyledikleri zaman<br/>Allah’tan gafil olanlardan başkası onu inkar etmez</i>.”<a href="RuhulBeyans.html#3316">[84] </a>Bu hadisi, Ebû Mansûr<br/>Deylemî ve Ebû Abdurrahman Sülemî rivayet etmiştir. <i>et-Tergib</i>’de böyle<br/>denilmektedir.<br/>
<b>Rakâşî</b> der ki: “Bu harfler, Allah’ın sırlarıdır. Allah bunları dostlarından emin<br/>
olanlarla seçkin kullarının ileri gelenlerine işitme ve öğrenme olmaksızın bildirir. Bu<br/>harfler, havastan başkasının muttali olamadığı sırlardır. <i>Fethu’l-karîb</i>’de böyle<br/>geçmektedir.<br/>
<b>Ebû Hüreyre </b>(r.a.)’ın şöyle dediği rivayet edilir: “Ben Allah Rasûlü’nden iki kap<br/>
ilim aldım. Bunlardan birini aranızda yayıp size öğretiyorum. Diğerine gelince onu<br/>yayacak olsam, şu boğazım kesilirdi.”<a href="RuhulBeyans.html#3316">[85] </a><b>Kürdî</b>’nin <i>et-Tarikatü’l-Muhammeddiyye<br/></i>şerhinde böyle geçmektedir.<br/>
Müfessirlerin sultanı <b>İbn Abbas </b>(r. anhümâ) ise şöyle der: “<i>Elif Lâm Râ</i>”nın mânâsı<br/>
şudur: “Ben o Allah’ım ki görürüm.”<br/>
“Ben o Allah’ım ki itâat edenlerin itâatini ve âsîlerin mâsıyetini görürüm, herkese<br/>
ameline uygun karşılık vermeyi murâd ederim.” Şu halde bu ifâde hem vaadi, hem vaîdi<br/>(tehdidi) içermektedir. <i>Kâşifî Tefsîri</i>’nde böyle geçmektedir:<br/>
Burada geçen <i>“elif”</i>in Allah’ın nimetleri; <i>“lâm”</i>ın lütfu, <i>“Râ”</i>nın ise “rab”lığı olduğu<br/>
da söylenmiştir. Nitekim <b>Ebü’l-Leys’</b>in tefsirinde de böyledir. <i>et-Te’vîlât</i>’ta bundan<br/>başka bir yorum vardır ki ileride gelecektir.<br/>
<i>“Bir kitaptır ki”</i> yani -birçok müfessirin dediği gibi- bu Kur’an öyle bir kitaptır ki<br/>
<i>“hikmet sahibi, her şeyden haberdar olan (Allah) tarafından âyetleri<br/>sağlamlaştırılmış”</i> gerek lafız gerekse mânâ bakımından hiçbir çelişki ve halel<br/>bulunmaksızın, sapasağlam bir bina gibi muhkem bir şekilde dizilmiş yahut değişme<br/>mânâsına gelen neshten mutlak olarak korunmuştur.<br/>
<i>Mesnevî</i>’de şöyle denilir:<br/>
<i>Allah’ın lütfu, Muhammed Mustafa (s.a.)’e vaad etmişti ki:<br/>“Sen ölsen de Kur’an ve İslam dini ölmez!<br/>Kimsenin Kur’an’a harf ilaveye ve eksiltmeye gücü yetmez<br/>Sen Ben’den daha iyi bir koruyucu arama!<br/>Kur’ân senin için Mûsâ’nın asâsı gibidir,<br/>Kâfirlikleri, ejderha gibi yutar!<br/>Kastedenlerin elleri o asâya (Kur’ân’a) ulaşamaz<br/>Uyu ey peygamberlerin şahı uyu.. Uykun mübârek olsun!</i><br/>
