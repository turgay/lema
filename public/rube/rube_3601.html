<a name=3602></a><img src="flower_sep.jpg"/><br/>
<img src="RuhulBeyan-3602_2.jpg"/><br/>
şeylerin ıslâhından daha önemlidir.<br/>
<i>Kâbe, binâsıyken Halil-i Azer’in<br/>Kalb nazargâhıdır Celil-i Ekber’in</i><br/>
<b>22. <i>(Yûsuf) </i></b><b>tam erginlik çağına erişince, ona <i>(isâbetle) </i></b><b>hükmetme <i>(yeteneği) </i></b><b>ve</b><br/>
<b>ilim verdik. İşte biz, güzel davrananları böyle mükâfatlandırırız.</b><br/>
Yûsuf <i>“tam erginlik çağına erişince”</i> ki bu çağ, <i>Kamus</i>’ta belirtildiğine göre on<br/>
sekiz-otuz yaş arasındaki devredir. Tefsirciler der ki: “Bu çağ, onun cisim ve gücünün<br/>kuvvet bulmasının, akıl ve temyiz kabiliyetinin sağlamlaşmasının en son raddesidir. Bu<br/>çağ, otuz ile kırk yaş arasındaki vukûf devresidir.<br/>
Akıl sâhipleri, insanların ömürlerini dört mertebe olarak tesbit ettiler:<br/>1- Doğup büyüme devresi. Bu devre otuz yaşına kadar sürer.<br/>2- Gençlik devresi de denen vukûf çağı. Bu devrenin sonu ömrün kırk senesi<br/>
tamamlanana dek sürer.<br/>
3- Yaşlılık devresi. Bu devre, pek belli olmayan hafif çöküş devresidir. Bu devrenin<br/>
tamamlanması altmış yaşına kadardır.<br/>
4- İhtiyarlık devresi. Bu devre, açıkça belli olan büyük çöküş devresidir. Tabiplere<br/>
göre bu devrenin tamamlanması yüz yirmi yaşına kadardır.<br/>
“<i>Tam erginlik çağı</i>” sûfîlerin fütüvvet makamı dedikleri, hilkatin perdelerinden<br/>
soyutlanarak ilk fıtrata ulaşmanın nihâî noktasıdır.<br/>
<i>et-Ta‘rifât</i>’ta şöyle der: “Fütüvvet, sözlükte cömertlik ve kerem demektir. Ehl-i<br/>
hakîkatin ıstılahında ise hem dünyada hem de âhirette başkalarını kendine tercih etmek<br/>demektir.<br/>
<i>“O’na hüküm ve hikmet</i> <i>verdik.”</i> yani ona, kendisini insanlar arasında hakka göre<br/>
hükmedip onları idâre edebilecek kabiliyete ulaştıran ilim ve amel olgunluğu verdik.<br/>
<b>Kuşeyrî</b> der ki: “Allah’ın Yûsuf’a verdiği hükmetme kabiliyetinin tezâhür ettiği<br/>
durumlardan birisi, Yûsuf’un kendi nefsine hükmedip (hâkim olup) şehvetini<br/>dizginleyerek Züleyhâ’nın kendisinden kâm alma isteğine karşı koymasıdır. Kendi<br/>nefsine hükmedemeyen bir kimsenin hükmü başkalarına da geçmez.<br/>
<b>İmam Râzî</b>, Hasan Basrî’den naklederek diyor ki: <i>“Tam ergenlik çağına erişince</i><br/>
<i>ona... verdik.”</i> ifadesinden anlaşıldığına göre Yûsuf kuyunun dibine atıldığı andan<br/>itibaren peygamber olmuştur. Bu sebeple Mûsâ kıssasında <i><b>“Mûsa tam erginlik çağına<br/>erişip olgunlaşınca...”</b></i> (el-Kasas, 28/14) buyrulurken bu kıssada <i>‘olgunlaşınca’<br/></i>ifadesi kullanılmamıştır. Çünkü Mûsâ (a.s.)’a, güçlülük ve olgunluk çağının sona erdiği<br/>bir devrede -ki bu devre kırk yaşıdır- peygamberlik verilmişken, Yûsuf (a.s.)’a bu çağın<br/>
