<a name=4156></a><img src="flower_sep.jpg"/><br/>
<img src="RuhulBeyan-4156_2.jpg"/><br/>
hüküm ve şerîat kabîlinden olan şeyleri açıklamakla emrolunmuştu. Çünkü o, ümmetinin<br/>havâssı dışındakilere bu tür şeyleri açıklamamakla memurdu. Bu tür şeyleri, Allah’ı<br/>bilenler (el-ulemâu billah) günümüze kadar birbirlerinden tevârüs edegelmişlerdir.<br/>Nitekim <b>Molla Câmî</b> şöyle der:<br/>
<i>Can dudağa geldi nefes almaya kâdir değilim<br/>Çünkü korkarım ki aşk sırrı âşikâr olur</i><br/>
Bazı havâstan sudûr eden, insanları din husûsunda anlaşmazlık ve tefrîkaya<br/>
sürüklemeye sebeb olacak türden şeyleri açıkça söylemekle emrolundukları iddiâsı,<br/>mertebeleri bilmemekten ve melekî-rahmânî olan ile nefsânî-şeytânî olanı birbirinden<br/>ayıramamaktan ileri gelmektedir. Çünkü bu yol, bu tarîkat, bu hedef, elde edilmesi çok<br/>zor şeylerdir. İşin hakîkatine iletecek olan, yalnızca Allah’tır.<br/>
<i>Hatırı karışık olanlardan irfan nüktesini taleb etme<br/>Maksud cevherinin kabı, pâk olan gönüllerdir</i><br/>
<i>“Ve ortak koşanlardan yüz çevir!”</i> onların söylediklerine iltifât etme, onları<br/>
önemseme ve onlardan intikam alma gâyesi de gütme!<br/>
Eğer, “Hz. Peygamber (a.s.) bazı kâfirlere bedduâ etmiş ve bedduâsı kabûl edilmiştir.<br/>
Nitekim rivâyete göre Efendimiz, Hakem b. Âs’ın yanından geçerken Hakem kaş-göz<br/>işâretleriyle kendisini küçük düşürmeye kalkıştı. Hz. Peygamber bunu gördü ve:<br/>“<i>Allah’ım! Onu titremeye duçar kıl!</i>” diye bedduâ etti. Hakem, olduğu yerde vücûduna<br/>hâkim olamamaya ve titremeye başladı.<a href="RuhulBeyans.html#4162">[96] </a>Bu durum, Hz. Peygamber’in yumuşak huylu<br/>oluşuna ve hoşuna gitmeyen durumlarla karşılaştığında bunları görmezlikten gelmesine<br/>ters düşmez mi?” diyecek olursan, buna şöyle cevap veririm: Mezkûr durum için<br/>kendisine Allah Teâlâ tarafından izin verilmiş, o da yaptığını yapmıştır. Onun bütün söz<br/>ve davranışları böyledir. Çünkü onun kâmil bir vârisinden bile ancak Allah’ın izin<br/>verdiği şeyler sâdır olur. O halde ilim, amel, ve hâl bakımından yaratılmışların en<br/>kâmili hakkında ne düşünürsünüz?<br/>
<b>95. <i>(Seninle)</i></b><b> alay edenlere karşı biz sana yeteriz.<br/></b>Seninle<i> “alay edenlere karşı”</i> onları kahr u perişan ve helâk ederek <i>“biz sana</i><br/>
<i>yeteriz.”</i><br/>
<b>Kâşifî</b> der ki: Doğrusu seninle alay edip duranların şerrini bertaraf etme husûsunda<br/>
biz sana yeteriz.<br/>
