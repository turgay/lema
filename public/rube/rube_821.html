<a name=822></a>Allah, Üzeyr ile beraber eşeğini de öldürdü ve her ikisini insanların, yırtıcı<br/>
hayvanların ve kuşların gözünden sakladı. Üzeyr’in ölümünden yetmiş yıl geçince,<br/>Allah İranlı hükümdarlardan güçlü birisini, Beyt-i Makdis’i yeniden yapmak için<br/>gönderdi. Hükümdarın ismi Yüşek idi. Yanında bin kahraman, her kahramanın yanında<br/>da üç yüz bin işçi vardı. Bunlar Beyt-i Makdis’i tâmire koyuldular. Allah Buhtunnasr’ı,<br/>beynine soktuğu bir sinekle helâk etti. İsrâîloğulları’ndan sağ kalanları Beyt-i Makdis’e<br/>döndürdü.<br/>
Çevre bölgelerde bulunanlar da oraya toplanıp Beyt-i Makdis’i yeniden yapmak için<br/>
otuz sene uğraştılar. İsrâîloğulları üreyip çoğaldılar ve eski hâllerini aldılar. Böylece<br/>Üzeyr’in ölümünden tam yüz sene geçmiş oldu ve Allah onu tekrar diriltti.<br/>
Allah Üzeyr’i, önceden nasılsa o şekilde diri, akıllı, anlayışlı ve mârifet-i ilâhiyyeyi<br/>
sezip anlamaya kâbiliyetli olarak diriltti. Onun için âyette bu anlamları ifâde eden<br/><i>“bease”</i> fiili kullanılmış, <i>“sümme ahyâhu”</i> denilmemiştir. Çünkü <i>“ahyâ”</i> fiilinde bu<br/>anlamlar yoktur. Allah Üzeyr’i diriltince ona: <i>“Ne kadar kaldın burada”</i> dedi. Üzeyr:<br/><i>“Bir gün yahut birkaç saat”</i> dedi. Üzeyr’e bu soru, Allah’ın işlerini kavramaya güç<br/>yetiremeyeceğini anlaması için sorulmuştu. Çünkü öldürüp diriltme işi kısa bir müddet<br/>içinde değil, aksine uzun bir zamanda olmuştu. Bunun kolay bir şey olduğunu sanmak<br/>mümkün değildi. Ayrıca Üzeyr burada, Allah’ın kudretini gösteren mühim bir olaya da<br/>tanık olmuştur. O da, bozulabilir cinsten olan yiyeceklerin, uzun bir müddet, bozulmadan<br/>olduğu hâl üzere kalmış olmasıdır.<br/>
<i>“Allah ona “Bilakis yüz sene kaldın, yiyeceğine ve içeceğine bak, henüz</i><br/>
<i>bozulmamıştır.” dedi.</i><br/>
Rivâyet edildiğine göre, Üzeyr yanında bıraktığı incir ve üzümleri, dallarından<br/>
kopardığı andaki gibi; üzüm suyunu da süzdüğü zamanki gibi buldu. Yâni hiçbir<br/>değişiklik olmamıştı.<br/>
Uzun müddet ölü olarak kaldığını kabullenmen için eşeğine bak. Kemikleri nasıl<br/>
çürümüş, mafsallarının birbirinden nasıl kopup ayrılmış olduğuna bir nazar kıl. <i>“Seni<br/>insanlar için bir âyet (ibret işareti) kılalım diye böyle yaptık”</i> Seni öldürüp tekrar<br/>diriltmemizin sebebi, seni, dirilttiğimiz dönemdeki insanlara bir ibret yapmaktı. İstedik<br/>ki bunlar, bir önceki asrın insanı olarak seni görsünler ve senden, çoktan beri<br/>kendilerine gizli kalan Tevrat’ın verdiği bilgileri öğrensinler. <i>“Şimdi sen kemiklere bak<br/>onları nasıl birbiri üstüne koyuyor, sonra ona nasıl et giydiriyoruz” dedi.</i><br/>
Burada <i>“bak” </i>emri iki kez tekrar edildi. Halbuki yukarıda <i>“eşeğine bak” </i>denmişti ve<br/>
buradaki kemikler de yine aynı eşeğin kemikleridir. Sebebi şudur: Allah ona ilk önce<br/><i>“eşeğine bak” </i>demekle bunun, yüz yıl gibi uzun bir müddet ölü olarak kaldığını<br/>gösteren bir delil olduğunu belirtmek istemiştir. İkinci <i>“bak”</i> emriyle ise, Üzeyr’in,<br/>kendi dışındaki ölü bir varlıkta diriltme olayının nasıl gerçekleşeceğini izlemesi<br/>istenmiştir. Yâni ona şöyle denmiştir: “Diriltme hâdisesini kendi nefsinde gördükten<br/>sonra, kendi dışında da müşâhede etmen için merkebin kemiklerine bak!”<br/>
Rivayet edildiğine göre, Üzeyr gökten şöyle bir ses işitti: “Ey çürümüş ve birbirinden<br/>
