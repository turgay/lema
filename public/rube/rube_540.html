<a name=541></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-541_3.jpg"/><br/>
<img src="RuhulBeyan-541_4.jpg"/><br/>
<img src="RuhulBeyan-541_5.jpg"/><br/>
Hikâye edildiğine göre Havvâ vâlidemiz, yasak ağaçtan ilk olarak yalnız başına<br/>
yiyince herhangi bir şey olmadı. Fakat Âdem (a.s.)’in ondan yemesi üzerine ikisi<br/>birlikte cennetten çıkarıldılar. Nefislerine ve başkalarına zulmeden riyâset ehline ve baş<br/>olma sevdalılarına yazıklar olsun! Çünkü onlar, Allah’dan ve O’nun rahmetinden uzak<br/>kalacak ve cehennem ateşine atılacaklardır. Allah’ım, sen bizleri böyle bir durumdan<br/>koru; âmin!<br/>
<b>163. İlâhınız bir tek Allah’tır. O’ndan başka ilâh yoktur. O, rahmândır, rahîmdir.<br/></b>Ey İnsanlar! Sizin ibâdet etmenize lâyık ve hak sahibi olan ilâhınız Allah, ilâhlıkta<br/>
tektir. Bu hususta O’nun hiçbir ortağı yoktur. O’ndan başkasının ilâh olarak<br/>isimlendirilmesi doğru değildir. Çünkü O’ndan başka mâbûd yoktur.<br/>
<i>“O’ndan başka ilâh yoktur.”</i> ifâdesi, Allah’ın ilâhlıkta tek olduğunu pekiştirmekte,<br/>
ibâdet edilmeye lâyık olmasa da başka birtakım ilâhların olabileceği şüphesini<br/>zihinlerden uzaklaştırmakta ve şu mânâyı anlatmaktadır: “İşte siz Allah’ı böyle<br/>tanıyınız. Devamlı olarak O’na ibâdet ediniz. O’ndan başkasından ne korkunuz, ne de<br/>istekte bulununuz ve O’ndan başkasına asla kulluk etmeyiniz.”<br/>
İsimler iki kısımdır. Zâhir isimler, zamîr isimler. ( ) kelimesi de bir zamîr isimdir.<br/>
Yalnız zamîr olması, onun isim olmasını engellemez. <b>İmam Fahreddin Râzî</b>, <i>et-<br/>Tefsîru’l-Kebîr</i>’de bu kelimenin ismiyeti hakkında açıklama yapmıştır. Geniş bilgi için<br/>oraya bakılabilir.<br/>
Hakikat ehline göre ( ) <i>“Hû”</i> kelimesi hâlis isimdir. Çünkü Allah’ın tek olan zâtına<br/>
delâlet eden, zâhir veya zamîr her kelime onlara göre hakîkî isimdir. Bundan dolayı bu<br/>ismin başına harf-i târif getirilerek “âlemü’l-hüviyye” denilmiştir.<br/>
<i>Mesnevî</i>’de gelmiştir ki:<br/><i>İsm-i “Hû” olmadan nefsin hevâsından kim kurtulabilir?<br/>Ey O’nun adıyla “Hû” ismiyle kânî ve mutmain olan!<br/>Sen, hakikati olmayan hiçbir ad gördün mü?<br/>“Gül”; “gâf” ve “lâm” harflerini söylemekle gül olur mu?<br/>Sen “Hû” ismini söylerken yürü git de müsemmâyı ara!<br/>O müsemmâ ne yukarıdadır, ne de aşağıda su içindedir.<br/>Eğer harf ve isimden geçip âlem-i ulûhiyete ermek dilersen,<br/>Nefsini görmekten, benlik duygusundan temizlemelisin.<br/>Demir gibi demirliğini ateşle renksiz eyle, demirlikten çık ateş ol.<br/>Riyâzet sâyesinde kalb aynasını paslardan temizlemeye bak!<br/>Benliğini benlik vasıflarından saf ve temiz hale getir ki</i><br/>
