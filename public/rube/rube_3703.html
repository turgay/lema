<a name=3704></a><img src="RuhulBeyan-3704_1.jpg"/><br/>
ona teslim etti. Kendi kılıcını onun beline taktı. Onun için inci ve yakut kaplı bir taht<br/>yaptırdı. Bu tahtın uzunluğu otuz, genişliği ise on arşın olup üzerinde otuz döşek vardı.<br/>Yûsuf (a.s.):<br/>
“Bu taht ile hükümranlığınızı pekiştireceğim. Bu mühür ile işlerinizi çekip<br/>
çevireceğim. Ancak taç benim de atalarımın da kıyafetinden değildir.” dedi.<br/>
Kral şu karşılığı verdi: “Bu tacı, senin yüceliğini ve üstünlüğünü göstermek için<br/>
başına koydum.”<br/>
Bunun üzerine Yûsuf (a.s.) tahtın üzerine oturdu. Civar ülkelerden hükümdarlar gelip<br/>
onu kutladılar. Kral da devlet işlerini ona bıraktı. Nitekim <b>Molla Câmî</b> şöyle der:<br/>
<i>Pâdişah Yûsuf ’ta bu iş görücülüğü gördü<br/>Mısır mülkünü Yûsuf ’a vererek onu seçkin kıldı<br/>Asker Yûsuf ’un fermânının kulu oldu<br/>Yeryüzünü ona takdim eyledi, onun meydanı oldu</i><br/>
Ne güzel söylemişler:<br/>
<i>Felek ihtiyardır ve senin bahtının yıldızı tâzedir<br/>Ne güzel ki ihtiyarlık kendi sırasını gençliğe verdi</i><br/>
<i>et-Tibyân</i>’da belirtildiğine göre Yûsuf (a.s.) o zaman otuz yaşındaydı. Mısır’da adâlet<br/>
üzere hükmeden Yûsuf’u hem erkekler hem de kadınlar severlerdi.<br/>
Yûsuf tüm köylü ve şehirlilere bütün işlerini bırakıp ekin ekmekle meşgul olmalarını<br/>
emretti. Halk da ekmedik bir yer bırakmadı. Vâdîlere ve dağ tepelerine varıncaya kadar<br/>yedi sene boyunca her yeri ektiler.<br/>
Yûsuf halka mahsûlâtı başaklarında bırakmalarını emrediyor, ürünün beşte birini<br/>
alıyor ve ambarlara koyduruyordu. Aynı şeyleri hükümdarın ekip biçtirdiği mahsûlât<br/>için de uyguluyordu.<br/>
Sonunda kıtlık seneleri gelip çattı. Allah, gökten yağmur yağmasını, yerden de bir şey<br/>
bitmesini engelledi. Öyle ki bir tek dâne bile bitmez oldu. Bunun üzerine insanlar<br/>toplanıp Yûsuf (a.s.)’ın huzuruna gelerek:<br/>
“Ey Yûsuf, evlerimizdeki yiyecek maddeleri tükendiği için senin elinde bulunanlardan<br/>
satın alma zarureti belirdi.” diye mârûzâtta bulundular. Yûsuf da ambarların açılmasını<br/>emretti.<br/>
Bütün bu kıtlık seneleri boyunca yiyecek maddelerini Mısırlılar’a birinci yıl dirhem<br/>
ve dînar, ikinci yıl ipek ve mücevherleri, üçüncü yıl hayvanları, dördüncü yıl köle ve<br/>câriyeleri, beşinci yıl güzel koku ve emlâkleri, altıncı yıl çocukları, yedinci yıl ise<br/>kendi hürriyetleri karşılığında sattı. Nihâyet bütün Mısırlılar Yûsuf’un kölesi hâline<br/>geldi. Halk: “Ondan daha büyük ve daha yüce bir kral görmedik!” demeye başladı.<br/>
Yûsuf (a.s.) krala:<br/>
