<a name=3920></a>getirdiği üstünlük sâyesinde çok güçlü yaratılmışlardır.”<br/>
Bir hadiste şöyle buyrulur: “<i>Dört konuda insanlardan üstün kılındım: Cömertlik,</i><br/>
<i>cesurluk, güçlü kuvvetli olmak ve fazla cinsî münâsebette bulunabilmek</i>.”<a href="RuhulBeyans.html#3927">[149]</a><br/>
Hz. Peygamber (a.s.)’a cennet ehlinden kırk kişinin gücü verilmiştir. Cennet ehlinden<br/>
bir kimsenin gücü, dünya erkeklerinden yüzünün gücüne eşittir. Buna göre Hz.<br/>Peygamber (a.s.)’a dört bin erkeğin gücü verilmiş oluyor. Süleyman (a.s.)’a ise dünya<br/>erkeklerinden yüzünün, bir başka görüşe göre de bininin gücü verilmiştir.<br/>
<i>İnsânü’l-uyûn</i>’da şöyle der: “Hz. Peygamber’in bilfiil bulunduğu kadınların sayısı, on<br/>
ikisi nikahlı, dördü cariye olmak üzere on altıdır.”<a href="RuhulBeyans.html#3927">[150]</a><br/>
<b>Süfyan b. Uyeyne </b>der ki: “Çok sayıda kadın almak, dünyadan sayılmaz. Çünkü Hz.<br/>
Ali (r.a.) ashâbın en zâhidi olduğu halde dört hanımı ve on yedi cariyesi vardı. Muğîre<br/>b. Şu‘be de ömrü boyunca seksen kadınla evlenmişti.”<br/>
<b>Hasan b. Ali </b>(r.anhümâ) çok evlenen bir zattı. Öyle ki ömrü boyunca iki yüzden fazla<br/>
kadınla evlenmişti. Hz. Peygamber (a.s.) (Hz. Hasan’a): “<i>Bana hem yaratılış hem de<br/>ahlâk bakımından benziyorsun.</i>”<a href="RuhulBeyans.html#3927">[151] </a>buyurmuştur.<br/>
Fakir (<b>Bursevî</b>) der ki: Şeyhim ve senedim -Allah ruhunu rahatlatsın- de yirmi kadar<br/>
kadınla evlenmişti. Mehrini verdiklerinden dördünü aynı anda nikahında tutarken, on<br/>beş de cariyesi bulunuyordu. Avamdan niçin bu kadar fazla kadın aldığını soranlara:<br/>“Şu dünyada herkesin mübtelâ olduğu bir şey vardır. İşte ben de çok kadın nikahlamaya<br/>mübtelâ kılındım.” diye cevap verirdi. Baş başa kaldığımız zamanlarda bu fakîre ise:<br/>
“Bu, peygamberliğin ve bu ümmetin seçkinlerinin özelliklerindendir.” derdi. Bu<br/>
sözüyle şu meşhûr hadise işaret ederdi: “<i>Sizin dünyanızdan bana üç şey sevdirildi:<br/>Güzel koku, kadınlar ve gözümün nûru namaz</i>.<a href="RuhulBeyans.html#3927">”[152]</a><br/>
Böyle bir aşk ve muhabbet, sadece kudsî nefis sahiplerinde bulunur. Onlar, her<br/>
varlıkta başkalarının mütâlaa edemediği şeyleri mütâlaa ederler.<br/>
Ne güzel söylenmiş:<br/>
<i>Ey zamanın müftüsü, beni onun aşkından men edersin<br/>Onu görmediğin için ben seni mâzûr sayıyorum</i><br/>
<i>“Allah’ın izni olmadan hiçbir peygamber mûcize getiremez.”</i> Hiçbir peygamberin<br/>
O’nun emri olmaksızın kendi ihtiyarıyla ve kendi görüşüyle bir mûcize ortaya koyması<br/>mümkün olmaz. Hiçbirinin böyle bir gücü yoktur. Çünkü onlar da itâat eden, bir rableri<br/>olan kullardır.<br/>
Bu ifade, “Şâyet Muhammed Allah katından gönderilmiş olsaydı, bizim kendisinden<br/>
istediğimiz tüm mûcizeleri, hiç duraksamadan getirmesi gerekirdi.” diyen müşriklere bir<br/>cevaptır. Ayrıca burada bütün mahlukatın hareket ve sükûnetlerinin Allah’ın irâde ve<br/>meşîetiyle gerçekleştiğine, peygamberlerin hareket ve sükûnetlerinin de O’nun izin ve<br/>rızasına bağlı olduğuna işaret edilmektedir.<br/>
<i>“Her müddetin”</i> her zamanın, sahibinin maslahatına uygun biçimde kesinleştirilerek<br/>
