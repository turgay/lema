<a name=10373></a><img src="RuhulBeyan-10373_1.jpg"/><br/>
<img src="RuhulBeyan-10373_2.jpg"/><br/>
<img src="RuhulBeyan-10373_3.jpg"/><br/>
<b>4. Yarıştıkça yarışanlara<br/></b>Bu son cümle bir önceki âyetteki “es-sabihât” kelimesi üzerine fâ harfi ile<br/>
atfedilmiştir. Bundan maksad, yüzme fiilinden sonra hemen hiç vakit geçirmeksizin<br/>yarışma fiilinin gelmiş olduğunu vurgulamaktır. Aslında yarışan ve yüzen melek aynı<br/>melektir. “Sebkan” kelimesi masdar olup aynı şekilde mef’ûl-i mutlaktır. Buna göre<br/>âyet-i kerimeye mânâ vermek gerekirse “kendilerine emrolunan işe yarıştıkça<br/>yarışanlara...” demek olur. Bir başka ifâdeyle “emrolunan ve yapılması kendilerine<br/>bırakılan işlere hızla ulaşanlara” demek olur. Buna göre “sebk/yarışmak”, meleklerin<br/>emrolundukları işe hızla koyulmaları anlamının kinâyeli anlatımıdır. Kinâyenin ilgisini<br/>şöyle kurabiliriz. Yarışmak; yürümekte ve yol almakta öne geçmek demektir. İşte bu öne<br/>geçmek, hızlı yürümenin sonuçlarından birisidir. Ancak buradaki yarışta geçilen<br/>birisinin olması gerekmez. Çünkü burada önüne geçilen, yarışta geri bırakılan hiç kimse<br/>yoktur.<br/>
<b>5. İş düzenleyenlere<br/></b>Bu son âyet-i kerime yukarda geçen “sabikât” kelimesi üzerine fâ harfi ile<br/>
atfedilmiştir. Tâ ki bu harf, iş düzenlemenin yarışmadan hiç zaman kaybetmeksizin<br/>hemen sonra geldiğine delâlet etsin.<br/>
Müdebbirât kelimesinin masdarı olan <i>tedbir</i>, işlerin âkıbetini ve sonunu<br/>
derinlemesine düşünmek demektir. Aynı âyette yer alan <i>emran</i> ise el-müdebbirât<br/>kelimesinin mef’ûlüdür.<br/>
<b>Rağıb</b>’ın ifâdesine göre bu iş düzenleyen melekler işleri düzene koymakla<br/>
görevlendirilen meleklerdir. Bir başka ifâdeyle bunlar; kulların dünyevî ve âhirete dâir<br/>bütün işlerini hiçbir aşırılığa kaçmaksızın ve kusur etmeksizin -kendilerine çizildiği<br/>biçimde- düzenleyen meleklerdir. Buraya kadar yemin edilerek pekiştirilen gerçeğe<br/>gelince bu gerçek dirilme gerçeğidir. Yani “yemin olsun söküp çıkaranlara, yavaşça<br/>çekenlere...” dendikten sonra “siz öldükten sonra diriltileceksiniz” denmiş oluyor.<br/>Yeminin cevabının bu diriltilme olduğu âyetin akışında daha sonra ele alınan kıyametten<br/>anlaşılıyor. Dirilmenin gerekçesi ise ölümün bunu gerektirdiğidir. Çünkü ölüm, yapılan<br/>işlere mükâfât ve cezâ verilmek için öldükten sonra dirilmeyi gerektiriyor. Ta ki zulüm<br/>ve haksızlık yeryüzünde devam edip gitmesin: <i><b>“Rabbin kullara zulmedici değildir”<br/></b></i>(Fussilet 41/46) Sanki Allah şöyle buyuruyor: Melekler ecellerin bitiminde ruhları<br/>kabzetmek için inerler. Sonra hemen ardından yukarda zikredildiği üzere dirilme olayı<br/>meydana gelir. Şu halde ölmeyi kabul eden bir kimsenin dirilmeyi de aynı şekilde kabul<br/>
