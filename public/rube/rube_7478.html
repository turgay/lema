<a name=7479></a><b>Şeyh Necmeddin</b> (r.h.) der ki: “Allah bu emri vermekle iki işi birden yapmak<br/>
istemiştir. Hem Eyyûb’u, mutlaka yapacağı iki günahtan korumak -çünkü ya haksız yere<br/>sopa atacaktı ya da yeminini yerine getirmeyecekti- hem de Rahme’nin, kocasına yapmış<br/>olduğu iyiliğin mükâfâtını zayi etmemiş olmak. Böylelikle, bu hatunun yapmış olduğu<br/>iyiliğe kötülükle karşılık verilmemiş olacak; ayrıca onun bereketi sâyesinde mezkûr<br/>emir kıyamete kadar bütün ümmetler için bir ruhsat teşkil etmiş olacaktı.<br/>
İşte Allah bu rahmeti, karısından razı olan Eyyûb’a ve kocasına güzel hizmette<br/>
bulunan Rahme’ye merhamet ederek meşrû kılmıştır. Bu, hadlerde hâlen geçerli bir<br/>ruhsattır. Dövülecek kişiye yüz sopadan her birinin, sopalar dikine olduğu takdirde<br/>uçlarıyla; yatay olduğu takdirde ise kenarlarıyla vuruluyormuş gibi dokunması gerekir.<br/>Yâni dövülüyor görüntüsünün iyi bir şekilde verilmesi şarttır. Böyle birtakım şer’î<br/>çareler (<i>hîle-i şer’iyye</i>) ile ittifakla amel edilir.<br/>
<i>Menâkıbü’l-İmâm </i>adlı eserde kaydedilen bir rivâyete göre <b>Leys b. Sa’d, Ebû</b><br/>
<b>Hanîfe</b>’ye kılıçla vuracağına dâir yemin etmiş, fakat sonra pişman olup bu sözünden<br/>dolayı içine girdiği durumdan çıkış için çare aramağa başlamış. Durumdan haberdar<br/>edilen Ebû Hanife kendisine: ‘Kılıcı al ve enli tarafıyla vurarak yeminini yerine<br/>getirmiş ol’ demiştir.<br/>
<i>Fethu’r-Rahmân</i>’da der ki: Bir hastaya had cezâsı tatbik edileceği kesinleştiği ve bu<br/>
had cezâsı “<i>kırbaçlama</i>” (celde) olduğu takdirde, <b>Şâfiî</b> mezhebine göre had te’hir<br/>edilir. Hastanın iyileşme umudu olmadığı takdirde, üzerinde yüz tane dal bulunan bir<br/>demetle celde vurulur. Eğer dal sayısı elli ise, iki kez vurulur. Tüm dalların bedene<br/>isabet etmesi gerekir. Ya da bir miktar acı hissetmesi için dallardan bir kısmı bir<br/>kısmının üzerine örtülerek vurulur. İyileşecek olsa bile bu miktar kâfî gelir. <b>Ebû<br/>Hanîfe</b>’nin mezhebi de Şâfiî’ninki gibidir. Yâni böyle bir hasta iyileşinceye dek celde<br/>tehir edilir. Şayet hasta şiddetle vurulması durumunda ölüvermesinden endişe edilecek<br/>kadar zayıf bedenli biri ise dayanabileceği oranda celde vurulur. <b>Mâlikî</b> mezhebinin<br/>görüşü ise şöyledir: Celde ancak kırbaçla vurulur. Darplar biribirinden ayrılarak<br/>vurulmalıdır. Bu miktar darb mutlaka vurulmalıdır ve bu sayının terkedilmesi câiz<br/>değildir. Şayet hasta ise celde -Şâfiî ve Ebû Hanîfe’nin görüşlerinde olduğu gibi-<br/>iyileşinceye kadar te’hir edilir. <b>Ahmed</b> (<b>İbn Hanbel)</b>’in mezhebine göre de hüküm şu<br/>şekildedir: Had her hâl ü kârda tatbik edilir. Hastalık vesilesiyle te’hîr edilmez.<br/>Hastanın helâk olmasından endişe edilmesi durumunda ise telef olmasına sebebiyet<br/>vermeyecek bir kırbaçla, meselâ küçük bir dal ile celde tatbik edilir. Kırbaç vurulması<br/>durumunda telef olmasından korkulacak olursa, elbisenin uçlarıyla ve hurma demetiyle<br/>had tatbik edilir. Bu şekilde tatbik edildiği halde yine de endişe edilirse Şâfi’î’nin de<br/>dediği gibi içinde yüz aded sap bulunan bir demet derlenir ve bir kez vurulur.<br/>
<i>“Gerçekten biz Eyyûb’u sabırlı,” </i>sabredici<i> “(bir kul) bulmuştuk.” </i>Yâni gerek<br/>
kendisine gerekse evlâd ü iyâlinin başına gelenlere sabredecek birisi olduğunu<br/>biliyorduk.<br/>
<i>et-Te’vîlâtü’n-Necmiyye</i>’de der ki: Allah Teâlâ şuna işâret ediyor ki, biz kendisini<br/>
