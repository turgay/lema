<a name=9517></a>Yine rivâyete göre Rasûlullah (a.s.) Safâ tepesine oturup kadınların bey’ati için<br/>
gerekli şartları sayıyordu. Onun biraz aşağısında oturmuş olan Hz. Ömer’in de onlarla<br/>müsafaha etmesiyle bey’at gerçekleşiyordu. Başka bir rivâyete göre, Hz. Ömer,<br/>Rasûlullah’ın emriyle Safa tepesinde ondan biraz aşağıya oturmuş, kadınlardan bey’at<br/>alırken onun adına bey’at şartlarını da tebliğ ederek bey’at gerçekleşmiştir. Yine,<br/>Peygamberimiz (a.s.) bir kadını görevlendirmiş, o da Safa tepesinde durmak sûretiyle<br/>Peygamberimiz adına kadınlardan bey’at almıştır. Bu kadın, Hz. Hatice (r.a.)<br/>validemizin kız kardeşi Hz. Fatıma (r.a.)’nın teyzesi Ümeyme (r.a.) dır. En yaygın görüş,<br/>Aişe (r.a.) validemizin söyledikleridir: “Allah’a yemin ederim ki Rasûlullah (a.s.)<br/>Allah’ın emrettiğinin dışında kadınlara karşı bir vaziyet almamıştır. Allah Rasülü’nün<br/>eli yabancı bir kadının eline hiç bir zaman değmemiştir.” Kadınların bey’atini alan<br/>Rasûlullah: <i>“Bütün bey’at şartlarını</i> <i>riâyet etmeniz üzerine bey’atinizi kabul ettim”<br/></i>buyururdu. Mümin kadınlar muhâcir olarak geldiklerinde Peygamberimiz (a.s.) onları bu<br/>âyet-i kerîmenin gereğince imtinan ederdi. Bu kadınlar bey’at şartlarını kabul ve ikrar<br/>ettiklerinde de “şimdi gidiniz, ben bey’atınızı kabul ettim” buyururdu.<br/>
Fakîr (Bursevî) der ki: Peygamberimiz (a.s.) bey’at esnasında erkeklerin ellerini<br/>
tutmak sûretiyle bey’atleşirdi. Kadınların ellerini bu esnada tutmazdı. Çünkü, şeriatin<br/>öğreticisinin makamı ihtiyatlı olmayı, en uygun olanı yapmayı ve ümmete örnek olarak<br/>öğretmeyi gerektirir. Yoksa Hz.Ömer (r.a.)’in, bazı rivâyetlerde olduğu gibi kadınlarla<br/>müsâfahası câiz olunca Peygamberimiz’in de musâfahası câizdir. Çünkü, onun durumu<br/>Hz.Ömer’in durumundan daha üstündür ve her yönden ondan daha önemlidir Bazan<br/>Allah’ın emriyle kadınlarla erkeklerin bey’ati meşrû bir iş olur. Peygamberimiz (a.s.)<br/>yaptığı için bunun meşrûiyeti sünnetle de sâbittir. Bey’atleşme konusunda Fetih<br/>sûresinin tefsirinde sözünü ettiğimiz gibi, bazı kimselerin tevbelerini yaptırma sırasında<br/>onların îmanlarını sağlamlaştırmak ve yakîn itikad nurlarını yenilemek için bazı fakir<br/>sûfiler arasında da bu gibi bey’atleşmeler güzel bir âdet olmuştur. Bey’atleşmede<br/>bulunan bütün tarafları orada genişçe anlattık, oraya bakabilirsiniz.<br/>
<i>et-Te’vilâtu’n-Necmiyye’</i>de şöyle denmiştir: Bu âyet-i kerîmede ruh elçisine hitâb<br/>
edilmekte ve ruh nebisinin şeriatı altına girmiş mü’min nefislere işâret edilmektedir. Ve<br/>şöyle denmektedir: Sana bu nefisler dünya süslerinden, nakışlarından, lezzet ve şehvet<br/>sevgisinden hiç bir şeyi Allah’a ortak koşmamak, uyulan heves ahlâkından ve kötü<br/>sıfatlarından hiçbir şeyi çalmamak, heva ve heves ile bir olmak ve ona uymak sûretiyle<br/>zinâ etmemek, ruhani fikir evladını ve Rabbâni ilhamları öldürmemek, muayenât ve<br/>müşâhedattan yüce mevhibelerden zühd, takvâ, tevekkül ve teslimiyetten kendilerine<br/>hiçbir şey gelmemiş olanlara “geldi, verildi” iddiâsında bulunarak elleri ve ayakları<br/>arasında bir iftira uydurarak getirmemek, çünkü bunlardan hiç biri o nefislere<br/>ulaşmamışlardır. Ve onlara emrettiğin ahlâk ve evsaftan, iyi işleri işlemekte sana karşı<br/>gelmemek üzere sana bey’at için geldiklerinde onlarla bey’at et. Yâni bey’atlerini<br/>huzurunda sıdk ve samimiyet ile kabul et ve nurlarının gölgesine girmeden önce tabii<br/>muvafakat ve dini muhalefetlerden yapmış oldukları kusurları sebebiyle onlara istiğfar<br/>
