<a name=1228></a><i>Olduğundan fazla görünmeye çalışmak ahmaklıktır.<br/>Kendini ve değerini bil haddi aşma.</i><br/>
Akıllı insanların haddi aşmamaları ve taşımadıkları sıfatlara sahip olduklarını<br/>
sanarak sevinmemeleri gerekir. Çünkü bu kendilerine hiçbir fayda sağlamaz.<br/>
Bir şeyh şöyle diyor: İnsanlar, Allah’ın gizlediği sıfatlarını değil; sadece görünenleri<br/>
göz önüne alarak sende hayır ve salâh olduğu düşüncesiyle seni övüyorlar. Sen de kendi<br/>bildiğin çirkin sıfatların yüzünden daima kendini kötülemeye bak. Mü’min, övüldüğü<br/>zaman kendisinde bulunduğuna şehâdet edemeyeceği bir sıfatla övüldüğünü düşünerek<br/>Allah’dan utanır. En bilgisiz kişi, insanların kendisinin sâlih bir kişi olduğuna dâir<br/>düşüncelerine aldanarak nefsinin sıfatlarıyla ilgili kendisinin şüphe taşımayan yakînî<br/>düşüncesini terkeden kişidir.<br/>
<b>Hâris bin Esed Muhâsibî </b>(rh.a.) şöyle der: Bâtıl ile övülmeye rızâ gösteren bir kişi,<br/>
“karnından çıkan pislik mis gibi kokuyor” denilerek kendisiyle alay edilen ve bu<br/>övgü(!) karşısında sevince kapılıp bu alaya rızâ gösteren kişi gibidir.<br/>
<i>Övgü bekleyerek kapı dinleme<br/>Hâtim-i Esam gibi kusurlarını dinle!</i><br/>
Övgüye aldanma ki helâk kuyusuna düşmeyesin. Sağır imiş gibi davranan Hâtim-i<br/>
Esam gibi ol, çünkü insanlar, seni sağır sanınca, hakkında duyduğun zaman<br/>hoşlanmayacağın bir takım şeyler konuşurlar. Sen de böylece ayıplarını öğrenmiş<br/>olursun. Bunda senin için büyük bir fayda vardır. Çünkü insan ayıbını öğrenirse, onu<br/>yok etmeye ve güzel sıfatlarla bezenmeye çalışır.<br/>
Ârif odur ki ona göre övgü de yergi de birdir. Yergiden dolayı üzülmez, övgüden<br/>
dolayı da gevşeyivermez. Kendi durumunu herkesten iyi bilen biri, insanların kendisi<br/>hakkında sarfettikleri sözlere bakarak gevşeyebilir mi hiç? Gevşekliğe kapılırsa,<br/>aldanmış demektir. İddiacı biri ise, kendisini bütün davranış hal ve durumlarında sanki<br/>dünyaya kesinlikle meyletmeyen dosdoğru biriymiş gibi görür. Halbuki onun hali, bu<br/>konuda aleyhine bir şâhiddir. Çünkü kişinin söz, fiil ve hali onun ne olduğunu gösteren<br/>mihenk taşlarıyla doludur. Hz. Peygamber (s.a.) şöyle buyurmaktadır:<br/>
<i>“Dünyaya bağlanarak ona sahip olmaya çalışan bir kişinin durumu, su içinde</i><br/>
<i>yürüyen birinin durumu gibidir. Su içinde yürüyen biri, hiç ayaklarının ıslanmasını<br/>engelleyebilir mi?<a href="RuhulBeyans.html#1229">”</i>[171]</a><br/>
Bu hadis ile, kalplerinin dünya nîmetlerinden uzak olduğunu; bu nîmetlerin iç<br/>
âlemlerinde bir yeri olmadığını söyleyerek bu nîmetlere dalanların cehâleti ortaya<br/>çıkmaktadır. Bu düpedüz şeytanın hilesidir. Aslında bu kişiler, içinde bulundukları hayat<br/>tarzından çıkarılıverseler bu hayattan ayrıldıkları için en çok âh u figân edecek<br/>olanlardır. Nasıl suda yürümek şüpheye mahal vermeyecek derecede ayakları ıslatırsa,<br/>dünyaya yaklaşmak da kalbin dünyaya bağlanıp kararmasına sebep olur. Hatta şu da<br/>
