<a name=9339></a>(geçişli) dir. Hazen masdarından alınmış dördüncü babdan gelen lazım fiil değildir. <i><b>“Ey<br/>kullarım bu gün size korku yoktur. Sizler üzülmeyeceksiniz de”</b></i> (ez-Zuhruf, 43/68)<br/>âyet-i kerimesinde olduğu gibi. <i>Liyahzüne</i> fiilinin mefülu lehi kendisinden sonra gelen<br/>ellezî ism-i mevsûlüdür.<br/>
<b>Râğıb</b> demiştir ki: el-Hüznü ve el-Hazenü yerdeki katılık, sertlik demektir. Nefisteki<br/>
huşûnet ise ondaki üzüntü ve kederin meydana gelmesidir. Ferah ve rahatlığın zıddıdır.<br/>Huşûnet (sertlik) gam (üzüntü) ile ifâde edildiği için birini üzdüğünde “Onun göğsüne<br/>huşunet verdim (onu üzdüm)” denir. Buna göre âyet-i kerimenin mânâsı şöyledir: O<br/>konuşma, müminlerin hayatlarında karşılaştıkları zorluk ve şiddetle ilgili olduğunu<br/>zannetmeleri ile şeytanın kendilerini üzmesi içindir. Yâni gazilerinin yenilmesi,<br/>yakınlarının öldürülmesi ve benzer vesveseler vererek savaşa karşı tedbir alma<br/>azimlerini kırıp usanç getirerek acı ve elem duymalarını temin etmek içindir.<br/>
Hadis-i şerifin biri şu mânâdadır: <i>“Üç kişi bulunduğunuzda iki kişi diğer</i><br/>
<i>arkadaşlarının dışında gizli konuşmasın, çünkü bu onu üzer.<a href="RuhulBeyans.html#9343">”</i>[7]</a><br/>
<i>“Allah’ın izni olmadıkça, müminlere hiçbir zarar veremez.”</i> Yâni şeytan veya gizli<br/>
konuşma, Allah’ın verilmesini murad ettiği üzüntü ve vesvese hâriç, hiçbir zarar<br/>veremez. Nitekim Hz. Fatıma (r.anha) rüyâsında oğulları Hasan’la Hüseyin’in<br/>Rasûlullah’ın göndermiş olduğu deve etinin en güzel ve lezzetli yerinden yediklerini ve<br/>akabinde öldüklerini görmüştü. Ertesi gün Rasûlullah’a bunu anlatarak ne olabileceğini<br/>sordu. Efendimiz de bunu Cebrail’e sordu. Cebrail de bu konuda bir şey bilmediğini<br/>söylemesi üzerine Rasûlullah (s.a.) bu rüyânın şeytandan olduğunu anlamıştır.<br/>
<i>Keşşaf ’</i>ta şöyle denilmiştir. “İllâ bi iznillah”tan maksad; ancak Allah’ın irâdesi ve<br/>
meşîeti ile, o da yakınların vefat etmelerini ve mücahidlerin yenilmelerini irâde<br/>buyurmasıdır.<br/>
<i>el-Es’iletü’l-Mukhame’</i>de şu fikir yer alır: Üzüntünün sonucu ne yandadır, ona<br/>
bakmak gerekir. Bana göre, üzüntünün sonu esenlik olursa gerçekte üzüntü sayılmaz. Bu<br/>usul yönünden bir inceliktir. Çünkü zararın sonucunda sevap bulunursa o gerçekte zarar<br/>değildir. Faydanın sonu da azab ise aslında o da fayda değildir.<br/>
<i>“Mü’minler Allah’a dayanıp güvensinler.” </i>İşlerini, Allah’a havâle etsinler. Yalnız<br/>
O’na güvensinler yahûdi ve münâfıkların gizli konuşmalarına aldırış etmesinler. Çünkü,<br/>Allah onların kötülük ve zararlarından müminleri koruyacaktır.<br/>
<i>Artık bize o serkeş düşmanımızın sözünü söyleme,<br/>Zira bizim meclisimizden kimsenin onunla bir hesabı yoktur.</i><br/>
Bu âyet-i kerime şu hususlara işâret etmektedir: Şeytan nefs-i emmâreye fısıldar ve<br/>
ona itiraz edip karşı gelmeyi süsler ki kalb ve ruh üzüntüye, ıstıraba ve gönül darlığına<br/>düşsün de karşı gelmenin kötü bir sonucu olarak melekût âleminde ilerleyip uçmaktan<br/>geri kalsınlar. Sır âleminde de Allah’a münâcâttan mahrum olsunlar. Ancak kalp ile ruh,<br/>Hakk’a riâyet etmeleri ve onu güçlendirmeğe çalışmaları sebebiyle korunmuşlardır.<br/>
