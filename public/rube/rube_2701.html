<a name=2702></a>kendilerine sûfî adını veren kimselerin çoğu böyle yapmaktadır. Onların maksadı,<br/>sûfîlerin libasında olan mânâların hakikatine ererek teberrük etmek değildir. Onlar<br/>mârifet nurlarından ve hakikat sırlarından mahrum oldukları gibi tarikat dairesinden de<br/>çıkmışlardır.<br/>
<b>Hâfız </b>der ki:<br/>
<i>Müddaî/akıl, sırları seyretmek istedi<br/>Gayb eli geldi, nâmahrem olan sîneye vurdu</i><br/>
Durum böyle olunca akıllıya düşen, amellerinde ihlas üzere olmaktır. Bu da ancak,<br/>
Allah’a yakın olmayı istemekle, O’nun emir ve yasaklarına tazim göstermekle ve bedenî<br/>olsun malî olsun her türlü ibadet davetine icâbet etmekle olur.<br/>
<i>Tatarhâniye</i> adlı eserde şöyle denilmektedir: Kişi namaza başlarken ihlasla/sırf Allah<br/>
Teâlâ için başlar, sonra da kalbine riyâ girerse, onun durumu başladığı hâle göre<br/>değerlendirilir. Riyâ, insanların olmadığı yerde namaz kılmayıp insanlarla beraber<br/>olduğunda kılmaktır. İnsanlarla beraber olduğunda namazını güzelce kılan, yalnız başına<br/>kıldığında alelâde bir şekilde kılan kimse için namazı güzel kılmanın değil namazın asıl<br/>sevabı vardır.<br/>
Oruçta riya olmaz. Ancak kişinin niyetinde, insanlar kendisini sâlih, takvâ ehli ve<br/>
âhiret eri olarak bilip tanısınlar diye riyâzat yapıp yüzünü sarartmak, bedenini<br/>zayıflatmak var ise durum başkadır. İnsanlar için kendini bu denli yoran insanın hâline<br/>ibret nazarıyle bak. Şâyet akl-ı selim sahibi ve doğru düşünen birisi olsaydı böyle<br/>yapmazdı. Böylelerine “kuş beyinli” denilir. Ensar’dan <b>Hassân b. Sâbit </b>bir beyitinde<br/>şöyle demiştir:<br/>
<i>İnsanların uzun ve iri olmalarının önemi yoktur.<br/>Tıpkı katırların cüsseleri, serçelerin beyinleri gibi</i>.<br/>
Dünya dediğin nedir ki akıllı kimse yaptığı amelle onu taleb etsin ve eceli gelip<br/>
çatana kadar onun uğrunda ömrünü zâyi etsin? <b>Ebü’d-Derdâ </b>(r.a.)’dan rivayet<br/>edildiğine göre Nebî (a.s.) bir topluluğun çöplüğünün yakınından geçiyordu. Çöplükte<br/>bir kuzunun leşi vardı. Efendimiz: “<i>Sahiplerinin bu kuzuya ihtiyacı yok mu?</i>” buyurdu.<br/>Orada bulunanlar: “Ey Allah’ın nebîsi, ihtiyaçları olsaydı atmazlardı.” dediler. Bunun<br/>üzerine Allah Rasûlü şöyle buyurdu: “<i>Vallahi, dünyanın Allah katındaki değeri bu<br/>murdar kuzunun sahipleri yanındaki değerinden daha düşüktür</i>.”<a href="RuhulBeyans.html#2708">[40]</a><br/>
<b>Sa‘dî </b>(k.s.) der ki:<br/>
<i>Gümüşle kaplanmış bakırı, ancak anlamayanlara yutturursun<br/>Mangıra altın suyu sürme, sarraf onu bir pula bile almaz<br/>Huri yüzlü cariyenin, teni alaca renkli ise kaça satılır?</i><br/>
