<a name=2936></a><img src="RuhulBeyan-2936_1.jpg"/><br/>
Efendimiz’i öldürme işine kalkıştılar. Bu hâdise şöyle oldu:<br/>
Münâfıklardan on beş kişilik bir grup, Hz. Peygamber (a.s.) Tebük’ten dönerken,<br/>
Tebük ile Medine arasında bulunan sarp dağ yolunda ona suikasdda bulunmak üzere<br/>aralarında anlaşmışlar ve “Bu sarp dağ yoluna girdiğinde onu devesinden vâdiye<br/>iteriz.” demişlerdi.<br/>
Allah Teâlâ bu durumu Rasûlü’ne haber verdi. Ordu sarp geçide varınca Rasûlullah<br/>
(a.s.)’ın münâdîsi şöyle seslendi:<br/>
“Rasûlullah (s.a.), sarp dağ yoluna (akabe) girmek istiyor, o yola kimse girmesin! Siz<br/>
vâdinin içinden geçen yola girin. Çünkü orası sizin için daha kolay ve daha geniştir.”<br/>
Ordu vâdinin içinden geçen yola, Rasûlullah (s.a.) ise sarp dağ yoluna girdi. Suikastı<br/>
gerçekleştirecek olan on beş kişilik grup münâdînin bu sözlerini duyunca hazırlanıp<br/>vaziyet aldılar. Yüzlerini yarıya kadar örttüler ve Peygamber Efendimiz’in gideceği<br/>sarp dağ yoluna yöneldiler.<br/>
Peygamber (a.s.) Ammâr b. Yâsir (r.a.)’a devesinin yularını tutup deveyi önden<br/>
sürmesini, Huzeyfe b. Yemân’a (r.a.) ise onu arkadan sürmesini emir buyurdu.<br/>
Bu vaziyette yola devam ederlerken Huzeyfe (pusudaki münâfıklara ait) develerin<br/>
ayak seslerini ve silah şakırtısını işitti. Sesin geldiği tarafa dönüp gitti.<br/>
Yanında da ucu eğri bir sopa vardı (onların yanına geldi). Elindeki sopa ile<br/>
münâfıkların develerinin yüzlerine vurdu. Onlara Rasûlullah (a.s.)’dan uzak durmalarını<br/>ve orayı terketmelerini isteyerek:<br/>
“Defolun! Ey Allah’ın düşmanları defolun!” dedi. Onlar da hemen oradan kaçıp<br/>
uzaklaştılar<a href="RuhulBeyans.html#2950">.[207]</a><br/>
Bir başka rivayette Peygamber (a.s.) suikast yapmak isteyen münâfıkları gizlendikleri<br/>
yerden çıkarttı. Onlar hemen gerisin geri dönüp kaçtılar ve Peygamber (a.s.)’ın<br/>kurdukları tuzaktan haberdar olduğunu anladılar. Sarp yokuştan aşağıya doğru koşarak<br/>vâdinin içine indiler ve orduya karıştılar. Huzeyfe devesine vurarak geri döndü. Hz.<br/>Peygamber (a.s.):<br/>
“<i>Kovduğun o süvarilerden hiçbirisini tanıyabildin mi?</i>” diye sordu. Huzeyfe:<br/>“Hayır, onların yüzleri örtülüydü, gece de çok karanlıktı.” dedi. Sabah olunca Üseyd<br/>
b. Hudayr, Rasûlullah (s.a.)’in yanına geldi ve:<br/>
“Yâ Rasûlallah! Dün gece sizi vâdi yolundan gitmekten ne alıkoydu? Halbuki vâdi<br/>
yolu sarp dağ yolundan daha kolaydı.” diye sordu.<br/>
Rasûlullah (a.s.):<br/>“<i>Münâfıkların ne yapmak istediklerinden haberin var mı?</i>” dedi ve o gece olan<br/>
hâdiseyi anlattı. Üseyd:<br/>
“Bütün askerler konaklayıp toplandı. Emret her boy, bu (suikasda) yeltenen kişiyi<br/>
öldürsün. İstersen onların isimlerini açıkla. Seni hak ile gönderen Zât’a yemin olsun ki<br/>onların kellelerini sana getirinceye kadar buradan bir yere ayrılmam.” dedi.<br/>
