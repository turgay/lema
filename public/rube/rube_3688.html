<a name=3689></a><img src="RuhulBeyan-3689_1.jpg"/><br/>
nefs-i râdıye, mardıyye ve nefs-i sâfiyeye doğru ise de mutlak mânâda -yani ister<br/>peygamberlere âid olsun ister başkalarına âid olsun- nefisler dâimâ kötülüğü emretme<br/>tabîatı üzeredirler. Şu var ki nefislerin emmâriyet tabiatı üzere bulunmaları<br/>peygamberlerde bu emmâriyet izlerinin mutlaka ortaya çıkmasını gerektirmez. İşte bu<br/>sebeple Yûsuf (a.s.) <i>“Nefsimi temize çıkarmıyorum.”</i> dedikten sonra ‘Nefsim dâimâ<br/>kötülüğü emreder.’ demeyip kötülüğü emredenin mutlak olarak nefisler olduğunu ifade<br/>etmiş ve mâsum nefisleri emmâriyet vasfından istisna etmiştir. Ancak Allah’ın bu özel<br/>koruması (ısmet) olmasaydı, nefis yapacağını onlara da yapardı. Peygamber Efendimiz<br/>(s.a.) de bu sebeple şöyle niyazda bulunmuştur: “<i>Rabbim, beni bir göz açıp kapayana<br/>kadar, hatta bundan da az bir süre için bile nefsimin eline bırakma</i>.”<a href="RuhulBeyans.html#3691">[55]</a><br/>
Mutlak olarak nefislerin emmâre olduğunun delili bu âyettir.<br/><b>Şeyhzâde</b> bu sûredeki: <i><b>‘Yûsuf, erginlik çağına erişince, ona </b>(isabetli)<b> hükmetme</b></i><br/>
<i>(yeteneği)<b> ve ilim verdik’</b></i> (Yûsuf, 12/22) âyetini açıklarken şöyle demiştir: “Buradaki<br/>“<i>hüküm”</i>den maksad, Yûsuf (a.s.)’ın nefs-i mutmeinnesinin nefs-i emmâresine hâkim<br/>olması ve onu bastırıp ondan üstün olması olabilir.” Böylece Şeyhzâde, Yûsuf’un<br/>nefsinde de emmarelik vasfı bulunduğunu söylemiş oluyor.<br/>
<b>Müfti Sa‘dî</b> de yine bu sûredeki: <i><b>‘... onlara meylederim’</b></i> (Yûsuf, 12/33) âyetini<br/>
açıklarken Beyzâvî’nin: “Tabiatım yüzünden ve şehvetim gereği o kadınlara ya da<br/>onların nefislerine meylederim.” ifadesindeki “tabiatım” kelimesini ‘tabîatım ve dâimâ<br/>kötülüğü emreden nefsim sebebiyle’ diye açıklamıştır.<br/>
<b>Şeyh Necmeddin Dâye </b>(k.s.) de <b>“<i>Böylece biz her peygambere insan ve cin</i></b><br/>
<i><b>şeytanlarını düşman kıldık</b></i><b>.”</b> (el-En‘âm, 6/112) âyetini açıklarken şöyle der: “Burada<br/>bahsedilen insan şeytanı nefs-i emmâredir. En büyük düşman da budur.” Bu hususu,<br/><i>Te’vîlât</i>’ının birçok yerinde açıkça ifade etmiştir. Bu konunun bu şekilde anlaşılması<br/>gerekir. Çünkü bu makam ayakların sürçtüğü yerlerden biridir. Çünkü ben, gerek<br/>mükâşefelerine gerekse Allah’a erdiklerine hükmedilen ve eksiksiz, yaygın bir üne<br/>sahip bulunan nicelerinin bu makamda bocalayıp sürçerek endişe ve şüphe çukurlarına<br/>düştüklerini gördüm. Bu bakımdan mutmainliğe ulaşıp hîlesinden kurtulana kadar kulun<br/>nefs-i emmâresi ile uğraşması lâzımdır. Bu konudaki en güçlü şey tevhiddir. Çünkü<br/>tevhid, nefsin hem açık hem de gizli şirkten arınıp temizlenmesini sağlayan en tesirli<br/>şeydir.<br/>
<i>Nefâisü’l-mecâlis</i>’te şöyle der: “Nefis, inadın ve hâinliğin kaynağı, kötülük ve<br/>
câniliğin mâdenidir. Bu özelliğiyle o, hem enfüste hem de âfâktaki fitnelerin menşei ve<br/>mutlak mânâda zulmün ortaya çıkış sebebidir. Eğer rûh padişahı, akıl veziri ve kalb<br/>şeyhulislâmı (müftisi) arasında ittifak olsa, nefsânî ve tabîî kuvvelerin anlaşmazlık ve<br/>serkeşliği ortadan kalkar.<br/>
Hikâye edilir ki biri sarı, biri gök, diğeri de kara üç öküz aralarında anlaşarak bir<br/>
dağı ele geçirdiler. Öyle ki kendilerinden başka hiçbir hayvan bu dağda otlayamaz oldu.<br/>
