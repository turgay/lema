<a name=654></a><img src="flower_sep.jpg"/><br/>
<img src="RuhulBeyan-654_2.jpg"/><br/>
<img src="RuhulBeyan-654_3.jpg"/><br/>
müşâhede etmiş olur. Bu işin başı öncelikle malı terketmektir, sonra çoluk çocuğu, sonra<br/>da nefsi. Buradaki terketmek, gönülden muhabbetlerini silip atmak demektir. Yoksa<br/>ihmâl edip bırakmak anlamında değildir. Malı terkedince <i>“tevhid-i ef ’âl”</i> tecellî eder.<br/>Evlâd u iyâli terkedince <i>“tevhid-i sıfât”</i> tecellî eder. Nefsi (canı) terkedince de<br/><i>“tevhid-i zât” </i>tecellî eder. Bu ise derecelerin en üstünüdür. Akıllı olana gereken; Allah<br/>Teâlâ’yı çok zikretmektir. Çünkü çokça zikrullahda bulunmak, tasfiye-i bâtın ve kalb<br/>aynasının parlaması için bir sebeptir.<br/>
Hak Teâlâ, <i><b>“Allah’ı çokça zikredin ki, felâha erişesiniz”</b></i> (el-Cum’a, 62/10)<br/>
buyurmuştur. Tâlibin matlûbuna vâsıl olmasından daha büyük bir felâh düşünülemez.<br/>Allah’ım! Bizi felâha erenlerden eyle.<br/>
<b>208. Ey îmân edenler! Hep birden barışa girin. Sakın şeytanın peşinden gitmeyin.</b><br/>
<b>Çünkü o, apaçık düşmanınızdır.</b><br/>
Buradaki hitâbın muhâtabı, ya münâfıklardır. Buna göre mânâ: “Ey dilleriyle inandık<br/>
diyenler” Allah’a zâhiren ve bâtınen, gönlünüzle ve âzâlarınızla boyun eğip teslim olun.<br/>O’na itaat edin.” şeklinde olur.<br/>
Ya da muhâtab ehl-i kitâbın mü’minleridir. Buna göre mânâ: “Ey mü’minler! İslâm’a<br/>
tam anlamıyla girin. İslâm’a, onda olmayan şeyi katıp karıştırmayın.” şeklinde olur.<br/>Çünkü onlar, müslüman olduktan sonra da eski dinlerinin bir kısım ahkâmına riâyet<br/>etmekte idiler. Nitekim rivâyet edildiğine göre, <b>Abdullah b. Selâm </b>ve arkadaşları<br/>cumartesi gününe hürmet, devenin et ve sütünden yararlanmaktan sakınmak gibi<br/>Tevrât’ın bazı hükümlerine uymanın İslâm’da da mübah olduğu görüşünde idiler.<br/>Önceki şerîatlerinde farz olan bu ahkâmın İslâm’da hiç olmazsa mübah olduğunu<br/>düşünüyorlardı. Alıştıkları bir âdetten ayrılmak zor geldiği ve helâl olduğuna<br/>inandıkları için bu ahkâmın tatbikine devam ettiler. Efendimiz (s.a.)’ e de dediler ki:<br/>“Ey Allah’ın Rasûlü! Tevrât da Allah’ın bir kitabıdır. Gece namazlarımızda ondan da<br/>okusak ne buyurursunuz?” Nebiyy-i Ekrem (s.a.) buyurdular ki: <i>“Ahkâmı ortadan<br/>kaldırılmış olan </i>(bir kitâb)<i>ın hiçbir şeyine uymayınız. Alışkanlıklarınızı bırakınız.<br/>Ondan vazgeçmekten de çekinip ürkmeyiniz.”</i><br/>
Hak ile beraber olan yalnız olmaz. Dâvâsı hak olan kimsenin korkup çekineceği bir<br/>
şey yoktur. Korku ve çekingenlik, şeytanın ilkââtından başka bir şey değildir. Şeytanın<br/>adımlarına uymayınız; onun yolundan gitmeyiniz. Onun Hak’tan ayırıcı yollara olan<br/>dâvetine icâbet etmeyiniz. Boş kuruntu ve vesveselerine aldırmayınız. Zira o size apaçık<br/>düşmandır. Verdiği bu nevi vesveselerle müslümanlığınıza gölge düşürüp; yok etmek<br/>ister. Âyetteki <i>“hutuvât”</i>, <i>“hutve”</i> kelimesinin çoğulu olup yürürken iki ayak arasında<br/>
