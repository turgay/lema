<a name=1375></a>olmayan, Zât’ın şâhitliği olmalıdır. Şu halde O’na dönecek ve O’nun huzûruna çıkacak<br/>biri gibi ameller işle ki, O az-çok, büyük-küçük bütün amellerin karşılığını verir.<br/>
<i>Hayır ve tâat kapısı açıktır, fakat<br/>Herkes iyi işler yapamaz, heyhât.<br/>Maîşetin iyi, dünyâlığın yolunda<br/>Hazırlığın yok âhirete ama gideceksin sonunda.</i><br/>
Sakın günlerini zâyi etme. Çünkü bu günler senin sermayendir. Sermayeni elinde<br/>
tuttuğun müddetçe kâr edebilirsin. Âhiret metâı bugün değersizdir. Böyle değersiz<br/>vaktinde ahiret metâı topla. Çünkü bir gün gelecek bu metâ son derece değerli olacak.<br/>Öyleyse değersiz gününde bu metâı, değerleneceği gün için çokça edin. Çünkü o gün bu<br/>metâı kazanmaya gücün olmayacak.<br/>
Rivâyet edilir ki <i>“Ölüler iki rekat namaz kılabilmek, ya da bir kere “Lâ ilâhe</i><br/>
<i>illallah” diyebilmek, yâhut bir kez “Sübhânallah” diyebilmek için izin verilmesini<br/>isterler, ancak kendilerine izin verilmez. Bunun için de halen yaşamakta olanların<br/>nasıl olup da ömürlerini gaflet içinde boşa geçirdiklerine hayret edip dururlar.”</i><br/>
<i>Ey Hâfız, elbet iyidir beyhûde geçmeyen uzun ömür<br/>Çalış, gayret et, bereketli bir ömür sür.</i><br/>
<b>Kâşânî </b>bu âyet hakkında şöyle diyor: “Şehîd ve şâhid, herkesin ulaştığı dereceden<br/>
elde ettiği şeydir. Kişiye hâkim olur ve hâlini, amelini, çalışmasını, makam olsun,<br/>Hakk’ın sıfatlarından bir sıfat olsun, ya da bir görüş olsun gayretinin ulaştığı yeri ortaya<br/>koyar. Bu yüzden her ümmetin peygamberlerinin dâvet ve târif ettiği şeylere göre bir<br/>şâhidi vardır. Her peygamber de ümmetinin istîdâdı neyi gerektiriyorsa ona göre<br/>gönderilmiştir. Dolayısıyla her peygamber kendisinin ulaştığı ma’rifet makamından<br/>ancak, ümmetinin istîdâdı oranında alabileceği şeylere dâvet eder. Bu sebeple bir<br/>ümmetin iç yüzünü ve içinde bulunduğu halleri peygamberleri kadar hiç kimse bilemez.<br/>Bu yüzden her peygamber ümmetine şâhit kılınmıştır.<br/>
Hadisde vârid olmuştur ki: <i>“Allah Teâlâ, kullarına inandıkları sûrette tecellî eder.</i><br/>
<i>Bütün din ve mezheplere tâbi olanlar, Allah’ı tanırlar. Cenab-ı Hak sonra bu sûretten<br/>çıkıp başka bir sûrette gözükür. İşte o zaman O’nu ancak her kapıdan ahadiyyet<br/>makamına ulaşan muvahhidler tanırlar.<a href="RuhulBeyans.html#1376">”</i>[39]</a><br/>
Her ümmetin bir şâhidi olduğu gibi her mezhep ehlinin veya herkesin hâlini ortaya<br/>
koyan bir şâhit vardır. Muhammedîlere gelince, onlar diğer ümmetlere şâhittirler. Onlar<br/>da diğer ümmetler gibi bir ümmet olduklarından peygamberleri onlara da şâhid olur.<br/>Peygamberleri Allah’ın sevgilisi olduğundan, ona az sözle çok mânâ ifâ etme kâbiliyeti<br/>(cevâmiu’l-kelim) verildiğinden ve üstün ahlâkı tamamlamak için gönderildiğinden hiç<br/>şüphesiz ümmet-i Muhammed, peygamberlerine hakkıyla tâbi olduğu zaman Allah<br/>
