<a name=10883></a>emniyet içindeydiler. Çünkü onlar Allah Teâlâ’nın Haremi’nin ehli, Aziz<br/>Beyti/Kâbe’nin hizmetkârı idiler. Bu sebeple onlara dokunulmazdı. Diğer insanlar ise<br/>dâimâ yol kesme, soygun ve gasp arasında sıkışıp kalmışlardı.<br/>
Eskiden Kureyş’ten biri aç kalırsa âile fertleriyle birlikte bir yere çıkar, orada<br/>
kendisine bir çadır kurar ve ölünceye kadar orada dururlardı. Bu âdet, <b>Hâşim b. Abdi<br/>Menâf</b> gelinceye kadar böyle devâm etti. Hâşim kavminin efendisiydi. Bir gün kalkıp<br/>Kureyşlilere şöyle hitâb etti: “Siz yeni bir âdet îcâd ettiniz. Ancak bu âdetinizle azalıyor<br/>ve zillete düşüyorsunuz. Hâlbuki siz Allah Teâlâ’nın Haremi’nin ehlisiniz.<br/>Âdemoğullarının en şereflisisiniz. İnsanlar size tâbidirler.”<br/>
Buna karşılık Kureyşliler ona: “Biz sana tâbîyiz, sana muhâlefet edecek değiliz”<br/>
dediler. Hâşim, her babanın evlâtlarını kışın Yemen’e, yazın da Şam’a giderek uygun<br/>gördükleri ticâret yapmak üzere bir araya getirdi. Çünkü Yemen diyârı düz ve sıcaktı,<br/>Şam tarafları ise yüksek ve soğuktu. Zengin olan, bir şey kazandığında onu fakirleriyle<br/>paylaşırdı. Öyleki sonunda Kureyş’in fakirleri, zenginleri gibi oldu. İslâm geldiği zaman<br/>onlar bu vaziyetteydiler, Araplar arasında onlardan daha çok malı olan ve daha büyük<br/>izzet sâhibi başka kardeşler yoktu. Hâşim, Şam’dan buğdayı ilk getiren kimse olmuştu.<br/>
Kureyş kabîlesi <b>Nadr b. Kinâne</b> evlâdından geliyordu. Onun evlâdından olmayan<br/>
Kureyşli sayılmaz. Kureyş kelimesi, “köpek balığı” anlamındaki “kırş” kelimesinin ism-<br/>i tasğîridir. Bilindiği üzere köpek balıkları, gemilerle oynar, onları ters çevirir, vurup<br/>kırar. Onlara ancak ateşle güç yetirilebilir. İşte Kureyş kabilesi de yiyen ama yenilmez,<br/>herkese gâlip gelip kendisine gâlip gelinemeyen olduğu için köpek balığına<br/>benzetilmiştir. “Kureyş” kelimesinin ism-i tasğîr kalıbında gelmesi tâzim içindir, yâni<br/>büyük köpek balığı demektir. Bazı âlimlere göre ise, en doğrusu tasğîr kalıbının hakîkî<br/>mânâsında olmasıdır. Çünkü köpek balığı büyük bir hayvandır. Kureyş de küçüklüğüne<br/>rağmen köpek balığına benzetildiyse o zaman mutlakâ küçültme kalıbıyla Kureyş diye<br/>isimlendirilmelidir. Ancak burada şunu ifâde edelim ki Kureyş’e Kureyş denmesi,<br/>hacmi sebebiyle değildir, bilâkis herkesi yemesi ama kimse tarafından yenememesi ve<br/>herkese gâlip gelip kimseye mağlûb olmaması sebebiyledir. Bu iki vasıf en kâmil<br/>hâliyle köpek balığında vardır. Aynı şekilde kemâl hâliyle Kureyş’te de mevcûddur. O<br/>hâlde buradaki tasğîr kalıbı, tâzimden başka bir mânâya değildir.<br/>
<b>Zemahşerî</b> der ki: Biz Benî Şeybe kapısında otururken Mekke tüccarlarından<br/>
birisinden işittim, bana köpek balığını târif ediyordu. Dedi ki: Kırş yuvarlak yapılıdır.<br/>Boyu bizim şu bulunduğumuz yerden Kâbe’ye kadardır. Âdeti büyük gemilere<br/>saldırmaktır. Onu bundan hiçbirşey döndüremez, sâdece gemidekiler ellerine meş’aleler<br/>alıp yıldırım gibi yüzüne doğru hızla hareket ettirirlerse o zaman bırakır. Onun gözünde<br/>herşey küçüktür, sâdece ateş büyüktür. İşte Kureyş’e de bu sebeple bu isim verilmiştir.<br/>Şâir şöyle der:<br/>
<i>Denizin sâkinidir köpek balığı,<br/>İsmini bundan aldı Kureyş</i><br/>
