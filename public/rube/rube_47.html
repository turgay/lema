<a name=48></a>her kitaptan ve herkesten nakilde bulunmaktan sakınmadığını söyler.<a href="RuhulBeyans.html#52">[130]</a><br/>
<i>Rûhu’l-Beyân</i>’da isrâiliyyâtın yer alması, kaynağı olan tefsirler ve diğer eserler<br/>
vâsıtasıyladır. <i>Rûhu’l-Beyân</i>’ın üslûbu bu tür haber ve hikâyeleri nakletmek için<br/>oldukça müsâittir. Nitekim İsmâîl Hakkı Bursevî (k.s.) diğer eserlerden derlediği bu tür<br/>rivâyetleri tefsîrine almakta hiç tereddüt etmemiştir.<br/>
O, Hanefî mezhebine mensûb olmakla birlikte ahkâm âyetlerinin tefsîrinde yeri<br/>
geldikçe diğer mezheblerin görüşlerine de yer verir. Ahkâm âyetlerini tefsîr ederken<br/>zaman zaman usûl-i fıkıh kâidelerini de zikreder. Bu tür âyetlerin tefsîrinde mezheb<br/>imâmlarının görüşlerini belirttiği gibi, bâzan onlarla birlikte kendi görüşünü de<br/>zikretmiş, çok az da olsa kendi görüşünü ortaya koyduğu meseleler de olmuştur.<br/>
<i>Rûhu’l-Beyân</i>’ın ihtivâ ettiği hadîsler hadîs usûlü bakımından oldukça tenkîde açıktır.<br/>
Nakledilen hadîslerin önemli bir kısmı sahîh hadisler olmakla birlikte, hadis tekniği<br/>bakımından zayıf ve mevzû kabûl edilen rivâyetler de vardır. Bu yönüyle <i>Rûhu’l-Beyân<br/></i>özellikle hadîs ehli ulemâ tarafından eleştirilmiştir. Nitekim Abdülfettâh Ebû Gudde,<br/>hadisleri çoğu zaman senedsiz olarak zikreden Zemahşerî, Beydâvî ve Ebu’s-Suûd gibi<br/>müfessirlerin hadisle iştiğalden uzak olmaları sebebiyle tefsirlerinde geçen hadîslerin<br/>bâzısının sahîh, bâzısının zayıf, bâzısının da münker veya mevzû olduğunu belirttikten<br/>sonra İsmâîl Hakkı Bursevî’yi de onlara ilâve edip onun için <i>“Lâ yede lehû bi-ilmi’l-<br/>hadîs”</i> diyerek hadîs ilminden nasîbi olmadığını ifâde eder.<a href="RuhulBeyans.html#52">[131] </a>Kanaatimizce bu tenkît<br/>biraz mübâlağalıdır. Onun hadîs usûlüne dâir İbn Hacer (ö. 812/1449)’in <i>Nuhbetü’l-<br/>fiker</i> isimli eserini şerh ettiğini biliyoruz. Ayrıca O, muhaddislerce tenkîde tâbi tutulan<br/>rivâyetleri aktarırken zaman zaman bu rivâyetlerle ilgili muhaddislerin görüşlerini de<br/>verir. Buradan hareketle İsmâîl Hakkı Bursevî’nin muhaddislerin maksadını anladığı,<br/>aradaki farklılığın ise onun hadîs anlayışından kaynaklandığı söylenebilir. O, mevcut<br/>hadîs usûlü kurallarını kabûl etmekle birlikte sahîh keşfi de Peygamber Efendimiz’den<br/>hadîs ahzi veya bir hadîsin tesbît ve tashîhinde yeterli görmektedir. Ayrıca o, terğîb ve<br/>terhîb konusunda zayıf hadîslerle amel edilebileceğine dâir kuraldan sonuna kadar<br/>istifâde etmiştir. Zayıf ve mevzû rivâyetlerin tefsirde yer almasında onun îtibâr ettiği<br/>kaynaklara güveninin tam olmasının ve onların naklettiği rivâyetleri tenkitsiz olarak<br/>almasının te’sîri de büyüktür<a href="RuhulBeyans.html#52">.[132]</a><br/>
<i>Rûhu’l-Beyân</i>’da kısa ve özlü olarak kelâmî meselelere de temas edilmiştir. İsmâîl<br/>
Hakkı Bursevî (k.s.), kelâmî meseleleri istifâde ettiği kaynaklara dayanarak verdiği gibi<br/>zaman zaman kendi görüşlerini de belirtir. Ehl-i sünnet akîdesine bağlı kalarak başta<br/>Mu‘tezile olmak üzere Kaderiyye, Cebriyye ve Cehmiyye gibi mezheblerin Ehl-i<br/>Sünnet’e muhâlif görüşlerini tenkît eder.<br/>
<i>Rûhu’l-Beyân</i>’da âyetler bir veya birkaç kelime hâlinde alınarak sarf, nahiv, iştikâk<br/>
ve mânâ yönünden tahlîl edilmiştir. İsmâîl Hakkı Bursevî Hazretleri, bu hususta<br/>faydalandığı kaynaklara da genellikle temas etmişse de bâzı kısa açıklamalarda buna<br/>lüzûm görmemiştir. Kelimelerin mânâlarını verirken istifâde ettiği kaynak bâzı mûteber<br/>lügatların yanı sıra Râğıb el-İsfahânî’nin <i>el-Müfredât</i> adlı eseridir. <i>Rûhu’l-Beyân</i>’da<br/>
