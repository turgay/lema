<a name=8287></a><img src="RuhulBeyan-8287_1.jpg"/><br/>
<img src="RuhulBeyan-8287_2.jpg"/><br/>
<img src="RuhulBeyan-8287_3.jpg"/><br/>
<i><b>göreceklerdir)</b></i><b>.</b><br/>
<i>“Şüphesiz Zakkum ağacı”</i> doğrusu, zakkum ağacı; yani onun meyvesi… <i>Kàmûs</i>’ta<br/>
şöyle denilmektedir: Bu zakkum cehennemde cehennem ehlinin yemeği olan bir ağaçtır.<br/>
<i>Aynu’l-meâni</i>’de ise, zakkum cehennemin dibinde bir ağaç olup yukarı doğru<br/>
uzanmaktadır. Cehennemin her hücresine bu zakkum ağacının bir dalı uzanır. Bunun,<br/>cehennemin dibindeki durumunun, Cennetin tepesindeki Tûbâ ağacının durumuna<br/>benzediği söylenmiştir.<br/>
<i>Keşfü’l-esrâr’</i>da şöyle denilmiştir: Zakkum ağacı görünüşte dünyâdaki ağaçlar<br/>
gibidir. Ancak zakkum ağacı ateşten olup meyvesi zakkumdur. Zakkum tiksinerek yenen<br/>bir şeydir. Bunun pek ağır bir yiyecek olduğu söylenmiştir. İşte zakkum budur.<br/>
<i>Müfredât</i> kitabında şöyle denmektedir: Zakkum ağacı cehennemdeki iğrenç<br/>
yiyeceklerden ibârettir. Bu mânâda kişi tiksindirici bir şey yuttuğunda, mecâz ve istiâre<br/>
olarak “<br/>
/zıkkım yuttu” denilir.<br/>
Fakir <b>(Bursevî)</b> der ki: Zakkumun Berberî dilinde kaymak ve hurma mânâsında olduğu<br/>
düşünülürse bu sefer “<i><b>Onu acı bir azapla müjdele</b></i>” (Câsiye, 45/8) kavl-i ilâhîsinde<br/>olduğu gibi alay tarzında gelmiştir. Berberîler Mağrib’de bir millet olup Habeş ve<br/>Zencîler arasında başka bir topluluktur. Sâffât Sûresi’nde de “<i><b>O cehennemin dibinde<br/>çıkan bir ağaçtır. Tomurcukları şeytanların başları gibidir.</b></i>” (Sâffât, 37/64-65)<br/>şeklinde geçmektedir. Nasıl kaymak olsun ki?<br/>
<i>İnsânü’l-‘uyûn</i>’da şöyle denilmektedir: Cehennem zakkum ağacına zarar vermez. Zîrâ<br/>
ateşte yanmayan semendel gibi ateşte yaşayıp ondan lezzet duyan bir kuşu yaratmaya<br/>muktedir olan Zât’ın, ateşte ağacı yaratıp onu yanmaktan korumaya daha çok muktedir<br/>olduğu teslim edilmelidir.<br/>
<b>İbn Selâm</b> (r.a.) şöyle demiştir: Dünyâ ağaçları yağmurla hayat bulduğu gibi zakkum<br/>
ağacı da ateşle hayat bulur. Bu ağacın meyvesi acı olup sanki göğüs geçirme gibi bir<br/>iniltisi vardır.<br/>
Fakir <b>(Bursevî)</b> der ki: Bu açıklamaya hâcet yoktur. Zîrâ cennetin ağaçları ve meyvesi<br/>
dünyâ ağaçlarına ve dünyâ meyvesine sadece ismen bir benzerlik arz eder. Aynı şekilde<br/>cehennemin ağaçları ve meyvesi de öyledir. Ağaç oluşu ateş oluşuyla zıt değildir. Aslı<br/>ateş olanı ateş nasıl yakar ki? Zakkum ağacının aslı da ateştir. Aslı ateş olan ateşte<br/>yanmaz. Denilmiştir ki: İblis’in aslı ateştir. Terkîb bakımından yanması mümkün ise de<br/>ona cehennemde zemherîr denen soğuk ve dondurucu hücrelerde azap edilecektir. Ben<br/>Kıbrıs’ta pamuk taşı denen bir taş gördüm. Dövülüp pamuk gibi oluyor ve ondan mendil<br/>yapıyorlar. Taş olması pamuk olmasına engel olmuyor. Yâsîn Sûresi’nde Allah<br/>Teâlâ’nın yaş ve yeşil ağaçtan ateş çıkarttığı konusu geçmişti. (Yâsîn, 36/80)<br/>
