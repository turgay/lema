<a name=513></a><img src="RuhulBeyan-513_1.jpg"/><br/>
Şöyle bir hikâye nakledilmiştir: Yûnus Emre, tam otuz yıl sıdk ile şeyhine hizmet etti.<br/>
Hattâ odun taşımaktan sırtı yara oldu. Ama bunu kimseye söylemedi. Şeyhi onu çok<br/>severdi. Diğer müridler şeyhin ona olan bu sevgisini kıskandılar. Bir gün bu kıskançlar:<br/>“Yûnus, kızınıza âşık olduğu için size bu kadar hizmet ediyor.” dediler. Bunun üzerine<br/>şeyh, arkasında odunla içeri giren Yûnus’a: “Ey Yûnus, bu odunlar ne kadar da düzgün<br/>ve güzel!” dedi. Yûnus ise: “Bu kapıya eğrilik yaraşmaz.” diye karşılık verdi.<br/>
Müridlerin Yûnus hakkında söyledikleri nifaklarından değildi. Yalnız onun yaptığı<br/>
hizmeti yapamıyorlar ve bu durum kendilerine ağır geliyordu. Bu sebeple Yûnus’ta<br/>bulunan hizmet aşkını, şeyhin kızına olan sevgisine bağladılar. Şeyh ile Yûnus arasında<br/>geçen konuşma ise diğer müridleri irşâd etmek ve şüphelerini gidermek içindi. Yoksa<br/>Şeyh, Yûnus’un durumunu pek iyi bildiği gibi, hakkında yapılan şikâyet sebebiyle de<br/>Yûnus hakkında sû-i zanna kapılmamıştı. Çünkü mürşid, mürîdini başkasının sözüyle,<br/>övmesiyle veya yermesiyle tanımaz.<br/>
Sonra Şeyh, müridleri yalancı olmasınlar ve utanmasınlar diye kızını Yûnus’la<br/>
evlendirdi. Kız, Kur’ân okumaya başlayınca akan sular dururdu.<br/>
Seyru sülûkte tabîat mertebesinde olan sâlikin kifâyet miktarı yiyip içmesi ve nefsinin<br/>
arzularını terketmesi gerekir. Sâlik kendini tabiî ve hayvanî duygularını yerine<br/>getirmekle sınırlı görmemelidir. Çünkü hayrın tümü, nefse; tabiî ve hayvânî duygulara<br/>muhâlefet etmektedir.<br/>
Nefsi terbiye etmek için mal ve evlâd sevgisinden kaçınmak gerekir. Çünkü bunlar<br/>
fitne vesilesi ve nefse yardımcıdırlar. Nefs, mal ve evlâdın çokluğu sebebiyle kibre<br/>kapılır. Nefs, malı sever, terketmek istemez. Bilakis biriktirip kibrini artırmak peşinde<br/>koşar.<br/>
Allah Teâlâ mal ve evlâd husûsunda şöyle buyurmaktadır: <i><b>“O günde ne mal ve ne</b></i><br/>
<i><b>evlâd fayda verir. Ancak Allah’a temiz bir kalble gelenler müstesnâ.”</b></i> (eş-Şuarâ,<br/>26/88-89).<br/>
Nefsini ve tabîatını ıslaha devam etmeyen tâlib, matlûbuna ulaşamaz. Hacc ibâdetinde<br/>
buna işâret vardır. Çünkü Beyt-i Harâm’a varmak isteyen kişi, ona kavuşmak uğrunda<br/>rahatını terkeder ve malını harcar. Aynı şekilde Kâbe’nin Rabbı olan Allah’a varmak<br/>isteyen kişi de O’nu görme yolunda her şeyden vazgeçer. Yalnız O’na yönelir. Mescid-i<br/>Haram’a yönelerek kılınan namaz, Allah’ın zâtına teveccühün tâ kendisidir. Zirâ Kâbe,<br/>Allah’ın zâtını temsil eden bir sûrettir. Oraya yönelmekten maksad, Allah’a yönelmektir.<br/>Fakat bu, Allah’a olan hakîkî teveccühü ifâde etmez. Çünkü sûretâ Kâbe’ye doğru<br/>yönelmek; ilâhî emre uymak ve edebe riâyet içindir. Bununla beraber Allah’ın yarattığı<br/>her şeyde ve yaptığı her işte çok ince hikmetler olduğu da şüphesizdir.<br/>
Bütün kayıtlardan kurtularak Rab ve Mâbûd olan Allah’a yönelen kişiye: <i><b>“Her nereye</b></i><br/>
<i><b>dönerseniz Allah’ın yüzü (zâtı) oradadır.”</b></i> (el-Bakara, 2/115) âyetinin mânâsı tecelli<br/>eder ve zâhirin de mazharın da sırrı çözülür.<br/>
