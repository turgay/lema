<a name=2256></a>her türlü ikramlara garkettiği ilk insan, bir hata yüzünden böyle bir cezaya çarptırılırsa;<br/>bir çok günah işleyen bizlerin hali nice olur?<br/>
<b>Hâfız</b> der ki:<br/>
<i>Nasıl olur da canla başla vuslat davasına girişeyim<br/>Bedenim kazaya sataşmış, ayrılığa düşmüş gönlüm</i><br/>
Peygamber de olsa, velî de olsa Allah’ın hükmü bütün insanlar için geçerlidir.<br/>
<i>Takvâ perdesinden çıkan, o perdeyi yırtan yalnız ben değilim<br/>Atam da ebedî cenneti elinden çıkarmıştı</i><br/>
Bil ki Âdem (a.s.) hakikatte muhabbet ağacının meyvesinden yedikten sonra, bir<br/>
imtihan mihnetine uğratılmıştır. Bundan sonra o, ayrılığa sabretmekle emrolunmuş ve<br/>kaybettikten sonra bulacağı kendisine va‘dedilmiştir.<br/>
Görünüş itibariyle alçalmalardan (tenezzülât) sonra manevi yükselişlerden<br/>
(terakkıyât) olanlar olmuştur.<br/>
<i>Dünyada zahmetsiz aşk müyesser olmuyor<br/>Evet, “elest” ahdini “belâ”ya bağlamışlar</i><br/>
Mükaşefe ve müşahede ehli olmayanların, mücerred ilim ağacına yaklaşmaları<br/>
yasaklanmıştır. Çünkü onlar hakikat meyvasının lezzetinden mahrumdurlar. Şu halde<br/>kişinin ilk andan itibaren himmeti müşâhede olsun ve bu ecel gelmeden önce kemâl<br/>derecesine erinceye kadar sürsün. Bununla birlikte kişi bu yolda seyrederken ölürse,<br/>yani maneviyat mertebelerini bir bir kat ederken ecel gelip çatarsa, sonsuz kudret sahibi<br/>olan Allah onu matlubuna ulaştıracaktır. Kabir âleminde dahi seyr ü sülûkunu<br/>tamamlayacaktır.<br/>
Yine tedbir ağacına herkesin yaklaşması da doğru değildir. Çünkü Cenab-ı Hakk’ın<br/>
takdiri zengin-fakir bütün insanlara kâfîdir. Görmez misin ki namazda kıyam, Allah’ın<br/>ezeli takdirine işarettir. Bu, her şeyi Allah’a ısmarlamaktan ibârettir. Rukû‘, Cenab-ı<br/>Hakk’ın ebedi tedbirine işarettir. O ise teslimiyet demektir. Secde, takdir ve tedbirden<br/>tamâmen fânî olmaya işarettir. Çünkü böyle sıfatlarla ahlaklanmak gerektiği gibi<br/>gayelerin gayesine ulaşınca onlardan fani olmak da şarttır.<br/>
Allah Teâlâ şöyle buyurmuştur: <i>“Orada yaşayacaksınız.”</i> Bunun anlamı şudur: Siz<br/>
muhabbet, talebinde sâdık olmak, sabırla kurtuluş kapısını çalmak, kullukta ve Hakk’ı<br/>talebde sebât üzere yaşarsanız, tarîkat ayağıyla şerîat caddesinde yürüyerek “<i>orada<br/>öleceksiniz ve yine oradan” </i>hakikat âlemine <i>“çıkarılacaksınız.”</i> Nitekim Rasûlullah<br/>(s.a.v.)’in şu hadîsi buna delâlet eder: <i>“Nasıl yaşarsanız öyle ölürsünüz, nasıl<br/>ölürseniz öyle diriltilirsiniz.”</i><a href="RuhulBeyans.html#2257">[16]</a><br/>
