<a name=2852></a><img src="flower_sep.jpg"/><br/>
<img src="RuhulBeyan-2852_2.jpg"/><br/>
<img src="RuhulBeyan-2852_3.jpg"/><br/>
<i>“Allah yolunda topluca savaşa çıkın.” dendiği zaman yere çakılıp kaldınız?” </i>yani<br/>çakılıp kalıyorsunuz?<br/>
Buradaki soru (istifham), sefere çıkmayanların bu hareketini doğru bulmama (inkar)<br/>
ve onları ayıplama ifade etmektedir.<br/>
Hangi sebep ve gerekçe hasıl oldu ve kesinleşti de size bu emir verildiğinde<br/>
ağırlaştınız, hemen dünyaya ve fânî arzularına meylettiniz, ebedî rahatı temin eden cihad<br/>ve seferin meşakkatlerine katlanmak istemediniz?<br/>
Âyette geçen “yer” ile dünya kasdedilmektedir. Âyete: “yer ve yurdunuzda kalmaya<br/>
meylettiniz.” şeklinde mânâ verenler de vardır.<br/>
<i>“Âhiretin yerine dünya hayatına mı râzı oldunuz?”</i> Âhiret ve onun nimetleri yerine,<br/>
dünya hayatına, onun meyve ve gölgelerinin verdiği zevklere mi râzı oldunuz?<br/>Cümledeki soru, onları kınama mânâsı taşımaktadır.<br/>
<i>“Ama dünya hayatının geçimi”</i> dünya ve onun zevkleri ile safâ sürme <i>“âhiretin</i><br/>
<i>yanında pek azdır.”</i> değersiz ve hakirdir. Çünkü dünya geçimi fânî ve noksandır. Âhiret<br/>geçimi ise bâkî ve arzu edilendir.<br/>
Rivayet edildiğine göre Peygamber (a.s.) şöyle buyurmuştur: “<i>Allah’a yemin olsun,</i><br/>
<i>âhiretin yanında dünya, ancak birinizin parmağını denize sokup çıkardığında<br/>parmağında kalan kadardır. Baksın bakalım parmağında ne kalıyor?</i>”<a href="RuhulBeyans.html#2854">[143]</a><br/>
<b>39. Eğer topluca savaşa çıkmazsanız, <i>(Allah) </i></b><b>size acı veren <i>(bir azapla) </i></b><b>azab</b><br/>
<b>eder ve yerinize sizden başka bir topluluk getirir. O’na hiçbir zarar veremezsiniz.<br/>Allah her şeye kadirdir.</b><br/>
<i>“Eğer topluca</i> <i>savaşa</i> <i>çıkmazsanız,”</i> Allah Teâlâ <i>“size”</i> bedenlerinize ve<br/>
kalplerinize <i>“acı veren”</i> elim bir azap ile <i>“azap eder.”</i> Yani sizi kıtlık ve karşınıza<br/>düşman çıkarma gibi korkunç bir sebeple helak eder. <i>“Ve”</i> sizi helak ettikten sonra<br/><i>“yerinize”</i> itaat eden, âhireti dünyaya tercih eden, çocuklarınızdan ve yakınlarınızdan<br/>olmayan Yemen halkı ve Fâris oğulları gibi <i>“sizden başka bir topluluk</i> <i>getirir.” </i>Cihadı<br/>terketmekle <i>“O’na” </i>Allah Teâlâ’ya <i>“hiçbir zarar veremezsiniz.”</i> O’nun dinine yardım<br/>etme konusunda gevşek davranmanız O’na asla etki etmez. Çünkü O, her konuda her<br/>şeyden müstağnîdir. <i>“Allah her şeye kadirdir.”</i> Sizi helak edip yerinize başka bir<br/>topluluk getirmeye de gücü yeter.<br/>
Bilesin ki tembellik kalbe kasvet verir. Nitekim bir hadiste şöyle buyurulmuştur:<br/>
<i>“İnsanın ahiretle veya mübah yollardan geçimle uğraşması gerekir. Din işiyle<br/>uğraşırsa fazilet ve sevap elde eder, geçim işiyle uğraşırsa evini âbâd eder. Şayet ne<br/>onunla ne bununla uğraşmazsa, bunun sonucu gönlü kararır ve mizacı katılaşır.”</i> Şu<br/>
