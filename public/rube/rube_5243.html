<a name=5244></a><img src="figure_sep_1.jpg"/><br/>
<b>Îsâ</b> (a.s.)’ın hayret verici kıssalarından birisi de şöyledir: Annesi Meryem bir gün onu<br/>
alıp bir boyacıya götürdü ve: “Bu çocuğu al ve ona sanatından bir şeyler öğret.” dedi.<br/>Adam çocuğu annesinden teslim aldı ve: “Ey çocuk, senin adın nedir?” diye sordu. O<br/>da: “Benim adım, Meryem oğlu İsâ’dır.” dedi. Adam:<br/>
“Îsâ, şu testiyi al ve şu fıçıları nehirden doldur.” dedi. Hz. Îsâ istenileni yaptı. Boyacı<br/>
ona elbiseleri verdi ve: “Her rengi uygun olan elbise ile fıçıya koy.” dedi. Sonra boyacı<br/>onu bıraktı ve evine gitti. Îsâ (a.s.) bütün elbiseleri alıp bir fıçıya doldurdu. Üzerine de<br/>boyaların hepsini döktü. Sonra annesinin yanına gitti. Ertesi gün işinin başına geldi.<br/>Biraz sonra boyacı da geldi. Bir de ne görsün, bütün elbiseler aynı fıçıya doldurulmuş,<br/>boyalar da üstlerine dökülmüş. Bunun üzerine boyacı Hz. Îsâ’ya kızarak:<br/>
“Hem beni, hem de insanların elbiselerini mahvettin.” dedi.<br/>İsâ (a.s.) ona: “Dinin nedir?” diye sordu. Adam “Yahûdiyim.” dedi. Îsâ (a.s.):<br/>“Şu halde “Allah’tan başka ilah yoktur ve Îsâ rûhullahtır” de. Sonra elini fıçının içine<br/>
sok. Oradan çıkardığın her elbise, sâhibinin istediği renkte olacaktır.” dedi. Allah o<br/>adama hidâyet verdi, kendisine söyleneni yaptı ve hakikaten iş, Îsâ (a.s.)’ın dediği gibi<br/>oldu.<br/>
