<a name=3693></a>Rivâyet edilir ki elçi, yani sâkî Yûsuf’a gelip: “Kral’ın çağrısına icâbet et.” dedi.<br/><b>Hâfız </b>der ki:<br/>
<i>Benim Kenanlı ayım, Mısır tahtı senin oldu<br/>Vakit zindana vedâ etme vaktidir</i><br/>
<b>Molla Câmî</b> de şöyle der:<br/>
<i>Yûsuf ’un karanlık gecesi az kaldı<br/>Sabahın doğuşu onun işini yoluna koydu<br/>Onun canında gam dağ gibi ağır oldu<br/>O gam dağının arkasından güneş doğdu</i><br/>
Zindandakilere veda ederek oradan çıktı. Çıkmadan önce oradakiler için şöyle duâ<br/>
etti: “Allah’ım, sâlih kullarının kalblerini bunlara karşı şefkatli kıl, haberleri bunlardan<br/>gizli tutma.” Yûsuf’un bu duâsı sayesinde haberler diğer insanlara ulaşmadan önce,<br/>zindanda bulunanlara ulaşır olmuştur. Yûsuf zindan kapısına da şunu yazdı: “Burası<br/>belâlar evi, yaşayanların mezarı, düşmanların sevindiği, dostların denendiği yerdir.”<br/>
Daha sonra Yûsuf yıkanıp zindanın kirinden pasından temizlendi ve yeni elbiseler<br/>
giydi. <i>Teysîr</i>’de denilir ki: Kral yedi hâcibini süslenmiş yedi hayvan ile krallara mahsus<br/>tâc ve elbise ile zindana gönderdi.<br/>
<i>Yûsuf kral tarafına gittiği zaman<br/>Krallara mahsus hil‘atlerle gitti<br/>Yûsuf ’un bindiği hayvan baştan aşağı<br/>Bir dağ gibi inci ve cevhere garkolmuştu<br/>Her yere tablalarla misk ve amber konmuştu<br/>Her tarafta altın ve cevher dolu para keseleri<br/>Onun binitinin geçtiği yola saçtılar<br/>Fakirleri fakirlikten kurtardılar</i><br/>
Yûsuf kralın yanına varınca kral ona tam hürmet gösterdi, onu ayakta karşıladı.<br/>
<i>Kral, Yûsuf ’un yaklaştığını haber alınca<br/>Onu karşılamak için talih gibi acele etti<br/>Onu kendi yanına oturttu<br/>Servi boylu, gül yanaklı ve şimşir ağacı gibi gül renkli<br/>Kral onu kendi yanına tahtın üzerine oturttu<br/>Kralın hoş sorularına Yûsuf cevap verdi<br/></i>Rivâyet edilir ki Yûsuf (a.s.) kralın huzuruna çıkınca şöyle duâ etti:<br/>“Allah’ım! Senin hayrın sayesinde ondan da hayır bekliyor, şerrinden de Senin izzet<br/>
