<a name=10473></a>iken herşeyin ortaya çıkması, ayan beyân olması daha tam ve daha mükemmel olur.<br/>
Rivâyete göre Peygamber Efendimiz (s.a.) Cebrâil’den kendisine Allah’ın yarattığı<br/>
aslî sûretiyle görünmesini istemiştir. Bunun üzerine Cebrâil “bunu yapamam ve buna<br/>izinli değilim” deyince Allah Teâlâ kendisine izin vermiş ve o da yaratıldığı aslî<br/>sûretine bürünerek Peygamberimiz (s.a.)’e gelmiştir. Bu olay, Efendimiz’e<br/>peygamberlik geldiği ilk zamanlarda Hira Nur dağında cereyan etmiştir. Peygamberimiz<br/>Cebrâil’i kendi aslî sûretinde görmüş, göğsünün bütün ufukları kapladığını, iki ayağının<br/>yeryüzünde, başının gökte olduğunu, kanatlarından birinin meşrıkta birinin mağribte<br/>olduğunu ve yeşil zebercetten altıyüz kanadının bulunduğunu müşâhede etmiştir.<br/>Peygamberimiz (s.a.) bu manzarayı görünce bayılmıştır. Bunun üzerine Cebrâil,<br/>insanoğlu sûretine bürünmüş, Efendimiz’i bağrına basmış ve onun yüzündeki tozu<br/>toprağı silmeye başlamıştır.<a href="RuhulBeyans.html#10475">[35]</a><br/>
Bir gün Peygamber Efendimize sordu: Ya Rasûlallah! Peygamber olarak gönderildin<br/>
gönderileli seni hiç bir gün bu günden daha güzel görmedik?” Bunun üzerine Peygamber<br/>Efendimiz şöyle cevap vermiş: “<i>Bana kendi aslî sûretiyle Cebrâil geldi. Bana yapışan<br/>bu güzellik onun güzelliğidir</i>” demiştir.<br/>
Âlimlerin ifâdesine göre; Cebrâil’i Allah’ın yarattığı aslî sûretinde Peygamberimiz<br/>
(s.a.)’den başka hiçbir peygamber görmemiştir. Cebrâil’i aslî sûretinde görmek<br/>Peygamber Efendimiz’in özelliklerindendir.<br/>
Peygamber Efendimiz’in Cebrâil’i görünce bayılması, ilminin ve bilgisinin zirveye<br/>
çıkmış olmasından dolayıdır. Nitekim Kehf sûresindeki şu ifâde dikkat çekici değil<br/>midir?: <i><b>“Eğer onların durumlarına muttali olsaydın dönüp onlardan kaçardın ve<br/>gördüklerin yüzünden için korku ile dolardı.”</b></i> (Kehf 18/18) Burada Peygamber<br/>Efendimiz’in dönüp kaçması ve içinin korku ile dolması sâdece Ashab-ı kehf’in<br/>cesedlerini görmekten dolayı olmayacaktı. Çünkü onlar da neticede onun gibi birer<br/>insandılar. Asıl geriye dönüp kaçacak ve içinin korku ile dolacak olması, onları<br/>gördüğünde Allah’ın kendisine bahşedeceği ilim ve bilgi yüzünden olacaktı. Nitekim<br/>Cebrâil de miraç gecesi Refref’i görünce bayılmış, Peygamberimiz (s.a.) ise<br/>bayılmamıştı. Peygamber Efendimiz der ki: “B<i>en Cebrâil’in ilimde üstünlüğünü<br/>anladım.” </i>Peygamberimiz (s.a.), bu ifâdesiyle âdetâ kendinin de üstünlüğüne ve<br/>faziletine işâret eder gibidir. Çünkü Cebrâil’i kendi aslî sûretinde görünce bayılmış,<br/>ama Refref’i görünce Cebrâil gibi bayılmamıştır. Çünkü o esnâda Peygamber Efendimiz<br/>artık ilmin zirvesine çıkmıştı. İşin başıyla sonu arasında doğal olarak bir fark olacaktı.<br/>Doğruyu ancak Allah bilir.<br/>
<b>Kâşânî</b> bu âyetten şu işâretleri çıkarıyor: O onu apaçık ufukta gördü. Yani o onu, ruhu<br/>
takip eden kalp mertebesinin sonunda gördü. Bu mertebe kutsal üfürücünün mesaj<br/>verdiği mekandır. Doğal olarak bu, “resul” kelimesinden maksad insanın rûhuna ilham<br/>veren rûhu’l-kudüs olması hâlindedir.<br/>
<i>et-Te’vilat en-Necmiyye</i>’de bu âyet şöyle tefsir olunuyor: O ruh Cibrilini fenâ<br/>
mertebesinden sonra baka ufkunda Rabbinin huzurunda gördü.<br/>
