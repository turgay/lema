<a name=2960></a><i>Zemzem ve Kevser suyuyla ağartmak mümkün değil<br/>Kişinin siyah dokunmuş talih kilimini</i><br/>
<b>Sa’dî</b> (k.s.) ise şöyle der:<br/>
<i>Aynadan pası gidermek mümkündür<br/>Ancak taştan ayna yapmak mümkün değil</i><br/>
<i>“Ve fâsık olarak öldüler.”</i> Küfürde ısrar ve inat ederek ve Allah’ın koyduğu<br/>
sınırlardan çıkmış bir halde öldüler.<br/>
<b>İbn Abbas</b>’tan rivayet edildiğine göre münâfıkların reisi Abdullah b. Übey b. Selûl<br/>
hastalanınca Rasûlullah (s.a.)’i davet etmişti. Hz. Peygamber (a.s.) yanına girince ondan<br/>kendisi için af dilemesini ve öldüğü zaman da namazını kıldırıp kabri başında<br/>durmasını istedi. Bir süre sonra da Peygamber Efendimiz (a.s.)’a birisini gönderip<br/>ondan gömleğini istedi. Bu gömlekle kefenlenmek istiyordu. Hz. Peygamber (a.s.) ona<br/>dış gömleğini gönderdi. Abdullah b. Übey bu gömleği kabul etmeyip Peygamber’in<br/>(a.s.) teninin değdiği iç gömleğini istedi.<br/>
Hz. Ömer (r.a.) Peygamber Efendimiz (a.s.)’a: “Gömleğini pis murdar için mi<br/>
veriyorsun?!” dedi. Peygamber Efendimiz (a.s.):<br/>
“<i>Benim gömleğim ona Allah katında hiçbir fayda vermez, ondan hiçbir azabı</i><br/>
<i>uzaklaştırmaz. Ancak, Allah Teâlâ’nın, bu şahıs sayesinde bin kişiyi İslâm’a<br/>girdirmesini umuyorum.</i>” buyurdu.<br/>
Münâfıklar Abdullah b. Übeyy’in sözünden çıkmazlardı. Nitekim Abdullah b.<br/>
Übeyy’in teberrük maksadıyla ve Allah’ın azabını uzaklaştırmak, rahmet ve lütfunu<br/>celbetmek umuduyla Peygamber Efendimiz’in gömleğini istediğini gören Hazrec’ten bin<br/>kişi müslüman oldu<a href="RuhulBeyans.html#2968">.[229]</a><br/>
Peygamber Efendimiz (a.s.): “<i>Benim gömleğim ona hiçbir fayda vermez.</i>”<br/>
buyurmuştur. Çünkü Abdullah b. Übey’de (dînî bir faydanın temini için) esas olan iman<br/>yoktu. Böyle bir tesir, ancak o elbiseyi giyen kimse buna ehil ise söz konusudur. Bu<br/>hususa Peygamber Efendimiz (a.s.)’ın şu sözleri delâlet etmektedir: “<i>Ölülerinizi sâlih<br/>kimseler arasına gömün. Çünkü ölü, kötü komşusundan eziyet görür. Tıpkı sağ bir<br/>kimsenin, kötü komşusundan eziyet görmesi gibi.</i>”<a href="RuhulBeyans.html#2968">[230]</a><br/>
Rivayet edilen şu söz de buna delalet etmektedir: “Mukaddes bir yer kişiyi mukaddes<br/>
(temiz) yapmaz, kişiyi mukaddes yapan şey amelidir.”<br/>
Rivâyet edildiğine göre <b>Abdullah b. Üneys </b>(r.a.), Süfyân b. Hâlid Hüzelî’yi öldürüp<br/>
Peygamber Efendimiz (a.s.)’ın önüne koyunca, Peygamber (a.s.) elinde bulunan asâsını<br/>ona vermiş ve “<i>Cennette buna dayanırsın</i>.” buyurmuştu. Bu asâ, Abdullah b. Üneys’in<br/>yanında idi. Ölüm anı yaklaşınca âilesine onu teni ile kefeni arasına koymalarını vasiyet<br/>etti. Âilesi de bu vasiyeti yerine getirdi.<br/>
Yine rivâyet edilmiştir ki <b>Ma‘mer b. Abdullah</b>, Hz. Peygamber’in (a.s.) mübarek<br/>
