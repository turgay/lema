<a name=3697></a><img src="RuhulBeyan-3697_1.jpg"/><br/>
İşte hem bizden hem de sizden Allah kelimesini yüceltmek için savaşanlar şehiddir.’<br/>
Bunu duyan Timurleng: “Hoş, hoş” dedi. Abdülcebbâr da: “Çok güzel söyledin.”<br/>
dedi.<br/>
Rivâyet edilir ki kral, Yûsuf’u hazinelere bakma görevine tayin ettiği gecede Aziz<br/>
Kıtfîr vefat etmiştir. Nitekim <b>Molla Câmî</b> şöyle der:<br/>
<i>Hak Yûsuf ’a bu şeref ve izzeti verince<br/>Bu yükseklik ve şeref kadar<br/>Mısır’ın azîzinin devleti zayıf ve zebun oldu<br/>Onun haşmet sancağı baş aşağı oldu<br/>Onun gönlü bu zarar ve ziyana dayanamadı<br/>Ecel okuna hedef olup vefât etti<br/>Züleyhâ yüzünü gam duvarına çevirdi<br/>Yûsuf ’un hicranı yükünden beli büküldü<br/>Ne azizin yerinde hânesi âbâd<br/>Ne Yûsuf ’un gamından hatırı âzâd<br/>Feleğin muhabbeti geç, kini tezdir<br/>Bu mahrumiyet sarayında onun işi yoktur<br/>Birisini güneş gibi feleklere çeker<br/>Birisini gölge gibi toprak üzerine düşürür<br/>O feleğin işini gücünü bilen kimse hoştur<br/>Ki onun işinden ibret alır<br/>Ne onun ikbâlinden kendisini büyük görür<br/>Ne de işlerin ters gitmesine canını sıkar</i><br/>
Anlatılır ki Züleyhâ kocası Kıtfîr’in vefatından sonra dünyadan el etek çekti.<br/>
Mısır’daki harap evlerden birini senelerce mesken tuttu. Kocasının görev yaptığı<br/>zamanda biriktirdiği çok sayıda mücevheri vardı. Yûsuf’la ilgili bir şey ya da Yûsuf’un<br/>adını duyduğu zaman ona olan sevgisinden dolayı mücevherlerini dağıtırdı. Nihâyet<br/>bütün mücevherleri bitti.<br/>
Bazıları der ki: Kıtlık senelerinde herkesin başına gelen sıkıntı ve açlık Züleyhâ’nın<br/>
da başına geldi. O da ipek elbiselerini, altın ve mücevherlerini, hâsılı sahip olduğu her<br/>şeyi satmak zorunda kaldı. Zenginliği elden gitti. Yûsuf’a karşı duyduğu arzu ve<br/>iştiyaktan dolayı devamlı ağlardı. Sonunda iyice yaşlandı.<br/>
<i>İhtiyar feleğin çarkından gençliği bulandı<br/>Siyah saçı süt gibi beyaz oldu<br/>Sabah oldu, gece devrini tamamladı<br/>Misk gibi saçlarına kâfur (beyaz) yağdı</i><br/>
