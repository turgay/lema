<a name=8604></a>kelimesine izâfe edilmesi, kelime-i şehâdetin takvâ için bir sebep olmasındandır. Ki<br/>onunla şirkten ve ateşten korunulur. Çünkü takvânın temeli şirkten korunmaktır.<br/>
Nitekim Allah Teâlâ bu ümmeti bu kelime sebebiyle Kur’anın çeşitli yerlerinde<br/>
“müttakîler” diye vasıflandırmıştır. <i>Bismillahirrahmanirrahim </i>ve <i>Muhammedü’r-<br/>rasûlullah </i>kelimeleri ise bu ümmetin mümeyyiz özelliklerindendir. O, bu kelimeleri, bu<br/>ümmet için seçmiştir. Müşrikler ise bundan mahrumdurlar. Nitekim sulh metnine<br/>bunların yazılmasına razı olmadılar.<br/>
<b>Hasan</b> der ki: “Takvâ kelimesi”nden maksad ahde vefâdır. Çünkü müminler,<br/>
müşrikler ahdi bozup, mü’minlerin dostlarına karşı diğer kavme yardım ettikleri ana<br/>kadar antlaşmaya sâdık kalmışlardı. Bu durumda bu âyetin mânâsı şu şekilde oluyor:<br/>Onlara takvâ ehlinin kelimesini benimsetti. O da sulhun mânâsında gizli olan ahddir.<br/>Mü’minleri bu konuda ilzâm etmiş olması, onların antlaşmaya sâdık kalmalarını ve buna<br/>uygun hareket etmelerini benimsetmesidir.<br/>
<b>Rızâ</b> der ki: Hakikât ehline göre takvâ kelimesi ruhlardan, zamandan, mekandan ve<br/>
maddeden ayrı olan zâtlardan ibarettir. Çünkü bu sayılanlar âlem-i emirde “kün=ol”<br/>kelimesiyle vücud bulmuşlardır. Sebebin ismi müsebbebe isim olarak verilmiştir. Buna<br/>delil ise Allah Teâlânın şu âyeti kerîmesidir. <i><b>“Meryem oğlu İsa Mesih ancak Allah’ın<br/>elçisi ve O’nun kelimesidir. Ki onu Meryem’e atmıştır”. </b></i>(Nisâ’, 4/171)<br/>
Burada “takvâ” kelimesiyle kasdedilen takvânın hakikati ve mahiyetidir. Çünkü<br/>
hakikat zâtı itibâriyle maddî ve şahsî alâkalardan uzaktır. Bunun için Allah Teâlâ<br/>müminlere takvânın hakikatini ilzam etmiştir. Ki bu sâyede yakîn kuvvetine, tam bir<br/>sâfiyete ve aslî fıtrata nâil olsunlar.<br/>
Allah’ın kadîm ilmi ve üstün hikmeti gereği onlar bunu fazlasıyla haketmişlerdi.<br/>
Nitekim tafdîl sığası, ziyade ifâde etmek için kullanılır. Kâfirlerden daha çok<br/>haketmişlerdi, diye mânâ verenler de olmuştur. Allah katında bu kelimeye ehil olan ve<br/>bu kelime sadece kendilerine mahsus olanlar onlardır. Onlar bu kelimeyle özellik<br/>kazandılar ve bu kelimeye nisbet edildiler.<br/>
Denilir ki: Bizden öncekiler şöyleydi: Onlardan hiç birisi gece ve gündüzden oluşan<br/>
bir gün zarfında yalnız bir defa “Lâ ilâhe illallah” diyebiliyorlardı. Daha fazla<br/>söyleyemiyorlardı. Bunu söyleyen kişi sesini uzatır uzatır, fazilet ve bereketi sebebiyle<br/>o kişinin nefesi kesilirdi. Fakat Allah teâlâ bu ümmet için her istedikleri zaman<br/>söyleyebilme lütfunda bulundu. Ki “Allah onların takvâ kelimesini ilzâm etti”nin mânâsı<br/>budur” Ve onlar bu kelimeye önceki ümmetlerden daha fazla hak sahibidirler.<br/>
<b>Mücahid</b> der ki: “Üç şey vardır ki Allah ile arasında hiç engel yoktur. Mü’min bir<br/>
kalpten sudur eden Lâ ilâhe illallah sözü. Ana-babanın duâsı ve mazlumun duâsı.<br/>Nitekim <i>Keşfü’l-Esrar’</i>da da böyle geçer<br/>
<i>Mesnevî</i>’de şöyle gelmiştir:<br/>
<i>Deniz birdir, onun eşi ve ortağı yoktur.<br/>İncisi ve balığı da dalgasından başka bir şey değildir.</i><br/>
