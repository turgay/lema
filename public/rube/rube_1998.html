<a name=1999></a><img src="RuhulBeyan-1999_1.jpg"/><br/>
ile şefaat edecek olmalarındandır. Böylece hakikatta şefaat, sadece Allah Teâlâ’ya ait<br/>olmuş olur.<br/>
<b>Ebüssuûd Efendi </b>(rh.a.) der ki: “Korkan kimseler” ile kastedilen, haşrı caiz gören<br/>
kafirlerdir. Onlar ehl-i kitab ve bazı müşrikler gibi haşrin varlığına kesin olarak inanıp<br/>tekrar dirilmeyi kabul eden, fakat ataları olan peygamberlerin şefâatleri hususunda<br/>tereddüt edenlerdir yada bazı müşrikler gibi putların şefâat etmeleri hususunda tereddüt<br/>eden kimselerdir. Ayrıca öldükten sonra dirilmekden bahsedildiğini duyduklarında hak<br/>olmasından korktukları, hallerinden anlaşılan bazı kâfirler gibi her iki hususta da<br/>tereddüt eden kimselerdir. Haşrı tamamen inkar edip tekrar dirilmeyi kabul eden,<br/>babalarının veya putlarının şefaatlarına kesin olarak inananlar ise âyette uyarılmaları<br/>emredilen kimselerin dışındadır.”<br/>
Bu konuda söylenecek söz, açıktır. Çünkü, <i><b>‘zalimlerin ne bir dostu, ne de sözü</b></i><br/>
<i><b>tutulacak bir şefaatçileri vardır.’</b></i> (bk. Gâfir, 40/18)<br/>
Onları böyle uyar,<i> “belki sakınırlar.”</i> Burada ifadeyle emrin sebebi ortaya<br/>
konmaktadır. Yani, onları uyar ki içinde bulundukları durumdan vazgeçerek ve tâatleri<br/>yerine getirerek Allah’dan sakınsınlar yahut küfür ve günahlardan sakınsınlar.<br/>
Allah Teâlâ, Peygamberi’ne (a.s.), kafirlerle onların akılları ölçüsünde konuşmasını<br/>
emrederek şöyle buyurmuştur: “<i>De ki: “Ben size, Allahın hazineleri yanımdadır,<br/>demiyorum.</i>”<br/>
Halbuki o hazineler benim yanımdadır. Fakat size söylemiyorum. O hazineler, eşyanın<br/>
hakikatlerinin ve mahiyetlerinin ilmidir. <b>“<i>Biz onlara, ufuklarda ve kendi nefislerinde<br/>ayetlerimizi göstereceğiz.</i></b><b>”</b> (Fussılet, 41/53) âyetindeki ‘gösterme’, Peygamber<br/>(a.s.)’ın <i>“Bize eşyayı olduğu gibi göster.”</i> şeklindeki duâsına Allah Teâlâ’nın icabeti,<br/>yine <i>“Bana veciz sözler (cevâmiu’l-kelim) verildi.”</i><a href="RuhulBeyans.html#2009">[106] </a>hadisi, bu hazinelerin onun<br/>yanında olduğuna işaret eder. Allah Teâlâ ona ancak “Allah’ın hazîneleri benim<br/>yanımda değildir, de!” diye emretmiştir.<br/>
<b>Hz. Şeyh-i Ekber </b>(kuddise sirruh) şöyle demiştir: “Esrarı, çorak araziye saçıp<br/>
savurma.” Yani, bedenin buğdaya ihtiyacı gibi kalp ve ruhun gıdası olan hakikatların<br/>beyanını, hakkı göremeyen ve bütün eşyada onu müşahede edemeyen kimselerin istidâd<br/>arazilerine serpme. (Molla Câmî’nin <i>Şerhu’l-Fusûs</i> adlı eserinde böyle geçmektedir.<br/>
<b>Sa’dî</b> (k.s). der ki:<br/><i>Çorak yere tohum saçıldığında nasıl boşa giderse<br/>Aşağılık kimselere ilimden söz etmek de bunun gibi boştur<br/>“Gaybı da bilmem.” </i>Çünkü Rasûlullah (s.a.), Cenab-ı Hakk’ın bildirmesiyle<br/>
geçmişte olan ve gelecekte olacak şeyleri haber verirdi. Mirac gecesinde dedi ki:<br/>“Boğazıma bir damla damladı, geçmişte olan ve gelecekte olacak şeyleri bildim.” Şu<br/>halde “Peygamber (a.s.) gaybı bilmez.” diyen kimse doğru söylemiş olsa da hata etmiş<br/>olur.<br/>
