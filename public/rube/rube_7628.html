<a name=7629></a><img src="RuhulBeyan-7629_1.jpg"/><br/>
<img src="RuhulBeyan-7629_2.jpg"/><br/>
<i> </i><br/>
<i>Rabbim senin isminle yatağıma yattım, yine senin isminle yatağımdan kalkarım.</i><br/>
<i>Eğer uykuda canımı alacaksan, bana merhamet edip bağışla! Şayet salıverecek<br/>olursan, iyi kullarını muhafaza ettiğin gibi beni de fenalıklardan koru!”</i><a href="RuhulBeyans.html#7643">[122]</a><br/>
Bu hadîste hayatın gerçek maksadının sâlihlik olduğuna, bunun dışındaki şeylerin ise<br/>
onu elde etmenin bir vesilesi olduğuna işâret vardır.<br/>
“<i>Şüphe yok ki, bunda</i>” yâni, bahsi geçen iki tür can almada, bunlardan birincisinde<br/>
ruhu tutulurken diğerinde salıverilmesinde; ruhlarla bedenler arasında nasıl bir bağlantı<br/>olduğu, bâzen ruhların ölüm esnâsındaki gibi tamamen kabzedilmesi, ölümden sonra ise<br/>bedenlerin fani oluşuyla fânî olmayarak bâkî olarak tutulması ve ruhların saîd ve şakî<br/>olması, bâzen uyku esnâsındaki gibi sâdece zâhirlerinin kabz edilmesi, sonra da<br/>ecellerinin sona erip nefeslerinin tükenişine kadar zaman zaman salıverilmesi üzerinde<br/>“<i>iyi düşünecek bir kavim için</i>” Allah’ın kudretinin ve hikmetinin kemâline ve<br/>rahmetinin ne kadar kapsayıcı olduğuna delâlet eden hayret verici “<i>ibretler vardır.</i>”<br/>
<i>el-Kevâşî</i>’de der ki: “İyi düşünecek” ve böyle bir şeye kâdir olanın yeniden<br/>
diriltmeye (ba’s) de kâdir olduğu sonucunu çıkarabilen “<i>bir kavim için ibretler vardır.</i>”<br/>Nitekim <b>Kâşifî</b> de şöyle der: “Uykuya benzeyen ölüm ve yakazaya benzeyen dirilme<br/>hakkında düşünen topluluk için. Tevrat’ta şöyle geçer: Ey Ademoğlu! Uykuya daldığında<br/>ölürsün, uyandığında da dirilirsin.”<br/>
<i>Ölüm herkesin geçeceği bir kapıdır.<br/></i>Kudsî bir hadîste şöyle buyrulmuştur: “<i>Ben yapacağım hiçbir şeyde, mü’min</i><br/>
<i>kulumun nefsini kabzetmedeki tereddüdüm kadar tereddüd etmedim</i>. <i>O ölümü sevmez,<br/>Ben de onun sevmediği şeyi sevmem</i>. <i>Kulum için ise ölüm zarûrîdir.</i>”<a href="RuhulBeyans.html#7643">[123]</a><br/>
Tereddüd iki şeyden hangisinin daha uygun/elverişli olduğunu bilememekten dolayı<br/>
ikisi arasında gidip gelmek demek olduğundan Allah hakkında muhaldir. Onun için<br/>hadîsteki “tereddüd” en son seviyesi olan duraksamak (tevakkuf) mânâsına yorulmuştur.<br/>Yâni yapacağım hiçbir şeyde, mü’min kulumun nefsini kabzetmedeki duraksamam kadar<br/>duraksamadım, demektir. Ben bu konuda mutlaka duraksarım ve kuluma kendisi için<br/>hazırladığım nimetleri ve ikramları gösteririm ki gönlü Bana kavuşma şevkıyle ölüme<br/>meyletsin.<br/>
Allah Teâlâ’nın tereddüd etmesinden murad, mü’min kuluna açlık, hastalık ve diğer<br/>
helâk sebeplerini göndermesi, onu bunlarla helâk etmemesi, sonra ölümü gönül<br/>hoşnutluğu ile karşılaması ve Allah’a kavuşma özlemi duyması için helak sebeplerini<br/>bir daha göndermesi de olabilir. Nitekim <i>Şerhu’s-sünne</i>’de böyle geçmektedir.<br/>
“<i>O ölümü sevmez,</i>” ifâdesi ‘Peki tereddüdünün sebebi nedir, yâ Rabbi?’ diye soran<br/>
kimsenin sorusuna cevap mâhiyetinde yeni bir başlangıç ifâdesidir. Maksad, ölümün ne<br/>kadar şiddetli olduğunu anlatmaktır. Çünkü mü’mini Allah’a kavuşturan şey bizzat ölüm<br/>
