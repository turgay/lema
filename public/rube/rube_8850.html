<a name=8851></a><img src="flower_sep.jpg"/><br/>
<img src="RuhulBeyan-8851_2.jpg"/><br/>
<img src="RuhulBeyan-8851_3.jpg"/><br/>
<img src="flower_sep.jpg"/><br/>
<img src="RuhulBeyan-8851_5.jpg"/><br/>
<i>Burhânu’l-Kur’an’</i>da da birinci firardan maksadın, “taati terkten firar”, ikincisinden<br/>maksadın da “Allah’a şirkten firar” olduğu, tekrarın mevzû bahis olmadığı belirtilmiştir.<br/>
<i>et-Te’vîlâtü’n-Necmiyye’</i>de bu hususta şöyle bir izah geçmektedir: Allah’ın<br/>
vahdaniyetinin mârifeti husûsunda O’nun yanına nefis, hevâ, dünya ve âhiret gibi başka<br/>bir ilâhı koyup da onlara yönelerek ibâdet ve rağbeti onlara tahsis etmeyin. Zira tevhîd;<br/>onlardan yüz çevirmek, onların bağlı bulunduğu şeylerden ilgiyi kesmek ve Allah’a<br/>kaçmakla mümkündür. Çünkü ancak, Allah’a kaçışı hakîkî olanın O’nunla buluşması<br/>sahih olur. İşte bu da kemâl-i tevhîddir. Şüphesiz ki ben sizi “Allah’tan uzak kalma”<br/>cezâsının elim durumuna ve varlık sahasında O’na şirk koştuğunuz zaman da “bu iki ilah<br/>tayininizin” azabına karşı uyarıyorum. Çünkü Allah kendisine şirk koşulmasını asla<br/>bağışlamaz.<br/>
<b>52. İşte böylece, onlardan öncekilere her hangi bir peygamber geldiğinde hemen:</b><br/>
<b>“O, bir büyücüdür veya delidir,” dediler.</b><br/>
<i>“İşte böylece”</i> yâni Rasûlullah (s.a.)’in Kureyş’in ve diğer arap müşriklerin<br/>
“büyücü” veya “cinlenmiş” tâbirini kullanarak kendisini yalanlamaları tarzında<br/>karşılaştığı hâdise, önceki ümmetlerin peygamberlerine karşı da vukû bulmuştur.<br/>Nitekim peşinden gelen cümle bu gerçeği açıklamaktadır: <i>“Onlardan öncekilere her<br/>hangi bir peygamber” </i>Allah’ın elçilerinden bir elçi<i> “geldiğinde” </i>onun hakkında da<br/>mutlaka<i> “hemen</i> <i>O, bir büyücüdür veya delidir, dediler.”</i><br/>
Yâni o peygamber, eğer bunlara mucize gösterse ona sihir derler, eğer haşir ve<br/>
yeniden dirilmeden haber verse onun sözünü delilerin sözüne benzetirler. Dolayısıyla<br/>ey Rasûlüm, sen de kavminin yalanlamasına üzülme!<br/>
<b>53. Bunu <i>(nesilden nesile)</i></b><b> birbirlerine vasiyet mi ettiler? Doğrusu onlar azgın bir</b><br/>
<b>topluluktur.</b><br/>
<i>“Bunu (nesilden nesile) birbirlerine vasiyet mi ettiler?”</i> Yâni sâhir ve mecnûn<br/>
demeyi evvelkilerle şimdikiler hep birbirlerine tavsiye mi ettiler ki hep aynı çirkin söz<br/>üzerinde ittifak ediyorlar? Halbuki onların zamanlarıyla bunlarınki çok farklı. Bu ifâde,<br/>onların bu yaptıklarının kabul edilemez olduğunu belirtmekte ve onların bu hallerinin<br/>garipliğine delâlet etmektedir.<br/>
<i>“Doğrusu onlar azgın bir topluluktur.”</i> Bu ifâde; onların, zaman açısından<br/>
