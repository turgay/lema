<a name=4571></a><img src="RuhulBeyan-4571_1.jpg"/><br/>
<img src="RuhulBeyan-4571_2.jpg"/><br/>
<i>Ey öğütçü, ona hikmet tohumunu pek saçma.</i><br/>
<b>90. Onlar: “Sen, dediler, bizim için yerden bir kaynak fışkırtmadıkça sana asla</b><br/>
<b>inanmayacağız.”</b><br/>
<b>İmam Vâhidî</b> <i>Esbâbü’n-nüzûl</i>’de şöyle der: İkrime (r.a.), İbn Abbas (r.anhümâ)’dan<br/>
rivâyet etmiştir: Utbe, Şeybe, Ebû Süfyan, Nadr b. Hâris, Ebü’l-Buhterî, Velid b.<br/>Muğîre, Ebû Cehil, Abdullah b. Ebî Umeyye, Ümeyye b. Halef ve Kureyş’in ileri<br/>gelenleri Kâbe’nin arkasında toplandılar. Birbirlerine: “Muhammed’e bir haberci<br/>gönderip onunla konuşun, tartışın, ta ki günah sizden gitsin” dediler. O’na: “Kavminin<br/>eşrâfı seninle konuşmak için toplandılar.” diye haber gönderdiler. O da bunun üzerine<br/>çabucak yanlarına geldi. Onların kendisi hakkında yeni bir kanâate vardıklarını<br/>zannediyordu. Hz. Peygamber onların müslüman olmasını çok istiyor, doğru yola<br/>gelmelerini arzu ediyor, ağırdan almaları zoruna gidiyordu. Yanlarına varıp oturdu.<br/>
Onlar şöyle dediler: “Ey Muhammed! Vallahi senin kendi kavmine yaptığını yapan<br/>
başka hiçbir Arap tanımıyoruz. Ecdâda küfrettin, dîni ayıpladın, akıllıları sefihlikle<br/>itham ettin, ilahlara küfrettin, topluluğu parçaladın, kendinle bizim aramızda kötü olan<br/>her şeyi yaptın. Şâyet bunu mal elde etmek için yaptıysan, seni aramızda en fazla mal<br/>sâhibi yapacak kadar mallarımızdan toplayıp sana verelim. Şeref istiyorsan eğer, seni<br/>başımıza emir yapalım. Yok eğer meliklik istiyorsan seni başımıza melik yapalım. Sana<br/>gelip musallat olan bir cin sana gâlib geldiyse, seni iyileştirinceye veya elimizden gelen<br/>her şeyi yapıncaya dek bu uğurda mallarımızı harcayalım.”<br/>
Allah Rasûlü (s.a.) şöyle buyurdu: “<i>Şu söylediklerinizden hiçbiri bende yok. Size</i><br/>
<i>getirdiğim şeyi ne sizin mallarınızı elde etmek ne aranızda şerefe nâil olmak; ne de<br/>başınıza melik olmak için yaptım. Ancak Allah beni size peygamber olarak gönderdi.<br/>Bana kitap indirdi ve size müjdeleyici ve uyarıcı olmamı emretti. Ben size Rabbimin<br/>haberini tebliğ ettim, size nasihat ettim. Eğer size getirdiğim şeyi kabul ederseniz bu<br/>sizin dünya ve âhiretteki nasîbinizdir. Şâyet reddederseniz benimle sizin aranızda<br/>hüküm verene dek Allah’ın takdirine sabrederim</i>.”<br/>
Onlar şöyle dediler: “Ey Muhammed, sana teklif ettiklerimizi kabul etmiyorsan, iyi<br/>
bilirsin ki insanlar arasında beldesi bizimkinden daha dar, malı daha az ve geçimi daha<br/>dar olanı yoktur. Seni şu iddiâ ettiğin şeyle gönderen rabbinden bizim için iste de<br/>üzerimize darlık veren şu dağları bizden uzaklaştırsın veya beldemizi genişletsin,<br/>içinden Şam ve Irak nehirleri gibi nehirler akıtsın. Ölüp giden ecdâdımızı diriltsin.<br/>Bizim için diriltilenler arasında Kusay b. Ka’b da olsun. Çünkü o doğru sözlü bir<br/>ihtiyardı. Ona, söylediklerin doğru mu değil mi, soralım. Şâyet senden istediklerimizi<br/>yaparsan senin doğruluğunu kabul eder ve böylece Allah katındaki yerini bilir,<br/>
