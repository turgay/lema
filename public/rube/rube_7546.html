<a name=7547></a>hayvanın zikredilmiş olması onların et, deri, kıl ve yünlerinden çok faydalanılmasından<br/>dolayıdır.”<br/>
<i>et-Te’vîlâtü’n-Necmiyye</i>’de der ki: <i>“Sizin için hayvanlardan sekiz eş meydana</i><br/>
<i>getirdi.</i>”, sizde de bu hayvanların sıfatlarından sekiz sıfat yarattı, demektir. Bu sıfatlar<br/>yeme, içme, dışkılama, bevletme, şehvet, hırs, açgözlülük ve öfkedir. Bu sıfatların<br/>hepsinin aslı iki sıfattır ki onlar şehvet ve öfkedir. Çünkü bütün canlılar, varlıklarını<br/>sürdürmek için bu iki sıfata sâhip olmak zorundadır. Şehvet ile yararlıları kendisine<br/>çeker. Öfke ile de zararlı şeyleri uzaklaştırır.<br/>
“<i>Sizi de annelerinizin karınlarında</i>” yâni rahimlerinde “<i>üç katlı karanlık içinde</i>” bu<br/>
üç karanlık; karın karanlığı, rahim karanlığı ve cenini kuşatan ince deri mânâsına gelen<br/>meşîme (plasenta) karanlığıdır. Ya da sulb, karın ve rahim karanlığıdır. “<i>çeşitli<br/>safhalardan geçirerek yaratıyor</i>” yâni tedricî bir şekilde yaratmaktadır; nutfe iken,<br/>döllenmiş yumurta, sonra şekilsiz bir et parçası, sonra şekil verilmiş et parçası, sonra<br/>etsiz kemikler, sonra et giydirilmiş kemikler hâline getirerek tastamam bir canlı olarak<br/>yaratmaktadır. Allah Teâlâ’nın şu kavli de bu ifâdenin benzeridir: <i>“<b>Oysa sizi türlü<br/>merhalelerden geçirerek O yaratmıştır</b>”</i> (Nûh, 71/14).<br/>
“<i>Üç katlı karanlık içinde</i>” ifâdesinde, yaratılmış olma karanlığına, ruh sâhibi olma<br/>
karanlığına ve beşeriyyet karanlığına işâret vardır. Dilersen bu üç karanlığa, cesed<br/>karanlığı, tabîat karanlığı ve nefis karanlığı da diyebilirsin. Nasıl ki cenin ilk doğumda<br/>mezkur karanlıklardan mülk ve şehâdet âleminin aydınlığına çıktığı gibi sâlik de ikinci<br/>doğumda zikredilen karanlıklardan kalb ve ruh makamında melekût ve gayb âleminin<br/>aydınlığına çıkar.<br/>
<b>Hâfız </b>der ki:<br/>
<i>Kanatlarını aç da Tuba ağacında öt sen<br/>Senin gibi bir kuşun kafeste esir olması yazık doğrusu</i><br/>
“<i>İşte bu yaratıcı,</i>” “bu” zamiri, zikredilen fiilleri îtibariyle Allah Teâlâ’ya işâret<br/>
etmektedir. Yâni, işte bu, fiilleri sayılıp dökülen şânı yüce zat “<i>Rabbiniz Allah’tır.</i>”<br/>Yâni, gerek burada dile getirilen merhalelerde gerekse daha sonrasında sizi büyütüp<br/>terbiye edendir. İbâdeti sadece kendisine tahsis etmenize lâyık bulunan mâlik ve<br/>sâhibinizdir.<br/>
<i>et-Te’vîlâtü’n-Necmiyye</i>’de der ki: “Yâni sizi Ben yarattım. Sizi ben rızıklandırdım.<br/>
Size Ben şekil verdim. Nimetlerimi size bol bol akıtıp duran Benim. Güzel<br/>ikramımı/değerli kılmamı size tahsis ettim. Sizi fazl ü kerem denizlerime garkettim.<br/>Cemal ve celâlimi müşâhedeyi nasıl elde edeceğinizi size Ben tanıttım ve<br/>tevhîdime/Beni bir tanıma yoluna Ben hidâyet edip ilettim. Sizi vahdâniyyetime de<br/>dâvet ediyorum. Böyle iken size ne oluyor da tamamen Bana yönelmiyorsunuz? Sizi<br/>“<i>Beni taleb eden mutlaka bulur. Kim benim için olursa ben de onun için olurum. Ben<br/>kimin için olursam, bana âit olan herşey onun için de olur.</i>” diye müjdelediğim halde<br/>
