<a name=7339></a><b>olacak.</b><br/>
<i>“Salihlerden”</i><b> </b>olduğu mukadder olan<b> </b><i>“bir peygamber olarak ona (İbrahim’e)”</i><b> </b>Sâre<br/>
(r.a.)’den <i>“İshak’ı müjdeledik.”</i><br/>
Tebşîr ve müjde, haber verilen zatta sevinç ve mutluluk vesilesi olacak şeyi haber<br/>
vermektir. Sabahın ilk ışık ve aydınlığına “sabah müjdeleri” denilmesi de bu<br/>kabildendir. Nebi ve salihlerden oluşu mukadder oluşu itibarıyla her ikisi de terkipte<br/>hal olmuşlardır. Müjdeleme zamanında müjdelenen şeyin mevcut bulunmasına ihtiyaç<br/>yoktur. Zira hal sahibinin varlığı şart değildir. Şart olan hâlin mânâsı itibarıyla fiilin hal<br/>ile ilgi beraberliğidir. <i>et-Te’vîlâtü’n-Necmiyye’</i>de der ki: “Nebî”, Allah tarafından<br/>kendisine ilham edilen kimsedir. Bu durum bazılarının “Kalbim rabbimden bana haber<br/>verdi” sözü gibidir. Salihlerden demek yani ilâhi feyzi vâsıtasız olarak kabule müsait ve<br/>hazır olanlardan demektir.” Nübüvvetten sonra salahın zikredilmesinde, salahın şanını<br/>yüceltme ve bir de mutlak olarak bilfiil kemal ve tekmil mânâsını içerdiği için<br/>nübüvvetten gayenin de yine salah olduğuna bir îmâ vardır. Bu konuda Yûsuf Suresi’nin<br/>sonlarında (Yûsuf 12/101) doyurucu bilgi verilmiştir.<br/>
<i>“Kendisini”</i><b> </b>yani İbrahim’i evlatları ile <i>“ve İshak’ı”</i> da sulbünden Eyyüb, Şuayb<br/>
(a.s.) ve diğer İsrailoğulları peygamberlerini çıkarmakla ve üzerlerine din ve dünya<br/>bereketini akıtmakla<b> </b><i>“mübarek (kutlu ve bereketli) eyledik. Lâkin her ikisinin<br/>neslinden”</i><b> </b>amelinde ihsan derecesine çıkan<i> </i>veya iman ve taatle kendine ihsanda<br/>bulunan <i>“iyi kimseler olacağı gibi, kendine”</i><b> </b>inkar ve mâsiyetlerle<b> </b><i>“açıktan açığa<br/>kötülük” </i>yani zulüm<i> “edenler de olacak.”</i><b> </b><br/>
Bu kavl-i ilâhîde şu hususa tenbih vardır: İbrahim ve İshak (a.s.)’ın evlat, zürriyet ve<br/>
soylarındaki zulmün ayıp ve noksanı kendilerine dönmez. Kişi itaat yahut mâsiyet olarak<br/>aslından veya neslinden meydana gelen şeylerle değil; bizzat kendi nefsinden sâdır olan<br/>iş, amel ve icraatlarla hesaba çekilip cezalandırılır, karşılığını görür. Nitekim Allah<br/>Teâlâ şöyle buyurmuştur: <i><b>“Hiçbir günahkâr başkasının günahını yüklenmez</b>...” </i>(el-<br/>Fâtır 35/18<i>)</i>. Hasep ve nesebin kişinin salah yahut fesadında, itaat yahut isyanında bir<br/>etkisi ve bir tesiri yoktur. Salih kişiden âsî ve mücrim; mü’minden de kâfir doğabilir.<br/>Tam aksi de olur. Âsîden sâlih, kâfirden mü’min de doğabilir. Şâyet bu iş, hasep, nesep,<br/>soy-sop, tâbiat ve ırk ile olsaydı bu değişiklik olmazdı. Âyet, peygamber evlatları ve<br/>torunları olmakla övünen Yahudilerin bu konudaki umut ve beklentilerini boşa<br/>çıkarmaktadır. Hadis-i şerifte şöyle gelmiştir: <i>“Ey Haşimoğulları! İnsanlar<br/>amelleriyle, siz hasep ve nesebinizle bana gelecek değilsiniz.”</i><a href="RuhulBeyans.html#7340">[215]</a> Yani insanların<br/>amelleri; sizin de hasep, nesep ve soyunuz toplanmayacaktır. “Siz de bana amellerinizle<br/>geliniz” demektir. Bu sözden maksat, insanların amelleriyle huzura geldikleri zaman<br/>Haşimoğullarının Hz. Peygamber (s.a.)’in huzurunda hasep ve nesepleriyle<br/>övünmelerini ayıplamaktır.<br/>
<i>Soyunun Ali’ye ulaşmasıyla mı övünüyorsun?<br/>İdrarın aslı da halis ve saf sudur!</i><br/>
