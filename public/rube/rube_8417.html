<a name=8418></a>marifetullahta kullanmadıkları için <i>“gönülleri kendilerine bir yarar sağladı. Zira<br/>(düşünüp ibret almıyorlar, tersine) bile bile Allah’ın âyetlerini inkâr ediyorlardı. Ve<br/>alay edip durdukları” </i>ve alaylı olarak hemen istedikleri şey, <i>“Doğrulardan isen bizi<br/>tehdîd ettiğin şeyi bize getir.” </i>(el-Ahkâf, 46/22) dedikleri azap <i>“kendilerini<br/>kuşatıverdi.”</i><br/>
<i>“Onlara size vermediğimiz servet ve kuvveti vermiştik.” </i>Onlara kuvvet ve kudret<br/>
verdi. Mânâ: “Ad kavmine iktidar ve saltanat verdik” demektir. “Mâ” lafzının<br/>tekrarından sakınmak için burada “in” kelimesinin getirilmesi güzeldir. “Mehmâ”<br/>kelimesinin elifinin “hâ”ya kalbedilip “in”in zâid yahut şartiyye kabul ediliş gerekçesi<br/>de budur. Sizin azgınlığınız makama lâyık olmayacak mikdarlardan daha çoktur.<br/>
Belki de burada “kulakla” mânâsında olan “sem’” kelimesinin tekil yapılması<br/>
kulaklarla sadece ses ve sesin tâbileri idrak edilmesindendir. Hâlbuki göz böyle<br/>değildir. Çünkü gözlerle bir kısmı direkt, bir kısmı dolaylı olarak birçok şey idrak<br/>edilir. Fuad ve gönüle gelince; bu her şeyin idrak edilmesine şâmildir. Kalbe nisbetle<br/>fuâd, göğse nisbetle kalp gibidir. Gönül yanıp tutuştuğu için kendisine bu isim<br/>verilmiştir.<br/>
<b>Kâşifi </b>şöyle demiştir:<br/>“Azap indiği vakit, Allah’ın bu azabından onların kulaklarından, gözlerinden ve<br/>
kalplerinden hiçbir şey uzaklaştırılmadı. Bu halde olmalarına sebep taklid ve<br/>taassupları idi.” Âyette ibret almaları için Mekkelilere bir tehdid ve uyarı vardır.<br/>
<i>Mesnevî</i>’de şöyle denilmektedir:<br/>
<i>O halde bizi öncekilerin ardından,<br/>Dünyaya getirene şükürler olsun.<br/>Böylece Allah’ın geçmiş yüzyıllarda,<br/>Öncekilere verdiği cezâyı duyduk.<br/>Ey ulu kimseler, O kurtların kemikleri ve tüylerini<br/>Görün de öğüt alın.<br/>Akıllı kimse, Firavun ve Âd’ın sonunu duyunca,<br/>Bu varlığı ve kibri başından atar.<br/>Eğer böyle yapmazsa, başkaları onun hâlinden,<br/>Onun sapıklığından öğüt alır.</i><br/>
Âyette şuna da işâret edilmektedir ki elbette bu kulaklar, gözler ve gönüller tevhidi<br/>
elde etme sebep, âlet ve vâsıtalarıdır. Kalbe gelen bütün teklifler, kulak tarafından<br/>sezildiği için Allah Teâlâ önce kulakları zikretmiştir. İkinci olarak gözler anlatılmıştır.<br/>Çünkü işitilen şeyi tasdik edici en büyük şâhid gözlerdir.<br/>
Çoğu zaman tefekkür ve ibret konuları da gözle temâşâ edilip elde edilir. Her ne kadar<br/>
gerçekten gören kalp ise de bu hususta gözün şânının büyüklüğüne bir tenbih ve uyarı<br/>yapılmıştır. Sonra Allah Teâlâ bu konuda asıl ve umde olan gönüle döndü. Bu durumda<br/>
