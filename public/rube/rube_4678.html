<a name=4679></a><img src="RuhulBeyan-4679_1.jpg"/><br/>
<img src="RuhulBeyan-4679_2.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
<b>48. Ve hepsi sıra sıra Rabbinin huzûruna çıkarılmışlardır: Andolsun ki sizi ilk</b><br/>
<b>defasında yarattığımız şekilde bize geldiniz. Oysa size vaad edilenlerin tahakkuk<br/>edeceği bir zaman tayin etmediğimizi sanmıştınız, değil mi?</b><br/>
<i>“Ve hepsi sıra sıra Rabbinin huzûruna çıkarılmışlardır:”</i> Kıyâmet günü haşr olunan<br/>
bütün yaratılmışlar senin Rabb’ine, yâni O’nun hükmüne ve hesâbına sunulmuşlardır.<br/>
“__WORD__ <i>Saffen</i>” kelimesi müfred/tekil olmakla birlikte onunla cem‘/çoğul kastedilmiştir.<br/>
Yâni ‘sıralar hâlinde’ demektir. Onlar birbirine karışmadan ve tamamen ayrı olmaksızın<br/>birbiri ardınca saflar hâlinde dizilmişlerdir. Onların bu hâli, onları tanıması için değil<br/>haklarında istediği hükmü vermesi için padişaha arz olunan bir orduya benzetilmiştir.<br/>
Orada onlara denilir ki: <i>“Andolsun ki sizi ilk defa yarattığımız şekilde”</i> hiç malınız<br/>
ve evlâdınız olmadığı halde, yalın ayak, başı açık ve çırılçıplak <i>“bize geldiniz!”</i><br/>
<b>Âişe</b> (r.anhâ) dan rivâyet edilmiştir: “Yâ Rasûlallah (s.a.), insanlar kıyâmet günü<br/>
nasıl haşr olunacak?” diye sordum. “<i>Çırılçıplak ve yalın ayak.</i>” buyurdu. “Kadınlar da<br/>mı öyle olacak?” dedim. “<i>Evet</i>” buyurdu. Bunun üzerine ben: “Ey Allah’ın Rasulü, biz<br/>utanırız.” dedim. “<i>Ey Âişe, o günkü işin şiddetinden insanlar birbirine bakmaya fırsat<br/>bulamazlar</i>.” buyurdu.<a href="RuhulBeyans.html#4683">[186]</a><br/>
<i>et-Te’vîlâtü’n-Necmiyye</i>’de der ki: “<i>Ve hepsi sıra sıra Rabbinin huzûruna</i><br/>
<i>çıkarılmışlardır</i>” Yâni, peygamberler, velîler, mü’minler, kâfirler ve münâfıklar sıra<br/>sıra dizilmişlerdir. Bu halde iken onlara denilir ki: “<i>Andolsun ki sizi ilk defa<br/>yarattığımız şekilde” </i>yâni beş saf hâlinde; peygamberler bir saf, velîler bir saf,<br/>mü’minler bir saf, kâfirler bir saf ve münâfıklar bir saf olarak <i>“bize geldiniz</i>.”<br/>
Ey yeniden diriltilmeyi inkâr eden kâfirler, <i>“Oysa size vaad edilenlerin tahakkuk</i><br/>
<i>edeceği bir zaman tayin etmediğimizi sanmıştınız, değil mi?”</i> Bu ifâde azarlama ve<br/>başa kakma içindir. Yâni siz dünyada iken, size peygamberlerin lisanıyla “yeniden<br/>diriltilip yaptıklarınızın karşılığını göreceğinizi” vaad ettiğimizde bunun hiçbir zaman<br/>vâki olmayacağını zan ve iddiâ etmiştiniz, değil mi?”<br/>
Âyet, Allah Teâlâ’nın izzetine, azametine, celâl ve kahır sıfatlarından bir kısmını ızhâr<br/>
etmesine ve adâletinin eserlerine işaret etmektedir. Ta ki uyuyanlar gaflet uykusundan<br/>uyansın, o günde kurtuluşa ermek için gereken sebeplere sarılsınlar. Hak Teâlâ’nın<br/>hitâbı ve cevâbı için gizli ve açık işlerini ıslah etsinler. Çünkü dönüş ve varış O’nadır.<br/>Allah’a arz en büyük arzdır, padişahlara arz olunmak gibi değildir.<br/>
<b>Utbetü’l-Havvâs</b> der ki: “Utbetü’l-gulam benim yanımda gecelemişti. Ağlamaya<br/>
başladı. Sonunda bayıldı. Ona: “Niçin ağlıyorsun?” dedim. “Allah’a arz olunmayı<br/>hatırlamak, sevenlerin mafsallarını birbirinden ayırdı.” dedi.<br/>
