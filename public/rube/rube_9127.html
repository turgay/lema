<a name=9128></a><img src="RuhulBeyan-9128_1.jpg"/><br/>
<img src="RuhulBeyan-9128_2.jpg"/><br/>
<i>“Bunlardan önce onlara ne insan ne de cin dokunmuştur.”</i><b> </b>Bu cümle <i>“Gözlerini</i><br/>
<i>yalnız eşlerine çevirmiş güzeller vardır”<b> </b></i>cümlesine sıfattır.<br/>
<i>Kamus’</i>ta, “tams”, “dokunmaktır,” denir. Mânâ şöyle olur; eşlerinden önce insan<br/>
cinsinden olan o güzel kadınlara hiçbir erkek insan, cinlerden olanlarına da hiç bir<br/>erkek cin dokunmamıştır. İnsanlar için tayin edilmiş, karar kılınmış hûrîler ki<br/>âdemoğlunun eli ona yetişemez, yine cinler için tayin edilmiş hûrîlere de yine cinler<br/>tasarrufta bulunamaz. O kadınlar, hiç dokunulmamış hayvanların, hiç otlatılmamış<br/>olduğu korular gibidir. Bu âyet-i kerîme’de kadınları elde etmeğe bir teşvik vardır.<br/>Çünkü, insanlar dullardan çok bâkirelere ilgi duyarlar. Ayrıca, cinlerin cennetlik<br/>olduklarına ve insanlar gibi onların da eşleriyle temas ettiklerine delildir. Bu temiz<br/>kadınların kendilerine verileceğinin hatırlatılması bunu gerektirir. Şâyet cinler insanlar<br/>gibi eşlerine dokunmayacak durumda olsalardı, onlara bu nimetin verileceği<br/>hatırlatılmazdı. Ancak, dokunma esnasında onların insan suyu gibi bir suları olmayıp<br/>onun yerine hava vardır. Dişilerinin rahimlerinde döllenmeye bu sebep olur.<br/>
<i>Fütûhât-ı Mekkiy</i>ye adlı eserde de şunlar kaydedilmiştir; bu durum, insanlarla cinler<br/>
arasında evliliğin olamayacağını çağrıştırır. Aksi de öyledir. Âlimlerden bir çok kişi bu<br/>evliliğin sahih olduğu görüşündedir. Bunlardan biri de Â<i>kâmü’l-Mercan</i> adlı eserin<br/>sâhibidir.<br/>
<b>İbn Abbâs</b> (r.a.), muhannesler; yâni erkek ve kadın organlılar cinlerin çocuklarıdır,<br/>
demiştir. Zira Allah ve Rasûlü (s.a.) eşi hayızlı iken erkek eşin onunla cinsî ilişkide<br/>bulunmasını yasaklamışlardır. Eşlerin hanımı hayızlı iken birleşmeleri durumunda<br/>şeytan erkekten önce işe karışır, kadın hâmile olunca da mühannes/eş cinsli çoçuk<br/>doğar.<br/>
<b>Mücâhid</b>’in görüşü de böyledir. Bir erkek eşiyle birleşir de besmele söylemezse<br/>
cinnin babası olan cân erkeğin ihliline/idrar deliğine dürülerek onunla beraber temas<br/>eder. Bu, cinlerin insan gibi cimâ ettiklerine ve insanla birleştikleri takdirde hâmileliğin<br/>olacağına kesin olarak delâlet etmez. Ancak, besmelesiz yenen yemeğe şeytanın ortak<br/>olduğu gibi, hayız hâlinde veya besmelesiz gerçekleşen birleşmeye onunla beraber<br/>cinnin ortak olduğuna delildir. Bu da insan özelliğini bozmak ve lâyık olduğu makamına<br/>zarar vermektir. Allah daha iyi bilir.<br/>
Cumhurun görüşüne göre, gözlerini yalnız eşlerine çevirmiş olan cennet hûrîlerinden<br/>
bu kadınlar orada yaratılmışlardır. Ayağa düşmemişler ve kendilerine el<br/>sürdürtmemişlerdir.<br/>
<b>Şa’bî ve Kelbî</b> demişlerdir ki; onlar dünya kadınlarından olup, gerek bâkire gerekse<br/>
evli olsunlar, ikinci yaratılışlarından sonra onlarla hiç kimse birleşmemiştir.<br/>
