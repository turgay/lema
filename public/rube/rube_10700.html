<a name=10701></a>yâni hayırlarla ve bereketlerle nemâlandırmak ya da bunların her ikisini birlikte elde<br/>etmek için malından Allah hakkı olanı çıkarıp fakirlere verir. Çünkü bu iki hayrın ikisi<br/>de zekâtta mevcuddur.<br/>
Âyetin mânâsı ise şöyledir: Takvâ ile nefsini geliştiren ve yücelten kimse, yâni takvâ<br/>
ile yükselten, ortaya çıkaran ve meşhur eden kimse her türlü isteğini elde etmiş ve<br/>hoşlanmadığı herşeyden kurtulmuştur. Sâlih kimseler, takvâlarının nurlarından parlayan<br/>şeyler ile, hem de taat yerlerinden ve hayır mahfillerinden ayrılmayarak mele-i a’la’ya<br/>kendilerini tanıtıp meşhur ederler. Fâsıklar ise bunun aksinedirler. Onlar gizli yerlerde<br/>kendilerini gizleyip örterler. Onların üzerinde Allah’a yakın olan kullar nezdinde<br/>meşhur olabilecekleri bir saâdet sîmâsı gözükmez.<br/>
Bu meselenin aslı şuraya dayanır: Arapların cömertleri en yüksek yerlerde yerleşirler,<br/>
daha iyi bilinip tanınsın diye oralarda yoldan gelip geçenler için ateş yakarlardı. Alçak<br/>karakterli kimseler ise ihtiyaç sâhipleri bulundukları yeri görmesinler diye kenarlara ve<br/>vâdilerin içlerine inip konaklarlar, böylece kendilerini gizlerlerdi. İşte Allah’a itâatkâr<br/>olan kimse kendisini iyi amellerle ortaya koyarken, günahkar olan ise örtüp gizler.<br/>
Tezkiye temizlemek anlamına da gelir. Nitekim <i>Kâmûs’</i>ta der ki: “zekât” bir şeyin özü,<br/>
insanın malını temizlemek için ondan çıkarıp verdiği şeydir.<br/>
Buna göre âyetin mânâsı ise şöyledir: Nefsini akid, ahlâk, amel ve söz bakımından<br/>
şer‘î muhâlefetlerden temizleyen kimse kurtuluşa ermiştir.<br/>
Allah Teâlâ nefsi arındırmaya teşvik etmek için nefsini arındırıp temizleyen kimsenin<br/>
felâh ve kurtuluşa ereceğine dâir burada tam yedi şeyin üstüne yemin etmiştir.<br/>
İbn Abbâs (r.anhümâ) rivâyet etmiştir ki Hz. Peygamber (s.a.) bu âyetin tilâveti<br/>
esnasında şöyle buyurdu: “Nefislerin tezkiye edilmesi, kalblerin tezkiyesini de<br/>gerektirir. Nefis hevânın karışıklığından temizlendiğinde gönül de mâsivaya bağlanma<br/>kirinden temizlenir.<br/>
<i>Nefis menhiyattan müberrâ olmadıkça<br/>Gönül ilâhî nûrun aynası olmaz.<br/></i>Kulun fiillerinin Allah Teâlâ’nın takdiri ve yaratması ile olması bu fiilin kula isnâd<br/>
edilmesi ile çelişmez. Çünkü “Zeyd vurdu.” denir. Vurma Allah’ın yaratması ve takdîri<br/>ile olduğu halde “Allah vurdu” denilmez. Çünkü bu fiil sözlükte onu kesb eden kimse<br/>dikkate alınarak vazedilmiştir.<br/>
<b>Râğıb </b>der ki: Nefsin arındırılması ve temizlenmesiyle insanoğlu dünyada hoş<br/>
vasıfları hakeder. Âhirette ise ecir ve sevab kazanır. Nefsin arındırılması demek insanın<br/>nefsini arındıran şeyleri arayıp bulması demektir. Bu bazen kazanan kul olduğu için kula<br/>atfedilir. Nitekim bu âyette <i><b>“onu arındıran kurtuluşa ermiştir”</b></i> buyrulmuştur. Bazen<br/>de gerçek fâil Allah olduğu için O’na atfedilir. Nitekim âyette <i><b>“Allah dilediğini temize<br/>çıkarır.”</b></i> (en-Nisâ, 4/49) buyrulmuştur. Bazen de tezkiyenin kendilerine ulaşmasına<br/>vâsıta olduğu için “şey”e atfedilir. Nitekim âyette <i><b>“Onların mallarından sadaka al,<br/>bununla onları (günahlardan) temizlersin, onları arıtıp yüceltirsin.” </b></i>(et-Tevbe,<br/>9/103) buyurulmuştur. Bazen de tezkiye, arınmaya vâsıta olması bakımından ibâdete<br/>
