<a name=3634></a><i>Hikem-i Atâiyye Şerhi</i>’nde şöyle denilir: Muradlarını kaybedip alıştıkları şeylerde<br/>
bir karışıklık olduğunda kalblerin duyduğu hüzün ve tasalar, gözle görmelerinin (ıyân)<br/>engellenmesinden kaynaklanmaktadır. Çünkü kalbler bu fiillerin Fâili’nin cemâlini<br/>görecek olsa, ondan uzak kalma acısı bile kendilerine güzel gelir. Nitekim aynı duruma<br/>ellerini kesen kadınların kıssasında da rastlanmaktadır.”<br/>
<i>“ve: “Hâşâ Rabbimiz!”</i> yâni böyle bir mahlûku yaratan Allah Teâlâ acz sıfatından<br/>
uzaktır. “Hâşâ” harfi, istisnâ konusunda tenzih ve kusurdan uzak olma mânâsı ifade eder.<br/>“Lillâh”daki lâm, suçsuz ve münezzeh olanın kim olduğunu açıklamaktadır.<br/>
<i>“Bu bir beşer değil…”</i> bu bizim gibi bir insanoğlu değil. Çünkü böyle bir güzellik<br/>
bir insanda görülmedik bir durumdur. <i>“Bu ancak üstün bir melektir!”</i> Yani <i>Ebü’l-Leys<br/>Tefsiri</i>’nde de belirtildiği üzere bu Rabbi için oldukça değerli bir melektir. <i>“dediler.”</i><br/>
Bu ifade, Yûsuf’un bir melek değil de insan olduğuna inanan dinleyicilerin hükmünü<br/>
değiştiren bir hasr ifade etmektedir. Kadınlar Yûsuf’un bir insan olduğunu bildikleri<br/>halde bu sözleriyle onun melekten başka bir şey olmadığını ifade ediyorlar. Çünkü<br/>insanların nefislerinde meleklerden daha mükemmel ve güzel bir mahluk olmadığı<br/>kanaati yerleşmiştir. Yani akıllarda meleklerden daha güzel canlı olmadığı şeklinde bir<br/>düşünce vardır. Nitekim herkeste şeytandan daha çirkin bir varlık olmadığına dair de<br/>bir kanaat vardır. Bu sebepledir ki son derece güzel ve son derece çirkin varlıklar hep<br/>bunlara benzetilegelmiştir. Kadınların bu sözlerinden maksadları ise Yûsuf’u güzellik<br/>ve cemal mertebelerinin zirvesinde olma vasfı ile tavsif etmektir.<br/>
<i>Gördüler ki Yûsuf ’dan değerli cevher yok,<br/>Onlardan “Bu beşer değil” sadâsı yükseldi<br/>“Bu, Âdem gibi su ve çamurdan yoğrulmamış,<br/>Olsa olsa semâdan gelmiş kudsî bir melek</i><br/>
Bâzıları şöyle der: “Melekleri yaratıldıkları surette görmememiz Allah’ın bize<br/>
lütfundandır. Çünkü melekler en güzel surette yaratıldıkları için onları bu halde görmüş<br/>olsaydık, sûretlerinin güzelliği yüzünden gözlerimiz yuvalarından fırlar, ruhlarımız<br/>bedenimizden ayrılırdı. Bu sebeple Hz. Peygamber (s.a.), Cebrâil (a.s.)’a alışsın diye<br/>vahiy, önce sâdık rüyalar şeklinde başlamıştır. Çünkü beşerî kuvveler, melekleri ânîden<br/>görmeye tahammül edemez. O, bi‘setin ilk yıllarında Cebrâil (a.s.)’ı aslî sûretiyle<br/>görmüş ve baygın düşmüştür. Onun için Cebrâil (a.s.) insan sûretinde nâzil olmaya<br/>başlamıştır. <i>İnsânü’l-uyûn</i>’da böyle geçmektedir.<br/>
Dediklerine göre Yûsuf (a.s.) Mısır sokaklarında gezerken yüzünün parıltısı, güneşin<br/>
gökyüzündeki aydınlığı gibi görülürdü. Yûsuf (a.s.) Âdem’in ilk yaratıldığı günkü<br/>sûretine benzerdi! Annesi Rahil ile ninesi Sâre de gerçekten çok güzeldiler.<br/>
<i>Onun güzelliğini nasıl vasf ve târif edeyim<br/>Ki huri ve periler ona emsal olamazdı</i><br/>
