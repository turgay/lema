<a name=8565></a><img src="RuhulBeyan-8565_1.jpg"/><br/>
<img src="RuhulBeyan-8565_2.jpg"/><br/>
<img src="RuhulBeyan-8565_3.jpg"/><br/>
<i>Defter gibi ol ve her zaman sâde yaşa.</i><br/>
İşte bu şekilde Allah sâdık olan dostlarını korur ve onlara yardım eder. Düşmanlarını<br/>
da yalnızlığa terkedip perişân eder.<br/>
Nakledilmiştir ki, Haccâc’ın adamları bir gün Hasan Basrî (r.a.)’yi arıyorlardı.<br/>
Hasan, Habîb A‘cemî’nin zâviyesine saklandı. Habîb’e: “Bugün Hasan’ı gördün mü?”<br/>diye sordular, o da: “Gördüm” diye cevap verdi. “Nerede?” diye sorduklarında: “Bu<br/>zâviyede” dedi. Adamlar zâviyeye girdiler Hasan’ı aradılar, fakat bulamadılar. -<br/>Hasan,“bana yedi kere dokunmalarına rağmen yine de göremediler” demiştir.- Adamlar<br/>dışarı çıktılar ve; “Ey Habîb, Haccâc size her ne yapıyorsa buna müstahaksınız, neden<br/>yalan söylüyorsun” dediler. Habîb: “O benim önümde buraya girdi, eğer siz görememiş<br/>ve bulamamışsanız benim suçum ne?” diye cevap verdi. Görevliler yeniden aradılar,<br/>fakat kimseyi bulamadılar. Hasan zâviyeden çıktı ve: “Ey Habîb! Üstadlık hakkımı<br/>gözetmeyip yerimi adamlara neden söyledin?” diye sordu. Habîb: “Ey Üstad! Doğru<br/>söylemem sâyesinde kurtuldun, eğer yalan söyleseydim her ikimizi de yakalamışlardı”<br/>diye cevap verdi.<br/>
<b>Hâfız </b>şöyle demiştir:<br/>
<i>Doğru söylemede fecr-i sâdık gibi olmaya çalış<br/>Ki sözün güneş gibi aydınlatsın,<br/>Aksi halde fecr-i kâzib gibi<br/>Yalancı ve siyah yüzlü olursun.</i><br/>
Hasan; “ne yaptın ki beni göremediler?” diye sorunca Habîb; “Dokuz kere Âyete’l-<br/>
Kürsî, dokuz kere Âmene’r-Rasûlü, dokuz kere de Kulhüvallâhu Ahad, okudum ve<br/>dedim ki, ‘Allah’ım! Hasan’ı sana ısmarladım, onu muhafaza buyur!’ ”diye cevap verdi.<br/>
<i> </i><br/>
<b>12. Aslında siz Peygamberin ve müminlerin ailelerine bir daha dönmeyeceklerini</b><br/>
<b>sanmıştınız. Bu sizin gönüllerinize güzel göründü de kötü zanda bulundunuz ve<br/>helâki hak etmiş bir topluluk oldunuz.</b><br/>
Rasûlullah (s.a.)’ın ve beraberindeki 1400 müslümanın müşrikler tarafından<br/>
köklerinin kurutulacağını zannederek, onlarla beraber olduğunuz takdirde bu musîbetin<br/>sizin de başınıza geleceğinden korktunuz ve bu sebeble de geride kaldınız. Yoksa sizin<br/>uydurduğunuz özürler sebebiyle geri kalmadınız.<br/>
Siz de kabul ediyorsunuz ki, o mü’minlerin durumuna hiç aldırış etmeden kendinizi<br/>
