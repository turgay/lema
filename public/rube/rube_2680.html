<a name=2681></a><img src="RuhulBeyan-2681_1.jpg"/><br/>
<img src="RuhulBeyan-2681_2.jpg"/><br/>
orduya katılanların dışında araplardan iki bin kişi kiralamış ve onlara kırk ukiyye, yani<br/>1600 miskal altın harcamıştır. Kâfirlerin bozuk bir gaye uğruna, insanları Allah<br/>yolundan saptırmak için nasıl cesâretle mallarını harcadıklarına bir bakın! Halbuki<br/>müslümanlardan, kalbleri Allah’ın muhabbet ve rızasına çekmek uğruna malını<br/>harcayanlar gâyet azdır. O halde nefsi ülfet ettiği şeyden, yani mal sevgisinden<br/>koparmak lazımdır.<br/>
<b>Cüneyd </b>(k.s.) buyurur ki: “Biz tasavvufu boş sözlerle elde etmedik. Fakat açlık,<br/>
dünyayı terk, nefsin ülfet ettiği ve güzel gördüğü şeylerden uzaklaşmakla elde ettik.”<br/>
<b>Ebû Saîd el-Hudrî </b>(r.a.)’den rivayete göre bir adam:<br/>“–Yâ Rasûlallah, insanların en faziletlîsi kimdir?” diye sordu. Rasûlullah (s.a.v.):<br/>“–<i>Canıyla ve malıyla Allah yolunda cihad eden mümindir.</i>” buyurdu. Adam:<br/>“–Ondan sonra kim faziletlidir?” diye sordu. Peygamberimiz (s.a.v.) bu kez:<br/>“–<i>Bir köşeye çekilip Rabbine kulluk eden ve şerrinden insanları kurtaran</i><br/>
<i>kimsedir.</i>” buyurdu.<a href="RuhulBeyans.html#2684">[27]</a><br/>
Bu hadiste uzletin fazîletine delil vardır. Zaman bozulup fitne zuhur edince ve<br/>
sıkıntılar üst üste binip insanlar değişince uzlete çekilmek güzel görülmüştür. Nitekim<br/>sahabeden bazıları böyle yapmıştır. Rasûlullah (s.a.v.) durumlar değişip insanlar<br/>ihtilafa düştüklerinde ve dedikodu çoğaldığında uzlete çekilip evlerin köşelerinde<br/>kalmayı, kılıçları kırmayı, onların yerine hurma ağaçlarından ve değnekler edinmeyi<br/>emrederdi.<br/>
<b>İmam Gazzâlî </b>demiştir ki: “Selef-i sâlihîn kendi zamanlarında ortalıktan kaybolup<br/>
uzlete çekilmenin gerekliliği üzerinde icmâ etmişlerdir. Kendileri de bunu tercih edip<br/>başkalarına da bu tavsiyede bulunmuşlardır. Şüphesiz onlar nasihat vermeye ehil<br/>kimselerdi. Onlardan sonra gelen zaman da onlarınkinden daha hayırlı olmamış, bilakis<br/>daha belâlı ve acılı olmuştur.”<br/>
<b>Hâfız</b> der ki:<br/>
<i>Sen ömür ve sabır dile, çünkü oyuncu felek<br/>Bundan daha şaşılacak binlerce oyun oynar</i><br/>
Nitekim başka bir beyitte şöyle denilir:<br/>
<i>Eğer bu böyle devam eder başka bir şey zuhur etmezse<br/>Ne ölene ağlansın ne de doğana sevinilsin,</i><br/>
Allah’ım, bizi sabredenlerden kıl!<br/>
