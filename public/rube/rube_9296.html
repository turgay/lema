<a name=9297></a><img src="RuhulBeyan-9297_1.jpg"/><br/>
amellerdir. Yine âlimlerden biri şöyle demiştir: Allah’a vâsıl olan kullar olan<br/>peygamberlerden ve geri kalan velîlerden sâdır olan ameller de şerîattendir. Ama<br/>îtidâlden, orta yoldan ayrılmamak gerekir.<br/>
Bu sebeple Peygamberimiz (a.s.) şöyle buyurmuştur: “<i>Şerîat sözlerim, tarîkat</i><br/>
<i>tavırlarım ve işlerim, mârifet sermâyem, hakîkat ise yaşayışımdır.</i>”<a href="RuhulBeyans.html#9302">[282]</a><br/>
Yine âlimlerden biri şöyle demiştir: Sakın şerîatte yeni bir şey çıkarma ki, Allah seni<br/>
onunla mükellef tutmasın. Şerîatimizde: “Kim güzel bir iyilik yapar da onu çığır hâline<br/>getirirse…” hükmü getirilmiş ve bu olaya bid’at denmemiş, yerinde bırakılmıştır.<br/>Öyleyse bu gibi güzel iyilikleri çığır hâline getirenleri peygamberlerinin yoluna kattığı<br/>ve peygamberlerin yaptıkları insanları Allah’a yaklaştıran iyilikleri yapmasını mübah<br/>kıldığı için Allah’a şükretsin ve bu iyiliğe devam etsin.<br/>
Diğer yandan, Allah’ın kâmil kulu, bid’at kapısını kapatan ve O’nun insanları<br/>
mükellef kıldıklarına bir tek hüküm bile ilave etmeyendir. Onun bu davranışı Allah ve<br/>peygamberinin murâdına uygun olarak rahmet ve şefkat istemektir. Yine onlardan biri<br/>şöyle ifâde etmiştir: Kitap ve sünnette gelenin dışında bir virdin olmasın ki, âlimlerden<br/>ve edeb sâhiblerinden olasın. Çünkü sen bu durumda hem tilâveti, hem de zikri birlikte<br/>yapmış ve bu nedenle Kur’an okuyan ve zikredenlerin mükâfâtını elde etmiş olursun.<br/>Zira dünya ve âhiret iyiliklerinden insanın istediği hiçbir derece yoktur ki, Kitap ve<br/>sünnet onu zikr etmiş olmasın. Öyleyse Kitap ve sünnette olmayan bir virdi ortaya koyan<br/>kimse, Allah ve Peygamberine karşı edepsizlik etmiş olur. Ancak, Allah’ın kendisine<br/>bildirip de hâssalarını öğrettiği kelimeleri bir araya getirmesi müstesnâdır. Bu takdirde<br/>Allah’ın bildirdiği bu zikir şeklini ilave eden kimse yeni bir şey îcâd eden değil,<br/>sünnete uyan kimse sayılır. Bu <b>Şazilî’</b>nin <i>Bahri</i>’nden bir hizib gibi bir şey olabilir.<br/>Şazilî şunu açıklamıştır: Bu bahrimde Allah ve Peygamberinin izni olmadan bir tek harf<br/>koymadım. Allah Rasûlü’nün yaptığı duâdan başka bir duâ yapan kimse bid’at îcâd<br/>etmiş olur.<br/>
Büyüklerden biri şöyle demiştir: Kul farzları yerine getirmeye mecburdur. Nâfileleri<br/>
yapmakta ise serbesttir. Mecbûrî olan ibâdetleri yerine getirmek onun için nâfile<br/>yapmaktan daha şerefli ve daha emin bir yoldur. Çünkü nâfile ibâdette kendisine bir<br/>büyüklük şâibesi gelebilir. Bu sebeple Melâmîlerin büyüklerinden bazıları nâfileleri<br/>terk ederek yalnız farzları yerine getirmekle yetinmişlerdir. Bunu da kalplerine bu gibi<br/>bir minnete değer bir şey yaptığı düşüncesiyle gurur geleceği ve samîmî kulluk<br/>duygularını yaralayacağı korkusuyla yapmışlardır.<br/>
<i>Hikem-i Atâiyye</i>’de şunlar kaydedilmiştir: Hevâya uymanın alâmetlerinden biri de<br/>
nâfilelere koşmak ve vâcib olan görevlerine karşı ise tenbellik etmektir. Bu durum da<br/>Allah’ın kendisini koruduğu kimseler hariç, halkın çoğunluğuna hâkimdir. Onlardan<br/>bazıları birçok nâfile yaptığı halde bir tek farz görevini gereği gibi yapmaz.<br/>
