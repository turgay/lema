<a name=8738></a>olmamasından dolayıdır. Bu hitabın kâfirler için olduğu da söylenmiştir.<br/>
<i>“Derhal biz senin perdeni kaldırdık.” </i>“Açtık” yani izale ettik, kaldırdık; basîretinin<br/>
üzerindeki örtünü üzerinden attık. Gıtâ/örtü, âhiretle ilgili olayları örten, görünmez<br/>kılan perdedir. Bu da dünyevî hususlara dalmak, onlarla ülfet etmek ve dikkat<br/>nazarlarını sadece onun üzerine çevirmekle meydana gelen gaflettir.<br/>
<i>Müfradat</i>’ta “Gıtâ/örtü” “kılıfın yaptığı gibi elbise ve benzeri bir şeyle bir şeyin<br/>
üzerinde bulunmaktır” şeklinde tanımlanmıştır. İstiare olarak cehalet mânâsında<br/>kullanılır. Allah Teâlâ: “Yani senin gözünün önündeki cehâlet ve gaflet perdesini<br/>kaldırdık. Daha önce işittiğin her şeyi aynen görür, hakîkatini idrâk edersin”<br/>buyurmaktadır.<br/>
<i>el-Kevâşî</i>’de “ya da kabrin örtüsünü açtık” yani “seni oradan çıkardık” açıklaması<br/>
yer alır.<br/>
<i>“Bugün artık gözün keskindir denir.” </i>Gözlerin/basiretin o gün keskinleşti, etkili/net,<br/>
keskin oldu. Dünyada inkâr ettiğin ve uzaklaştığın şeyi gözlerdeki engelin kalkmasından<br/>dolayı artık görüyorsun. Fakat bu sana yarar getirmez. Bu Allah’ın <i><b>“Bize geldikleri gün<br/>ne kadar iyi işitip görecekler!”</b></i> (Meryem, 19/38) âyetindeki durum gibidir. Ardından<br/>yaratılış veya mânâ itibariyle kabiliyetli olan kişiye basar ve basiret örneğinde olduğu<br/>gibi “keskin” yani “keskin görüşlü” ve “keskin anlayışlı” denir. Katı ve etkili dil için de<br/>“keskin dil” denir. Yani dil, şâyet demir/keskinlik etkisi yapıyorsa böyle denir.<br/>
Âyette şuna işâret vardır: İnsan her ne kadar gayb ve şehadet âleminden yaratılmış<br/>
olsa da başlangıçta ağır basan şehâdettir. Bu da hissi âlemdir ve türlerin farklılığı<br/>olmakla beraber hissiyat âlemi zâhir hislerle görülür. Bu da gayb âlemini idrakten<br/>soyutlanmıştır. Allah’ın gözlerinden örtülerini kaldırıp basiretlerini açtığı bazı insanlar<br/>vardır. Allah onların gözünü keskinleştirir de yolunu görürler ve şerlerden sakınırlar.<br/>Bunlar ehl-i saadetten olan mü’minlerdir. Bazı insanlar da vardır ki Allah, artık o gün<br/>inanmanın bir işe yaramayacağı kıyamet gününde onların basiretlerini, gözlerini<br/>açmıştır. Onlar ise şakâvet ehlinden olan kâfirlerdir.<br/>
<i>Her ne kadar yaptığın kötülük ölçüden çıkmış ve hesapsızsa da<br/>Günahını ikrar ile tevbe edersen kötülükten kurtulursun<br/>Şimdi mademki sulh kapısını açık görüyorsun, durma sulh yap<br/>Çünkü tevbe kapısı belki yarın kapanır.<br/>Şimdi akılla bir olmak, böyle hareket etmek gerekir,<br/>Çünkü yarın dönmeye yol olmayacaktır.</i><br/>
Mü’minlerin emiri <b>Hz.</b> <b>Ali</b> (r.a.), “Gözümden perde kaldırılsa imanımın yakîn<br/>
derecesi değişmezdi” demiştir.<br/>
<i>Cennet ile cehennemin hâlini<br/>Gerektiği şekilde yakînen bildim.</i><br/>
