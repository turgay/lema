<a name=7519></a>sebep olmuştur. Âdem’in durumu ise bunun tam aksidir.<br/>
<i>Âkâmü’l-mercân</i>’da şöyle der: Bil ki, İblis’in göstermiş olduğu bu şüphe onun<br/>
tarafından sırf fiilini mâzur göstermeye yönelik olarak zikredilmiştir. Yoksa Âdem’e<br/>secde etmekten imtina edişi, tamamen kibirden, inkârdan, hased ve yüzçevirmeden ileri<br/>gelmiştir. Böyle olmakla birlikte, bir şüphe olarak ortaya koyduğu mâlum husus da<br/>geçersizdir. Çünkü ateşten yaratılmış olan kendisinin topraktan yaratılmış olan<br/>Âdem’den üstün olduğu düşüncesini bu şüphe üzerine bina etmiş, kendisinden daha<br/>aşağı seviyede zannettiği birine eğilmenin yakışık almayacağı fikrini de bu üstünlük<br/>üzerine bina etmiştir. Oysa bu, birkaç yönden bâtıl bir istidlaldir:<br/>
1- Ateşin tabiatı bozmak ve önüne geleni tüketip itlaf etmektir. Toprak ise böyle<br/>
olmayıp toprağa bir dane atıldığında atılan danenin birkaç katını bitirir. Oysa ateş, hem<br/>tüketip bırakmayan hem de vazgeçmeyen bir yiyicidir.<br/>
2- Ateşin tabiatı hafiflik, kararsızlık ve hiddet iken toprağınki ağırlık, sükûn ve<br/>
sebâttır.<br/>
3- Canlıların azık ve rızkı, giysileri, zinetleri, geçimlerini sağladıkları âletler ve<br/>
meskenler ya toprağın içinde ya da bizzat topraktan oluşur. Ateşte ise bunlardan hiçbiri<br/>oluşmaz.<br/>
4- Toprak canlı için zarûrîdir, ne ondan ne de onun içindekilerden ve ondan<br/>
çıkanlardan kesinlikle müstağnî kalamaz. Ateşten ise hiçbir sınırlama ve istisnâ<br/>olmaksızın müstağnî kalabilir. Bazan insanoğlu da günlerce, hattâ aylarca ateşsiz<br/>kalabilir, herhangi bir zaruret onu ateş bulmaya zorlamaz.<br/>
5- Ateş kendi başına ayakta duramaz, yaşayabileceği ve kendisini taşıyacak bir yere<br/>
muhtaçtır. Oysa toprağın bir taşıyıcıya ihtiyacı yoktur. Öyle ise toprak ihtiyaçsız olduğu,<br/>ateş ise muhtaç bulunduğu için toprak ondan daha kâmildir.<br/>
6) Ateş toprağa muhtaçtır. Toprağın ise ateşe hiçbir ihtiyacı yoktur. Çünkü ateşin<br/>
hayatiyetini sürdürdüğü yer mutlaka ya topraktan olan bir şeydir ya da toprağın<br/>içindedir. Öyleyse ateş toprağa muhtaç, toprak ise ateşten müstağnîdir.<br/>
7-) İblis’in temel maddesi, öz ateş olup bu zayıf bir maddedir ve rüzgâr (<i>hava</i>) onunla<br/>
oynaşır; rüzgar nereye eserse bu da oraya eğilir. Bu sebepledir ki bundan yaratılan<br/>varlıklarda da hevâ özelliği ağır basar. Hava bu ateşi esir edip ona galebe çalar.<br/>Âdem’in maddesi ise güçlü ve havanın gittiği yere eğilmeyen toprak olduğu için o,<br/>hevâsını esir edip ona galebe çalar; nitekim Rabbine dönmüş, O da onu seçkin kılmıştır.<br/>Âdem’in maddesindeki hava çabucak yok olan ârızî bir unsur olduğu için hevâsı da zâil<br/>olmuştur. Böylece, onun aslını ağırlık ve sebat teşkil edip o da aslına dönerken İblis tam<br/>aksi bir yapıya sâhip olmuştur. Her ikisi de kendi asıl ve unsuruna rücû etmiştir; Âdem<br/>kendi hoş, güzel ve şerefli aslına, Lâîn de o kötü ve habîs aslına.<br/>
8- Ateşten yemek pişirme, ısıtma, aydınlatma vb. bazı çıkarlar sağlansa da onda şer<br/>
gizlidir ve bu şerri işlemekten onu ancak söndürüp habsetmek alıkoyabilir. Habseden ve<br/>söndüren biri olmadığı zaman da nesli de ekini de helâk edip gider. Oysa toprakta hayır<br/>ve bereket gizlidir. Hayrı, bereket ve meyvesi altı üstüne getirilip sürüldüğü zaman<br/>
