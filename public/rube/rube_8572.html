<a name=8573></a><img src="RuhulBeyan-8573_1.jpg"/><br/>
<img src="RuhulBeyan-8573_2.jpg"/><br/>
<img src="RuhulBeyan-8573_3.jpg"/><br/>
<img src="RuhulBeyan-8573_4.jpg"/><br/>
Âyette şuna işâret vardır: Tâat, ibadet, farzlar ve nâfileler noktasından farklı olan<br/>
nefisler Allah yolunda savaşmaya veya nefis, şeytan ve dünya ile mücâdele anlamına<br/>gelen cihad-ı ekbere çağrılırlar da, nefsi şehvetlerden alıkoymak, dünyayı ve süslerini<br/>terketmek sûretiyle bu çağrıya icabet ederek, çağrıyı yapana itâat ederek savaşırlarsa<br/>güzel mükâfatı hak ederler. Tâattan ve ibadetten yüz çevirirlerse, Allah onlara dünyada<br/>ve âhirette çekecekleri bir azab verir.<br/>
<i> </i><br/>
<i> </i><br/>
<b>17. Köre vebal yoktur, topala da vebal yoktur, hastaya da vebal yoktur. <i>(Bunlar</i></b><br/>
<i><b>savaşa katılmak zorunda değildirler.)</b></i><b> Kim Allah’a ve Peygamberine itâat ederse,<br/>Allah onu altından ırmaklar akan cennetlere sokar. Kim de geri kalırsa, onu acı bir<br/>azaba uğratır.</b><br/>
<i>“Köre vebal yoktur,”</i><b> </b>geri kalanlara va’d edilen cezayı, zayıf ve özür sahiplerinden<br/>
kaldırmayı bildiren bir ifâdedir. Gözünü kaybetmiş olan âmâya, gazveye katılmadığı<br/>için bir günah yoktur. Çünkü o kişi, kanatları kesilmiş ve bu sebeple kendisini tutmaya<br/>gelen avcıdan kaçamayan bir kuş gibidir. Teklif, yeterli bir gücün olduğu durumlar için<br/>söz konusudur.<br/>
<i>“Topala da vebal yoktur,”</i> ayaklarından birinde veya her ikisinde sürekli bir hastalık<br/>
bulunduğu için topala da günah yoktur. Ayakları olmayan kişiden, abdest alırken bile<br/>ayaklarını yıkaması gerekliliği düşerken cihad mükellefiyeti nasıl düşmesin.<br/>
<i>“Hastaya da vebal yoktur.”</i><b> </b>Kuvvetleri olmadığı için hastalara da günah yoktur. Bu<br/>
gruplardan herbirinin özel olarak sayılması onlara itibar göstermek ve onların<br/>durumlarına önem vermek ve itina göstermek içindir. Ayrıca ruhsat dâiresini<br/>genişletmek kasdedilmiştir.<br/>
Kim Allah’a ve Rasûlüne emir ve nehiyler konusunda, alenî olsun, gizli bir yerde<br/>
olsun itâat ederse Allah O’nu altlarından ırmaklar akan cennetlere koyar.<br/>
Büyüklerden birisi der ki: Cennetin, cennet olarak isimlendirilmesi, Allah’la senin<br/>
aranda bir perde, bir örtü olduğu içindir. Çünkü orası nefislerin isteklerinin bulunduğu<br/>yerdir. Allah sana, seni göstermek istediği zaman, seni şehvetinden alıkor ve şehvetin<br/>perdesini senin gözlerinden indirir. Sen cennette olduğun halde cenneti kaybettin.<br/>Rabbini görmüştün. Senin perden yine senden kaynaklanmaktadır. Kendi güneşine bulut,<br/>yine sensin. Nefsinin gerçeğini anlamaya çalış.<br/>
Kim itâatten yüz çevirirse, derdi tükenmeyen, sıkıntı veren bir azaba maruz bırakır.<br/>
Onun elemi sona ermez. Bu, ye’se düşüren bir azaptır. Allah’ın emrine muhalefet etmek<br/>yüzünden onun cemâlini görme servetinden uzak kalacak, Hz. Peygamberin (s.a.) emrine<br/>
