<a name=3583></a>uğurladı. Yûsuf’u kucağına alıp ağlayarak vedâ etti.<br/>
<i>Gönül senden ayrılmak istemez ama ne edeyim<br/>Günler gönlün isteği gibi devretmez<br/>Rüzgar, gemilerin istediği yönden esmez.</i><br/>
Yûsuf: “Babacığım, ağlamanın sebebi nedir?” dedi. Babası: “Ey Yûsuf, senin bu<br/>
gidişinden gönlüme büyük bir kederin kokusu geliyor. İşin sonu nereye varacak<br/>bilmiyorum. Hiç olmazsa sen beni unutma, ben seni aslâ unutmam.” dedi.<br/>
Unutmak, dostluğun şartlarından değildir. Dostlar unutmazlar. Yâkub (a.s.) Yûsuf’un<br/>
korunması konusunda oğullarına fazlasıyla ısrar ederek tembihledi. Yûsuf’a ikram olsun<br/>diye ve sevinçlerini göstermek için omuzlarında taşımaya başladılar. Böylece onu alıp<br/>götürdüler. Yâkub (a.s.) onların ardından baktı. Kıymetli oğluyla tekrar buluşma<br/>arzusuyla ağlıyordu.<br/>
<i>Servi boylu sevgilim henüz gözden uzaklaştı.<br/>Gönül senin uzaklığını düşünüp söğüt ağacı gibi titremektedir.</i><br/>
Oğulları gözünün önünden kaybolunca Yâkub (a.s.) Kenan’a geri döndü. Kardeşleri,<br/>
Yûsuf’u gözlerden ırak bir yere götürünce babalarının tavsiyelerini bir kenara bırakıp<br/>Yûsuf’u yere attılar ve “Ey yalancı rüyanın sahibi! Nerede sana secde ettiklerini<br/>gördüğün on bir yıldız? Haydi gelsinler de bugün seni bizim elimizden kurtarsınlar.”<br/>diyerek Yûsuf’a eziyet etmeye, onu dövmeye başladılar. Hangi kardeşine sığındıysa,<br/>ondan dayak yedi. Kızgınlık ve kinleri gittikçe artarken, Yûsuf da ah u figan etmeye<br/>başladı ve “Ah babacığım, sana verdikleri sözü ne kadar da çabuk unuttular!<br/>Tavsiyelerini ne çabuk göz ardı ettiler! Keşke şu cariyelerin çocuklarının oğluna<br/>yaptıklarını bilseydin!” dedi.<br/>
<b>Kâşifî </b>der ki: Yûsuf (a.s.)’ı kardeşleri hor ve hakirlik toprağında aç ve susuz yüzüstü<br/>
sürüdüler. Neredeyse helâk olacaktı.<br/>
Bazıları der ki: Rubil, Yûsuf’u yakalayıp yere çarptı ve göğsüne oturdu. Niyeti onu<br/>
öldürmekti. Levi boynunu kırmak için uğraşırken Yûsuf kendisine karşı en merhametli<br/>kardeşi olan Yahuda’ya: “Ey Yahuda, Allah’tan kork da beni öldürmek isteyene mâni<br/>ol!” diye bağırdı. Yahuda’yı bir rikkat ve acıma tuttu. Bunun üzerine: “Siz bana onu<br/>öldürmeyeceğinize dair söz vermemiş miydiniz!?” diye çıkıştı. “Evet, vermiştik.”<br/>dediler. “Öyleyse size bundan daha iyi bir şeyi tavsiye ederim: Onu kuyuya atın!” Bunun<br/>üzerine öfkeleri dindi ve bu tavsiyeye göre hareket ettiler.<br/>
<i>“Kuyunun dibine atmaya ittifakla karar verdikleri zaman”</i> Yûsuf’u kuyunun dibine<br/>
atmaya kesin karar verdikleri zaman yapacakları eziyeti yaptılar.<br/>
Bu kuyu, Yâkub (a.s.)’n Ürdün civarında bir yerleşim birimi olan Ken’an’daki<br/>
evinden üç fersah uzaktaydı. Şeddad bu kuyuyu Ürdün şehirlerini imar ederken<br/>
