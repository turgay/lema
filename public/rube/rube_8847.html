<a name=8848></a><img src="flower_sep.jpg"/><br/>
<img src="RuhulBeyan-8848_2.jpg"/><br/>
nitelendirilerek söylediklerinin gerçek ilimle alâkasının bulunmadığı belirtilmiştir.<br/>
<b>49. Her şeyden de çift çift yarattık ki, düşünüp öğüt alasınız.<br/></b><i>“Her şeyden”</i> yâni mevcudâtın her cinsinden. Burada “şey”den murad ya cins veya<br/>
canlılardır. <i>“Çift çift”</i> iki sınıf ve muhtelif iki nev’i <i>“yarattık.”</i> Bunlar; erkek-dişi,<br/>sema-arz, gece-gündüz, güneş-ay, yaz-kış, kara-deniz, ova-dağ, insan-cin, nur-zulmet,<br/>beyaz-siyah, dünya-âhiret, îman-küfür, saâdet-şakâvet, hak-bâtıl, tatlı-acı, ölüm-hayat,<br/>yaş-kuru, hareketsiz-hareketli, çamurlu (çorak)-münbit, konuşan-susan, hilm-kahr,<br/>cömertlik-cimrilik, utanma-zillet, kudret-acz, kuvvet-zaaf, ilim-cehâlet, sıhhat-hastalık,<br/>zenginlik-fakirlik, gülmek-ağlamak, sevinç-üzüntü, üst-alt, sağ-sol, güney-kuzey, ön-<br/>arka, sıcaklık-soğukluk ve daha pek çoğu...<br/>
<b>Râğıb </b>şöyle demiştir: “İki çift”ten murad şunlar olabilir: Her cins canlının erkek ve<br/>
dişisinden oluşan türü veya bunların her biri, canlılar dışındaki mest-ayakkabı gibi<br/>birbirlerini tamamlayan çiftler yahut da benzerlik ve zıtlıklarıyla bir yakınlığı bulunan<br/>iki nesnenin her biri.<br/>
<i>“Her şeyden iki çift yarattık”</i> âyetiyle dikkat çekilmek istenen husus; her şeyin<br/>
cevher-a’râz, madde ve sûretten oluşturulduğu, hiç bir şeyin Allah’ın sun’undan berî<br/>olmadığı, terkipler hâlinde yaratılan eşyanın bir mürekkibe ve bir Sâni’e/yaratıcıya<br/>ihtiyaç duyduğu ve bunun ise el-Ferdu’s-Samed olan Allah’tan başkası olamayacağıdır.<br/>
<i>“Her şeyden iki çift yarattık”</i> âyetindeki “her şey”den kasıd, âlemde bulunan her bir<br/>
nesnedir. Zirâ her nesne; bir zıddı, benzeri ve terkîbi bulunması, onun bu ilişki ve<br/>terkibinden ayrılmaması hasebiyle bir çifttir. İşte “zevceyn” kelimesi ile bu<br/>kasdedilmiştir. Zira her ne kadar bir nesnenin zıddı veya benzeri bulunmasa da onun,<br/>sûret veya madde olarak birleştiği bir terkibi vardır. İşte bu terkip de o nesne için bir<br/>çift oluşu ifâde eder.<br/>
<b>Harrâz </b>(k.s) şöyle demiştir: Rubûbiyet ve vahdâniyetin en açık belirtisi, ferdâniyetin<br/>
sadece kendisine âid olması için Allah Teâlâ’nın çiftleri yaratmasıdır.<br/>
<i>“Düşünüp öğüt alasınız diye.”</i> Yâni yaptığımız bütün bu göğün sağlam kılınması,<br/>
yerin döşek gibi yayılması, çiftlerin yaratılması gibi fiillerimize bakıp düşünesiniz ve<br/>bunun akabinde de Allah’ın herşeyi yaratıp rızkını verdiğini, ibâdete lâyık olduğunu, bu<br/>yüzden de bütün canlıları tekrar diriltme kudretine sâhip bulunduğunu öğrenerek bu<br/>bilgilerin muktezâsınca âmel edesiniz diyedir.<br/>
Olur ki siz nasihat dinleyici olur ve bilirsiniz ki vahdâniyet havâs-ı mümkinâttan<br/>
değildir. Ayrıca ben vâcib bizzâtım ve vâcib, aded kabul etmez ve parçalara ayrılmaz.<br/>
<i>Hakk’ın zâtı kısımlara ayrılmak ve sayılmaktan münezzehtir</i><br/>
