<a name=3325></a><img src="flower_sep.jpg"/><br/>
Âlimler şöyle der: Yunus (a.s.)’a verilen bu amel, bir kalb ameli olan Allah’ın işleri<br/>
konusunda tefekkürdür. Çünkü hiç kimse organlarıyla bir günde tüm dünyadakilerin<br/>amelini yapamaz. Allah Teâlâ’nın zâtı ise tefekküre sığmaz.<br/>
<i>Mesnevî</i>’de şöyle geçer:<br/>
<i>Hiç bir mahlûk yoktur ki O’nunla ilgisi olmasın.<br/>Ey amca, bu alâka anlatılamaz, keyfiyetsizdir<br/>Bu mânevî ilgiyi, bu bağlılığı akıl nasıl anlayabilir ki,<br/>Çünkü bu akıl, ayrılığa, buluşmaya bağlıdır<br/>Bu sebeple Hz. Mustafa vasiyette bulundu bize:<br/>“Allah’ın zâtından pek bahsetmeyin.” diye<br/>Zâten Allah’ın zâtını düşünmek,<br/>Hakîkatte zâtını düşünmek değildir ki<br/>Çünkü düşünenin zannı ve düşüncesi ancak yola bağlıdır.<br/>O zann ile Allah arasında yüz binlerce perde vardır</i><br/>
<i>et-Te’vîlâtü’n-Necmiyye</i>’de şöyle denilir: Âyette ifâde edilen deneme, iki kısımdır:<br/>
Bir deneme vardır ki saîdlerle ilgili olup güzel deneme şeklinde ortaya çıkar. Hoşbaht<br/>olan kimse, mükevvenâtı değil Hz. Mevla’yı ve en yüce Dost’u aslî arzu ve maksadı<br/>haline getirir. Mevla dışındaki şeyleri ise yine Mevlâ’nın izni, emri ve yasağı ile O’na<br/>yaklaşmak ve kemâlât elde etmek için vesile kılar ve böylece en güzel ameli yapmış<br/>olur.<br/>
Bir kısım deneme de vardır ki, bedbahtlarla ilgili olup kötü deneme şeklinde ortaya<br/>
çıkar. Bunun sebebi de şudur: Bedbaht olan kimse, mükevvenâtı aslî arzu ve maksadı<br/>haline getirir. Onlardan alınan zevk ve lezzetlere bağlanır, onları elde etme hırsının ve<br/>onları kaybetme hasretinin ateşinden kurtulamaz. Allah Teâlâ’nın yüce derece ve<br/>yakınlıklara ulaşması için kendisine nimet olarak verdiği taat ve ilimleri, fânî<br/>gayelerine nail olmak ve nefsânî isteklerini elde etmek için vesile edinir. Böylece de en<br/>kötü ameli işlemiş olur.”<br/>
Allâme Şeyhimiz (Osman Fazlî Efendi) bir yazısında insanların niyetleri konusunda<br/>
özetle şöyle der:<br/>
1. “İnsanın hem kalbiyle hem de diliyle niyet ettiği şey dünya olur. Böyle bir kimse<br/>
niyet ve amel bakımından kötü biridir.<br/>
2. Diliyle niyeti ahiret, kalbiyle niyeti dünya olur. Bu kimse amel ve niyet bakımından<br/>
daha kötüdür.<br/>
3. Hem kalben hem de dili ile niyet ettiği şey ahiretle ilgili olur. Bu kimse amel ve<br/>
niyet bakımından güzel biridir.<br/>
4. Diliyle ve kalbiyle niyet ettiği yüce Allah’ın rızası olur. Böyle bir kimse hem amel<br/>
