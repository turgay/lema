<a name=4268></a><b>İbn Mes’ud</b>’dan rivâyet edilmiştir: “Bal, bedenlerde bulunan bütün hastalıklar için<br/>
şifâdır. Kur’an gönüllerde olanlar için şifâdır. O halde iki şifaya, Kur’an ve bala<br/>sarılın.”<br/>
<i>Meşakkat çok olsa bile nasıl gam yerim<br/>Çünkü hasta canımın şifası sensin</i><br/>
<i>“Elbette bunda” </i>yâni bal arısının durumunda <i>“düşünen bir kavim için büyük bir</i><br/>
<i>ibret” </i>rabbânî kudrete delâlet eden açık delil ve huccet <i>“vardır.”</i><br/>
Yâni o kimseler ki tefekkür ederler ve bilirler ki arı, küçük cismi ve zayıf<br/>
yaratılışıyla bal yapmayı öğrenemezdi. Çünkü bu, ancak diğer uçan böcekler arasında<br/>onu farklı bir yaratılışla yaratanın işidir. İşte bu, ortağı ve benzeri olmayan her şeye<br/>kâdir tek bir yaratıcının varlığına delâlet eder.<br/>
<b>Kâşifî</b>, “<i>düşünen bir kavim için</i>” âyetinin tefsirinde der ki: “İnce sanatların ve işlerin<br/>
tahsis edilmesi üzerinde tefekkür eden bir topluluk, elbette ancak her şeye kâdir ve her<br/>şeyi bilen Allah’ın ilhamıyla O’nun böyle zayıf bir bal arısına nice hikmetler koyduğunu<br/>bilirler. Arı, boyun eğer ve ferman yolundan sapmaz. Kendisine emânet edilen acı<br/>meyveyi yer ve geriye tatlı bal verir. Öyle bir vera‘ ve takvâ sâhibidir ki pak ve saf<br/>olandan başkasını yemez. Bir itâttedir ki aslâ Hakk’ın fermanın tersini yapmaz. Öyle<br/>mekan tutmuştur ki nice fersah uzaklıktaki yerlere gider ve kendi vatanına geri döner. O<br/>kadar temizdir ki pisliklerin üzerine konmaz ve onları yemez. Öyle bir sanat sâhibidir ki<br/>eğer âlemin cümle mîmarları toplansa onun gibi altıgen binâ yapamazlar. İşte böylece<br/>onların balından zâhirdeki eleme şifâ hâsıl olduğu gibi onların durumlarını tefekkürden<br/>bâtın hastalığı olan cehâlete şifa vardır.<br/>
<i>Tefekkür gönlü iyi ve metîn eder<br/>Canın arzusunu bal gibi tatlı kılar<br/>Tefekkür şerbeti canın murâdına ulaşırsa<br/>O şerbetin tadı ebede kadar kalır</i><br/>
<b>Kuşeyrî </b>(r.h.) der ki: “Allah, sünnetini her değerli şeyi hakir şeyde gizlemek sûretiyle<br/>
icrâ etmiştir. İpeği hayvanların küçük ve zayıflarından olan ipek böceğine koymuştur.<br/>Balı, uçan hayvanların en zayıfı olan arıda; inciyi, deniz hayvanlarının en vahşisi olan<br/>sedef denilen hayvanda yaratmıştır. Altın, gümüş ve firuzeyi<a href="RuhulBeyans.html#4269">[166] </a>(gök mavisi renginde<br/>kıymetli bir mâden) taşa koymuştur. İşte bunun gibi ma‘rifet ve muhabbeti de<br/>mü’minlerin kalbine yerleştirmiştir. Onlardan hata eden, âsî olan, durumu bilinen ve<br/>bilinmeyenler vardır.<br/>
<i>Bir kimse ki senin zannınca kötüdür<br/>Bilemezsin ki velâyet sâhibi odur.</i><br/>
