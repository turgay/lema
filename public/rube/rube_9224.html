<a name=9225></a>Çünkü orada hayallerin, vehimlerin delip geçemeyeceği, anlayışların almayacağı<br/>uzaklıklar ve engeller vardır. Sıfatları hakkında: “O evveldir, âhirdir, zâhirdir, bâtındır”<br/>ilâhî beyânıyla zıdlıkların bir araya geldiği varlık konusunda konuşmak nasıl mümkün<br/>olabilir? O bize anlayabileceğimiz kadarıyla hitâb etmiştir.<br/>
<b>Rağıb </b>demiştir ki: Evvel kelimesinin başka mânâları da vardır ve çeşitli şekillerde<br/>
kullanılır. Bu mânâlardan birincisi, O zaman bakımından öncedir. Önce Abdü’l-Melik;<br/>sonra Mansur demiş olman gibi.<br/>
İkincisi, riyâsette baş olmak, diğerlerinin ise onunla aynı hizada bulunmalarıdır. Önce<br/>
emîrin, peşinden vezirin gelmesi gibi.<br/>
Üçüncü mânâ, konum ve nisbet itibariyle önde bulunmaktır. Iraktan çıkan kimse için,<br/>
önce Kadisiye, sonra Feyd’in gelmesi gibi. Burası hacıların yolu üzerinde sahrâda<br/>bulunan bir köydür. Mekke’den çıkan kimse için ise önce Feyd, sonra Kadisiye gelir.<br/>
Dördüncüsü sınaî düzen husûsunda önce olmaktır. Yapılacak olan bir binâ için önce<br/>
temel, sonra katlar gelir.<br/>
Allah’ın sıfatları konusunda “O evveldir” denildiği zaman bunun mânâsı, var olmak<br/>
husûsunda kendisini hiç bir şeyin geçememiş olduğu varlık olmasıdır. Bu da: “O,<br/>kendinden başka hiç bir şeye muhtaç değildir” diyenlerin ve “O, kendi varlığı ile her<br/>şeyden müstağnîdir, hiç bir şeye muhtaç değildir” diyenlerin görüşüne götürür.<br/>
Allah Teâlâ’nın sıfatları konusunda zâhir ve bâtın kavramları, evvel ve âhir gibi<br/>
birbirine bağlı olarak kullanılamaz. “ez-Zâhir”, bizim açık mârifetimize işârettir,<br/>denilmiştir. Böylece yaratılış, insanın baktığı her şeyi Allah’ın varlığına delil olarak<br/>görmesine ve O’nun var olduğuna hükmetmesine yardımcı olur. “<i><b>Gökteki ilah da,<br/>yerdeki ilah da O’dur. O, hakimdir, her şeyi bilendir.</b></i>” (ez-Zuhruf, 43/84) âyet-i<br/>kerîmesinde buyrulduğu gibi. Bu sebeple bazı hikmet ehl-i kişiler şöyle demişlerdir:<br/>Allah’ın mârifetini arayan kişi, O’nunla beraber olan her şeyin mâhiyetini aramak için<br/>ufukları dolaşan kişi gibidir.<br/>
“el-Bâtın” Allah’ın hakîkatiyle mârifetine işârettir. O mârifet de <b>Ebû Bekir</b> (r.a.)’in<br/>
“<i>Ey mârifetinin gayesi O’nu bilmekten âciz olduğunu anlamak olan</i>” sözü ile işâret<br/>ettiği mârifettir. O, âyetleriyle zâhir, zâtiyle bâtındır, denilmiştir. Ayrıca O, bütün eşyayı<br/>kuşatmış ve onları idrak etmiş olmasıyla zâhir, eşya O’nun zâtı tarafından kuşatılmış<br/>olması bakımından da bâtındır. Nitekim “<i><b>Gözler O’nu görmez; halbuki O, gözleri<br/>görür. O, eşyayı pek iyi bilen, her şeyden haberdar olandır.</b></i>” (el-En’am, 6/103) âyet-i<br/>kerîmesinde buyrulduğu gibi. mü’minlerin emîrinden bu iki kelimenin tefsirini gösteren<br/>şu sözler rivâyet edilmiştir:<i> </i>“<i>Kulları O’nu görmedikleri halde onlara tecellî etmiştir.<br/>Onlara tecellî etmeden kendisini onlara göstermiştir.</i>” Bunu anlamak için, <i>Müfredât<br/></i>adlı eserde de işâret edildiği gibi, keskin bir anlayış ve parlak bir akla ihtiyaç vardır.<br/>
Yine O, âhiriyetinin aynında evvel, evveliyetinin aynında da âhirdir. Bâtıniyetinin<br/>
aynında zâhir, zâhiriyyetinin aynında bâtındır. Bir tek yönden ve bir tek itibarla ve bir ân<br/>içinde böyledir. Çünkü O’nun mutlak zâtı bu muhtelif ve birbirine zıt itibarları<br/>gerektirmektedir. Bunun da sebebi, O’nun her şeyi kuşatması ve her şeyden müstağnî<br/>
