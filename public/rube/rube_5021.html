<a name=5022></a><img src="flower_sep.jpg"/><br/>
<img src="flower_sep.jpg"/><br/>
<img src="figure_sep_1.jpg"/><br/>
2- Allâh’ın gadabını celb eden sebeplerden biri de sözünden dönmek ve ahdini<br/>
bozmaktır. Şu halde O’nun rahmetine tâlib olana gereken, istikamet ve sebattır.<br/>
<i>Ezel sabahı deminden tâ ebed akşamının sonuna kadar<br/>Dostluğu ve muhabbeti bir ahid ve bir mîsâk üzere etmek gerek</i><br/>
<i>Fütûhât</i>’ın Tavsiyeler bölümünde der ki: “Hak Teâlâ Mûsâ (a.s.)’a <i>“Bir ümit ve emel</i><br/>
<i>ile sana geleni nasipsiz bırakma. Senden kendisini korumanı isteyeni muhâfaza et.”<br/></i>diye vahyetti.<br/>
Mûsâ (a.s.) seyahatte iken bir şahinin bir güvercini kovaladığını gördü. Güvercin<br/>
Mûsâ (a.s.)’ı görünce ona sığınmak üzere omzuna kondu. Şahin de geldi diğer omzuna<br/>kondu. Şâhin üzerine atlamaya niyetlenince güvercin Mûsâ (a.s.)’ın yeninden içeri girdi.<br/>Şahin açık bir lisan ile Mûsâ (a.s.)’a:<br/>
“Ey İmran oğlu, ben seni kasdederek geldim. Ümidimi boşa çıkarma. Benimle<br/>
rızkımın arasına girme.” diye seslendi. Güvercin ise “Ey İmran oğlu, ben de senden<br/>eman diliyorum, bana eman ver.” dedi. Mûsâ (a.s.): “Bu hususta ne tez mübtelâ oldum,<br/>imtihan edildim!” dedi. Sonra her ikisini de korumak ve ahdini muhâfaza etmek için bir<br/>parça et koparıp şahine vermek üzere elini baldırına uzattı. Güvercin ile şahin: “Ey<br/>İmran oğlu, acele etme, Biz iki elçiyiz. Maksadımız senin ahdinin sıhhatini imtihan<br/>etmekti.” dediler.<br/>
<i>Ey işiten! İşitmek vermez fayda<br/>İşittiğini yapmazsan, işitmiş sayılmazsın.<br/>Sen dünyada âcizsen hayır yapmaktan<br/>Kıyamet gününde bir şey yapamazsın.</i><br/>
3- Dünya malı, aldanmanın, fesâdın ve helâkin sebebidir. Görmez misin ki Fir’avn<br/>
dünyası ile gurûra düştü/aldandı ve helâk oldu. Sâmirî de mücevherlerden böğüren bir<br/>buzağı yaptı ve onunla kavmini ifsâd etti. Eğer İsrâiloğulları Mısır’dan çıktıklarında<br/>yanlarında o ziynetleri götürmeselerdi, buzağıya tapmaktan kurtulurlardı. Bundan dolayı<br/>tevbe etmekle de imtihan olunmazlardı.<br/>
Allah Teâlâ’dan bizi kâmil bir hidayetle kendisine erdirmesini, bizi kapısından geri<br/>
çevirmemesini ve azâbını gerektirecek imtihanlarla bizi denememesini niyaz ederiz.<br/>
<a href="RuhulBeyans.html#5016">[92].</a> Bk. Zebîdî, İthâf, X, 289<br/><a href="RuhulBeyans.html#5017">[93].</a> Tirmizî, Zühd, 56; İbn Mâce, Fiten, 23<br/><a href="RuhulBeyans.html#5019">[94].</a> Bk. Ahmed b. Hanbel, Müsned, Hadis no: 24521<br/>
