<a name=6925></a>Büyüklerden birisi der ki: “Süleyman (a.s.)’ın kusursuz güzel atları vardı. Kuşlar gibi<br/>
kanatları vardı. Namazı geçirme hadisesi gerçekleşince kılıcını çekti ve atların boynunu<br/>kesmeye başladı. Kendisine, “Şimdi sen atlardan vazgeçiyorsun, biz sana rüzgârı binit<br/>olarak verdik” denildi. “Kim Allah için olursa, Allah da onun için olur.” Kim kendi<br/>nazarını terk ederse, Allah Teâlâ’nın nazarı onun gönlüne ilişir. Bir şey terk edip de<br/>onun yerine o terk ettiğinden daha güzeli verilmeyen kimse yoktur.<br/>
Hz. Peygamber (s.a.v.) Ca’fer (r.a.)’i gazveye gönderdi ve ordu komutanlığını ona<br/>
verdi. İslâm sancağı onun elinde idi. Kâfirler saldırdılar ve bir elini kopardılar.<br/>Sancağı diğer eline aldı; tekrar hamle ettiler, diğer elini de kopardılar. Bundan başka<br/>yetmiş küsur yara açtılar bedeninde, şehid dünyadan göçtü. Onu rüyada gördüler. “Allah<br/>sana ne yaptı?” diye sorduklarında şu cevabı verdi: “İki elimin karşılığı olarak Allah<br/>bana iki kanat verdi; onlarla cennette Cebrâil ve Mîkâil ile birlikte dilediğim yere<br/>uçuyorum.”<br/>
Esmâ bint Umeys şöyle dedi: Allah Rasûlü ayakta durmuştu; birden şöyle buyurdu:<br/>
“Ve aleykümü’s-selâm.” Ben “Ey Allah’ın Rasûlü kimin selâmına karşılık veriyorsun?<br/>Ben sana selâm veren kimseyi görmüyorum.” dedim. Hz. Peygamber şöyle buyurdu:<br/>“Ca’fer b. Ebî Tâlib, Cebrâil ve Mîkâil ile birlikte uğradı (onlara selam veriyorum.)”<br/>Ey Ca’fer! Elini verdin, işte karşılığında kanat.” Ey Süleyman! Atlarını verdin, işte<br/>rüzgâr karada ve denizde senin taşıyıcın/hizmetkârın.<br/>
Ey sâdık muhib, riyâzetin gereği olarak gözünü fedâ etmişsen, işte bizim lütfumuz<br/>
senin gözün, fazl ve ihsânımız senin kulağın, keremimiz senin çerağ ve mumun. Hadîs-i<br/>kudsîde şöyle buyrulmuştur: “<i>Onu sevdiğim zaman onun kulağı olurum, benimle işitir.<br/>Gözü olurum benimle görür. Eli olurum, benimle tutar.</i>”<a href="RuhulBeyans.html#6941">[9]</a><br/>
İnsan önce konuşur, sonra bilir, sonra yürür, daha sonra da uçar. Ey miskin! Sen hiç<br/>
günün birinde gönül kuşunun aşağılık nefis kafesinden kurtulmasını ve Hakk’ın rızâsı<br/>göğünde uçmasını; Allah’ın “(<i>Kulum bana yürüyerek geldiği zaman) ben ona koşarak<br/>varırım.</i>”<a href="RuhulBeyans.html#6941">[10] </a>sıvazlaması ile seni karşılamasını arzu etmedin mi?<br/>
<i>Kuzgun gibi leş uğruna aşağılık yerde niçin kalıyorsun?<br/>Tavus gibi kafesi parçala da yükseklere uç</i><br/>
Kafes, beden kalıbıdır ve can kuşu emanettir. Onun kanadı aşktır, uçuşu irâdet; ufuğu<br/>
gayb, menzili ise derttir. Ne zaman ki emânet kuşu bu beşeriyet kafesinden gayb<br/>ufuklarına uçarsa, kudsî âlemin melekleri, bu cemalin şimşeğinden gözleri yanmasın<br/>diye ellerini gözlerine kaparlar.<br/>
<i>et-Te’vîlâtü’n-Necmiyye</i>’de der ki: Allah “<i>Sabah gidişi bir aylık mesafe, akşam</i><br/>
<i>dönüşü yine bir aylık mesafe olan rüzgârı da Süleyman’a (onun emrine) verdik” </i>sözü<br/>kalbe, onun ruhlar alemindeki seyrine, nefsin kesafetine ve seyirde yavaşlığına göre<br/>kalbin letâfeti sebebiyle seyrinin hızlı olmasına işâret etmektedir. Çünkü seyirde nefsin<br/>bineği bedendir. Beden ise kesif ve yavaştır. Seyirde kalbin bineği ilâhî cezbedir. Bu da<br/>
