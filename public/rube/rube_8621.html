<a name=8622></a>Bu misâli Cenâb-ı Allah, peygamberin ashâbı için kullanmıştır. Şöyle ki onlar, İslâm<br/>
dîninin yayılmaya başladığı ilk zamanlarda az sayıda idiler. Daha sonra sayıları arttı,<br/>güçlendiler ve durumları gün geçtikçe gelişti ve ilerledi. Neticede bu hâlleri, insanların<br/>çok hoşuna gitti. Tevrat’ta şöyle yazılı olduğu söylenir: “Ekinin bittiği gibi büyüyüp<br/>gelişen bir topluluk çıkacak ki onlar iyiliği emredip kötülükten nehyedecekler.”<br/>
<i>Es’ile-i Mukhıme </i>isimli eserde bu konuda şunlar zikredilmektedir: Bu âyette niçin<br/>
Allah Teâlâ’nın sahâbe-i kirâmı filizlerini çıkaran bir ekinle misallendirip atlara veya<br/>pek çok ürünü olan, büyük ağaçlara benzetmediği sorulabilir. Böyle bir sorunun cevabı<br/>şudur: Sahâbe, işin başında sayıca az idiler. Daha sonraları sayıları arttı ve çoğaldılar.<br/>Bu durum aynı şekilde, başlangıçta küçük ve zayıf olup zaman geçtikçe büyüyüp<br/>gelişen, filizlerini çıkaran ve çoğalan “ekin”de görülmektedir. Ekin hasad edilir sonra<br/>yine ekilir, biter. İşte bunun gibi müslümanlardan da bazıları vefat eder, sonra onun<br/>yerine başkaları geçer. Büyük ağaçlar ise böyle değildir, uzun yıllar olduğu gibi kalır.<br/>Ayrıca bir tek tohumdan pek çok başak çıkar. Bu durum ise ekin dışındaki şeylerde<br/>mevcud değildir.<br/>
Ashâbın amelleri gibi sayıları da çoğalıyordu. Mesela Hz. Hüseyin (r.a.) ile birlikte<br/>
ev halkının büyük çoğunluğu şehit edildi. Sadece yaşının küçüklüğü sebebiyle oğlu<br/>Zeynelâbidin Ali (r.a.) hayatta kalabildi. Allah Teâlâ’nın bir ikrâmı olarak onun<br/>neslinden pek çok insan geldi. Yezîd b. Mühelleb’in de kardeşleri ve çocukları<br/>öldürülmüştü. Onun sülalesinden geriye kalanlar içerisinde yirmi küsur sene boyunca<br/>hiç kız çocuğu dünyaya gelmedi ve hiç bir erkek çocuğu da ölmedi.<br/>
<b>İkrime</b> (r.a.) bu âyeti şöyle tefsir eder: Allah Teala <b>Ebû Bekir </b>(r.a.) ile o ekinin<br/>
dallarını çıkardı, <b>Ömer </b>(r.a.) ile onu kuvvetlendirdi, <b>Osman </b>(r.a.) ile bu ekin kalınlaştı,<br/><b>Ali </b>(r.a.) ile ise gövdesi üzerine dikildi.<br/>
“Gayz”, en şiddetli öfke hâlidir. İnsanın kalbindeki kan damarlarının çok hızlı atması<br/>
dolayısıyla hissettiği kızgınlıktır. Bu ifade, sahâbenin az iken çoğalması ve muhkem hale<br/>gelmesi bakımından ekine benzetilmesinin illetidir. Yani “Allah onları; Mekke<br/>müşriklerini, Arap ve Acem tüm kâfirleri öfkelendirmek için büyüyüp gelişme ve<br/>kuvvet itibariyle ekin gibi kıldı” anlamına gelir.<br/>
Hz. Ömer (r.a.)’ın İslâm ile şereflendiğinde Mekke halkına söylemiş olduğu<br/>
“Bugünden itibaren biz Müslümanlar Allah’a gizli olarak değil, açıktan ibadet<br/>edeceğiz” sözü kâfirleri öfkelendiren hâdiselerden sadece bir tanesidir.<br/>
Hadis-i şerifte şöyle buyrulur: <i>“Ümmetim içerisinde onlara karşı en merhametli</i><br/>
<i>olanı Ebû Bekir’dir. Allah’ın dîni konusunda en kuvvetli olanları Ömer’dir. Haya<br/>bakımından en sadık olanları Osman’dır. Hüküm vermede en isâbetli olanları Ali’dir.<br/>Kur’ân’ı en iyi okuyanları<b> </b>Übey b. Ka‘b’dır. Miras hukukunu en iyi bilenleri Zeyd b.<br/>Sâbittir. Helal ve haramı en iyi bilenleri Muaz b. Cebel’dir. Ebu Zerden daha doğru<br/>sözlüsünü hiçbir ağaç gölgelendirmemiş ve hiçbir toprak parçası taşımamıştır. Her<br/>ümmetin bir emîni (güvenilir kimsesi) vardır. Bu ümmetin emîni de Ebû Ubeyde b.<br/>Cerrâh’tır.”</i><a href="RuhulBeyans.html#8625">[153]</a><br/>
