<a name=6378></a>ayağa kalktı ve şöyle dedi: “Ey Allâh’ın Rasûlü, ben kendisine güzel ses sevdirilen bir<br/>adamım. Cennette güzel ses var mı?” diye sordu. Rasulllah (s.a.): “<i>Evet, canım kudret<br/>elinde olan Allâh’a yemin olsun ki noksanlardan münezzeh olan Allah cennetteki bir<br/>ağaca: “Benim ibâdet ve zikrim ile meşgul olup saz ve çalgı âletlerinin seslerini terk<br/>eden kullarıma (güzel sesler) dinlet!” diye vahyeder. O da yaratılmışların benzerini<br/>asla işitmedikleri Rabbin tesbîh ve takdisine dâir (çok hoş) bir ses çıkarır</i>.”<a href="RuhulBeyans.html#6385">[13]</a><br/>
Hak dostları kıyâmet günü cennet bahçelerinde üns ve muhabbet fesleğenleri arasında<br/>
mutluluk ve neşe içinde güzel ve hoş sesleri işitirler. Bu esnada Davud (a.s.)’a şöyle<br/>nidâ edilir: “Ey Davud! Sana vermiş olduğumuz gönül çekici nağme ve coşturucu<br/>sesinle Zebur’u oku. Ey Musa! Tevrat’ı tilâvet et. Ey Îsâ! İncil’i okumakla meşgul ol. Ey<br/>Tûbâ ağacı, gönülleri süsleyen o sesinle bizi tesbihe başla. Ey İsrafîl! Sen de Kur’ân’ı<br/>okumaya başla.”<br/>
<b>Evzaî</b> der ki: “Allâh’ın yarattıkları arasında İsrafil (a.s.)’dan daha güzel sesli biri<br/>
yoktur. O sesini dinletmeye başladığı zaman yedi kat göklerin ehli namaz/duâ ve<br/>tesbihlerini keser.”<br/>
Ey Firdevs cennetinin ay yüzlü güzelleri! Niçin oturuyorsunuz, kalkın ve dostları<br/>
karşılayın. Ey parlak misk ve anber kâfurlu tepeler! Bizi arzulayan dostlarımıza güzel<br/>kokuları saçın. Ey dünyâda gam çeken dervişler! Sıkıntı ve meşakkat sona erdi, mutluluk<br/>ağacı meyve verdi. Kalkın ve eğlenin. Firdevs cennetinde, üns ve muhabbet<br/>halvethânesinde naz ve nîmet içinde olun. Ey müşâhede meclisinin mestâneleri, ey aşk<br/>meyinin mahmurları! Ey aşk yangınları; seher vakitlerinde rükû ve secdelerde<br/>gözlerinizden kanlar akıttınız, gönüllerinizi bize kavuşma ümidiyle teskin ettiniz. Artık<br/>bizim müşâhedemizle sükûna ereceğiniz an geldi. Üzerlerinizdeki gam yükünü atın ve<br/>mutlulukla gününüzü gün edin. Ey tâlibler, sakin olun, çünkü cemâlimizi müşahede anı<br/>yakındır. Ey gece yürüyenler, sükûnet bulun, zira sabah yakındır. Ey bizi arzulayanlar,<br/>coşun, çünkü cemâl-i ilâhîyi müşâhede ânı yakındır.<br/>
Perde kaldırılır, Allah Tebâreke ve Teâlâ cennet bahçelerinden bir bahçede onlara<br/>
tecellî eder ve şöyle buyurur: “Size verdiği söze sâdık olan ve üzerinizde nîmetimi<br/>tamamlayan Benim. Burası Benim kerem ve ikram yerim. Benden dilediğinizi isteyin.”<br/>
<b>Abdullah Ensârî</b> der ki:<br/>
<i>Perdeyi kaldırdığın gün aradan, devranı zebûn edersin<br/>Ey Rabbim! Güzelliğini fazla artıracak olursan, gönülleri kan edersin!</i><br/>
Sözün özü şudur: Cennette tecellî nurlarını müşâhede etmekten sonra en şerefli lezzet,<br/>
güzel ve hoş sözü dinlemek olacaktır. Bu sebeptendir ki o aziz (Ankaravî) <i>Mesnevî<br/>Şerhi</i>’nde şöyle demiştir: “İşitmek, dünyânın mihnet ve meşakkat arttırıcı çölünde<br/>kalmış olanlara, nurlu cennetin mâmûrluk veren işret ve safasını hatırlatan bir<br/>münâdîdir.”<br/>
<i>Mesnevî</i>’de der ki:<br/>
