<a name=2337></a><img src="flower_sep.jpg"/><br/>
<img src="RuhulBeyan-2337_2.jpg"/><br/>
<img src="RuhulBeyan-2337_3.jpg"/><br/>
kendilerine peygamber gönderilenlerle alâkalıdır. Ayette “risâlât” (vahyettikleri)<br/>şeklinde çoğul olarak getirilmesi, akaid, mev‘izalar ve hükümler gibi ihtiva ettiği konu<br/>ve mânâların çeşitli olması sebebiyledir. Yâhut da bu kelimeyle Nûh (a.s.)’a ve ondan<br/>önceki peygamberlere vahyedilenler kastedilmiştir. Şît (a.s.)’a indirilen elli sayfalık<br/>suhuf ile İdris (a.s.)’a indirilen otuz sahifelik suhuf bunlardandır.<br/>
<i>“Size öğüt veriyorum” </i>Bu öğüt, özellikle sizin fayda ve menfaatiniz içindir. Çünkü<br/>
nice nasihat vardır ki, nasihat eden de ondan istifade eder. Burada durum böyle değildir.<br/>
Risaleti tebliğ etmekle nasihat etmek arasında şu fark vardır: Risaleti tebliğ etmenin<br/>
mânâsı, peygamberin Allah’ın koyduğu bütün mükellefiyetleri ve hükümleri tanıtmaktır.<br/>Nasihat ile ise itaata teşvik, günahlardan sakındırmak ve ahirette faydası olacak amel<br/>işlemeye irşad etmek kastedilir.<br/>
<b>Haddâdî</b>, tefsirinde şöyle der: Nasihat, söz ve fiilden kin ve hileyi çıkarmaktır.<br/><i>“ve Allah tarafından, sizin bilmediğiniz şeyleri biliyorum.” </i>Yani, sizin bilmediğiniz,<br/>
Allah’ın düşmanlarına karşı olan kahredici gücü ile şiddetli yakalayışını ve azabının<br/>günahkâr topluluklardan geri çevrilmediğini biliyorum.<br/>
Denildiğine göre Nûh (a.s.)’ın kavmi, kendilerinden önce üzerlerine azab inen bir<br/>
topluluk duymamışlardı. Bu yüzden gafil yaşıyorlar ve kendilerini emniyette<br/>görüyorlardı. Nûh (a.s.)’ın vahiy yoluyla bildiklerini bilmiyorlardı.<br/>
<b>63. <i>(Allah’ın azabından) </i></b><b>sakınıp da rahmete nâil olmanız ümidiyle, içinizden sizi</b><br/>
<b>uyaracak bir adam vasıtasıyla size bir zikir <i>(kitap)</i></b><b> gelmesine şaştınız mı?”</b><br/>
Size yapılacak uyarı sebebiyle “<i>sakınıp da rahmete nâil olmanız”</i> sakınmanız ve<br/>
takvânız sebebiyle rahmetin size ulaşması<i> “ümidiyle, içinizden sizi uyaracak” </i>küfür ve<br/>isyanın sonundan sakındıracak <i>“bir adam vasıtasıyla” </i>yani, kendi cinsinizden bir<br/>adamın lisanı ile tüm işlerinizin maliki ve sizi besleyip terbiye eden “<i>Rabb’inizden size<br/>bir zikir” </i>vahiy veya öğüt<i> “gelmesine şaştınız mı?</i>” böyle bir şeyi imkansız mı<br/>gördünüz?<br/>
Nûh kavmi, insanlardan birinin peygamber olmasına şaşıyorlardı. Allah Teâlâ<br/>
kudsiyet ve noksanlardan münezzeh olmanın nihayetinde, insan ise bağlılık ve<br/>bulanıklığın son noktasında olduğu için Allah ile insan arasında münasebet olmadığını<br/>söylüyorlardı. Nûh (a.s.) onların bu düşüncelerine karşı çıktı. Çünkü Allah Teâlâ’nın<br/>beşeri, vasıtasız olarak emirleriyle mükellef kılması için başka bir yol yoktur. Çünkü<br/>Allah’ın azamet ve kibriyâ perdesi, Allah ile insanlar arasında feyiz verme ve almanın<br/>gerçekleşmesine manidir. Bu sebeple Allah Teâlâ kullarını mükellef tutmak için iki yönü<br/>olan bir beşeri peygamber gönderdi: Tecerrüd ve ruhâniyetinin saflığı yönü ile gayb<br/>
