<a name=8040></a><img src="RuhulBeyan-8040_1.jpg"/><br/>
<img src="RuhulBeyan-8040_2.jpg"/><br/>
<img src="RuhulBeyan-8040_3.jpg"/><br/>
Şâir der ki:<br/>
<i>Bedenimdeki her kıl onun hediyesidir.<br/>Her bir kılım için neden şükretmeyeyim?<br/>Göz, ağız, kulak ne varsa hepsini sana verdi,<br/>Eğer akıllıysan, onun istemediğini dinleme.</i><br/>
<i> </i><br/>
<b>24. Yoksa onlar, <i>(senin için)</i></b><b> Allah’a karşı yalan uydurdu mu derler? Allah dilerse</b><br/>
<b>senin kalbini de mühürler. Ve Allah bâtılı yok eder; sözleriyle hakkı ortaya koyar.<br/>Şüphesiz O, kalplerde olanları bilendir.</b><br/>
<i>“Yoksa onlar” </i>Mekke kâfirleri, senin için Muhammed <i>“Allah’a karşı” </i>peygamberlik<br/>
iddiâsıyla ve Kur’an okuyarak <i>“yalan uydurdu mu derler?”</i><br/>
Bu ifâde geride 21. âyetteki <i><b>“yoksa onların ortakları mı var?”</b></i> sözünden idrâb; yani<br/>
oradaki ifâdeden sarf-ı nazarla yeni bir söze başlamaktır. Buradaki “hemze” sitemli<br/>inkâr içindir. Sanki şöyle denmiştir: Peygamber (s.a.) gibi birine iftirâ mı nisbet<br/>ediyorlar. Özellikle yalanın en büyüğü ve en çirkini olan Allah’a iftirâ?<br/>
İftirâ ile yalan arasındaki fark şudur: İftirâ kişinin kendinden bir şeyler uydurmasıdır.<br/>
Yalan ise bu konuda bazen başkasını taklidden ibâret de olabilir.<br/>
<i>“Allah dilerse senin kalbini de mühürler.” </i>Bu ifâde, müşriklerin sözlerinin bâtıl<br/>
olduğuna delildir. Şu vechile ki, Peygamber (s.a.) şâyet Allah’a iftirâ etseydi, Allah onu<br/>bu durumdan kesinlikle men ederdi. Bunun izâhı şöyledir: Kur’an’ın Allah’a iftirâ<br/>olduğunu iddiâ etmek müşriklerin sözüdür. Onlar bu sözleriyle, “Allah bu Kur’an’ın<br/>peygemberden sudûr etmesini değil aksine sudûr etmemesini dilemektedir”<br/>demektedirler. Bunun gereği olarak Yüce Allah’ın onu bu işten kesin bir şekilde men<br/>etmesi gerekir. Sanki şöyle denmiş olmaktadır: Şâyet bu Kur’an Allah’a iftirâ olsaydı<br/>Allah bu Kur’an’ın Peygamber’den meydana gelmemesini dilerdi. Bunu dileyince de<br/>senin kalbini mühürlerdi. Böyle olunca artık senin kalbine Kur’an’ın mânâlarından bir<br/>mânâ gelemez. Hatta sen Kur’an harflerinden bir harf bile okuyamaz, konuşamazsın.<br/>Halbuki gerçek böyle değildir. Vahiy tabii seyri içerisinde zaman zaman, peyderpey<br/>gelmeye devam etmektedir. Bu da Kur’an’ın Allah katından olduğunu açık bir şekilde<br/>ortaya koymaktadır.<br/>
<i>et-Te’vilâtü’n-Necmiyye</i>’de şöyle denmiştir: Yani ey Muhammed (s.a.)! Şâyet sen<br/>
Allah’a iftirâ etmiş olsaydın Allah senin kalbini mühürlerdi ve kendi mesajını oradan<br/>götürürdü. Fakat sen Allah’a karşı yalan uydurup iftirâ etmedin, Allah’da senin kalbini<br/>mühürlemedi.<br/>
