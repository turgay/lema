<a name=6342></a><img src="flower_sep.jpg"/><br/>
<img src="RuhulBeyan-6342_2.jpg"/><br/>
<img src="RuhulBeyan-6342_3.jpg"/><br/>
<b>68. Allah’a karşı yalan uyduran yahut kendisine hak gelmişken onu yalan</b><br/>
<b>sayandan daha zâlimi kimdir? Cehennemde kâfirlere yer mi yok!</b><br/>
Bir olup hiç bir şeye ihtiyacı olmadığı ve her şey O’na muhtaç olduğu halde<i> “Allah’a</i><br/>
<i>karşı yalan uyduran”</i> yâni Allah’ın ortağı ve eşi olduğunu iddiâ eden<i>“yahut kendisine<br/>hak gelmişken” </i>Allah’ın Rasûlü Muhammed (s.a.)’i tekzîb ederek, sırf inadından<br/>dolayı hiç düşünmeden “<i>onu” </i>ya da<i> </i>getirdiği Kur’an’ı “<i>yalan sayandan daha zâlimi<br/>kimdir?”</i><br/>
“<i>Kendisine hak gelmişken</i>” ifâdesinde, onları düşüncesizlik ve bilgisizlikten dolayı<br/>
aşağılama vardır; çünkü Kur’ân’ı ilk işittiği anda hiç düşünmeden yalanlamak inaddan<br/>kaynaklanır; bu da aşağı kimselerin bir özelliğidir.<br/>
<i>“Cehennemde kâfirlere yer mi yok!”</i> Kâfirlerin varacağı durak cehennem değil<br/>
midir? Bu, onların ikâmet yerlerinin cehennem olacağının ifâdesidir. Çünkü istifhâm-ı<br/>inkârî hemzesi, nefiy edatına dâhil olunca olumlu bir mânâ ifâde eder. Yâni kâfirler,<br/>Allah Teâlâ’ya iftirâ ettikleri ve açıkça hakkı yalanlayıp tekzîb ettikleri için<br/>cehennemde ikâmet etmeyi ve ebedî kalmayı hak etmişlerdir. Yahut da bu hemze, onların<br/>iftirâ ve yalanlama cüretlerini uzak görme ve inkârdır. Yâni onlar, cehennemde kâfirler<br/>için ebedî bir ikâmet yeri olduğunu bilmediler mi ki, bu suçları işlemeye cesâret<br/>edebiliyorlar?<br/>
<i>et-Te’vîlâtü’n-Necmiyye’</i>de der ki: Kendisinde Allah’la beraber bir hal, bir vakit, bir<br/>
keşif veya bir müşâhede olduğunu iddiâ etmek sûretiyle “<i>Allah’a iftirâ edenden daha<br/>zâlim kim vardır?</i>” Onlar, açıkça günah bir fiil işledikleri zaman derler ki:<br/><i><b>“Babalarımızı bu fiil üzere bulduk” </b></i>(el-Mâide, 5/104). Bu, şuna işâret eder: Her şeyi<br/>mübâh gören bir fırka (<i>İbâhiyye</i>) ile zamanımız iddiâcılarının çoğu, kendilerinden<br/>sünnet ve şeriata muhâlif bir şey sâdır olunca derler ki: Şeyhlerimizi biz bu fiil üzere<br/>bulduk, Allah bize bunu emretti, Allah’a yakınlığımızdan ve velâyetimizin kuvvetli<br/>oluşundan dolayı bu fiillerimiz bize Allah’tan verilmiştir; bize zarar vermez, bilakis<br/>bize fayda ve menfaat sağlar. <i>“Yahut kendisine hak” </i>yâni şeriat, meşâyihin tarikatı ve<br/>onların sîreti kendisine<i>“gelmişken </i>“<i>yalan sayandan daha zâlimi kimdir? Cehennemde<br/>kâfirlere</i> <i>yer mi yok!”</i> Yani, mânâsız iddiâ ve iftirâlarla, yalan dâvâlarla din, İslâm,<br/>şeriat ve tarikat nimetlerine küfrân-ı nimette bulunanlar için nefis cehenneminde bir<br/>hapis yeri vardır.<br/>
<b>Hâfız</b><i> </i>der ki:<br/>
<i>Müddeî, gelip sırları temaşa etmek istedi<br/>Gayb eli geldi, nâ-mahrem olanın sînesine vurdu</i><br/>
