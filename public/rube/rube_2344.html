<a name=2345></a><img src="flower_sep.jpg"/><br/>
<img src="RuhulBeyan-2345_2.jpg"/><br/>
<img src="RuhulBeyan-2345_3.jpg"/><br/>
durumunuzu düşünün, Allah Teâlâ’nın sizi başkalarının yerine getirmesini hatırlayın.<br/>
<i>et-Te’vîlâtü’n-Necmiyye</i>’de şöyle denilmiştir: Allah Teâlâ yaratılanların bir kısmını,<br/>
diğer bir kısmından sonra getirmiş ve hepsini yeryüzünde halifeler kılmıştır. Onlardan<br/>bir cins yok olur olmaz, onların yerine yine aynı cinsten başka bir kavmi getirmiştir.<br/>Aynı şekilde gaflet ehlinden bir grup yok olduğu zaman aynen onlar gibi başkalarını<br/>getirir. Vuslat ehlinden bir grup ortadan kalkınca yine yerlerine vuslat ehlinden başka<br/>bir grup getirir.<br/>
<i>“Ve yaratılışta”</i> benzersiz olarak yaratmakta ve şekil vermekte veya insanlar içinde<br/>
<i>“sizi onlardan”</i> boy ve kuvvet bakımından<i> “üstün kıldı.” </i>Çünkü Âd kavmi, uzun boylu<br/>ve güçlü kuvvetli idiler. Zamanlarında onlar gibi büyük vücudlu kimse yoktu. Onların<br/>boyu uzun olanları, yüz arşın, kısa olanları ise altmış arşındı.<br/>
<b>Vehb </b>demiştir ki: Onlardan birinin kafası, bir kubbe gibiydi. Gözleri ve burun<br/>
delikleri de yırtıcı kuşların yuva yapacağı kadar büyüktü.<br/>
Ayetin işârî yorumu şöyledir: Allah Teâlâ, bir kavmi öncekilere nazaran yaratılışta iri<br/>
yaptığı gibi, bir kavmi de öncekilere göre ahlak bakımından üstün kılmıştır. Bedenlerine<br/>göre şahıstan şahısa bir farklılık meydana getirdiği gibi manevî değerler bakımından da<br/>kavimden kavime farklılık yaratmıştır.<br/>
<b>Ferezdak</b>, şöyle der:<br/>
<i>İsim ve künyeleri birbirine benzeyen çok kimse vardır.<br/>Fakat yaratılış bakımından birbirlerinden ayrılmaktadırlar.</i><br/>
Yine bu mânâda <b>Hâkânî</b> de şöyle der:<br/>
<i>Kamışlıkta bütün kamışlar aynı renktedir, ancak<br/>Birinden şeker elde edilir, diğerinden hasır</i><br/>
<i>“O halde Allah’ın nimetlerini hatırlayın ki” </i>nimetleri anmak sizi şükre götürsün.<br/>
Şükür de sizi zorluklardan kurtuluşa ve istenilen gayeye ulaştırır. Böylece <i>“kurtuluşa<br/>eresiniz.”</i><br/>
<b>70. Dediler ki: Sen bize tek Allah’a kulluk etmemiz ve atalarımızın tapmakta</b><br/>
<b>olduklarını bırakmamız için mi geldin? Eğer doğrulardan isen, bizi tehdit ettiğini<br/><i>(azabı) </i></b><b>bize getir.</b><br/>
Kavminin taklîde sarılmaktan başka verecek cevapları kalmayınca bu yüce nasihatlara<br/>
