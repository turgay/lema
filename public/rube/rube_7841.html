<a name=7842></a><img src="flower_sep.jpg"/><br/>
<img src="RuhulBeyan-7842_2.jpg"/><br/>
<img src="RuhulBeyan-7842_3.jpg"/><br/>
<img src="RuhulBeyan-7842_4.jpg"/><br/>
hayranlığın bir türlü dinmek bilmez. Bunları hiç hatırından çıkarmazsın. Şöyle güzeldi<br/>böyle güzeldi diye ömrün boyunca anlatırsın. Oysa çok daha muazzam ve benzeri<br/>yaratılmamış bir eve, yâni kâinâta bakıp duruyorsun ama onun hakkında hiç kelâm<br/>etmiyorsun. Gönlün ona iltifat etmiyor; ondaki enteresan özellikler hakkında hiç<br/>düşünmüyorsun! Bu durum, insanı müşâhede etmekten alıkoyan bir kalp körlüğünden<br/>başka bir sebepten değildir. Ne güzel söylemişler:<br/>
<i>Akıl sahipleri nazarında yeşil ağaç yaprağının her biri,<br/>Yaratıcının mârifet defterinden bir varaktır.</i><br/>
Bu mertebeyi elde etmek için ona ulaştıran sebeplere yapışmak kaçınılmazdır.<br/>
Bunların en büyüğü de o Müfettihu’l-ebvâb’ı yâni bütün kapıları açanı, kapıyı açana<br/>dek, her an zikretmektir.<br/>
<i> </i><br/>
<b>82. Onlar yeryüzünde gezip dolaşmadılar mı ki, kendilerinden öncekilerin sonu</b><br/>
<b>nasıl olmuştur, görsünler! Öncekiler bunlardan daha çoktu, kuvvetçe ve<br/>yeryüzündeki eserleri bakımından da daha sağlam idiler. Fakat kazandıkları şeyler<br/>onlara asla fayda vermemiştir.</b><br/>
<i>“Onlar yeryüzünde”</i> Âd ve Semud diyarında “<i>dolaşmadılar mı ki,” </i>yâni senin<br/>
kavmin olan Kureyş öylece oturup hiç yolculuğa çıkmadılar, hiç gezmediler mi ki,<br/><i>“kendilerinden öncekilerin” </i>Âd ve Semûd gibi helâk olmuş milletlerin<i> “sonu nasıl<br/>olmuştur, görsünler!” </i>Görüp de ibret alsınlar. Bu son kısım sorunun cevabıdır.<br/><i>“Öncekiler bunlardan daha çoktu, kuvvetçe ve yeryüzündeki eserleri bakımından da<br/>daha sağlam idiler.”</i>Bunlar (Kureyş), bölgenin çeşitli boylarına gidip dolaşıyorlardı.<br/>Suriye ve Yemen taraflarına sefer düzenliyorlardı. Geçmiş milletlerden yalancı<br/>olanların serildikleri yerleri, bıraktıkları kalıntıları gözlemliyorlardı. O halde ey<br/>Muhammed! Böyle bir azaptan sakınsınlar da seni tekzip etmesinler!<br/>
Bunu belirttikten sonra geçmiş milletlerin başlarına gelenlerin niçin geldiğini, böyle<br/>
bir âkıbete niçin dûçar olduklarını göstermek üzere buyuruyor ki: Hem bu milletler,<br/>senin kavminden sayıca daha fazla, yine sayıca ve bedenen senin kavminden daha güçlü<br/>idi. Bıraktıkları bina, saray, masna‘ gibi kalıntılar bakımından da. Masna’ ve masnu’,<br/>havuz gibi bir şey olup yağmur suları oraya toplanır. Yâni su tankı demektir. Buna<br/>“sahrîc” de denir. Türk halkı buna genelde yanlış bir telaffuzla “sarnıç” derler.<br/>Akarsuların ve kuyuların azlığı sebebiyle Arap kentlerinin çoğu böyle şeylere muhtaçtı.<br/>
