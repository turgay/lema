<a name=3744></a><img src="RuhulBeyan-3744_1.jpg"/><br/>
<img src="RuhulBeyan-3744_2.jpg"/><br/>
<img src="RuhulBeyan-3744_3.jpg"/><br/>
<b>İbn Abbas </b>(r.anhümâ)’nın şöyle dediği rivâyet edilir: “Yûsuf (a.s.)’a üç yerde cezâ<br/>
verilmiştir:<br/>
1- Züleyhâ’yı arzuladığı için zindana atılmıştır.<br/>2- <b>“<i>Beni efendinin yanında an</i></b><b>.”</b> (Yûsuf, 12/42) dediği için zindanda birkaç yıl daha<br/>
kalmıştır.<br/>
3- <i>“Siz hırsızsınız.”</i> dediği zaman kardeşleri <i>“Daha önce onun kardeşi (Yûsuf) de</i><br/>
<i>çalmıştı.”</i> diyerek bu suçlamayı kendisine iâde etmiş oldular.”<br/>
<i>“Allah, sizin anlattığınızı çok iyi bilir!”</i> Yani, Allah bu meselenin sizin anlattığınız<br/>
şekilde olmadığını, ikimizin de hırsızlık etmediğimizi, bunun bir iftirâdan ibaret<br/>olduğunu, ilim mertebelerinin en yükseğine varan bir bilgiyle bilmektedir. Bu mânâya<br/>göre <i>‘çok iyi bilir’ </i>ifadesi sâdece mübâlağa içindir. Yoksa Cenâb-ı Hakk’ın ilminin<br/>onların ilminden üstün olduğunu göstermek için değildir. Çünkü bu konuda onların<br/>hiçbir bilgileri yoktur.<br/>
<i>el-Bahr</i>’de der ki: Bunun anlamı şudur: “Allah sizin anlattığınızın iç yüzünü sizden<br/>
daha iyi bilir. Çünkü O her şeyi aslî hüviyeti ile bildiği gibi Bünyamin’in hırsızlığını<br/>kendisine bağladığınız kardeşinin hırsızlığı meselesinin mâhiyetini de bilir.”<br/>
Buna göre “daha iyi bilir” lâfzı üstünlük mânâsında olmuş oluyor. Eğer: “Onların<br/>
hiçbir bilgisi olmadığı halde Allah’ın ilmini onlarınkinden üstün tutmak, ilim konusunda<br/>onların Allah’la ortak olmaları anlamına gelmez mi?” diye sorulursa şöyle cevap<br/>veririz:<br/>
Onların ilim sahibi olduklarına dâir bir iddiâ taşımaları bile mezkûr ortaklık için<br/>
yeterlidir. Çünkü onlar bu konuda bilgi sahibi olduklarını iddia etmektedirler. Bakın<br/>nasıl kesin bir ifade ile: <i>“Daha önce kardeşi de çalmıştı.” </i>diyorlar. Nitekim <b>Müftî<br/>Sa‘dî </b><i>Hâşiye</i>’sinde böyle geçmektedir.<br/>
Rivâyete göre onlar Bünyamin’in serbest bırakılması husûsunda azîzle konuştular.<br/>
Rubil bedenindeki kıllar diken diken olmuş ve giysilerinden dışarı çıkmış bir vaziyette<br/>şöyle dedi:<br/>
“Ey melik, ya kardeşimizi bize iâde edersiniz ya da öyle korkunç bir sayha atarım ki<br/>
Mısır’daki hâmile kadınlar çocuklarını düşürürler!”<br/>
Yâkub (a.s.)’ın oğulları bir şeye öfkelendikleri zaman onlara kimse karşı koyamazdı.<br/>
Ancak onlardan öfkelenen birine kendilerinden birisi dokunduğunda teskîn olurdu.<br/>
Bunun üzerine Yûsuf (a.s.) oğluna:<br/>“Şunun yanına git de dokun!” veya “Elini tut!” dedi.<br/>Oğlu dokununca Rubil’in öfkesi dindi.<br/>
