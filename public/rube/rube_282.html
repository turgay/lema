<a name=283></a>Bu âyet, belâgat açısından zirvedir. Âyet, insanın dünyâda bir musîbetten kurtulmasına<br/>
yarayacak olan dört şeyi toplamıştır: 1) Bir başkasının suçunu yüklenmek sûretiyle, 2)<br/>İşlenen suça mukabil fidye verilerek, 3) Birisinin şefâatiyle, 4) Bir başkasının yardımı<br/>ile.<br/>
Allah kâfirlere âhırette bütün bu yolları kapamıştır. İkrime (r.a.)’den şöyle rivâyet<br/>
edilmiştir: Kıyâmet gününde baba oğluna gidecek ve: “Oğulcağızım, ben senin dünyâda<br/>babandım. Eğer hasenâtından bir tane vermezsen, cehenneme gideceğim” diyecek. Oğlu<br/>da: “Senin korktuğundan ben de korkuyorum. Sana sevâbımı veremem” diyecek. Adam<br/>üzülecek ve hanımına gidecek ve diyecek ki: “Sen, benim dünyâda hanımımdın.”<br/>Hanımı onu hatırlayacak, kocası: “Senden beni kurtaracak bir sevâb istiyorum” deyince<br/>hanımı: “Senin korktuğun durumdan ben de korkmaktayım. Sana sevâbımdan veremem”<br/>diyecek. Allah Teâlâ: <i><b>“Eğer yükü ağır gelen kimse, onu taşımak için, akrabasını<br/>bile çağırsa, onun yükünden hiçbir şey yüklenmez.”</b> </i>(Fâtır, 35/18) buyurmaktadır.<br/>Yâni kendi günahı kendine ağır gelenler, başkasının günahını yüklenemezler.<br/>
<b>Sa’dî </b>der ki:<br/><i>Herkes ektiğini biçmeye gitti.<br/>Bunların dünyâda ancak iyi ya da kötü nâmları kaldı.<br/>Ey Sa’dî, insan önceden diktiği meyveyi yer.<br/>Herkes evvelce saçtığı tohumun harmanını toplar.</i><br/>
<i>et-Te’vîlâtü’n-Necmiyye </i>adlı eserde âyete şu mânâlar verilmiştir: <i><b>“Ey</b></i><br/>
<i><b>İsrâîloğulları! Size verdiğim nimetleri hatırlayın”</b> </i>âyeti zâhiren umûma hıtâb ederse<br/>de, bâtınen Allah’ın kendilerinde hayır gördüğü ve kulun gönlüne mesajını işittirdiği<br/>kimselere hitâb eder. Bu kullar “Allah’ın karanlık içinde yarattığı mahlûkatın üzerine<br/>serptiği nûrdan istifâde nimetini hatırladılar ve üzerlerine serpilen nûru alabilme<br/>yeteneğine sâhib oldular, Hz. Muhammed’e îmân ettiler. Nitekim (s.a.) şöyle<br/>buyurmuştur: <i>“Kime bu nûr, isâbet ederse hidâyete erer, kime de isâbet etmezse<br/>dalâlette kalır.”</i><a href="RuhulBeyans.html#312">[268]</a><br/>
İşte Allah Teâlâ, hidâyet nimeti sâyesinde sizi, nebîler, sıddîklar, şehîdler ve<br/>
sâlihlerle beraber olma şerefiyle taltîf etmiştir. Sizi bu nûrdan nasîb alamayanlara üstün<br/>kılmıştır. Allah’ın avâmı fiilleriyle, havâssı sıfatlarıyla, havassu’l-havâssı ise zâtıyla<br/>korkuttuğu günden sakının. Nitekim avâmı <i><b>“Cehennemden korkun”</b></i> âyetiyle; havâssı<br/><i><b>“Muhakkak biz, gizlediklerinizi de açığa vurduklarınızı da biliriz”</b></i> (Yâsîn, 36/76)<br/><i><b>“Allah doğrulara doğruluklarından sorsun”</b></i> (el-Ahzâb, 33/8) âyetleriyle; havâssu’l-<br/>havâssı <i><b>“Allah’dan gerektiği gibi korkun!”</b></i> (Al-i İmrân, 31/102) ve <i><b>“O gün emr<br/></b></i>(hüküm), <i><b>Allah’ındır.”</b></i> (el-İnfitâr, 82/19) <i><b>“Kimse kimsenin yerine bir şey ödeyemez.”<br/></b></i>(el-Bakara, 2/123) <i><b>“Rabbinin izni olmaksızın kim şefâat edebilir.”</b></i> (el-Bakara,<br/>2/255) âyetleriyle uyarmaktadır. Bu âyetlerden de anlaşıldığı gibi kıyâmette hiç<br/>kimsenin ne kendisi, ne de başkası hakkındaki şefâati kabûl edilecektir. O gün insana<br/>
