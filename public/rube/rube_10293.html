<a name=10294></a><img src="RuhulBeyan-10294_1.jpg"/><br/>
hâlde âyette ifâde buyurulan üç kola ayrılmış dumandan her biri îmânın yukarda<br/>saydığımız üç temel esasından birine karşılık olmuş olur. Bizim bu yapmış olduğumuz<br/>açıklamayı az önce okumuş olduğumuz <b>“Haydi yalanlamış olduğunuz şeye gidin”</b> âyet-<br/>i kerîmesi bizlere göstermektedir. Ancak bu âyet-i kerîmede üç rükünden sâdece kalbin<br/>özelliği olan “yalanlama” sıfatı zikredilmektedir. Bu da sebebsiz değildir. Çünkü insan<br/>kalbi vücûdumuzdaki organların odak noktası ve bütün gücün kaynağıdır. Bu kaynak ve<br/>odak noktası bozulduğunda insanın dili ve diğer organları hep bozulup hasta olur. Şu<br/>hâlde “yalanlama”, kalbin içerisinde gizli bir karanlık demektir. Bu karanlık îmânın dil<br/>ile ikrarının, organlarla amelin terkedilmesi ile oluşan karanlık, dolayısıyla kat kat<br/>kalınlaşan bir karanlık olur. Dünyada iken bâtınî karanlıklar böyle kat kat olunca,<br/>âhirette de zâhirî karanlıklar aynı şekilde kat kat insanı kuşatacaktır. Çünkü her amelin<br/>kıyâmet günü kendine âid bir sıfatı, sûreti ve cesede bürünmüş şahsiyeti olacaktır.<br/>
<b>31. <i>(Ama)</i></b><b> ne gölgelendiren ne de alevden koruyan bir gölgeye.<br/></b><i>“O ne gölgelendirir.”</i> Bu gölge insanı harâretten, sıcaklıktan gölgelemeyecektir.<br/>
Gölgenin o gün hiçbir sıcaklıktan; yâni cehennemin harâretinden gölgelendirmemekle<br/>nitelenmesi o kâfirleri kuşatacak olan ateş hâlesine “gölge” adının verilmesinin onlarla<br/>bir alay olduğuna işâret etmek içindir. Çünkü bilindiği üzere “gölge”, insanın<br/>gölgelenmiş olduğu şeyden koruyucu bir vasfa sâhiptir. Gölge, insanı maruz kalmış<br/>olduğu harâretin şiddetinden korur ve serinliği, esintisi ile insana yarar sağlar.<br/>
Kâfirlere bu gölgeye doğru koşma emrinin verilmesi, onların bu gölgenin<br/>
serinliğinden yararlanmaları ve rahata kavuşmaları için değil, içerisinde yaşamış<br/>oldukları harâret ve azâbı kat kat arttırmak içindir. Çünkü el-Vâkıa sûresinde geçtiği<br/>üzere “zıll/gölge” kelimesi insana herhangi bir sıkıntıdan rahata kavuşma, rahat bulma<br/>imajı vermektedir.<br/>
<i>“Ne de alevden korur.”</i> Yâni bu gölge dünya gölgesinin insanı güneşin harâretinden<br/>
koruduğu gibi, onları cehennem ateşinin harâretinden korumaz.<br/>
İfâdenin anlamı; sizler gölgelemeyen ve fayda verip korumayan gölgeye koşunuz,<br/>
şeklinde olur. Tıpkı ihtiyacın kişiyi muhtâc olduğu şeye yaklaştırması gibi, “ğına” da<br/>insanı ondan uzaklaştırır. Öte yandan Arapça’da bir şeyin başka bir şeyden “iğna”sı ile<br/>o kimsenin o şeyden uzaklaştırılması anlamı kazanması mümkündür. Bütün bu<br/>açıklamalardan sonra şöyle diyebiliriz: Bu gölge sizi güneşin harâretinden gölgelemez.<br/>Sizlerden cehennemin alevini savmaz.<br/>
Âyette yer alan “el-Leheb”, “ateşin üzerine çıkan alevler” demektir. Ateş<br/>
tutuşturulduğunda bu alevler kırmızı, sarı ve yeşil olur.<br/>
<i>et-Te’vilat en-Necmiyye</i>’de tefsirini yaptığımız bu âyetler şöyle anlaşılıyor: Ruh/kalp<br/>
gölgesi, fayda, etki ve ferahlığı uzun olan gölgedir. Ama nefs ve hevâ gölgesi böyle<br/>değildir.<br/>
