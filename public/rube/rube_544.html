<a name=545></a>Rüzgârların doğudan ve batıdan, kuzeyden ve güneyden; her bir yönden sıcak veya<br/>
soğuk, sert veya yumuşak, bitkileri aşılamak veya kısırlaştırmak için estirilmesinde de<br/>pek çok ibretler vardır. Rüzgâr esince bazen yağmuru müjdeler ve rahmete vesîle olur.<br/>Bazen de azâb getirir. Bütün bunlar Allah’ın varlığına ve birliğine delîldir.<br/>
<b>İbn Abbas</b> (r.a.) şöyle demiştir: “Allah’ın ordularının en büyüğü rüzgâr ve sudur.<br/>
Rüzgâr nefisleri rahatlatması sebebiyle <i>“rîh”</i> diye isimlendirilmiştir.”<br/>
<b>Vekî b. Cerrâh </b>şöyle demiştir: “Rüzgâr ve sinekler olmasaydı dünyâ kokardı.”<br/><b>Kadı Şüreyh </b>şöyle demiştir: “Rüzgâr ya bir hastayı iyileştirmek veya bir iyiyi hasta<br/>
yapmak için eser.”<br/>
<b>Abdullah b. Amr b. As </b>(r.a.) şöyle demiştir: Sekiz çeşit rüzgâr vardır. Bunların dördü<br/>
rahmet dördü de azâbtır. Rahmet olanlar; tatlı ve hoş esen (nâşirât), yağmuru<br/>müjdeleyen (mübeşşirât), bitkileri ve ağaçları aşılayan (levâkıh) ve toprağı v.s. esip<br/>savuran (zâriyât) rüzgârlarıdır. Azâb olanlar ise karada sarsar ve akîm, denizde âsıf ve<br/>kâsıftır. Akîm, ne bir bulutu ne de bir bitkiyi aşılar. Bilakis bunları kısırlaştırır. Âsıf,<br/>çok şiddetli eser, çatıları ve çadırları söküp götürür.<br/>
Yer ile gök arasında Allah’ın emrine âmâde ve O’nun istediği yöne akıp giden<br/>
bulutların döndürülüp dolaştırılmasında da bakıp düşünerek ibret alacak kimseler için<br/>Allah’ın yüce kudretine, üstün hikmetine, geniş rahmetine delâlet edecek ve O’nun tek<br/>ilâh olduğunu gösterecek pek çok büyük deliller vardır.<br/>
Bulutlar gökle yer arasında dolaşırlar. Ne yere inerler ne de uçup giderler. Halbuki<br/>
yapıları itibarıyla ya inmeleri ya da yükselip gitmeleri gerekir. Hafif ve latîf cisimler<br/>yükselirler, ağır cisimler ise yere inerler. Başka bir alternatif yoktur. Fakat her şeye<br/>kâdir olan Allah bunları, bir hikmete bağlı olarak yerle gök arasında tutmaktadır.<br/>
İşte bütün bunlar Allah’ın kudretinin ne kadar büyük ve hikmetinin ne kadar şaşırtıcı<br/>
olduğunu, rahmetinin Rablığına yakışacak derecede geniş olduğunu gösteren delillerdir.<br/>İnsanlar iyice düşünmeli, bunları yaratanın var ve bir olduğuna delîl saymalıdır.<br/>
Âyet, Allah’ın tek ilâh olduğunu isbât sadedinde Hz. Peygamber (a.s.)’den delîl<br/>
isteyen müşriklerin ne kadar câhil ve akılsız olduklarını belirtmektedir. Eğer akılları<br/>çalışsaydı, bütün bu olaylar onlara delîl olarak yeterdi. Rasûlullah (s.a.) şöyle<br/>buyurmuştur: <i>“Bu âyet-i kerîmeyi okuyup da ona itibar etmeyen kimselere yazıklar<br/>olsun.<a href="RuhulBeyans.html#550">”</i>[50]</a><br/>
<i><b>“Sizin ilâhınız tek bir ilâhtır, O’ndan başka ilâh yoktur.”</b></i> (el-Bakara, 2/163) âyeti<br/>
tevhîd konusunda Hak cihetinden ilk makamı gösterir. Çünkü Allah bu âyetle kendi<br/>zâtını birlemektedir. Bizim tarafımızdan tevhîdin ilk makamı, Allah’ı fiillerde<br/>birlemektir (tevhid-i ef’âl). Fakat Allah’ın zâtını birlemek (tevhid-i zât), insanların<br/>anlayışının ötesinde kalması sebebiyle tevhid-i zât mertebesinden <i>“O rahmândır,<br/>rahîmdir.”</i> buyurarak tevhid-i sıfat mertebesine; oradan da varlığına ve birliğine delîl<br/>göstermek üzere <i>“Şüphesiz semâvât ve arzın yaratılmasında deliller vardır.”<br/></i>buyurarak tevhid-i ef’âl mertebesine inmiştir. Bu izah, <i>et-Te’vîlâtü’l-Kâşâniyye’de<br/></i>geçmektedir.<br/>
