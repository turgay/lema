<a name=8172></a>Âyetin muzaf takdir etmeden zâhiri üzere hamledilecek bir yönü daha vardır. O da şu<br/>
rivâyettir: Peygamberimiz (s.a.) İsra ve Miraç gecesinde Mescid-i Haram’dan Mescid-i<br/>Aksâ’ya yürütülünce gelmiş geçmiş bütün nebî ve resuller kabirlerinden kalkıp<br/>temessül ederek Peygamberimiz (s.a.)’in etrafında toplandılar. Cebrâil (a.s.) ezan<br/>okuyup kamet getirdi ve: “Ey Muhammed (s.a.)! Buyur, öne geç. Bütün nebî ve rasul<br/>kardeşlerine namaz kıldır” buyurdu. Namaz bitince Cebrâil (a.s.) şöyle dedi: “Kureyş<br/>Allah’ın ortağı olduğunu zannetti. Yahudi ve hristiyanlar da Allah’ın evlâdı var sandılar.<br/>Ey Muhammed! Şu peygamberlere sor, Allah’ın ortağı var mıdır diye?” Sonra <i>“Senden<br/>önce gönderdiğimiz elçilerimize (onların ümmetlerine) sor! Rahmân’dan başka<br/>tapılacak tanrılar (edinin diye) emretmiş miyiz?”<b> </b></i>âyetini okudu. Peygamberimiz (s.a.):<br/><i>“Hayır, sormayacağım. Bu konuda mevcud durum yeterli olup benim her hangi bir<br/>şüphem yoktur”</i> buyurdu. Şüphe etmedi, soru da sormadı. Bu konuda sahip olduğu kesin<br/>inancını ispat etti.<a href="RuhulBeyans.html#8173">[170]</a><br/>
Müfessir <b>Ebû’l Kasım</b> <i>Kitâbu’t-tenzîl</i> adlı eserinde şöyle demiştir: Bu âyet İsrâ ve<br/>
Miraç gecesinde Peygamberimiz (s.a.)’e Beyt-i Makdis’te/Kudüs’te indirilmiştir. Âyet<br/>inince peygamberler bunu işitip Allah’ın birliğini ikrar ettiler ve: “Biz tevhidle<br/>gönderildik” dediler.<br/>
<i>Aynü’l-meâni</i> sâhibi şöyle demiştir: Eserlerde geldiğine göre Mikâil (a.s) Cebrâil<br/>
(a.s)’a Âlemlerin Efendisi (s.a.)’in bu soruyu peygamberlere sorup sormadığını<br/>öğrenmek istedi. Cebrâil (a.s.) şöyle dedi: “Onun yakîninden mükemmel bir yakîne,<br/>onun îmânından daha kuvvetli bir îmâna sahip bir kimse yoktur ki bu soruyu ona sorsun.<br/>Keşifte istiklâli olan birisi, delile neden teveccüh etsin?”<br/>
<i>Mesnevi’</i>de şöyle denilmiştir:<br/>
<i>Cilalanıp parlatılmış aynayı yeniden cilalamak câhillik olur.<br/>Sultan huzurundan mektup ve elçi aramak çirkinlik olur.</i><br/>
Âyette işâret edildiğine göre, bütün peygamberlerin gönderiliş gayesi nefis, şeytan,<br/>
hevâ ve hevese yahut dünya ve âhirete mâtuf Allah’tan başkasına ibadet etmekten<br/>yasaklamaya yöneliktir. Allah Teâlâ şöyle buyuruyor: <i><b>“Oysa kendilerine dîni yalnız<br/>Allah’a hâlis kılıp onu birleyerek Allah’a kulluk etmeleri… emredilmişti.”</b> </i>(el-<br/>Beyyine, 98/5) Yani ibadetten yalnız Allah’ı kasdetmeli ve onu taleb etmelidir. Zîrâ<br/>matlûb, mahbûb ve mabûd yalnız O’dur.<br/>
Bazı büyükler şöyle demişlerdir: Mevlânı dünya ve âhiretten herhangi bir şeyle<br/>
beraber isteme. Zâhir, bâtın, ilim, irfân, zevk, vicdân, şühûd, ayân evet hiçbir şeyi O’nu<br/>talebde araya katma. O’nu hiçbir şeysiz iste ki hâlis tâlib olup dîni yalnız O’na hâlis<br/>kılmış olasın. Hiçbir şeysiz dostun dostluğuna tâlib olunca başkasının boyunduruğundan<br/>kurtulur, Mevlânın boyunduruğunda hür ve bâki olursun. İşte o zaman tek bir efendinin<br/>husûsî kulluğunu kazanmış olursun. Artık sana Abdullah/Allah’ın kulu demek uygun olur.<br/>Abdi kul, köle fakirdir. Çünkü onun sahip olduğu, elinde olan her şey efendisine âiddir.<br/>
