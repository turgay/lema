<a name=6601></a>hükmündedir. Bunun böyle olacağında hiçbir şüpheye yer yoktur. Yüce Allah vaadini<br/>yerine getirmiş, kuluna yardım edip mü’minlere fetih nasip etmiş ve onların bütün<br/>arzularını gerçekleştirmiştir.<br/>
<i>Allâh’a şükür ki kendisinden ne talep ettiysem,<br/>Sonsuz lütuf ve keremi sebebiyle muradıma erdim.</i><br/>
Bir şâir şöyle demiştir:<br/>
<i>Kime ikbal yol gösterici olursa,<br/>Düşmanı çabucak tepetaklak olur.<br/>Bu âyette beklemeye ve sabra teşvik vardır.<br/>Teennî üzere olan kişi ulaşır bir nice hâcetine<br/>Aceleyle iş tutan düşer de eremez menziline</i><br/>
Yine bu âyette hevâsının peşinde gidenlerin, Hak dostlarını inkâr etmelerine, onlardan<br/>
kerâmetler ızhâr etmelerini ve fethler göstermelerini taleb etmelerine de bir işâret<br/>vardır. Fakat Allah kendi dostlarının gönüllerine fethler ihsân etse bile, onlara<br/>uymadıkları ve onların irşadları ile istikâmet bulmadıkları için bu düşmanlar zümresine<br/>onların fethlerine inanmanın bir faydası olmaz. Onlar için hüsran ve kayıplardan başka<br/>bir şey yoktur. (Hak dostlarını) ikrar ve kabûl edip onlara yönelen kimsenin beklentisi,<br/>ilâhî lütuf fetihleridir. Onları inkâr eden ve onlara sırt çeviren kimsenin beklentisi ise<br/>ilâhî gazabın, gizli mekr ve kahrın hücumlarıdır. Böyle hâllere düşmekten Allah<br/>Teâlâ’ya sığınırız.<br/>
Bir hadîste şöyle buyrulmuştur:<i> “Kim Secde ve Mülk sûrelerini okursa kadir</i><br/>
<i>gecesini ihyâ etmiş gibi bir ecre nâil olur.”</i><a href="RuhulBeyans.html#6602">[131]</a><br/>
<i>el-İrşâd</i>’da geçtiği üzere başka bir hadîste de şöyle buyrulmuştur: <i>“Kim evinde Secde</i><br/>
<i>sûresini okursa o eve üç gün şeytan giremez.<a href="RuhulBeyans.html#6602">”</i>[132]</a><br/>
<i>Bahru’l-ulûm</i>’da nakledildiğine göre de Rasûlullah (s.a.) şöyle buyurmuştur:<br/>
<i>“Kıyâmet gününde Secde sûresi, dünyâda iken kendisini kırâat eden sâhibine iki<br/>kanatlı bir kuş gibi gelir ve şöyle der: “Bugün senin aleyhine hiçbir durum söz<br/>konusu olmayacaktır.”</i><a href="RuhulBeyans.html#6602">[133]</a><br/>
<b>Câbir </b>(r.a.)’dan rivâyet edildiğine göre Rasûlullah (s.a.) Secde ve Mülk sûrelerini<br/>
okumadan uyumazdı ve şöyle buyururdu: “<i>Bu iki sûre, Kur’ân’daki her sûreden yetmiş<br/>hasene/sevab daha fazîletlidir. Kim bu iki sûreyi okursa, ona yetmiş hasene yazılır,<br/>yetmiş kötülüğü silinir ve kendisi yetmiş derece yükseltilir.”</i><a href="RuhulBeyans.html#6602">[134]</a><br/>
<b>Ebû Hüreyre </b>(r.a.)’dan rivâyet edildiğine göre<i> “Nebî (a.s.) Cuma günleri sabah</i><br/>
<i>namazında Secde ve İnsân sûrelerini okurdu.”</i><a href="RuhulBeyans.html#6602">[135]<i> </i></a>Bu rivâyet <i>Keşfü’l-esrâr</i>’da da<br/>geçmektedir.<br/>
<b>İmam Şafiî</b> ve <b>Ahmed</b>’e göre Cuma günü sabah namazının birinci rekâtında Secde<br/>
