<a name=9961></a>almak, müennes bir kelimeyi müzekker yapmak gibi anlamlar ifâde eder.<br/>
Bâzı âlimlerin ifâdesine göre; âyette yer alan “az îman”dan maksad, onların dilleri ile<br/>
inkâr etmelerine rağmen gönüllerinden gerçeği bilmeleri ve buna îman etmeleridir.<br/>Yoksa hiç inanmamaları değildir. Başka bâzı âlimlerin ifâdesine göre âyette geçen<br/>“îman” ile kasdedilen şer’i îman ise, bunun azlığı yokluğu demektir. Buna karşılık o<br/>kelimeden kasdedilen lugat anlamında inanmak ise bunun azlığından maksad bildiğimiz<br/>azlık demektir. Çünkü onlar aslında akrabaları ziyâret, hayır işlemek, iffetli olmak ve<br/>benzeri Kur’an’da yer alan bâzı ahkâma inanıyorlardı. Allah’ın birliği, hakkaniyeti,<br/>öldükten sonra dirilme vb. başka ahkâmı ise yalanlıyorlardı. Âyette yer alan “az<br/>düşünme” ifâdesi hakkında da aynı şeyler söylenebilir.<br/>
Derler ki: Peygamber Efendimiz’in şâir olmadığının vurgulanmasıyla birlikte<br/>
“îman”ın zikredilmesi, kâhin olmadığı ile birlikte “düşünme”nin ifâde edilmesi,<br/>Kur’an’ın herhangi bir şiire benzemediğini, inadcıdan başka hiç kimsenin inkâr<br/>edemeyeceği açık hususlardan biri olmasından dolayıdır. Şu hâlde, îmânı terketmeye<br/>herhangi bir mâzeret yoktur. Bu sebepledir ki, kâfirler îmânı terkettikleri için<br/>azarlanmışlar ve bu hareketleri tuhaf karşılanmıştır. Oysa Peygamber Efendimiz’in<br/>kâhin olmadığı ifâdesi böyle değildir. Çünkü bu, Peygamber Efendimiz’in durumunun<br/>incelenmesine, Kur’an’ın kâhinlerin metodlarıyla çelişen anlamlarının anlaşılmasına ve<br/>kâhinlerin sözlerinin mânâsının bilinmesine bağlıdır. Kâhin, kaybolan şeyleri göstermek<br/>ve insanın bilgisinden uzak olan şeylerin haberlerini bildirmek için var olduğunu söyler.<br/>Zaman zaman doğru söyleyebilir, ama çoğu zaman yalan söyler. Üstelik yapmış olduğu<br/>bu hareketlere karşılık bir ücret alır. Kâhinin alış verişi sâdece kendisine soru soran<br/>insanlarla sınırlıdır. Oysa Peygamber Efendimiz’in karakteri içinde bu sayılan kâhin<br/>özelliklerinden hiçbiri yoktur.<br/>
Kısaca ifâde etmek gerekirse; kâhin kendisine şeytanların gelip göğün olaylarından bir<br/>
şeyler haber verdiği bunları insanlara bildiren kişidir. Peygamber Efendimiz’in<br/>söylediği sözlere gelince; bu sözler şeytanları kınamakta ve onların kötü nesneler<br/>olduklarını ifâde etmektedir. Şu hâlde Peygamber Efendimiz’e ağzından çıkan sözleri<br/>şeytanların dikte ettirdiğini söylemek nasıl mümkün olur? Çünkü onlar, içerisinde<br/>kendilerinin kınandıkları ve hakârete uğradıkları sözleri getirmezler. Hele hele<br/>kendilerine lânet yağdıran ve sataşan kimseye hiç getirmezler. Öte yandan Peygamber<br/>Efendimiz’in ağzından çıkan sözler, kâhinlerin ağzından çıkan anlamlarla çelişmektedir.<br/>Çünkü onlar, ahlâkı güzelleştirmeye dâvet etmezler. İnanç sistemini düzeltme ve dünya<br/>ile âhirete dâir amelleri yapma çağrısında bulunmazlar. Oysa Peygamber Efendimiz’in<br/>ağzından çıkan sözlerin anlamı bambaşka bir doğruluk ve güzelliktedir. Eğer Mekkeliler<br/>Kur’an’ın mânâları ile kâhinlerin ağızlarından çıkan sözler üzerinde düşünselerdi, Hz.<br/>Peygamber’in kâhin olduğunu asla söylemezlerdi.<br/>
<i>Burhanu’l-Kur’an</i>’da ifâde olunduğuna göre “şiir” kelimesi “inanmıyorsunuz” sözü<br/>
ile birlikte zikredilmiştir. Çünkü Kur’an-ı Kerim’in şiir; Peygamber (s.a.)’in de şâir<br/>olduğunu söyleyen kimse Kur’an âyetlerinin kimilerinin uzun kimilerinin kısa olduğunu,<br/>
