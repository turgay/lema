<a name=1562></a><img src="RuhulBeyan-1562_1.jpg"/><br/>
<img src="RuhulBeyan-1562_2.jpg"/><br/>
<img src="RuhulBeyan-1562_3.jpg"/><br/>
<img src="RuhulBeyan-1562_4.jpg"/><br/>
<img src="flower_sep.jpg"/><br/>
<b>ADÂLET VE YALANCI ŞÂHİTLİK</b><br/>
<i> </i><br/>
<i> </i><br/>
<b>135- Ey îman edenler! Adâleti titizlikle ayakta tutun, kendiniz, ana-babanız ve</b><br/>
<b>akrabânız aleyhinde de olsa Allah için şâhitlik eden kimseler olun. Zengin olsunlar,<br/>fakir olsunlar Allah onlara <i>(sizden) </i></b><b>daha yakındır. Hevâ ve hevesinize uyarak<br/>adâletten sapmayın, <i>(şahitliği) </i></b><b>eğer, büker <i>(doğru şâhitlik etmez), yâhut</i></b><b> şâhitlik<br/>etmekten kaçınırsanız <i>(biliniz ki) </i></b><b>Allah yaptıklarınızdan haberdardır.</b><br/>
<i>“Ey îman edenler! Adâleti titizlikle ayakta tutun,”</i> bütün işlerinizde hakkıyle<br/>
çalışarak son derece adâletli olun. Şâhitlik <i>“kendiniz, ana-babanız ve akrabânız<br/>aleyhinde de olsa Allah için”</i> hak ile <i>“şahitlik eden kimseler olun.”</i> Emrolunduğunuz<br/>üzere Allah Teâlâ’nın rızâsı için şâhitlikte bulunun. İnsanın kendi aleyhinde şâhitlik<br/>etmesi, başkasının kendi üzerindeki hakkını haber vermektir. Bu ister kendiniz, ister<br/>üçüncü şahıs aleyhine olsun. İsterse aleyhine şehadette bulunulan kimse size zarar<br/>verebilecek zâlim bir sultan veya başkası olsa bile adâletten ayrılmayın. Yapılan<br/>şâhitlik anne-babanızın ve yakınlarınızın aleyhinde bile olsa doğruyu söyleyin. Mesela<br/>“Falanın ebeveynimde veyâ akrabâlarımda şu kadar alacağı var.” demekten çekinmeyin.<br/>
Burada, çocuğun ebeveyni aleyhine şâhitlik etmesinin, onlara itaatsizlik ve isyan<br/>
mânâsına gelmediği beyan edilmiştir. Çocuğun ebeveyni aleyhinde şâhitlik etmekten<br/>kaçması helal değildir. Çünkü onların aleyhine hak üzere şehâdet, onların zulümlerine<br/>engel olmak içindir. Çocuğun ebeveyni lehine veyâ ebeveynin çocukları lehine<br/>şâhitlikleri kabul edilmez. Çünkü ana-baba ve çocuklar arasında menfaat birliği vardır.<br/>Zâten bundan dolayıdır ki zekâtın ebeveyne verilmesi câiz değildir. Onlardan birinin<br/>diğeri lehindeki şehâdeti, kendi lehinde olmuş olur yâhut da töhmete sebep olur.<br/>Aleyhinde şâhitlik edilenler <i>“zengin olsunlar, fakir olsunlar Allah onlara </i>(sizden)<br/><i>daha yakındır.” </i>Genelde şâhitlik eden kişi o zengin kişinin hoşnutluğunu ister,<br/>öfkesinden sakınır, fakire ise ekseriyetle acır.<i> </i>Yâni, zenginin rızâsını kazanmak için<br/>veya fakire acıdığınızdan dolayı şâhitlik etmekten kaçınmayınız. Çünkü Allah Teâlâ hem<br/>zengini, hem de fakiri sizden daha çok görür ve kayırır. Eğer adâletle şâhitlik, zengin ve<br/>fakir için ıslah edici olmasaydı Allah onu kanun olarak vaz etmezdi. Bir hadiste<br/>Rasûlullah (s.a.v.):<br/>
<i>“Zâlim de olsa, mazlum da olsa kardeşine yardım et.”</i> buyurmuştur. Orada<br/>
