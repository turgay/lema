<a name=4714></a>yön tâyin edilen yıldızlardır.”<br/>
<i>et-Te’vîlâtü’n-Necmiyye</i>’de der ki: <i>“Kullarımızdan bir kul buldular.” </i>Yâni bizim<br/>
dışımızdakilere kul olmaktan kurtarıp hürriyete kavuşturduğumuz ve seçtiğimiz hayırlı<br/>kullarımızdan birini buldular. <i>“Ona katımızdan bir rahmet vermiştik.” </i>Yâni onu,<br/>sıfatlarımızın nurlarından ilâhî feyzi vâsıtasız almaya kabiliyetli kıldık. <i>“Yine ona<br/>katımızdan bir ilim öğretmiştik.” </i>Bu ilim, Allah öğretmeden kimsenin bilemeyeceği<br/>O’nun zâtı ve sıfatları ile ilgili ma‘rifetullah ilmidir.<br/>
Bil ki Allah’ın kullarına öğrettiği, kulların da bunu başkasından öğrenmeleri mümkün<br/>
olan her ilim, ledünnî ilim cümlesinden değildir. Çünkü bu durumda onu Allah’ın<br/>dışında birinden öğrenme ihtimâli vardır. Nitekim şu âyet de buna delâlet eder: <i><b>“O’na<br/>sizin için zırh yapmayı öğretmiştik.”</b></i> (el-Enbiyâ, 21/80) Zırh yapma sanatı ilmi, Allah<br/>Teâlâ’nın <b>Dâvud </b>(a.s.)’a öğrettiği ilimlerdendir. Ancak buna “ledünnî ilim” dememiştir.<br/>Çünkü bu, Allah’tan başkasından da öğrenilebilir. Bu durumda Allah’tan başkasından<br/>da öğrenilen bir ilim olmuş olur. Halbuki ledünnî ilim, sadece Allah katından olan<br/>ilimdi. Bu da Allah Teâlâ’nın yüce zâtı ve sıfatları ile ilgili olan ma‘rifetullah ilmidir.”<br/>
<b>Cüneyd </b>(k.s.) der ki: “Ledünnî ilim, zan ve ihtilaftan tamamen uzak esrara hükmeden<br/>
ilimdir. Fakat o mugayyebâtın gizliliklerinden nurların mâkâşefeleridir. Bu ise ancak<br/>kulun bütün azalarını tüm yaratılmışlardan kestiğinde ve hareketlerini nefsine ait her<br/>türlü istek ve arzulardan fânî kıldığında mümkün olur. Bu durumda o, hiçbir arzusu ve<br/>isteği olmadan Hakk’ın önünde duran bir hayal gibi olur.”<br/>
<b>Hz. Şeyh-i Ekber</b> (k.s.) der ki: “Kalbde bu melekût arzusu var oldukça melekût ve<br/>
maârif kapısı açılmaz. Müşâhede bakımından Allah’ı bilme/ilm-i billâh kapısına<br/>gelince kalbde mülk ve melekût âleminin tamamına bir anlık bakış var olduğu müddetçe<br/>açılmaz.”<br/>
<i>Fütûhât</i>’ta ârifler sultanı <b>Bâyezid</b>’in zâhir âlimlerine şöyle dediği nakledilmiştir:<br/>
“Siz ilminizi ölüden ölüye aldınız, biz ise ilmimizi asla ölmeyen Diri’den aldık.”<br/>
<i>Nakilden hâsıl olan gülşen bir nefestir<br/>Aşktan hâsıl olan gülşen ise geniş ve faydalıdır<br/>Çamurdan hâsıl olan bir gülşen az zamanda yok olur<br/>Gönülden biten bir gülşen, işte o ne büyük sevinçtir!<br/>İlim gönle vurunca sâhibine yar ve yardımcı olur<br/>İlim çamura vurunca sâhibine yük olur</i><br/>
Bil ki sûfîler mükâşefe yoluyla elde edilen ilimleri “ledünnî ilimler” diye<br/>
isimlendirmişlerdir. Bu sözün tafsîlâtı şöyledir: Biz bir şeyi anladığımızda, bir hakîkati<br/>tasavvur ettiğimizde ya bir hükümle hüküm veririz ki buna tasdik denir. Ya da hüküm<br/>vermeyiz, buna da tasavvur denir. Bunlardan her biri ya taleb ve kesb olmadan zarûrî<br/>olarak meydana gelir; ya da kesbî olur. Zarûrî ilimler, kesb ve taleb olmadan nefis ve<br/>akılda oluşan ilimlerdir. Tıpkı elem, lezzet, varlık ve yokluğu tasavvur etmemiz; nefy ve<br/>
