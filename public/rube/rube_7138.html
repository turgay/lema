<a name=7139></a><img src="RuhulBeyan-7139_1.jpg"/><br/>
<img src="RuhulBeyan-7139_2.jpg"/><br/>
<img src="RuhulBeyan-7139_3.jpg"/><br/>
Kral bu duruma şaşırdı. Şem’ûn çocuğun sözlerinin kralı etkilediğini görünce işin aslını<br/>ve kendisinin de Îsâ (a.s.) tarafından Antakya halkına gönderilen bir elçi olduğunu haber<br/>verdi. Krala öğüt ve nasihatte bulundu.<br/>
<b>Kuşeyrî</b>’nin anlattığına göre kral ileri gelen adamlarının azgınlarından çekindiği için<br/>
gizlice îman etti. Kavmi ise küfürde ısrar etti. Elçileri taşlayarak öldürdüler. ‘Bunların<br/>sözleri/dâvâları aynı’ diyerek Habîbü’n-Neccâr’ı ve diriltilen çocuğun babasını da<br/>öldürdüler. Çünkü o da îman etmişti. Sonra Allah Teâlâ onlara Cebrâil (a.s.)’ı<br/>gönderdi. Cebrail (a.s.) onlara korkunç bir sayha ile seslendi. Onların hepsi ölüp<br/>gittiler. Kıssanın tamamı ileride gelecektir.<br/>
<b>Vehb b. Münebbih</b> ve <b>Kâ’bu’l-ahbâr</b> kralın da inkâr ettiğini ve küfürde ısrarcı<br/>
olduğunu, onun ve kavminin elçilere işkence etmek ve onları öldürmekte birleştiklerini<br/>söylemiştir. Söz dinlememe ve inâdda devam etmelerinin, münâkaşayı büyüklenmeye<br/>götürmelerinin anlatılması da bunu te’yid etmektedir. Bazılarının dediği gibi kral ve<br/>kavminin bir kısmı îman etmiş olsaydı elçilere arka çıkmaları ve yardım etmeleri<br/>gerekirdi. Bu hususta ya kabul görürler veya şehid olan Habîbü’n-Neccâr gibi<br/>öldürülürlerdi. Böyle bir şey nakledilmemiştir. Bir de insanlar idarecilerinin dini<br/>üzeredir. Hele güçlü bir delil ortaya çıktıktan sonra.<br/>
<b>15. Elçilere dediler ki: “Siz de ancak bizim gibi birer insansınız. Rahmân,</b><br/>
<b>herhangi bir şey indirmedi. Siz ancak yalan söylüyorsunuz.”</b><br/>
Îman etmeyen Antakya halkı üçüne birden hitap ederek <i>“Elçilere dediler ki: “Siz de</i><br/>
<i>ancak bizim gibi birer insansınız.”</i><br/>
Sözün muhâtapları olan elçiler zâten beşer olduklarını bilmiyor değillerdi ve bunu<br/>
inkâr da etmiyorlardı. Fakat kâfirler, elçilerin beşer olamayacağına inandıkları için<br/>onlar beşer olduklarını inkâr eden kimseler yerine konuldular. Kâfirler insan olmakla<br/>risâlet/elçilik arasında zıtlık olduğuna inandıklarından onları insan olduklarını inkar<br/>eden kimseler saydılar. Dolayısıyla bu beşer olma hükmünü tersyüz ettiler ve “<i>Siz de<br/>ancak bizim gibi birer insansınız.” </i>dediler. Yani siz yalnız beşersiniz/insansınız. Sizde<br/>iddiâ ettiğiniz elçilik vasfı yoktur. O halde elçiliğin size tahsisini gerektirecek sizin bize<br/>bir üstünlüğünüz söz konusu değildir. Şayet Rahmân beşere elçiler gönderecek olsaydı<br/>o elçileri beşerden daha üstün bir cinsten yapardı. Onların iddiâsına göre bu üstün cins<br/>ise meleklerdi.<br/>
<i>“Rahmân, herhangi bir şey” </i>semavi bir vahiy ve vahyi tebliğ eden bir elçi<br/>
<i>“indirmedi.” </i>Bu durumda siz nasıl elçi oldunuz? Öyleyse size itâat etmemiz bize nasıl<br/>
