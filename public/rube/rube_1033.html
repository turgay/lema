<a name=1034></a><img src="flower_sep.jpg"/><br/>
<img src="RuhulBeyan-1034_2.jpg"/><br/>
<img src="flower_sep.jpg"/><br/>
onların azabı hafifletilmeyecek ve tehir edilmeyecektir. Çünkü kâfirlerin dûçâr<br/>olacakları azap hiçbir fayda şâibesi olmayan dâimî, kesintisiz ve katıksız bir zarardır.<br/>Böyle bir azaptan ve bu azaba müncer olacak her davranıştan Allah’a sığınırız.<br/>
<b>89. Ancak, bundan sonra tevbe edip yola gelenler başka. Çünkü Allah çok</b><br/>
<b>bağışlayıcı ve merhametlidir.</b><br/>
<i>“Ancak ondan”</i> yani irtidât ettikten (dinden döndükten) sonra tevbe edip ifsâd<br/>
ettikleri şeyleri ıslâh edenler hâriç. Çünkü Allah çok bağışlayan, çok esirgeyendir.<br/>Böyle olduğu içindir ki tevbelerini kabul edip kendilerine ihsânda bulunur.<br/>
Âyetteki hükümlerin diziliş biçimleri gösteriyor ki; geçmiş dönemde dinden dönüşüne<br/>
pişman olup ileride bir daha dinden dönmemeye kesin karar vermek demek olan tevbe<br/>yeterli değildir. İlâveten sâlih amel de gerekir.<br/>
<i>“Islâh ederler” </i>lafzı, “bâtınlarının Hakk ile olan münasebetlerini çeşitli<br/>
murâkabelerle; yaratıklarla olan münasebetlerini ise, davranışları ile düzeltirler”<br/>demektir.<br/>
Bu pişman oluş ve bu tevbe, ancak nefs-i emmârelerinin, kalplerini, tam anlamıyla<br/>
istîlâ ederek katılaştırmadığı kişilere nasip ve müyesser olur. Böyle bir kalpte nefs-i<br/>emmâre sıfatlarının arkasında hâlâ nurlu bir pişmanlık istîdâdı vardır, bu sâyede Allah<br/>Teâlâ rahmet ve tevfîki ile bu kulun imdadına yetişir de kul pişman olur ve tezkiye ve<br/>tasfiye kabilinden çeşitli riyâzatlara başlayıp devam eder.<br/>
<b>Seriyy es-Sakatî </b>(k.s.)’nin şöyle anlattığı hikâye edilmektedir: “Bir gün, güçsüz<br/>
birinin güçlü birine nasıl olup da isyan ettiğine şaştığımı söyledim. Sabah vakti gelip de<br/>namazımı kılınca, bir de baktım, karşımda boylu poslu bir genç adam duruyor.<br/>Arkasında atlılar, önünde uşaklar, kendisi de at sırtında. Atından inip “hanginiz Seriyy-i<br/>Sakatî’siniz?” dedi. Yanımda oturanlar, beni gösterince selam verdi, karşıma oturdu ve<br/>şöyle dedi:<br/>
– “Duydum ki, güçlü birine isyan eden güçsüze şaşarım diyormuşsun, bununla neyi<br/>
kastediyorsun?” Ben:<br/>
– “Hiç kimse, Âdemoğlundan daha zayıf değildir. Böyle olduğu halde, Âdemoğlu yine<br/>
de Allah’a isyâna yeltenir” dedim. Bu cevap üzerine adam ağlamaya başladı ve şöyle<br/>dedi:<br/>
– “Yâ Seriyy! Rabbimiz, benim gibi günaha batmış birini kabul eder mi?”<br/>– “Günaha batanları, Allah’dan başka kim kurtarabilir?” dedim.<br/>– “Yâ Seriyy! Çok zulümler ettim, peki ne yapmam gerekiyor?” dedi. Dedim ki:<br/>
