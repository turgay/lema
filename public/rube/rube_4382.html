<a name=4383></a>rabbânî kelimeleri muhâfaza etmek üzere genişlemesi içindi.<br/>
Bu gece Cebrâil (a.s.) beyaz bir hayvan getirdi. Şimşek gibi parlak ve sür’atli<br/>
olmasından dolayı “Burak” diye isimlendirilmiştir. Sanki o, bulutlar arasında çakan<br/>şimşek gibiydi. Nitekim <b>Molla Câmî</b> (k.s.) şöyle der:<br/>
<i>(Cebrâil:) İşte sana arşın yolunu hazırladım.<br/>İşte sana şimşek gibi seyr eden Burak’ı getirdim.<br/>Ayağı güzel rüzgar gibi zemin üzerinde sıçrar<br/>Havada mübârek hüma kuşu gibi uçar<br/>Akl-ı kül gibi eflâkin etrafını gezip dolaşır<br/>Hendese fikri gibi dünya ve cihanı hızla gezer durur<br/>Kimse onun dizginine el sürmemiştir<br/>Yine kimse onun üzengisine ayak basmamıştır</i><br/>
Bu hayvan merkepten büyük, katırdan küçüktü. <i>el-Müntekâ</i> müellifi der ki: Burak’ın<br/>
at sûretinde değil de katır sûretinde oluşunun hikmeti, Allah Rasûlü (s.a.)’in ona<br/>binmesinin harp ve korku hâlinde olmayıp emniyet ve selâmet içinde olduğuna dikkat<br/>çekmek içindir. Ya da şekil îtibarıyla hızlı gitmeyen bir hayvanda harikulade bir sür’at<br/>yaratmak sûretiyle mûcize ortaya koymak içindir. Çünkü o, adımını gözünün ulaştığı en<br/>uzak yere atardı. Buradan da onun bir adımda yeryüzünden semâya çıktığı sonucuna<br/>varılabilir. Çünkü yerden bakan kimsenin bakışı semâya ulaşır. Buna göre yedi kat<br/>semâya yedi adımda aşmış demektir. Çünkü bir semâda olan kimsenin bakışı üstündeki<br/>semâya ulaşır. İşte bununla Belkıs’ın arşının bir anda Süleyman (a.s.)’ın yanına<br/>getirilmesini imkânsız gören bazı kelamcıların görüşü reddedilmiştir.<br/>
<i>İnsânü’l-uyûn</i>’da der ki: Burak ne erkek, ne de dişidir. Erkek ve dişi olmakla<br/>
vasıflanmayan, ancak varlığı hak olan üçüncü tür bir mahluktur. “<i><b>Biz her şeyden çift<br/>yarattık</b></i>.” (ez-Zâriyât, 51/49) âyetinin hükmünün dışındadır. Nitekim melekler de bu<br/>âyetin hükmünün dışındadır. Onlar da erkek ve dişi değillerdir.<br/>
Rasûlullah (s.a.) şöyle buyurmuştur: “<i>Ondan daha güzel bir hayvan görmedim.</i><br/>
<i>Güzelliğinden dolayı ona müştak oldum. “Ey Cebrâil! Bu hayvan nedir?” diye<br/>sordum. “Burak’tır. Ona bin, Rabbinin davetine icâbet et.” dedi. Cebrâil (a.s.) onun<br/>yularından, Mîkail üzengisinden tuttu, İsrafil (a.s.) da arkasına durdu. Binmek<br/>isteyince hayvan azgınlaşıp dayattı (üstüne bindirmek istemedi). Cebrâil (a.s.) elini<br/>hayvanın arka tarafına koydu ve ona: “Yaptığından utanmaz mısın? Allah’a yemin<br/>olsun ki, Allah katında Muhammed (a.s.)’dan daha değerli biri sana binmemiştir.”<br/>dedi. Bunun üzerine hayvan utancından ter döktü.</i>”<a href="RuhulBeyans.html#4419">[8]</a><br/>
<b>İbn Dihye </b>der ki: Rasûlullah (s.a.)’den önce kimse Burak’a binmemiştir. <b>İmam</b><br/>
<b>Nevevî </b>de onunla aynı görüştedir. Cebrâil (a.s.)’ın: “Sana, Muhammed (a.s.)’dan daha<br/>değerli biri binmedi.” şeklindeki sözü, İbn Dihye’nin bu sözüne ters düşmez. Çünkü<br/>onun sözündeki olumsuzluk, bu konudaki olumsuzluğu da (yâni başka hiç kimsenin<br/>
