<a name=4357></a><img src="flower_sep.jpg"/><br/>
<img src="flower_sep.jpg"/><br/>
kurtuldular. Muhalif grup ise Allah’ın emrine muhâlefet ettikleri ve nefs-i emmâreleri<br/>ile kaldıkları için helak oldular. Şüphesiz ki bir şeye mecbur edilen muvaffak olur.<br/>İradesiyle hareket eden de nefsiyle baş başa bırakılır.<br/>
<i>“Kıyamet günü Rabbin, muhakkak onların” </i>bu iki grubun <i>“ihtilafa düştükleri şey</i><br/>
<i>hakkında aralarında hüküm verecektir.” </i>Yani aralarındaki ihtilafı ayırıp hükme<br/>bağlayacak, muvâfakat edene sevab, muhâlif olana ceza verecektir. Âyette şuna işaret<br/>vardır: Dünyada vukû bulan bu ceza, yani iki gruptan birinin maymuna çevrilmesi ve<br/>diğerinin kurtulması, âhiretteki cezalara nisbetle önemsenmeyecek kadar basit bir<br/>şeydir.<br/>
Bir hadiste şöyle buyrulmuştur: “<i>Biz dünyaya son olarak gelenleriz, kıyâmet günü en</i><br/>
<i>önde olanlar olacağız. Cuma günü onlardan sonra bize verilmiştir. Bu gün, Allah’ın<br/>onlara farz kılıp da hakkında ihtilaf ettikleri ve sonra Allah’ın bize hidâyet ettiği<br/>gündür. Bu gün bizim, yarın yahudilerin bir sonraki gün hristiyanlarındır</i>.”<a href="RuhulBeyans.html#4358">[220]</a><br/>
Âyette işâret vardır ki Allah’ın insanları kendileriyle sırât-ı müstakîme irşad ettiği<br/>
emir ve yasaklar hakkında tabîat ve hevâya uyup bazısını helal, bazısını haram kılmak<br/>için ihtilaf etmek konusundaki sıkılama, onların nefisleri hakkında olduğu gibi aynı<br/>zamanda onların aleyhine bir vebal ve sırât-ı müstakîmden sapmadır.<br/>
Şu halde kullara gereken ibadet, taat, mücâhede ve Hakk’ı talebde ittibâ ve bid’atları<br/>
terk etmektir. Nitekim Hz. Peygamber (s.a.): “<i>Size sünnetimi ve benden sonra gelecek<br/>râşid halîfelerin sünnetini tavsiye ederim. Onlara sıkı sıkıya sarılın. Dinde sonradan<br/>ortaya çıkan şeylerden sakının. Çünkü her bid‘at dalâlettir.</i>”<a href="RuhulBeyans.html#4358">[221]</a><br/>
Bir adam <b>Şeyh Ebû Muhammed Abdüsselam b. Meşîş </b>(k.s.)’a geldi ve dedi ki:<br/>“–Efendim! Beni bir takım vazife ve evrad ile görevlendir.” Şeyh buna kızdı ve dedi<br/>
ki:<br/>
“–Ben bir peygamber miyim ki vecibeler koyayım. Kişinin yapmakla mükellef olduğu<br/>
farzlar malum, günahlar da meşhurdur. Farzları muhafaza ve günahları terk et. Kalbini,<br/>dünyayı istemekten koru. Bunlardan da öte sana taksim olunana kanaat et. Razı olduğun<br/>bir şey karşına çıkarsa Allah’a şükret. İstemediğin bir şey karşına çıkarsa ona da sabret.<br/>
<i>“Kıyamet günü Rabbin, … hüküm verecektir.” </i>Âyeti işaret etmektedir ki Allah Teâlâ<br/>
sünnet ehli ile bid‘at ehli arasında adâletiyle hükmeder ve şöyle buyurur: ‘Şunlar<br/>fazlımla cennettedir ve ben buna aldırmam. Şunlar da adâletimle cehennemdedir ve ben<br/>buna da aldırmam.’ Bid’at ehlinin yetmiş ikisi zâhir ehlinden, on biri batın ehlindendir.<br/>Hepsi îtikad yönünden Hakk’a muhâlif olup cehennemdedirler. Tasavvuf ehlinden ve<br/>diğerlerinden sadece bir grup kurtulur. Onlar Kitap ve sünnete göre îtikad ve amellerini<br/>düzenleyenlerdir. Allah Teâlâ’dan bizi dalâlet ve sapıklıktan korumasını dileriz. Yakine<br/>ulaşmak için mutlaka dinde kâmil, Hakk’a irşadda ehil bir dosta ihtiyaç vardır.<br/>
