<a name=7955></a><i>et-Te’vîlâtü’n-Necmiyye</i>’de şöyle denmiştir: Allah Teâlâ burada şerîatın ve dâvetin<br/>
doğruluk ve sağlamlığını bilmek isteyenlerden illeti izâle ettiğine işaret etmektedir.<br/>Çünkü böyle asılsız ve mesnedsiz mâzeret ve bahânelerin sonu yoktur. Şâyed Allah<br/>Teâlâ Kur’ân’ı hem a’cemî, hem Arabî olarak indirmiş olsaydı bu sefer, “İbranîce veya<br/>Süryanîce indirmeli değil miydi?” derlerdi.<br/>
<i>“De ki o Kur’ân, inananlar için onları hakka ve dosdoğru yola ileten bir rehber ve</i><br/>
<i>kılavuzdur ve”</i> gönüllerde bulunan her türlü şek ve şüphe hastalığına <i>“şifadır.”</i> Çünkü<br/>müminler Kur’ân sayesinde düşünce planındaki zorluk ve sıkıntılardan ve kalbî<br/>şaşkınlıklardan kurtulup huzur ve rahata kavuştular. Yahut bu Kur’ân müridlerin gönül<br/>darlıklarına şifadır. Çünkü onlar Kur’ân okuyarak ve Kur’ân’ın mânâlarını düşünerek<br/>gönüllerinde Kur’ân’ın nimet ve lezzetini tatmışlardır. Yine bu Kur’ân sevgililerin<br/>gönüllerindeki hasret ve arzularının ızdırabına şifâdır. Çünkü Kur’ân’da vuslat<br/>haberlerini teyid eden latîfeler vardır. Yine Kur’ân, hakîkat nurlarının ve yüce Rabbin<br/>hitab eserlerinin gönüllerine hükümran olduğu âriflerin kalplerine şifâdır.<br/>
<i>“İnanmayanlara gelince onların kulaklarında bir ağırlık”</i> ve sağırlık <i>“vardır. Ve</i><br/>
<i>O”</i> Kur’ân <i>“onlara (o inatçı inkârcılara) bir körlüktür.”</i> Çünkü onlar Kur’ân’ın<br/>duyurmak istediği hakîkatlere karşı sağır ve kör gibi davranıyorlar. Bu “amâ” kelimesi<br/>tenvinli olup mîm’in fethasıyladır. “Kalpleri ondan kör oldu” mânâsında “körlük<br/>
sahibi” demektir. Bu kelime “<img src="RuhulBeyan-7955_1.jpg"/> gibi dördüncü babtan “<img src="RuhulBeyan-7955_2.jpg"/>dan masdardır.<br/>
<i>Müfredât</i> kitabında:“Bu körlüğün, hem göz, hem de gönül körlüğü olma ihtimali vardır”<br/>denilmektedir. <b>İbn Abbas</b> (r.a.) “gizli” mânâsında bu kelimeyi ayn’ın kesresi ile “<img src="RuhulBeyan-7955_3.jpg"/><br/>
diye okumuştur. Bu kitap onlar için örtüdür. Bu sebeple hiç kimse onun güzelliğini ve<br/>mükemmelliğini göremez.<br/>
<i>“Sanki onlar”</i> bizzat işitip, müşâhede ettikleri Kur’ân âyetlerine karşı sağır ve kör<br/>
gibi davrandıklarından<i> “uzak bir yerden çağırılıyorlar da duymuyorlar”.</i><br/>
Kâfirlerin Kur’ân’ı dinlememeleri ve kabul etmemeleri hâli, duyamayacağı uzak bir<br/>
mesâfeden kendisine çağrılan kimseye benzetilmiştir. Yâni onların durumu uzaktan<br/>kendisine seslenilen, fakat ne sesin sâhibini gören, ne de o sesi duyan bir kimsenin<br/>durumuna benzer. Böyle bir kimseye bu çağrının bir faydası var mıdır?<br/>
<i>Talih çağrıcısı diyor ki: Ey kâbiliyetsiz ve ehliyetsiz kimseler,<br/>Biz size çok yakınız oysaki siz bize çok uzaksınız.</i><br/>
<b>Şeyh Sa‘dî</b> şöyle demiştir: “Baalbek Câmiinde vaaz etmek sûretiyle bazı şeyler<br/>
anlatıyordum. Karşımda donmuş, gönülleri ölmüş, sûret âleminden mânâ âlemine<br/>geçememiş bir cemâat vardı. Baktım ki sözüm onlara tesir etmiyor, benim kızgın ateşim<br/>onların yaş odunlarına işlemiyor: “Hayvanları terbiye ediyorum, körler mahallesinde<br/>ayna taşıyorum” diye kendime acıdım. Fakat mânâ kapısı açık sözün zinciri uzundu.<br/>Çünkü <i><b>“Biz O’na şahdamarından daha yakınız.”</b></i> (Kàf, 50/16) âyetini tefsir<br/>ediyordum. Sözü bir noktaya getirip şöyle dedim:<br/>
