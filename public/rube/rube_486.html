<a name=487></a><img src="flower_sep.jpg"/><br/>
<img src="RuhulBeyan-487_2.jpg"/><br/>
<img src="RuhulBeyan-487_3.jpg"/><br/>
değildiniz” demektir.<br/>
Yahûdîler Peygamber (s.a.)’e: “Bilmiyor musun? Ya’kûb öldüğü gün oğullarına<br/>
Yahûdîliği tavsiye etti.” deyince bu âyet nâzil oldu. Allah Teâlâ bu âyetle: “Siz<br/>Ya’kûb’un son ânında yanında değildiniz, ey Yahûdîler! Üstelik o oğullarına sizin<br/>dediklerinizi değil, âyette belirtilenleri demişti. Tam tersine, size de bu sözleriyle<br/>İslâm’a girmeyi teşvik etmektedir.” buyurmuştur.<br/>
“O zaman oğullarına: <i>“Benden sonra neye ibâdet edeceksiniz?”</i> dedi.” Bu sözü ile<br/>
onlara tevhîd ve İslâm inancı üzerinde kalacaklarını onaylatmak ve bu ikisi üzerinde<br/>devam edeceklerine dâir söz almak istemiştir.<br/>
<b>Râğıb el-Isfahânî </b>şöyle der: “Burada “İbâdet” sözü ile bilinen farz ibâdetler<br/>
kasdedilmedi. Bütün fiillerde gayenin Allah’ın rızasına ulaşmak veya O’na ulaştırmayan<br/>her şeyden uzaklaşmak mânâsı kasdedildi. Sanki onları Allah’ın isteği dışında hiçbir<br/>şeyle uğraşmamaya çağırdı. Ya’kûb, onların putlara tapmasından korkmamış fakat dünyâ<br/>ile meşgul olup Allah’ı unutmalarından korkmuştur. Bu sebeble de: <i>“Seni Allah’dan<br/>uzaklaştıran her şey tağuttur.”</i> denmiştir. Bu yüzden Hz. İbrâhîm <i><b>“Rabbim, beni ve<br/>oğullarımı putlara tapmaktan uzaklaştır.” </b></i>(İbrâhîm, 14/35) diye duâ etmişti.<br/>Duâdaki, putlara tapmak Allah’dan başka şeylere hizmet etmek şeklinde tefsir<br/>edilmiştir. Nitekim <i>Mesnevî</i>’de gelmiştir:<br/>
<i>Dünyâ nedir? Dünyâ Hakk’tan gâfil olmaktır.<br/>Yoksa, ne kumaş, ne para, ne evlâd, ne de kadındır.<br/></i>Âyette Ya’kûb (a.s.)’un oğullarına: “Benden sonra kime kulluk edeceksiniz?” şeklinde<br/>
değil de “Neye kulluk edeceksiniz?” şeklinde sorması, mutlak hüküm ihtivâ etmektedir.<br/>Çünkü “ne” mânâsına gelen <i>“mâ” </i>sorusu akıl sâhibi ve akıl sâhibi olmayanlar için<br/>kullanılır. Sadece akıl sahibleri için “kim” anlamındaki <i>“men”</i> kullanılır. <b>Teftâzânî<br/></b>böyle demiştir.<br/>
<i>“Benden sonra neye ibâdet edeceksiniz?”</i> âyetiyle Yahûdîler’in iddiâsı reddedilmiş<br/>
oldu. Sonra olayın onların zannettiğinin aksine meydana geldiği açıklanmaya başlandı.<br/>
Onların iddiâları reddedilince sanki “Öyleyse ne dediler?” sorusuna karşılık:<br/>
Varlığında, tanrılığında ve kendisine ibâdetin farzlığında birleşilen, <i>“Senin ataların<br/>İbrâhîm, İsmâîl ve İshâk’ın mâbûdu olan tek Allah’a ibâdet edeceğiz. Biz O’na teslim<br/>olanlarız.”</i> dediler şeklinde cevap verilmiştir. İsmâîl (a.s.), Ya’kûb’un amcası olmasına<br/>rağmen, dedeyi ve babayı tağliben; üstün sayarak baba diye anıldı. Çünkü anne-babanın<br/>yokluğunda amca baba yerine, teyze de anne yerine geçer. Peygamber (s.a.)’ın şu hadisi<br/>de bunu ifâde eder: <i>“Kişinin amcası babasının benzeridir.”</i><a href="RuhulBeyans.html#493">[25] </a>Yâni, hurma ağacının<br/>dalları arasında fark bulunmadığı gibi, aralarında fark yoktur. “Tek İlâh” denilerek<br/>tevhid inancı açıkça vurgulanmıştır.<br/>
<i> </i><br/>
