<a name=10513></a>tabakasıdır. Kalbin tasfiye edilmesi ve tecellinin nuru ile bu ince pas tabakası kalpten<br/>zail olur. Çünkü ğayn ile birlikte kişide îman hala mevcuddur.<br/>
“Rayn” ise kalp ile îman arasında engel teşkil eden kesif bir hicabın adıdır. Bu<br/>
nedenle âlimlerin ifâdesine göre; “ğayn” kişide sağlam bir itikat olmakla birlikte şühuda<br/>engel ihticab/mahrumiyettir.<br/>
et-Tab’, kalbin üzerine mühür vurulması demektir. “el-İkfal” kalbin üzerine kilit<br/>
vurulması demektir. Bazılarının ifâdesine göre ikfal tab’dan daha beterdir. Ayrıca tab’<br/>rayn’dan daha şiddetlidir.<br/>
<b>Kâşânî</b>’nin ifâdesine göre âyet-i kerimenin mânâsı şöyledir: Onların kazandıkları<br/>
günahlar kalplerine kökleştiği için ve cevheri kalbi bulandırdığı için pas tutmuştur.<br/>Böylece o pas kalbi gerçek tabiatından çıkarmıştır. “Rayn” günahların birikip kalbe<br/>yerleşmesinin belli bir sınırıdır. O sınırda hicab meydana gelir ve -Allah korusun-<br/>mağfiret kapısı o noktada kapanır.<br/>
<b>Ebû Süleyman Darani</b> (k.s.) der ki: Rayn ve kasvet gafletin iki yularıdır. Her kim<br/>
gaflet uykusundan uyanır ve tezekkür ederse kasvetten ve rayn’dan güven içinde olur. Bu<br/>iki hastalığın devası; oruca devam etmektir. Her kim oruçtan sonra yine kalbinde kasvet<br/>bulursa o zaman azığı da bıraksın.<br/>
Büyüklerden birisi der ki: Kalp her tarafı pırıl pırıl parlayan bir aynadır. Kalp aynası<br/>
-üzerine çöken nesneye pas dense de- asla pas tutmaz. Nitekim Peygamberimiz (s.a.)<br/><i>“kuşkusuz kalpler demirin pas tuttuğu gibi paslanır. Kalbin cilası zikrullahtır,<br/>Kur’an okumaktır” </i><a href="RuhulBeyans.html#10516">[50]</a> buyursa da bu hadiste söz edildiği biçimde kalpler pas tutmaz.<br/>Okuduğumuz bu hadiste pas kelimesinden maksad kalbin yüzüne yerleşen perde ve örtü<br/>değildir.<br/>
Kişi esbabın ilmine bağlanıp bununla meşgul olduğunda ve bu nedenle müsebbibin<br/>
ilmini ele almadığında müsebbib olan Allah’tan başkasına bağlanması kalbin yüzünde<br/>pas anlamına gelir. Bu pas hakkın bu kişiye tecellîsine mânî olur. Çünkü ilâhî huzur<br/>devamlı olarak tecelli etmektedir. Dolayısıyla onun açısından bize hicab tasavvur etmek<br/>mümkün değildir. Şu halde kalp, övülmüş şer’î hitap açısından bu tecelliyi kabul<br/>etmeyip başkasını kabul edince bu olay, “pas tutmak” tâbiriyle ifâde edilmiştir. Fakat<br/>buna <i>kufl</i> ve başka şey denir. Allah Teâlâ buna karşı uyarıda bulunmakta ve şöyle<br/>buyurmaktadır: <i><b>“Ve dediler ki: Bizi çağırdığın şeye karşı kalplerimiz kapalıdır.”<br/></b></i>(Fussılet 41/5) Buradan anladığımıza göre kalpler Peygamber Efendimiz’in çağırmış<br/>olduğu şeye karşı örtü ve perde içindedir. Aslında o kalpler mutlak olarak perde ve örtü<br/>içinde değillerdir. Kalpler çağırıldıklarından başka bir şeye bağlanınca çağırıldıkları<br/>gerçeği kavramaktan körleşirler ve hiçbir şey görmezler. Normalde kalpler, sonsuza dek<br/>parlak, saf ve cilalı olarak kalmaya devam edecektir.<br/>
<b>Mevlânâ Câmî</b> şöyle demiştir:<br/>
<i>Biçâre fakîh, dostun hüsnünü (güzelliğini) inkâr eder,<br/>Ona söyle de can gözünü cilâlayıp parlak hâle getirsin.</i><br/>
