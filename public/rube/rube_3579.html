<a name=3580></a><img src="RuhulBeyan-3580_1.jpg"/><br/>
<img src="RuhulBeyan-3580_2.jpg"/><br/>
<i>el-Kevâşî</i>’de şöyle der: “Kardeşler, hem babalarına hem de kardeşlerine karşı<br/>
göstermeleri gereken hürmeti terk ettikleri için aldanmışlardır.”<br/>
Burada sadece babalarının ‘Yûsuf’un kurt tarafından yenilebileceği’ endişesine cevap<br/>
verip birinci mazeretini (ondan ayrılmak istemeyişini) cevapsız bırakıyorlar. Çünkü<br/>göndermemekteki güçlü sebep Yâkub’un üzülmesi değil, Yûsuf’un kurt tarafından<br/>yenmesidir. Çünkü gûyâ Yûsuf’u çok yakında getirecekleri için babalarının üzüntüsü<br/>çok fazla sürmeyecektir.<br/>
Sahabeden birisi der ki: “Kişinin hasmına kendi aleyhine kullanacağı bir delili telkin<br/>
etmesi doğru olmaz. Çünkü Yûsuf’un kardeşleri, babaları söyleyene kadar kurdun insan<br/>yediğini bilmiyorlardı. Bu sözüyle Yâkub (a.s.), onlara Yûsuf için kuracakları<br/>komplonun illetini bir nevi telkin etmiş oldu.”<br/>
Bir hadiste şöyle buyrulmuştur: “<i>Belâ, ağızdan çıkan söze bağlıdır. ‘Vallahi şu şeyi</i><br/>
<i>yapmayacağım.” diye yemin eden bir kul, her şeyi şeytana bırakmış olur. Böylece<br/>şeytan bütün maharetini kulun ‘yapmayacağım’ dediği şeye teksif eder ve sonunda<br/>istediğini ona yaptırır</i>.”<a href="RuhulBeyans.html#3581">[13]</a><br/>
Yine bir hadiste şöyle buyrulmuştur: “<i>Bazen olur ki nefsim bana bir şey fısıldar. Onu</i><br/>
<i>söylemekten beni alıkoyan sadece onunla mübtelâ kılınma endişesidir</i>.”<a href="RuhulBeyans.html#3581">[14]</a><br/>
Anlatılır ki lügat âlimlerinden <b>İbnü’s-Sikkît</b>, bir gün halîfe Mütevekkil’le birlikte<br/>
otururken Mütevekkil’in iki oğlu Mu‘tez ile Müeyyed geldi. Mütevekkil ona:<br/>
“Oğullarımı mı daha çok seviyorsun yoksa Hasan ile Hüseyin’i mi?” diye sordu.<br/>İbnü’s-Sikkît:<br/>“Vallâhi, Ali (r.a.)’ın kölesi Kanber bile senden de şu iki oğlundan da daha<br/>
hayırlıdır.” diye cevap verdi. Bunun üzerine Mütevekkil:<br/>
“Şunun dilini kökünden kesin!” dedi.<br/>İbnü’s-Sikkît’in dilini kestiler, o gece öldü. İşin ilginç tarafı, İbnü’s-Sikkît hocalık<br/>
ettiği Mütevekkil’in oğullarına bundan önce şu şiiri söylemişti:<br/>
<i>İnsanoğlunun başına gelen her felaket<br/>Ayak kaymasından değil, dil sürçmesinden gelir.<br/>Dil sürçmesi kelleyi götürüverir.<br/>Ayak sürçmesinin yarası ise iyileşir yavaş yavaş</i><br/>
Âyetin işârî yorumu şöyledir: Kalb ruhun gözetimi altında olduğu müddetçe organlar<br/>
ve kuvvelerle meşgul olmaz. Ruh Yâkub’unun gıyabında eğlenmek için kalb Yûsuf’unu<br/>kendileriyle birlikte hayvânî zevklerden kâm almaya götürme izni alamazlar. Ruh<br/>Yâkub’u, kalbi o duyu ve güçlerle göndermeye güvenemez. Çünkü ruh onların<br/>komplolarına ve kalb için iyilik düşündüklerinin, onu koruyacaklarının sadece bir iddia<br/>
