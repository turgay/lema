<a name=3389></a><img src="flower_sep.jpg"/><br/>
<img src="RuhulBeyan-3389_2.jpg"/><br/>
<img src="flower_sep.jpg"/><br/>
temizlenme sayesinde rabbânî şeriat ahlâkıyla bezenmeye hak kazanırlar. <i>et-Te’vîlâtü’n-<br/>Necmiyye</i><b>’</b>de böyle geçmektedir.<br/>
<b>41. <i>(Nuh) </i></b><b>“Gemiye binin.” dedi. “Onun yüzüp gitmesi de durması da Allah’ın</b><br/>
<b>adıyladır. Şüphesiz ki Rabb’im çok bağışlayan, pek esirgeyendir.”</b><br/>
Nuh (a.s.) gemiye yüklenmesi emredilen çiftleri yükledikten sonra beraberindeki<br/>
mü’minlere: <i>“Gemiye binin.” dedi.”</i><br/>
<b>Kâşifî</b> der ki: “Nuh (a.s.) onları gemisinin yanına götürdü. Hazırladığı bir örtüyü<br/>
geminin üzerine örttü. Zeminden azab suyu kaynadı. Gökten de belâ ve musibet suyu<br/>aşağı gelmeye başladı.”<br/>
<i>el-İrşâd</i>’da şöyle denilir: “ <img src="RuhulBeyan-3389_3.jpg"/> (binmek)”, hareket edebilen bir şeye yükselmek<br/>
demektir. Burada “fî” ile kullanılması zannedildiği gibi Nuh ve kavmine geminin<br/>güvertesinde değil de içinde bulunmaları emredildiği içindir. Çünkü daha sağlam<br/>rivayetlere göre Nuh (a.s.) vahşi ve yırtıcı hayvanlarla kuşları geminin üç katından en<br/>alttakine, evcil hayvanları ortadakine yerleştirmiş, yanındakilerle beraber kendisi de<br/>ihtiyaç duyacakları erzakı da alarak en üst kata yerleşmiştir.<br/>
Denildiğine göre gemiye 10 Receb Cuma günü bindiler. Gemi, Beytullah’a gelince bir<br/>
hafta tavaf etti. Gemi mü’minleri yüz elli gün dolaştırdı. Cudi dağının üzerinde bir ay<br/>karar kıldı. Muharrem’in onuncu âşûrâ günü gemiden çıktılar.<br/>
<i>“Onun” </i>yüzüp gittiği vakit <i>“yüzüp gitmesi de”</i> durup hapsedildiği ve sabitleştirildiği<br/>
zaman <i>“durması da Allah’ın adıyladır.”</i> Yani, Allah’ın adını anarak ya da “Bismillah”<br/>diyerek binin.<br/>
<b>Müftî Sâ‘dî </b>der ki: “Bu ibarenin aslı şöyledir: ‘Allah’ın adıyla birlikte’ ya da<br/>
‘Allah’ın adıyla teberrük ederek binin.’ İşte ‘Allah’ın adını anarak’ ya da ‘Bismillah<br/>diyerek’ ifadelerinin te’vili budur.<br/>
<i>el-Kevâşî</i>’de şöyle denilir: Yâni “Onun yüzdürülüp götürülmesi de durdurulması da<br/>
Allah’ın adıyladır.” Nuh (a.s.) geminin hareket etmesini istediği zaman <b>“Bismillah”<br/></b>demiş gemi; de hareket etmiştir. Geminin durmasını istediği zaman da <b>“Bismillah”<br/></b>demiş, gemi de durmuştur.<br/>
<i>“Şüphesiz ki Rabb’im”</i> günah ve hataları <i>“çok bağışlayan,”</i> kullarını <i>“pek</i><br/>
<i>esirgeyendir.”</i> Bu yüzden sizi bu beladan kurtarmıştır. Bu sıfatları olmasaydı, sizi<br/>kurtarmazdı.<br/>
Burada Nuh (a.s.)’ın ve mü’minlerin kurtulmayı hak ettiklerinden değil, sırf Allah<br/>
Teâlâ’nın fazlı, bağışlaması ve rahmeti sebebiyle kurtulduklarına bir delâlet vardır.<br/>Nitekim ehl-i sünnet’in görüşü de böyledir.<br/>
