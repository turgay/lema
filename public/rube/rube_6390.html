<a name=6391></a><b>Râğıb</b> der ki: “Lisanların değişik olması, lügatlerin ve nağmelerin farklı olmasına<br/>
işârettir. Çünkü her dilin, gözün ayırt ettiği özel bir sûreti olduğu gibi kulağın ayırt ettiği<br/>bir nağmesi vardır.” Onun için keyfiyet bakımından her yönden; yâni alçak ve yüksek,<br/>fesahat ve dilde kekemelik ve diğer hususlarda birbirine eşit iki konuşma neredeyse<br/>duyamazsın.<br/>
<b>Vehb</b> der ki: “Dillerin tamamı yetmiş iki dildir. Bunlardan on dokuzu Sâm’ın<br/>
çocuklarında, on yedisi Hâm’ın çocuklarında, otuz altısı da Yâfes’in çocuklarındadır.”<br/>
“<i>Ve renklerinizin</i>” beyaz, siyah, esmer, kızıl ve diğerleri gibi “<i>değişik olmasıdır.</i>”<br/><b>Râğıb</b> der ki: “İnsanların sayısının çokluğuna rağmen biri diğerinden değişik, her<br/>
insana mahsus şekillerin farklılığından dolayı türlü renklerin meydana geldiğine işâret<br/>etmektedir. Burada Allâh’ın kudretinin genişliğine dikkat çekilmektedir.” Yâni Rağıb’ın<br/>tefsîrine göre renklerin değişik olması, organların hatlarına, şekillerine ve vasıflarına<br/>işârettir. Görmez misin ki ikizlerin maddeleri, sebepleri, yaratılışta ikisinin kabiliyetleri<br/>aynı olduğu halde birbirine son derece benzeseler de mutlaka bir miktar birbirinden<br/>farklıdırlar. Eğer bu şekilde olmasaydı, insanlar arasını ayırmakta müşkilât çeker ve<br/>yapılması gereken önemli işler muattal kalırdı.<br/>
<b>İbn Abbâs</b> (r.a.) demiştir ki: Âdem (a.s.)’ın bedeni yeryüzünün türlü topraklarından<br/>
bir araya getirilmesinden meydana gelmişti. Bu yüzden çocukları kızıl, siyah ve beyaz<br/>gibi farklı renklerde oldu. Herkes toprağının rengine ve kabiliyetine göre ortaya<br/>çıkmaktadır. Herkesin şekli, Âdem (a.s.)’a kadar ecdâdının sûretine göre<br/>şekillenmektedir. Rahimde sûreti belirlenirken ecdâdının şekilleri getirilmektedir.<br/>Nitekim bazı müfessirler “<i><b>Seni istediği her hangi bir şekilde parçalardan<br/>oluşturdu.</b></i>” (el-İnfitâr, 82/8) âyetini tefsir ederken bu hususa işâret etmişlerdir.<br/>
“<i>Şüphesiz bunda</i>” zikredilen göklerin ve yerin yaratılması, lisanların ve renklerin<br/>
değişik olmasında “<i>bilenler için</i>” “<i><b>Fakat onları ancak âlimler/bilenler düşünüp<br/>anlayabilir.</b></i>” (el-Ankebût, 29/43) âyetinde olduğu gibi ilimle muttasıf olanlar için<br/>alınacak bizâtihi büyük ve sayıca çok “<i>dersler vardır.</i>”<br/>
Âyette özellikle âlimler zikredilmiştir. Çünkü dünyânın geçici nîmetleri ve süsleriyle<br/>
meşgul olan câhiller değil, bilâkis onlar düşünen ve istidlâlde bulunan kimselerdir.<br/>Zikri geçen konuları bilip anlamak ancak ilim ile mümkün olduğundan âyet<br/>âlimlerle/bilenlerle tamamlanmıştır.<br/>
Bu kelime, ‘<i>âlemler için</i>’ mânâsına “<img src="RuhulBeyan-6391_1.jpg"/> diye de okunmuştur. Bunda<br/>
derslerin/ibretlerin açıklığının kemâline; melek, insan, cin ve onlardan başka<br/>mahlûkattan hiçbirine gizli olmadığına işâret vardır.<br/>
Âyette kalblerin lisanı ile nefislerin lisanının farklılığına işâret vardır. Çünkü<br/>
kalblerin lisânı yüceliklere meyil ile hareket eder ve onları talep için konuşur.<br/>Nefislerin lisanı ise süflî şeylere meyil ile hareket eder ve onları talep için konuşur.<br/>Nitekim bu durum dünyâ ehlinin meclislerinde ve âhiret ehlinin cemiyetlerinde görülür.<br/>
<b>Mevlânâ</b> (k.s.)’un sözlerinden birisi şöyledir:<br/>
