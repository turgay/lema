<a name=6538></a><img src="RuhulBeyan-6538_1.jpg"/><br/>
nîmeti ve ihsânı ile “<i>gemilerin denizde yüzdüğünü</i>” açıkça gözünle “<i>görmedin mi?</i>”<br/>
<b>Kâşifî</b> der ki: “Allah Teâlâ lütuf ve ihsânı ile gemileri suyun üzerinde durdurur, onları<br/>
yürütmesi için rüzgârı gönderir.”<br/>
<i>el-Es’iletü’l-müfhıme</i>’de şöyle denilir: “Ziyaret edilecek yerleri yakınlaştırmak için<br/>
suyu sizin bineğiniz kılmış olması Allâh’ın rahmetiyledir.”<br/>
Zâhirde hayret veren işlerden biri, insanların gemide selâmet içinde bulunmaları ve<br/>
boğulmaktan kurtulmalarıdır. Nitekim bir gemiciye: “Denizde gördüğün en çok hayret<br/>verici şey nedir?” diye sorulunca “Ondan kurtulmamdır” diye cevap vermiştir.<br/>Hakîkatte ise sâliklerin hakîkat denizinde tarîkat yoluyla mesafe alarak şerîat gemisiyle<br/>kurtuluşa ermeleridir.<br/>
<i>“Şüphesiz bunda”</i> gemiler ve denizlerle alâkalı dile getirilen hususta, zorluklara<br/>
karşı <i>“çok sabreden,”</i> enfüs ve âfâk (iç ve dış âlem) hakkında tefekkür konusunda<br/>kendisini yoran, Allâh’ın nîmetlerine <i>“çok şükreden herkes için”</i> keyfiyet bakımından<br/>büyük ve sayıca çok <i>“ibretler vardır.”</i><br/>
Sabır ve şükür mü’minin iki vasfıdır. Her mü’minde mutlaka bu vasıflar bulunmalıdır.<br/>
Allah Teâlâ mü’mini bu iki vasıfla tavsif etmiştir; çünkü onun en mümeyyiz vasfı sabır<br/>ve şükürdür. Îman iki kısımdır; yarısı sabır, diğer yarısı da şükürdür.<br/>
Bilesin ki sabır, beden gücü nispetinde zorluklara katlanmaktır. Bu yürümek ve taş<br/>
kaldırmak gibi fiilî durumlar için olabilir. Hastalığa, vurma ve kesmeye karşı olabilir.<br/>Bunlara sabretmek tam bir fazîlet değildir. Asıl fazîlet tabîatı ıslah için şehvetlerden<br/>uzak durmaya ve nefsi ıslah için tâatleri yapmaya sabretmektir. Şu halde sabır, içinde<br/>fayda bulunan acı bir ilaç gibidir.<br/>
<i>Tabip acı ilâcı fayda etsin diye hazırladı.<br/></i>Şükür kalb ile nîmeti düşünmek, dil ile nîmet vereni övmek ve âzâlarla hizmet<br/>
etmektir. Âyette önce sabrın sonra şükrün zikredilmesi, şükrün sabırdan daha üstün<br/>olduğunu göstermektedir. Çünkü sabreden, sızlanmayı açığa vurmayı terk eder.<br/>Şükreden ise, sabredenin sızlandığı hususlarda sevincini ortaya koyma seviyesine<br/>yükselmiştir. Sıkıntı ve belâlara göğüs germede nefse hâkim olmakla -ki bu sabırdır-,<br/>onlara hiç aldırış etmeme arasında pek büyük bir fark vardır. Bu durumdaki insan,<br/>belâları bile nîmetten sayar ki işte bu şükürdür.<br/>
Evliyânın vasıfları hakkında <b>Sa‘dî</b> şöyle demiştir:<br/>
<i>İster merhem sürsün, ister yaralasın;<br/>Ne hoştur O’nun gamıyla perişan olanların hâli!<br/>Sürekli elem şarabı içtikleri hâlde<br/>Acılık görseler de ses çıkarmazlar.<br/>Dostun yâdıyla olduktan sonra sabır insana acı gelmez.<br/>Sevgilinin kendi eliyle sunduğu acı şey şeker kesilir.</i><br/>
