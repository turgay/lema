<a name=9622></a><img src="flower_sep.jpg"/><br/>
böylesinin daha uygun olmasından ve kâfirlerin insanlar içinde daha çoğunlukta<br/>bulunmasındandır. Bu nedenle Yüce Allah haşr günü şöyle der:<br/>
<i>“– </i>Ey Âdem! Cehennem heyetini çıkar. Yâni cehenneme gönderilecek olan<br/>
cehennemlikleri ayır.” Âdem der ki:<br/>
<i>“–</i> Cehennem heyetinin sayısı kaçtır? Yüce Allah cevap verir:<br/><i>“–</i> Her bin kişiden dokuzyüz doksandokuz kişidir.” Kur’an bu konuda şöyle der:<br/>
<i><b>“Fakat insanların çoğu inanmazlar.”</b></i> (Hud, 11/17) <i><b>“Kullarımdan şükreden azdır.”<br/></b></i>(Sebe, 34/13)<br/>
Rivâyet olunur ki, <b>Hz. Ömer</b> (r.a.):<br/>“Ya Rabbi beni az’lardan kıl” diye duâ eden bir adama rastlar ve sorar:<br/>“– Nedir bu duâ?” Adam cevap verir:<br/>“– Ben Yüce Allah’ın <i><b>‘Kullarımdan şükreden azdır’ </b></i>(Sebe, 34/13) buyurduğunu<br/>
işittim. Ben de rabbimin beni o azlardan kılmasını niyâz ediyorum.” Bunun üzerine Hz.<br/>Ömer (r.a.):<br/>
“– Herkes Ömer’den daha âlim” der.<br/>Fakîr (<b>Bursevî</b>)’ye göre Hz. Ömer’in bu sözü; nefsi kırma, kendinde ilim ve mârifeti<br/>
eksik görme, mükemmele göre bunları kendisinde az bulma kabilindendir. Hz. Ömer’in<br/>dinde ve mârifette kemal mertebesinde olması ve bu hâlinin hilâfet kapısında<br/>yaralanmasına kadar varması ile bu söyledikleri çelişmez. Yoksa mesele habis <b>Tusi</b>’nin,<br/>eseri <i>Kitabu’t-tecrid’</i>de ifâde ve istidlal ettiği gibi değildir. Bir hadis-i şerifte şöyle<br/>buyurulur: <i>“Dikkat edin! Âdemoğulları çeşit çeşit tabakalar hâlinde yaratılmışlardır.<br/>Bazıları vardır mü’min olarak dünyaya gelir, mü’min yaşar ve mümin olarak ölür,<br/>bazıları vardır kâfir doğar, kâfir yaşar ve kâfir olarak ölür.”</i><a href="RuhulBeyans.html#9632">[156]</a><br/>
Buradan hareketle bazılar der ki: “Öyle kimseler vardır ki Allah’ı taleb etmiştir,<br/>
ancak O onları bırakmıştır, bazıları vardır O’ndan kaçmıştır, ancak O, onlara<br/>yetişmiştir.”<br/>
<b>İbrahim Havvâs </b>(k.s) şöyle demiştir; “tecrid hâlindeyken bir sahrâya gittim, başında<br/>
külahıyla köşede oturmuş ağlayıp inleyen bir ihtiyar gördüm:<br/>
“– Sen kimsin?” diye sordum,<br/>“– Ebû Merre’yim” dedi.<br/>“– Neden ağlıyorsun?” dedim,<br/>“– Ağlamaya benden daha lâyık bir kimse var mı? Kırk bin senedir bu kapıda hizmet<br/>
etmekteyim, ufuk-i a‘lâda benden daha ileri giden kimse yoktur. Şimdi ilâhî takdîr ve<br/>gaybın hükmüne bak ki beni ne hâle getirdi.”<br/>
Ebû Merre şöyle dedi: “Ey Havvâs, dikkat et, gayret ve ibâdetlerinden dolayı sana<br/>
gurur gelmesin. Zira bunlar onun inâyet ve ihtiyarıyla olur, kulun gayret ve ibâdetiyle<br/>değil. Bana Âdem’e secde etmemle ilgili bir emir geldi, etmedim. Âdem’e “ağacın<br/>meyvesinden yeme” şeklinde emir geldi, ancak o yedi. Âdem’in işinde inâyet<br/>
