<a name=3514></a><img src="flower_sep.jpg"/><br/>
Âyette taklid yerilmektedir. Taklid, başkasının sözünü delilsiz olarak kabul etmektir.<br/>
Bu, amelî ve fer’î meselelerde câiz ise de aslî ve itikâdî meselelerde câiz olmaz.<br/>Aksine mutlak sûrette düşünüp delil bulunmalıdır. Ancak Hanefîler’le Zâhirîler’e göre<br/>mukallidin îmânı sahihtir. Mukallid, âlemin sonradan meydana geldiği, bir yaratıcının<br/>ve bu yaratıcının sıfatlarının bulunduğu, peygamberler gönderdiği, bu peygamberlerin<br/>getirdiği prensiplerin hak olduğu gibi bütün inanılması gereken şeylere delilsiz olarak<br/>inanan kişidir. Böyle bir îman câizdir. Çünkü Hz. Peygamber (s.a.) kadınlara,<br/>câriyelere, kölelere, çocuklara, bedevîlere delil öğretmediği halde onların îmânını<br/>kabul etmiştir. Ancak mukallid’in de düşünüp Allah’ın varlığının delillerini bulması<br/>vaciptir. Böyle yapmayan günah işlemiş olur. Ayrıca yakîn, yâni kesin îmân ancak<br/>taklîdi bırakıp gerçek tevhîde ulaşmakla hâsıl olur.<br/>
<b>Molla Câmî</b> şöyle der:<br/>
<i>Susuz olan canı yakîn deryâsından kandır<br/>Şüphe serabında dudağı kurumuş daha fazla oturma</i><br/>
İmdi taklitçilerle tabîatlarına uyanlar gerçekte hevalarına ve dünyaya taparlar. Bu<br/>
bakımdan hevâyı terk edip doğru yola tâbi olmak gereklidir.<br/>
Denilir ki Âdem ile Havvâ arasında izdivaç vâki olduğunda İblis’le dünya arasında<br/>
da izdivaç vâki olmuştur. Birinci izdivaçtan insan nev’i doğarken, ikincisinden hevâ<br/>doğmuştur. Bütün bâtıl dinlerle kötü huylar işte bu hevânın tesirindendir.<br/>
Muhakkıklardan birisi şöyle der: Allah Teâlâ ruh sultanını beden ülkesinde hükümdar<br/>
yapıp aklı da onun veziri kıldığında, nefsi ruhun halîlesi/dişi dostu kıldı. Nefis ise gidip<br/>hevâya aşık oldu. Ruh, vezirine nefsin durumunu sorunca akıl veziri ona şöyle dedi:<br/>‘Padişahım, hevâ adlı bir varlık nefsi yoldan çıkardı.” Bunun üzerine ruh hemen<br/>yakararak Allah’a yöneldi. Nefis böylece sâlihâne bir şekilde ve güzel bir hâl ile rûha<br/>teslim oldu. İşte nefislerini ıslah etmek isteyen, Kadir ve Müteâl olan Allah’a yönelsin.<br/>
Denir ki bid’at ve hevânın zararı, mâsıyetin zararından çok daha fazladır. Çünkü<br/>
mâsıyet işleyenler bunun çirkin bir şey olduğunu bildikleri için Allah’tan kendilerini<br/>bağışlamasını diler ve tevbe ederler. Bid’at ve hevâlarına tâbi olup duranlar ise böyle<br/>değildir.<br/>
Biz sûfilere göre bid’at ve hevâ, Hz. Peygamber (s.a.)’in sünneti ile yüce ashabının ve<br/>
meşayih-i kirâmın sünnetiyle amel etmeyip bütün fiil ve terk edişlerinde tabîata ve cüz’î<br/>akla tâbi olmak mânâsındadır. Öyleyse sâlike düşen mutlak olarak sünnetlere muhâlefet<br/>etmemek, hayırlı kimselerin yolundan ayrılmamak ve ağyârın tenkidlerine iltifat<br/>etmemektir. Çünkü hak uyulmaya en çok hak sâhibidir.<br/>
<i>Bizim dinimiz aşktır, ey zâhid bize boşuna nasîhat etme<br/>Biz kendi dinimizi yalan yere terk ettiğimizi söylemek istemeyiz</i><br/>
