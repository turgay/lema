<a name=8865></a><img src="RuhulBeyan-8865_1.jpg"/><br/>
<img src="RuhulBeyan-8865_2.jpg"/><br/>
<i>Tefsîrû’l-Münâsebât’</i>da belirtildiği üzere bu âyette “rızk”ın “yiyecek”ten daha<br/>
şûmûllü olduğu kasdedilmektedir.<br/>
Bazı ulemâ, âyetin “beni beslemelerini de istemiyorum” kısmını “benim<br/>
mahlûkâtımdan birini beslemelerini de istemiyorum” şeklinde takdir etmişlerdir. Ancak<br/>burada “besleme” fiili Allah’a isnad edilmiştir. Çünki mahlûkat Allah’ın âilesi gibidir.<br/>Nasıl ki ailesini besleyen bir kimseye nisbetle çoluk-çocuğu ve hanımı onun iyâli<br/>oluyorsa, Allah’ın, nafakasını verdiği mahlûkat da O’nun iyâlidir. Bu husustaki bir kudsî<br/>hadiste Allah şöyle buyuruyor: <i>“Senden rızık talep ettim de sen beni<br/>besleyemedin,”</i><a href="RuhulBeyans.html#8871">[35] </a>yâni hiç bir kulum beni besleyemedi.<br/>
Bundan anlaşılıyor ki, “beslenme ve rızık talebi”nin Allah tarafından yapılması,<br/>
O’nun için muhaldir.<br/>
<b>58. Şüphesiz rızık veren, güç ve kuvvet sâhibi olan ancak Allah’tır.<br/></b><i>“Şüphesiz rızık veren ancak Allah’tır.”</i> Bu ifâde, Allah’ın, insan ve cinlerden rızık<br/>
talebinde bulunmayacağını gösteren bir sebep cümlesidir. Huve zamiri de sıfatın mevsuf<br/>üzerine kasredilmesini gerektirir. Yâni her rızka muhtaç olanı rızıklandıran Allah’tan<br/>başka hiç bir rezzâk yoktur. Bu, aynı zamanda Allah’ın rızıktan müstağnî olduğuna da<br/>işâret etmektedir.<br/>
Bütün yaratıkları üzerinde <i>“kuvvet sâhibi olan ancak Allah’tır.”</i> Bu cümle de<br/>
Allah’ın, kullardan, kendisi için çalışıp gayret ederek O’na yiyecek götürmelerini de<br/>murad etmediğini gösteren bir sebep cümlesidir. Zira işleri için başkasından yardım<br/>dileyen, güçsüz ve âciz olur.<br/>
el-Metîn, “kuvveti çok sağlam” demektir. Çünkü “kuvvet” kudretin kemâline,<br/>
“metânet” de kuvvetin sağlamlığına delâlet eder.<br/>
<i>et-Te’vîlâtü’n-Necmiyye’</i>de denilir ki: Muhakkak ki Allah, bütün mahlûkatın rızık<br/>
verenidir, rızıkların ve rızıklananların yaratılmasında da sağlam kuvvet sâhibidir.<br/>
<i>Müfredât</i>’da şöyle geçer: Kuvvet; bazen kudret, bazen de bir şeyde var olan hâzır bir<br/>
güç anlamlarına gelebildiği gibi, bazen de bedenin sağlamlığı, cesaret, dışardan takviye<br/>edici bir yardımcı ve kudret-i ilâhiye mânâlarına da gelmektedir. “Sağlam kuvvet<br/>sâhibi” sözü, Allah’ın, mahlukâtı için yaptığı her işe tahsis ettiği kudretini gösteren<br/>umûm bir ifâdedir.<br/>
Fakir (<b>Bursevî</b>) der ki: Kuvvetin asıl mânâsı daha önce geçtiği üzre “bir binanın<br/>
sağlamlığı ve sertliği”dir. Bundan da anlaşılıyor ki kuvvet, zâfiyetin ve zayıflığın<br/>zıddıdır. Allah Teâlâ bundan münezzehtir. Kuvvet kelimesi Allah Teâlâ’ya nisbet<br/>edilince mânâsı “kâmil güç” anlamını taşır. Yine bu isim, ilâhî esmâ ve sıfatların<br/>mazharlarının güçlü olmasıyla da tefsir edilebilir.<br/>
