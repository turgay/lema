<a name=3925></a>kişiye ondan sonra başka bir kişiye (teker teker) hâsıl olur.<br/>
Bu levhin başka bir yerinde Allah Teâlâ dışında, tek ve ezelî bir irâde ile olmuş ve<br/>
olacak olanların tamamı da mevcuttur. Bunlarda çoğalma, değişim ve başkalaşma söz<br/>konusu değildir. <b>“<i>Benim nezdimde söz değişmez!</i></b><b>”</b> (Kaf, 50/29) ifadesinden maksad<br/>budur. <i>“Allah dilediğini siler, dilediğini sâbit bırakır.”</i> ifadesi ise bu ezelî irâdenin<br/>taalluklarıyla ilgilidir.<br/>
Bu taalluklar, O’nun hikmeti gereğince ortaya çıkan (hakîkî) ilâhî sıfatlardan ibârettir.<br/>
İşte kulluk fiilleri de bu taalluklardandır.<br/>
Bunlar, kullardan kendi hâdis iradeleri ile ve kendi cüz’i ihtiyarları ile sâdır<br/>
olmaktadır. Yani onlar, hür tercihlerini fiilleri tarafına yöneltiyorlar, Allah Teâlâ da<br/>bunları yaratıyor. O zaman bu fiillerin yaratılması Allah’tan, kazanılması (kesb) ise<br/>kullardandır. Dolayısıyla bundan cebr lâzım gelmez.<br/>
Ameller birer alâmettir. Cennetlik (saîd) olması takdir edilmiş birinin cennetlik<br/>
olması kesinleşip mühürlenmiştir. Cehennemlik (şakî) olacağı takdir edilmiş birinin<br/>cehennemlik oluşu da kesinleşip mühürlenmiştir.<br/>
Bir hadiste şöyle buyrulur: “<i>Sizden biri cennetliklerin amellerini işlemeye devam</i><br/>
<i>eder. O kadar ki kendisiyle cennet arasında sadece bir arşın mesafe kalır. Fakat ezelî<br/>hüküm galip gelir, cehennemliklerin amellerini yapmaya başlar ve cehenneme girer.<br/>Yine biriniz kendisiyle cehennem arasında bir karışlık mesâfe kalıncaya dek<br/>cehennemliklerin amelini işler durur, fakat ezelî hüküm galip gelerek cennetliklerin<br/>amellerini yapmaya başlar ve cennete girer.</i>”<a href="RuhulBeyans.html#3927">[154]</a><br/>
Hz. Peygamber’in buradaki “<i>cehennemliklerin amelini yapmaya başlar ve</i><br/>
<i>cehenneme girer</i>” ifadesiyle “<i>cennetliklerin amelini yapmaya başlar ve cennete<br/>girer</i>” ifadesi, amelin her iki durumda da sebep olduğuna dikkat çekmektedir. Çünkü;<br/>‘ezelî hüküm galip gelerek cehenneme ve cennete girer’ buyurmuyor, aksine ameli de<br/>zikrediyor. Nitekim zekî birine bu gizli değildir.<br/>
Bilesin ki Allah Teâlâ birçok atıyyeyi sâlih amellere bağlamış, kullarına bu amelleri<br/>
emretmiştir. Bir hadiste: “<i>Duâ, başa gelen ve gelmeyen musîbetler açısından fayda<br/>sağlar.</i>”<a href="RuhulBeyans.html#3927">[155]</a> buyrulmuştur.<br/>
<i>İhyâ</i>’da der ki: “Eğer: ‘Kazâ ve kaderin geri çevrilmesi mümkün olmadığı halde duâ<br/>
etmenin faydası nedir?” denirse şöyle cevap veririz: Rahmetin celb edilip belânın geri<br/>çevrilmesi husûsunda duânın bir sebep teşkil etmesi de kazâ ve kadere dâhildir. Bu<br/>bakımdan duâ bir kalkana benzer. Gelecek okları bertaraf etmek için kalkan taşımak da<br/>kaderi kabul etmiş olmakla çelişmez. İşte duâ da böyledir. Allah Teâlâ bir şeyin<br/>olmasını takdir buyurduğu gibi o şeyin sebebini de takdir buyurmuştur.”<br/>
<b>Hasan Basrî</b> şöyle diyor: “Hiç amel yapmadan cenneti istemek günahlardan bir<br/>
günahtır.” Yine o şöyle diyor: “Hakikate ermiş olmanın alâmeti, ameli terk etmek değil,<br/>amelini görmeyi terk etmektir.”<br/>
Şu halde akıllıya düşen ecel gelene kadar nefsin hevâsından el etek çektirip iyi<br/>
amellerde bulunmaya çalışmaktır.<br/>
