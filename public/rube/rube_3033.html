<a name=3034></a><i>Bu alış verişi bozmak uygun değildir</i><br/>
<i>“Allah,”</i> münâfık ve kâfirlerden değil cihâda başlayan <i>“müminlerden canlarını ve”</i><br/>
Hak yolunda infak ettikleri <i>“mallarını cennet kendilerinin olmak üzere”</i> yâni malları<br/>ve canları mukabilinde cenneti hak etmek üzere<i> “satın almıştır.”</i> Çünkü münâfıklarda<br/>ve kâfirlerde bu alış veriş akdini yapma kabiliyeti yoktur.<br/>
<b>Hasan</b> (<b>Basri</b>) demiştir ki: Allah Teâlâ’nın her mümin ile yaptığı şu kârlı alış veriş<br/>
akdine iyi kulak verin. Vallâhi, yeryüzünde bu alış verişe girmeyecek hiçbir mümin<br/>yoktur.<br/>
Allah Teâlâ’nın müminlerle yaptığı bu sözleşme, âyette mâlî takasa benzetilerek<br/>
mübâyaa (satış sözleşmesi) olarak adlandırılmıştır. <b>İbn Melek</b>, <i>Şerhu’l-Meşârık</i> adlı<br/>eserinde şöyle der: “Rasûlullah cihetinden mübâyaa (alış-veriş), sevap vaadi, müminler<br/>cihetinden ise ona devamlı olarak itaat şeklinde gerçekleşir.<br/>
Ayetteki “can (nefs)” ile insanın tüm vücûdu ve insânî mücerred rûhun kemâlât elde<br/>
etmesinin vâsıtası olan bedeni kastedilmektedir. Mal ise bu mürekkeb vücûdun yararına<br/>olan şeylerin gözetilmesinin vesilesidir.<br/>
Âyette “cennet karşılığında” değil “cennet kendilerinin olmak üzere” buyurulması,<br/>
verilecek karşılığın (cennetin) kendilerine mutlaka ulaşacağını ve kendilerine özel<br/>olarak verileceği mübâlağa ile belirtmek içindir. Âyette sanki şöyle buyurulmaktadır:<br/>Allah onların canlarını ve mallarını, kendileri için sabit ve kendilerine mahsus olan<br/>cennet karşılığında satın almıştır.<br/>
“Köle de, malı da efendisine âit olduğu halde bir kimse kendi mülkünü yine kendi<br/>
mülkü ile nasıl satın alır?” diye sorulursa şöyle cevap verilir: Bu ifade, müminleri<br/>savaşa teşvik babında zikredilmiştir. Yani ey kul, nefsini ve malını sarfetmek senden,<br/>ebedî cenneti ihsan etmek ise benden, demektir. Dolayısıyla bu ifadede, müminler<br/>bedenî ve malî ibadete davet edilirken ince ve nazik bir üslup kullanılmış ve yapılan<br/>ibâdetin mükâfaatının mutlaka verileceği vurgulanmıştır. Nitekim Allah Teâlâ: <i><b>“Kimdir<br/>o adam ki, Allah’a güzel bir borç versin de, Allah da ona kat kat fazlasyla<br/>(verdiğini) ödesin.”</b></i> (el-Bakara, 2/245) buyurmuştur. Allah Teâlâ, mümini sadaka<br/>vermeye teşvik için onun vereceği sadakayı “borç” olarak zikretmiştir. Çünkü alınan bir<br/>borcun mislinin mutlaka geri ödenmesi gerekir. Sanki Allah Teâlâ kullarına bir şeye<br/>malik olmayan (yani borç isteyen) kimsenin muamelesini yapmıştır.<br/>
Âyette geçen “satın almak” ifadesi, Allah Teâlânın müminlerden kendi yolunda feda<br/>
ettikleri mallarını ve canlarını kabul etmesinden ve bu hareketlerinin karşılığında onlara<br/>cenneti mükafat olarak vermesinden istiâredir. Burada Allah Teâlâ satın alan, mümin de<br/>satan konumundadır. Müminin bedeni ve malları da yapılan bu alış-veriş akdinin<br/>konusunu teşkil eden mebî‘ (satılan) yerindedir. Cennet ise alış veriş vasıtası olan<br/>semen (bedel) durumundadır.<br/>
İfade tersine çevrilerek “Şüphesiz Allah cenneti müminlere canları ve malları<br/>
karşılığında satmıştır.” buyurulmamıştır. Bu, yapılan akidden maksadın cennet olduğunu,<br/>
