<a name=61></a>“<i>Zemahşerî</i>, tefsîre dâir mühim bir eser kaleme alıyor. Şu anda eserin yarısına kadar<br/>geldi” dediler. Gazzâlî cinlere: “O’nun yazdıklarını bana getirin” dedi. Cinler de<br/>Zemahşerî’nin tefsîrinin yazılan kısmını alıp getirdiler. Gazzâlî, yazılan eserin bir<br/>nüshasını çıkardı. Cinler de asıl nüshayı yerine götürüp koydular. Bir ara yanına gelen<br/>Zemahşerî’ye Gazzâlî bu nüshayı gösterdi. Zemahşerî şaşkına döndü ve hayretle şunları<br/>söyledi: “Eğer bu eser benimse buraya nasıl geldi? Çünkü ben onu kimseye<br/>göstermedim. Eğer başkasının ise lâfız, mânâ ve tertipte bu kadar benzerlik aklen<br/>mümkün değildir.” Bunun üzerine Gazzâlî şu karşılığı verdi: “Evet bu senin yazdığın<br/>eserdir. Bize cinler aracılığıyla ulaşmıştır.” Bu cevap karşısında cinlerin bu tür<br/>hizmetleri husûsunda tereddüdleri olan Zemahşerî, onların varlığını itiraf etmek zorunda<br/>kaldı.” Buradan cinlerin gaybı bildikleri anlamı çıkmaz. Nitekim Allah Teâlâ: <i><b>“Cinler,<br/>eğer gaybı bilselerdi çalışmanın verdiği bu horlayıcı sıkıntı o küçük düşürücü azâb<br/>içinde kalmazlardı.” </b></i>(Sebe’, 34/14) buyurmaktadır.<br/>
Cinlerin müstakil ve mücerred varlıklar olduğuna inanmayanlar, onların hava veya<br/>
ateş türü varlıklar olduğunu, fakat yılan, akrep, deve, köpek, sığır, katır, at, eşek ve<br/>insan sûretine girebildiklerini söylerler. Cinler, Süleyman (a.s.)’a kale, heykel, çanak,<br/>çömlek türü demirden eşyâlar yaparlardı. Onlar zor işleri başarma kabiliyetine ve akıl<br/>yeteneğine sahiptirler. Cinlerin yeryüzünde yer işgal etmeyen ve işgal eden cisimlere<br/>girmeyen arzî ve süflî varlıklar olduğunu söyleyenlere göre ise bu varlıklar ya mukarreb<br/>meleklerdir –ki bu meleklere Meşşâiyyûn “akıl” adını verirken; İşrâkıyyûn “yüce ve<br/>etkin nûr” adını vermektedir– ya da maddî varlıkların yönetimiyle alâkalı<br/>Meşşâiyyûn’un “semâvî nefisler”, İşrâkıyyûn’un “idâreci ruhlar” dediği varlıklardır.<br/>
Bu meleklerin en üstünü Arş’ı taşıyan ve sayıları bugün dört, kıyâmette sekiz olacak<br/>
olan meleklerdir. Sonra, Arş’ın etrafında dönenlerdir. Bunlardan sonra Kürsî ve semâ<br/>katlarının melekleri sırayla derece derece onları takib eder. Onların ardından atmosfer<br/>ve hava melekleri gelir. Hava melekleri “nesim” tabîatında bir nevi rüzgâr melekleridir.<br/>Zemherir küresi; yâni soğuk ve kış melekleriyle deniz ve dağ melekleri onları takib<br/>eder.<br/>
Nebâtî ve hayvânî varlıklarda tasarruf sahibi olan süflî rûhlar, rûhların en aşağı<br/>
derecesini teşkil eder. Süflî ruhlar bâzan ilâhî özelliklerle hayırla ortaya çıkar. Bunlara<br/>“cinlerin iyileri” denir. Bulanık ve kötü bir biçimde ortaya çıkan süflî ruhlar<br/>“şeytanları” oluşturur. Bu konu <b>Fenârî</b>’nin <i>Tefsîrü’l-Fâtiha</i> adlı eserinde böyle<br/>geçmektedir.<br/>
Şeytan lâfzından açıkça anlaşılan İblîs ve yardımcılarıdır. Bir diğer görüşe göre de<br/>
insan ve cinn taifesinden, doğru yolu bırakıp sapıklığa düşenler hakkında kullanılan<br/>genel bir tabirdir. Nitekim Allah Teâlâ: <i><b>“İnsan ve cin şeytanları” </b></i>(el-En’âm, 6/112)<br/>ifâdesiyle buna işâret buyurmaktadır.<br/>
<i>Racîm</i>, lânete uğraması sırasında, melekler tarafından semâ katlarından atılarak<br/>
kovulan şeytan demektir. Ya da semâya yükselmek isteyen şeytanın yıldız kayması<br/>şeklinde taşlanarak kovulmasıdır. Semâ katlarına yükselip Levh-ı Mahfûz’dan bilgi<br/>
