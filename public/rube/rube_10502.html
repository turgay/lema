<a name=10503></a><img src="RuhulBeyan-10503_1.jpg"/><br/>
<img src="RuhulBeyan-10503_2.jpg"/><br/>
<img src="RuhulBeyan-10503_3.jpg"/><br/>
<b>Malik b. Dinar</b> bir gün ölmek üzere olan komşusunu ziyarete gider. Komşusuna<br/>
durumunu, ne halde olduğunu sorunca adam: “Ey Malik! Karşımda tırmanmaya<br/>zorlandığım iki ateş dağı var” der. Bunun üzerine Malik hane halkına bu adamın ne işle<br/>meşgul olduğunu sorar. Onlar bunun iki adet ölçeği vardı, alırken birini, satarken<br/>diğerini kullanırdı derler. Bunun üzerine Malik b. Dinar o iki ölçeği getirterek bunları<br/>birbirine çalıp kırar. Sonra adama tekrar ne durumda olduğunu sorar. Hasta; “durum<br/>gözümde gitgide büyüyor” der.<br/>
Nakledilir ki; kim ölçü ve tartıda hıyanet içinde olursa yarın onu Cehennemin dibinde<br/>
ateşten iki dağ arasına oturturlar. Ona bu ikisini “ölç ve tart” derler. Bir taraftan ateşi<br/>ölçer; diğer taraftan yanar.<br/>
<i>Sen ölçü ve tartıda eksik verip fazla almaktasın<br/>Bir gün olur ki, bu eksik ve fazlandan haber verirler.</i><br/>
<b>2. İnsanlardan alırken ölçüp tarttıklarında tam <i>(alırlar)</i></b><b>.<br/></b>Bu cümle yukarda geçen Mutaffifin’in sıfatıdır ve onların kınanmayı, bedduâyı hak<br/>
ettikleri eksiltmeyi, ne şekilde yaptıklarını açıklamaktadır. Buna göre onlar insanlardan<br/>ölçek kullanarak bir şey satın aldıklarında tam ve eksiksiz ölçmektedirler. Âyette yer<br/>alan “iktiyâl” kökü herhangi bir şeyi ölçerek satın almak demektir. “İttizân” ise herhangi<br/>bir şeyi tartarak almak anlamına gelir.<br/>
İşte bunlar ölçek kullanarak bir şey aldıklarında tam olarak almaktadırlar. Âyette “tam<br/>
olarak” anlamına kullanılan fiilin kökü “istîfâ”dır. Bu kök, herhangi bir şeyi tam olarak<br/>eksiksiz almak anlamına gelir.<br/>
Aslında dilbilgisi kurallarına bakılacak olursa âyette “ale’n-nâs/insanlara” değil de,<br/>
“mine’n-nâs/insanlardan” denmeliydi. Ancak “min” harfi cerri ile “alâ”nın yer<br/>değiştirmesi, “iktiyâl” fiiline “isti’lâ” yâni “bunu sonuna kadar yapma” anlamını<br/>yüklemek içindir. Ya da ölçerek satın almanın onlara zarar verdiğine işâret içindir.<br/>Ancak bu zarar, “izâ” kelimesinin ifâde ettiği şart dolayısıyla değildir; tam tersine<br/>cevabın gereği, işin bizzat kendisinden kaynaklanmaktadır. Çünkü âyette yer alan<br/>istîfâ/tam olarak alma kelimesinden maksad, eksiltmeden hakkın tam olarak alınması<br/>değildir. Burada asıl maksad, nasıl kolayına gelirse bir yolunu bularak haklarını<br/>istedikleri biçimde sonuna kadar almaktır. Şu halde ortada iyi niyetle değil, kötü niyetle<br/>bir hak alma söz konusudur. Zaten araplar ölçek kullanarak birşey satın alırken ölçeği<br/>iyice sıkıştırmakta, sallamakta ve adamakıllı doldurmak için hile yapmaktaydılar.<br/>Böylece ölçeklerin ağzından ve terazinin dilinden insanların mallarını çalıyorlardı.<br/>
