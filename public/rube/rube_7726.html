<a name=7727></a>melekler sonra cinler en son da en kapsayıcı ilâhî ismin tezâhür ettiği insan gelmektedir.<br/>İnsanoğlu “er-Refî’” ism-i şerîfinin mazharı olan mertebede ortaya çıkmış ve böylece<br/>hem maddî hem de mânevî hükümranlık tamama ermiştir. İşte bütün bu hakîkatler öyle<br/>birtakım ilâhî dereceler ve rahmânî mertebelerdir ki âyetteki “Refî’u’d-deracât” ifadesi<br/>bunların hepsine delalet etmektedir.<br/>
<i>“Arş’ın sahibi…”</i> O Yüce zat, gerek ulvî gerekse süflî bütün âlemleri her tarafından<br/>
kuşatan, birinden diğerine dört yüz bin senede gidilen dört yüz direkli o muazzam Arş’ın<br/>sahibidir. Allah onu, kendisi için bir mekân olsun diye değil, aksine kendi azamet ve<br/>kudretini ortaya koymak için yedi semânın da Kürsi’nin de üzerinde yaratmıştır. Çünkü<br/>O şu an da hep olduğu hal üzeredir. Böyle olmakla birlikte, aklın sınırları dahilinde<br/>bundan bahsetmiştir. Zira akıllar ulaşsa ulaşsa böyle bir Arş fikrine ulaşabilir. Yoksa<br/>Allah’ın celâl ve azameti karşısında Arş bir hardal tanesinden bile küçüktür.<br/>
Arş’ın yaratılmasının bir sebebi de meleklerin tavaf yeri, duâ kıblesi olmanın yanı<br/>
sıra, bereketlerin iniş yeri olmasıdır. Çünkü, küllî rahmetin istivâsının (her şeyi<br/>kaplamasının) tezahür ettiği yer orasıdır. Duâ ederken ellerin göğe doğru açılmasının<br/>bir sebebi de budur. Çünkü bu hareket, bir dilencinin sultanın hazinesine işaret edip<br/>sonra da sultandan, kendisine bu hazineden bahşiş ve ihsan yağdırmasını talep etmesi<br/>mesâbesindedir.<br/>
Âlimler der ki: Namazda gökyüzüne bakmak kerih görülmüştür. Ancak namaz dışında<br/>
göğe bakmayı bir kısım âlimler kerih görmekle birlikte çoğunluk bunu kerih görmezler.<br/>Zira gökyüzü duâ kıblesidir.<br/>
Arş’ın yaratılmasının bir diğer sebebi, birr (iyilik ve ihsan) sahiplerinin kitabının yeri<br/>
olmasıdır. Nitekim bir âyette:<i><b> “Birr (iyilik ve ihsan) sahiplerinin kitabı yüceler<br/>yücesindedir”</b></i> (el-Mutaffifîn 83/18) buyrulur. Bir sebep de Arş’ın meleklerin aynası<br/>olmasıdır. Çünkü melekler insanları bu aynadan görmekte ve kıyâmet günü yapacakları<br/>şâhidliğe mesned olarak bütün hallerine buradan muttali olmaktadırlar. <i><b>“Göklerin ve<br/>yerin tamamen değiştiği”</b></i> (İbrâhim 14/48) mahşerde birr (iyilik ve ihsan) sahipleri ile<br/>mukarreb (Allah’a yakın) zatlara gölge edecek olması; ayrıca Hz. Muhammed (s.a.)’in<br/>ne denli şerefli olduğunun herkese gösterileceği yer olması da diğer sebeplerdir.<br/>Nitekim bir âyette <i><b>“Muhtemelen Rabbin seni övgüye lâyık bir makama<br/>gönderecektir”</b></i> (el-İsrâ 17/79) buyrulur. Bu makam, Arş’ın altındaki bir makam olup<br/>müminler için gerçekleşecek olan büyük şefâatin neticesi orada ortaya çıkacaktır.<br/>
Denilir ki: Allah her cins şeyden bir türü diğerlerinden daha yüksek kılmıştır: Güzel<br/>
kokulardan miski, mekanlardan Arş’ı, mücevherlerden yakutu, nurlardan güneşi,<br/>kitaplardan Kur’an’ı, tatlılardan balı, giysilerden ipeği, ağaçlardan zeytini, yırtıcı<br/>hayvanlardan aslanı, aylardan Ramazanı, günlerden Cumayı, gecelerden Kadiri,<br/>sözlerden kelime-i tevhidi, fiillerden namazı, peygamberlerden Muhammed (s.a.)’i,<br/>ümmetlerden de onun ümmetini…<br/>
“Arş’ın Sahibi” ifadesine getirdiğimiz bütün bu izahlar, Arş’ın “her şeyi kuşatan<br/>
cisim” olduğu kabulüne göre yapılmıştır. Arş’ın hükümranlık, genişlik ve güç anlamında<br/>
