<a name=416></a><img src="RuhulBeyan-416_1.jpg"/><br/>
<img src="RuhulBeyan-416_2.jpg"/><br/>
<img src="RuhulBeyan-416_3.jpg"/><br/>
<img src="RuhulBeyan-416_4.jpg"/><br/>
Nitekim bir şâir der ki:<br/><i>İyilik yapan, karşılığında iyilik bulur,<br/>Kişi, iyi veya kötü ne yaparsa, onunla karşılaşır.</i><br/>
<b>106. Biz, bir âyetin hükmünü yürürlükten kaldırır veya onu unutturursak</b><br/>
<i><b>(ertelersek) </b></i><b>mutlaka daha iyisini veya benzerini getiririz. Bilmez misin ki Allah<br/>herşeye kadirdir.</b><br/>
<i>Nesh</i>; lügatte gidermek ve nakletmek anlamlarına gelir. <i>“Rüzgâr izi neshetti.”</i><br/>
dediğimizde, bunun anlamı <i>“İzi giderdi, sildi” </i>demektir.<br/>
( <br/>
 ) dediğimizde ise bunun anlamı: “Onu bir nüshadan diğerine aktardım,<br/>
naklettim.” demektir. Âyetin neshi dediğimizde ise anlaşılan mânâ şudur: Nesholunan<br/>âyetin kırâatiyle veya hükmüyle veya hem kırâati, hem de hükmüyle mükellefiyetin sona<br/>erdiğinin beyân edilmesidir. Demek ki âyetin neshedilmesi ile ilgili olarak üç durum söz<br/>konusudur:<br/>
1. Lâfzının neshedilip, hükmünün bâkî kalması. Buna örnek: <i><b>“Evli bir erkek ve kadın,</b></i><br/>
<i><b>zinâ ettiklerinde onları mutlaka recmediniz.” </b></i>şeklindeki recm âyetidir. Bu gibi<br/>yerlerde neshin anlamı, bu âyetin sâdece kırâatiyle mükellefiyetin sona erdiğini<br/>beyândır.<br/>
2. Âyetin lâfzının bâkî kalıp, sâdece hükmünün nesholunmasıdır. Buna örnek:<br/>
<i><b>“İçinizden ölüp geriye eşler bırakan erkekler, eşlerinin evlerinden çıkarılmaksızın<br/>bir yıla kadar geçimlerinin sağlanmasını vasiyyet etsinler.”</b></i> (el-Bakara, 2/240)<br/>şeklindeki vefâttan sonraki iddetin bir yıl olduğunu gösteren âyet-i kerîme’dir. Bu<br/>âyetteki bir yıl hükmü <i><b>“İçinizden ölenlerin geriye bıraktıkları eşleri kendi başlarına<br/>dört ay on gün beklerler.”</b></i><b> </b>(el-Bakara, 2/234) âyetinde geçen dört ay on gün hükmüyle<br/>nesholunmuştur. Savaşta <i><b>“sabreden bir kişinin on kişiye galip geleceği”</b></i> hükmünün<br/><i><b>“sabreden bir kişinin iki kişiye galip geleceği”</b></i> hükmüyle nesholunması da bu<br/>kabildendir. (bk. el-Enfâl, 8/65-66) Bunlar, tilâveti bâkî olup hükmü nesholunan<br/>âyetlerdendir. Kur’ân’da nesh denilince akla gelen budur. Bu tür neshde, hem<br/>nesholunan, hem de nesheden âyet, Kur’ân’da yer alır ve okunur. Ancak nesholunan<br/>âyetin hükmüyle amel edilmez. Bu gibi durumlarda neshin anlamı, son inen âyetle<br/>önceki âyetteki hükmün artık sona erdiğinin belirtilmesidir. Âyetin hükmünün<br/>kaldırıldığı halde tilâvetinin baki kalmasının hikmeti ise, okunmasıyla sevâb elde<br/>edilmesidir. Çünkü Kur’ân-ı Kerîm, hükümlerini öğrenip amel etmek için okunduğu<br/>gibi, Allah kelâmı olması hasebiyle, sevâb kazanmak maksadıyla da okunur.<br/>
