<a name=4265></a>Allah arıya yolları kolaylaştırmıştır. Çünkü arı, bulunduğu çevrede kuraklık olduğu<br/>
zaman rızık için uzak yerlere gider. Sonra yolunu hiç karıştırmadan ve şaşırmadan tekrar<br/>geri döner.<br/>
Âyette “Rab” ismiyle şuna işâret edilmiştir: Allah’ın onu terbiye edip yetiştirme<br/>
konusunda büyük lütfu olmasaydı, o yolunu bulamayacaktı.<br/>
Kaya kuşu (katâ) hakkında da aynı şeyler söylenmiştir. Doğru yolu bulma konusunda<br/>
onunla darb-ı mesel getirilir ve denir ki: “Kaya kuşundan (katâ) daha iyi yol bulur.”<br/>Çünkü kaya kuşu yavrusunu bırakır, on günlük ve hatta daha uzun mesâfede su arar.<br/>Şafağın sökmesinden güneşin doğumuna kadar bir zaman içinde suyun başına gelir,<br/>sonra geri döner. Giderken de ve dönerken de yolunu şaşırmaz. <i>Şerhu’ş-Şifâ</i>’da böyle<br/>geçmektedir.<br/>
Sonra Allah Teâlâ “Bütün bunlardan ne olur?” diye soran kimseye cevab olarak<br/>
bunların neticesini bildirir ve şöyle buyurur:<br/>
“<b>Onların karınlarından” </b>kusmak sûretiyle arının karnından <b>“renkleri çeşitli bir</b><br/>
<b>şerbet”</b> yâni bal <b>“çıkar.” </b>Çünkü bal içilen bir şeydir. Arı, ağaç yapraklarında ve<br/>çiçeklerin üzerinde bulunan yumuşak, hoş ve tatlı parçalar yer; taze meyve ve güzel<br/>kokulu şeyleri emer. Sonra da kışa biriktirmek için evinde onları kusar. Allah’ın izniyle<br/>bunlar da bala dönüşür. <b>Zahîr Fâryâbî</b> şu beytiyle buna işâret etmiştir:<br/>
<i>Aşırı hırs ile ağzını tatlandırmaya tamah edersin<br/>Oturmuş gözetirsin ki arı kussun da bal hâsıl olsun</i><br/>
<b>Hz. Ali</b> (r.a.)’ın dünyâyı tahkir için söylediği: “Âdemoğlunun giydiklerinin en<br/>
değerlisi ipek böceğinin tükürüğü, içtiği şeylerin en değerlisi de arının dışkısıdır”<br/>sözüne gelince, bu dünyâyı kötüleme mâhiyetinde söylenmiştir. Çünkü bal, her ne kadar<br/>lezzet ve tad alınan bir nîmet ise de ona “dışkı” denmesi; balın arının karnından<br/>çıkmasından dolayıdır.<br/>
<i>Hayâtü’l-hayevân</i>’da der ki: “Kudretinin kemaline delil olması için Allah, arıda<br/>
zehri ve balı bir araya getirmiştir. Bunun gibi mü’minin ameli de havf ve reca ile iç<br/>içedir. Arı her ağaçtan yer, ancak ondan sâdece tatlı şeyler çıkar. Çünkü yediği şeylerin<br/>farklı olması, onu değiştirmez. “<i><b>Güzel memleketin bitkisi Rabbinin izniyle (güzel)<br/>çıkar</b></i>.” (el-A‘râf, 7/58)<br/>
<i>Mesnevî</i>’de der ki:<br/>
<i>“<b>Rabbin bal arısına ilham etti</b>.” âyeti gelince,<br/>Onun vahiy evi tatlılarla doldu.<br/>Arı azîz ve yüce Allâh’ın vahiy nûru ile<br/>Dünyâyı mumla, balla doldurdu.<br/>“<b>Şan ve şeref sâhibi kıldık</b>” (el-İsrâ, 17/70) dendiğinden, insan yücelere koşan.<br/>İnsana olan vahiy, arıya gelen vahiyden nasıl aşağı olur?</i><br/>
