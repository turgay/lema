<a name=4360></a>Öğütle dâvet edilenler, avamdır. Mücâdele ve münâkaşa ile dâvet edilenler, cidal<br/>ehlidir. Onlar akıl ve zeka ile diğer insanlardan ayrılmış olsalar da inat, taassub, ısrar<br/>ve hakkı anlamaktan kendilerini alıkoyan ve helak eden sapık birini taklid etmek gibi<br/>kötü sıfatlarla kirlenmiş nâkıs kimselerdir. Çünkü nâkıs akıllılık, insan için eblehlikten<br/>daha şerlidir. Cennet ehlinin çoğunun iyi niyetli saf kimselerden olduğunu işitmedin mi?<br/>Şu halde bu dâvet usullerinden her birini kendisine uygun olan kimselerde kullanmak<br/>gerekir. Çünkü avam hikmetle dâvet edilse hiç fayda vermez. Çünkü anlayışlarının<br/>kötülüğünden ve kavrayışlarının olmamasından ötürü onu anlamazlar.<br/>
<i>Anlayışı eğri olanların önünde hikmetten nükte söylemek<br/>Cevherlerden bir nicesini eşeğin önüne dökmekten ibârettir</i><br/>
<i>Mesnevî</i>’de şöyle denilir:<br/>
<i>Şîa’ya Ömer’den bahsedilebilir mi?<br/>Sağırın yanında kopuz çalınabilir mi?</i><br/>
Hikmet ehli de mücâdele ile dâvet edilse onlar bundan, koca adamın kendisine<br/>
bebekmiş gibi süt verilmesinden nefret ettiği gibi nefret ederler.<br/>
<i>et-Te’vîlâtü’n-Necmiyye</i>’de der ki: <i>“Sen, Rabbinin yoluna hikmet ve güzel öğütle</i><br/>
<i>çağır” </i>âyeti işâret eder ki: Avâmı Rabbinin yolu olan cennete dâvet hikmetle,yâni havf<br/>ve reca (korku ve ümit) iledir. Çünkü onlar cehennemden korkarak, cennet’e tamâ<br/>ederek Rabblerine dua ederler. Onları güzel öğüt ile dâvet ise rıfk, hoş geçinme,<br/>yumuşak söz, yanlış anlaşılmaması için dolaylı ifadeler kullanma, toplum arasında değil<br/>ayrı bir yerde nasihat etmektir. Çünkü insanlar içinde bir kimseye açıkça nasihat etmek<br/>azarlamak anlamına gelir.<br/>
<i>Nasihat edeceksen tenhada et<br/>Ki bundan başkası nasihat şivesi değildir<br/>İnsanların içinde edilen nasihat<br/>İşte o nasîhat fazîhattan (çirkinlikten) başka bir şey değildir</i><br/>
Havassı Allah’a hikmet ve güzel öğütle dâvet, onlara Allah’ı sevdirerek ve talebe<br/>
olan iştiyaklarını artırarak, Allah’ın yolunu gösterip irşâd ederek, o yola sokarak,<br/>onlara delil ve nur saçan bir kandil olarak yapılır. Böylece sana tâbi olarak ve senin<br/>onları tezkiyen sayesinde mukarrabînin (Hakk’a yakın kılınanların) mertebelerine<br/>ulaşırlar.<br/>
<i>“ve onlarla” </i>bunlardan her bir toplulukla <i>“en güzel şekilde mücâdele et!” </i>Nifak<br/>
ehliyle mücâdele et ve onlara sert davran. Hakka uyanlara lütuf, merhamet ve şefkatle<br/>muâmele et. Mü’minlere kanadını indir, onları affet ve onlar için mağfiret dile.”<br/>
Şeyhim ve senedim (<b>Osman Fazlî Ef.</b>) -Allah ruhunu rahat ettirsin- <i>el-Lâihâtü’l-</i><br/>
