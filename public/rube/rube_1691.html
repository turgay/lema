<a name=1692></a><i>“Andolsun ki, Allah İsrâiloğullarından söz almıştı.”</i> Allah’a yemîn olsun ki Allah<br/>
yahûdî tâifesinden söz almış <i>“ve içlerinden on iki de başkan göndermiştik.” </i>Âyetin bu<br/>bölümünde, üçüncü şahıstan birinci şahsa geçilmesi, ya azamet ve ihtişâmın gereği<br/>olarak yapılmıştır ya da ileride geleceği üzere bu gönderme işinin, Mûsâ (a.s.)<br/>vâsıtasıyla yapılmış olmasındandır. Mânâ şöyledir: Her kabîlenin durumlarını inceleyen<br/>ve teftiş eden veya Allah tarafından onlara emredilen şeylerin tam olarak yapılmasına<br/>kefil olan on iki başkan seçtik.<br/>
Rivâyet edildiğine göre Rasûlullah (s.a.v.) de Akâbe bey’atı gecesinde ensardan on<br/>
iki temsilci seçmişti.<br/>
Nakîbin (başkan) faydası şudur: Bir topluluk kendilerinin başkanı olduğunu bilirlerse<br/>
istikâmet üzere hareket etmeye daha yakın olurlar. Nakîb ve arîf benzer iki kelimedir.<br/>Nakîbin arîften daha üstün olduğu da söylenmektedir. (Arîf, çok fazla bilen, tanıyan<br/>demektir.)<br/>
<i>Şerhü’ş-Şir‘a</i> adlı eserde şöyle denilmektedir: Arîf; kavmin efendisi kabîle veya<br/>
mahalle gibi toplulukların işlerini üzerine alan kimsedir. Onların işlerine bakar. Emir<br/>(devlet başkanı) onların durumunu ondan öğrenir. O, reisten aşağıdır. Bu iş (irâfet,<br/>arîflik), lafız ve mânâ olarak siyâdet (seyyidlik, efendilik) gibidir. Bir hadiste şöyle<br/>buyurulmuştur: <i>“Liderlik </i>(irâfet, arîflik) <i>haktır. İnsanların mutlaka liderleri<br/>bulunmalıdır. Ama liderler cehennemdedir.”</i><a href="RuhulBeyans.html#1702">[282]</a><i> </i>Yani,<i> </i>kavmin işlerini yürüten<br/>başkanlarının olması şer’an câizdir. Çünkü bu başkanlarla işler düzene girer ve<br/>yürütülür. Bu zarûretin sebep olduğu bir maslahat ve insanlara şefkattir.<br/>
Rasûlullah (s.a.v.)’ın <i>“Fakat liderler cehennemdedir.” </i>sözünden kasıt onların<br/>
çoğunun orada olacağıdır. Çünkü onların içinde zulüm ve kötülükten kaçınanlar sevaba<br/>nail olur. Fakat genelde iş bunun aksine olduğu için çoğunluğa bakılarak<br/>değerlendirilmiştir. <i>Şerhu’l-Mesâbîh’</i>te böyle denilmiştir.<br/>
<b>Sa’dî</b> şöyle der:<br/>
<i>Yöneticilik şu kimselerin elinde ise hatadır<br/>Ki onların yüzünden eller Allah’a kalkmaktadır<br/>Gücün yettiğince insanların gönlünü kırma<br/>Kırarsan gönülleri, kesersin kendi kökünü<br/>Kötü ve zalimin adı sanı anılmaz<br/>Lanetle anılmaktan başka şey kalmaz<br/>Ey yüce kişi! Küçüklere zorbalık etme<br/>Çünkü dünyanın gidişi her zaman aynı olmaz<br/>Dostların gönlünü kazanmak, hazine kazanmaktan evladır<br/>Hazinenin tam takır olması, halkın sıkıntıda olmasından iyidir<br/>Allah iyilik murat ettiği kavme<br/>İleri görüşlü ve âdil bir hükümdar verir<br/>Dünyayı viran etmek isterse</i><br/>
