<a name=1238></a><img src="flower_sep.jpg"/><br/>
<b>Şeyh Sâdî</b> şöyle der:<br/>
<i>Söyle ve eyle insanlara faydalı olacak sözü<br/>İnsanların hoşuna gitmese de özü.<br/>Çünkü yarın pişman olursan çok<br/>“Niçin hak sözü tutmadım” dersin, fakat faydası yok.</i><br/>
<b>Vâiz Ebû Âmir </b>anlatıyor: “Mescid-i Nebevî’de otururken, yanıma bir çocuk gelip<br/>
bana bir kağıt parçası verdi. Bu kağıtta şöyle yazıyordu:<br/>
“Allah seni daima mutlu etsin, ey kardeşim Ebû Âmir! Medîne’ye geldiğini haber<br/>
aldım, seni görmek için sabırsızlanıyorum.”<br/>
Bunu okuyunca çocukla birlikte yola çıktım. Harâbe bir yerde, hurma dallarından<br/>
yapılmış bir kapısı olan bir eve vardık. Bir de baktım içeride kıbleye karşı oturtulmuş;<br/>duyduğu haşyetten dolayı mahzûn ve ağlamaktan gözleri kör olmuş kötürüm bir ihtiyar<br/>var! Selam verdim, o da bi’l-mukâbele beni selamladı ve şöyle dedi:<br/>
“Ey Ebû Âmir, kalbim hâlâ büyük bir arzu ile vaazlarını dinlemek istiyor. Benim,<br/>
vâizlerin çare bulamadığı bir hastalığım var.” Bunun üzerine ben de: “Amca kalp<br/>gözünle şu semânın melekûtuna bir göz at, oradan îman hakikatinle cennetü’l-Me’vâ’ya<br/>geç. Orada Allah’ın dostlarına hazırladığı şeyleri görürsün. Sonra bir de cehennem<br/>ateşine göz at. Orada Allah’ın şakîlere hazırladığı şeyleri görürsün. İki yurt arasında ne<br/>kadar fark var değil mi? Bu iki grup tabii ki aynı olmayacaktır.”<br/>
Yaşlı zât bunları duyunca şöyle bir inledi ve sayha attı. Sonra: “Vallahi ilâcın, tam<br/>
yaramın üzerine denk geldi. Allah sana rahmet etsin, lütfen biraz daha konuş.” dedi.<br/>Devamla şöyle dedim: “Muhakkak ki Allah senin iç âlemini biliyor; gizli yaptıklarına<br/>da alenî yaptıklarına da muttalîdir.” Bunu duyan ihtiyar birincisinden daha büyük bir<br/>sayha attı ve ölü olarak yere serildi. Tam o esnâda başında yün bir başörtüsü; üstünde<br/>bir gömlek olan bir kız yanıma geldi, secde alnında iz yapmıştı.<br/>
“Ey âriflerin kalplerini tedâvi eden zât, aşkolsun size! Bu ihtiyar benim babamdı.<br/>
Yirmi senedir bir hastalığa tutulmuştu. Allah’dan durmadan seni niyaz ediyor ve şöyle<br/>diyordu: “Ebû Âmir’in meclisinde bir kez bulundum, kalbimi ihyâ etti. Üzerimdeki<br/>gafleti söküp attı. Onu bir kere daha dinlesem beni öldürür.” Allah sana hayırlı<br/>mükâfatlar ihsân eylesin!” dedi ve babasının üzerine eğilerek, alnından öpmeye başladı.<br/>Bir yandan da ağlıyordu. Kıza şöyle dedim: “Ey ağlayan hanım, babanı çok sevdiğiniz<br/>halde her şeyin karşılığının verildiği yurda göçüp gitti. Eğer iyi amel etmiş biri ise,<br/>cennete; kötü amel etmiş biri ise, kötülük yapanların varacağı yere gidecektir.” Bunu<br/>duyan kız da bir sayha atarak öldü. Orada öylece üzgün kalakaldım. Sonra bir ara onları<br/>rüyamda en güzel makamlarda, üzerlerinde yemyeşil elbiseler olduğu halde gördüm. Bu<br/>durumlarının sebebini sorunca yaşlı zât şöyle dedi:<br/>
