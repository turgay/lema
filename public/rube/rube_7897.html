<a name=7898></a><i>el-Keşf</i>’in müellifi ‘istihbâb’ lâfzıyla ilgili olarak: ‘kulun kudretinin de belli bir payı<br/>
olmakla birlikte asıl müessirin Yüce Allah’ın kudreti olduğu, çünkü muhabbet<br/>olgusunun ihtiyârî olmadığı husûsunda ittifak bulunduğu, kalp gözü körlüğünün söz<br/>konusu tercih ve yeğlemeye yol açışının ise ihtiyarî bir şey olduğu’ anlamına gelecek<br/>sözler söylüyorsa da <b>Müftî Sa’dî</b> <i>Havâşî’</i>sinde kendisine şu şekilde itiraz etmiştir:<br/>“Bizler Rasûl-i Ekrem’i sevmekle mükellef olduğumuza, mükellefiyet de ihtiyarî<br/>olmayan bir şeyde söz konusu olmadığına göre, muhabbet nasıl ihtiyarî olmaz? Hz.<br/>Peygamber’in (s.a.) Hz. Ömer’e söylediği: <i>“İşte şimdi ey Ömer!<a href="RuhulBeyans.html#7902">”</i>[35]</a><i> </i>ifâdesi bilinmiyor<br/>mu?”<br/>
Burada kasdedilen şu olaydır: Rasûl-i Ekrem kendisinin elini tuttuğu bir sırada Hz.<br/>
Ömer: Yâ Rasûlallah! Sen bana kendim hâriç her şeyden daha sevgili geliyorsun’<br/>deyince: <i>‘Hayır ey Ömer! Canımı elinde tutan zâta yemin ederim ki bizzat kendinden<br/>bile sevgili olmam gerekiyor’</i> demiştir; bunun üzerine Hz. Ömer: ‘Şu anda vallahi sen<br/>bana kendimden bile daha sevgili geliyorsun’ deyince Hz. Peygamber: <i>“İşte şimdi oldu<br/>ey Ömer! Îmânın kemâle erdi”</i> buyurmuştur.<br/>
<b>İbnü’l-Melek</b>’in <i>Şerhu’l-meşârık</i>’ında da olduğu gibi, bunun cevabı şudur: Bu<br/>
sevgiden maksad doğal sevgi değil, ihtiyârî sevgidir; çünkü herkes kendini<br/>başkalarından daha çok sevecek bir yapıda yaratılmıştır. Hadisin mânâsı da: <i>‘Helâk<br/>olmanı gerektirecek bile olsa beni râzı etmeyi kendini râzı etmeye tercih edinceye dek<br/>îmânın kemâle ermiş olmaz’</i> şeklindedir. Bu yönüyle <i><b>‘kendi ihtiyaçları olsa bile,<br/>onları kendilerine tercih ederler.’</b></i> (el-Haşr 59/9) âyet-i kerimesine benzemektedir.<br/>Ensâr kendisi de muhtaç olmasına rağmen onları, muhâcirleri kendisine tercih etmiştir.<br/>Yine, kendine olan sevgisi sevgilisine olan sevgisinden daha kuvvetli olmasına rağmen,<br/>seven, sevdiğinin rızâsını kendi rızâsına tercih eder.<br/>
Semûd kavminin başta îman ve tasdik ettiği halde sonradan tekzîb ve irtidâd eylediği,<br/>
bu sebeple de Allah’ın diğer benzerleri gibi bunların da kökünü kazıdığı söylenmiştir ki<br/>buna göre, âyetteki hidâyet doğru yola ileten bir kılavuzluk olmuş olur.<br/>
<b>İbn Atâ</b> der ki: Mânen çırılçıplak iken üzerlerinde hakîkat elbisesi gerçekleşsin diye<br/>
kendilerine hidâyet giysisi giydirilmiş, buna karşılık, körlüğü hidâyete tercih etmişler;<br/>böylece kendileri hakkında ezelde hükme bağlanmış olan şeye çevrilmişlerdir. Yani, Bu<br/>kavim sapacak şekilde yaratılmıştı; dolayısıyla sonunda cibilliyetlerindeki sapıklığı<br/>kabûle meyletmiş oldular. Çünkü sebepler sonuçlara tesir eder; aksi ise söz konusu<br/>değildir. Bu bakımdan, ortadaki hidâyetlerine itibar edilmez, zîrâ ârızîdir.<br/>
<b>Hâfız</b> der ki:<br/>
<i>Hüsn-i âkıbet rindlikle ya da zahidlikle elde edilemez,<br/>İşi Hakk’ın inâyetine bırakmak en iyisidir.</i><br/>
<i>“Böylece yapmakta oldukları kötülükler yüzünden…” </i>yani, dalâleti, inkâr ve<br/>
mâsiyeti tercih etmelerinin cezâsı olarak…<i>“alçaltıcı azâbın yıldırımı onları çarptı.”</i><br/>
