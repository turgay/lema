<a name=10529></a><img src="flower_sep.jpg"/><br/>
<img src="RuhulBeyan-10529_2.jpg"/><br/>
<b>35. Koltuklar üzerinde etrafa bakarlar.<br/></b>Evet yâni şimdi de onlar kâfirlere ve onların içine düştükleri kötü hallerine bakarak<br/>
onlara gülecekler.<br/>
<b>36. Kâfirler yaptıklarının cezâsını buldular mı! <i>(Elbette buldular.)<br/></i></b>Bu son âyet Allah veya melekler tarafından ifâde edilmeye başlanan bir başlangıç<br/>
cümlesidir. Cümlenin başındaki soru takrir içindir. Bir başka ifâdeyle cümle içinde<br/>vurgulanan gerçeği kabul ettirmek içindir.<br/>
“Süvvibe” şekil itibariyle di-li geçmiş zaman kalıbında ise de aslında şimdiki<br/>
zamandır. Şimdiki zaman olan bir fiilin di-li geçmiş zaman kipiyle ifâde edilmesi, bunun<br/>mutlaka olacağına işâret etmek içindir. Arapçada “tesvib” birisine karşılık vermek<br/>anlamınadır. Tesvib ve isâbe mücâzât anlamına gelmek üzere “kötü karşılık” için<br/>kullanılır.<br/>
<b>Rağıb Isfahânî</b>’nin ifâdesine göre “isâbet” kökü, hoşlanılan şeyler için de<br/>
kullanılabilir. Şimdi bununla ilgili iki âyet: Allah şöyle buyurur: <i><b>“Söyledikleri bu<br/>sözden dolayı Allah onlara, içinde devamlı kalmak üzere zemininden ırmaklar<br/>akan cennetleri mükâfat olarak verdi.”</b></i> (Maide 5/85) Görüldüğü üzere burada<br/>“isabet” “iyi karşılık” olarak kullanılmıştır. Bu kelime bazen de kötü karşılık anlamında<br/>kullanılır. Nitekim şu âyet buna örnektir: <i><b>“O zaman Peygamber arkanızdan sizi<br/>çağırdığı halde siz, durmadan (savaş alanından) uzaklaşıyor, hiçkimseye dönüp<br/>bakmıyordunuz (Allah) size keder üstüne keder verdi”</b></i> (Ali İmran, 3/153) Tesvib,<br/>Kur’an-ı Kerim’de -bu âyette olduğu gibi- sâdece kötü karşılık anlamında<br/>kullanılmıştır.<br/>
<i>Kamus</i>’ta ifâde edildiğine göre tesvib, kötü veya iyi şartı olmaksızın doğrudan<br/>
doğruya karşılık verme anlamındadır. Kamus’un bu açıklaması <i>Tâcu’l-Masâdır</i>’daki<br/>açıklamaya uygundur.<br/>
Buna göre âyetin mânâsı; “kâfirler dünyada iken mü’minleri alaya almalarının ve<br/>
onlara gülmelerinin cezâsını buldular mı?” şeklinde olur. Bu ifâde mü’minlerin âhirette<br/>kâfirlere gülmelerinin onların dünyada iken kendilerine gülmelerine bir karşılık olacağı<br/>noktasında gâyet açık ve net bir ifâdedir. Ayrıca bu âyet mü’minleri teselli etmektedir.<br/>Çünkü durum tersine dönecek ve kâfirler gülünç hale geleceklerdir. Öte yandan bu âyet<br/>âhirette müminlerin şanını yüceltmektedir. Zira düşmanların şanlarının düşürülmesi ve<br/>tahkir edilmesi, dostların şanını ta’zim etme anlamına gelir. Allah Teâlâ dostlarının<br/>düşmanlarından intikamını alır. Çünkü o kendi dostları için gazap eder. Tıpkı dişi<br/>aslanın yavrusuna birşey gelecek diye kızıp kükremesi gibi. Gerçek korunma ve ismet<br/>Allah’tandır. Buradan anlaşılıyor ki başkalarına gülmek, onları alaya almak, maskaralık<br/>
