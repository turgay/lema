<a name=4630></a><img src="RuhulBeyan-4630_1.jpg"/><br/>
<b>20. “Çünkü onlar eğer size muttali olurlarsa, ya sizi taşlayarak öldürürler veya</b><br/>
<b>kendi dinlerine çevirirler ki, o zaman ebediyyen iflah olmazsınız.”</b><br/>
Onlara nâzik davranma ve varlığımızı sezdirmeme konusunda mübâlağa etsin. <i>“Çünkü</i><br/>
<i>onlar eğer size muttali olurlarsa,”</i> sizin varlığınızdan haberdar olur da sizi ele<br/>geçirirlerse <i>“ya sizi taşlayarak öldürürler”</i> yâni siz bu sâbit olduğunuz din üzere<br/>bulunmakta ısrar ederseniz, mutlaka sizi taşlayarak öldürürler. Bu ise öldürülmenin en<br/>kötü şeklidir. Taşlayarak öldürmek o toplumun âdetlerindendi.<br/>
<i>“Veya kendi dinlerine”</i> kâfirliğe <i>“çevirirler ki”</i> ya da geri dönmenize sizi zorla o<br/>
dinlerine sokarlar. Ashâb-ı Kehf’in önceden onların dininden olduğu, sonradan Allah’a<br/>îmân ettikleri söylenmiştir.<br/>
Fakir (<b>Bursevî</b>) der ki: Doğru olan budur. Çünkü onlar hakkında: <i><b>“Onlar Rab’lerine</b></i><br/>
<i><b>inanmış gençlerdi.”</b></i> (el-Kehf, 8/13) buyrulmuştur. Eğer onlar, sonradan îmân etmiş<br/>
olmasalardı onlar için: “__WORD__ <i>İnnehüm fityetün mü’minûn </i>= Onlar mü’min<br/>
gençlerdi.” buyrulurdu.<br/>
Burada “fî” harf-i cerrinin “ilâ” ya tercih edilmesi, kâfirlikte sebâta delâlet etmesi<br/>
içindir. Bu ise onların en kerih gördükleri şeydir.<br/>
<i>“O zaman ebediyyen iflâh olmazsınız.”</i> Zorla olsa bile onların dînine girerseniz; ne<br/>
dünyada ne de âhirette asla bir hayra eremezsiniz. Çünkü siz her ne kadar küfre<br/>zorlanmış da olsanız; şeytanın sizi, küfrü hakîkaten kabule ve onda devama tedrîcen<br/>yöneltmesi muhtemeldir.<br/>
<i>et-Te’vîlâtü’n-Necmiyye</i>’de şöyle der: “Çok şaşılacak bir şeydir ki Ashâb-ı Kehf 309<br/>
sene kendilerinden geçip Hakk’ın yanında olmak makamında kaldıkları sürece nâil<br/>oldukları rûhânî gıdâlarla dünya yiyeceklerine, cismânî gıdâlara muhtaç olmadılar.<br/>Nitekim Nebî (a.s.)’ın hâli de böyleydi. O, günlerce orucu birbirine ekler (visâl orucu<br/>tutar) ve: “<i>Rabb’imin katında gecelerim, O beni yedirir, içirir</i>.”<a href="RuhulBeyans.html#4638">[164]</a> derdi. Onlar<br/>Hakk’ın yanında olmak makamından kendilerinde olmak durumuna dönünce, hemen<br/>aralarında azık meselesini konuşmaya başladılar.<br/>
Onların yiyeceklerin en temiz olanını taleb etmeleri şuna işarettir: Vuslat erbabı ve<br/>
müşâhede ashabı, bu cemâl ve güzelliğe şâhid olup vuslatın tadına varınca, ünsiyetin ve<br/>Sevgili’nin iltifatlarının tadını hissederler. Nefisler âlemine döndükleri vakit kalbleri<br/>ve ruhları, rûhânî gıdaları arzu ederler. Hep güzel şeyleri müşâhede etmek isterler.<br/>Çünkü her güzellik, Allah’ın cemâlindendir. Her letâfet Allah’ın güzelliğindendir. İşte<br/>onlar güzel yiyeceklerle bu güzelliklere ulaşırlar. Bu yüzden Ashâb-ı Kehf kendi<br/>aralarında şöyle dediler: “<i>Hangi yiyeceği daha temiz ise size ondan erzak getirsin;<br/>ayrıca, nâzik davransın (gizli hareket etsin) ve sakın sizi kimseye sezdirmesin.</i>”<br/>Yemek arama husûsunda gâyet mülâyim davransın.<br/>
Burada gaflet ehlinin muhabbet ehlinin hâllerini sezmelerinden sakınmak gerektiğine<br/>
işaret vardır. Çünkü muhabbet ehlinin nihâyet makamında öyle halleri vardır ki bunlar<br/>henüz daha işin başında olanlara (bidâyet ehline) göre küfür gibidir. Nitekim <b>Ebû</b><br/>
