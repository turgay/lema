<a name=6312></a><b>Kâşîfî</b><i> </i>der ki: <i>Teysîr</i>’de şöyle gelmiştir: Okumak ve yazmak peygamberden başkasına<br/>
fazîlet olmuştur. Okuma ve yazmanın Hz. Peygamber için fazîlet olmaması, onun<br/>mûcizesi olmuştur. Bu mûcize ortaya çıkıp ümmîliğinde şek ve şüphe kalmayınca, Hak<br/>Teâlâ ömrünün sonunda bu fazîleti de ona ikram etmiştir ki bir başka mûcize kalmamış<br/>olsun.<br/>
<b>İbn Ebî Şeybe</b>, <i>Musannef</i>’inde Avn b. Abdullah tarîkıyla nakleder ki: “Rasûlullah<br/>
yazıp okumadan vefât etmedi.” Bu durum Kur’ân’a aykırı değildir. Çünkü âyette<br/>kitâbetin nefyi Kur’ân’ın nüzûlünden önceki zamanla sınırlandırılmıştır. Onu hayatının<br/>başlangıcından ömrünün sonuna dek ümmî olarak kaldığını kabul edenlerin görüşü<br/>doğruya daha yakındır.<br/>
<i>Eline kalem değmemişse de, levh ve kalem onun elinde idi<br/>Yazının siyahlığına gözünü yummuşsa da,<br/>Ona hiçbir noksanlık ona erişmemiştir<br/>O nurdur, siyah ise karanlık. Nur ile karanlık bir arada olmaz</i><br/>
Bu yüzden bazıları demiştir ki: Kime, en yüce kalem hizmet eder, Levh-i mahfûz onun<br/>
mushafı ve manzarası (baktığı yer) olursa; o kimse, cismânî âletlerle ilimlerin temsiline<br/>ve resimlerin tasvirine ihtiyaç duymaz. Çünkü hat, cismânî aletle yapılan zihnî bir sanat<br/>ve tabiî bir kuvvet ve melekedir.<br/>
Ensârdan bir sahâbî, Peygamber (s.a.)’e dedi ki: “Ben hadisi dinliyorum, ancak<br/>
ezberleyemiyorum.” Rasûlullah (s.a.) buyurdu ki: “<i>Sağ elinden yararlan.”</i><a href="RuhulBeyans.html#6317">[189]<i> </i></a>Yâni<br/>hadisi yaz.”<br/>
Denilmiştir ki: İlk defa Arapça, Farsça, Süryânice, İbrânîce ve on iki dilden diğerleri<br/>
ile – ki bunlar Himyerî, Yunânî, Rûmî, Kıptî Berberî, Endülüsî, Hindî ve Sinî (Çinçe)<br/>dilleridir – kitap yazan Âdem (a.s.)’dır. O, bunları çamurdan (bir kerpiçe) yazdı, sonra<br/>onları ateşte pişirdi. Kitap yere düşünce dağıldı ve her kavim, bir kitap buldu ve onu<br/>yazdılar. İsmail (a.s.)’a Arapça bir kitap rastladı. <i>“Kalemle ilk defa yazı yazan “İdris<br/>(a.s.)’dır<a href="RuhulBeyans.html#6317">”</i>[190] </a>sözü ile kasdedilen <i>remil</i> hattıdır.<br/>
<i>et-Te’vîlâtü’n-Necmiyye’</i>de der ki: Kalp, mâlûmat ve bilgilerden ve sırdan soyutlanıp<br/>
harflerle yazılanlardan (<i>mersûmât</i>) temizlendiği ve ruh da zann ve vehimlerden<br/>uzaklaştığı zaman fıtrata en yakın hâle gelmiş olur. Süflî nefislerin mübtelâ olduğu his,<br/>hayâl ve vehimleri kabul etmekle uğraşmaz. Böylece bunlara gaybtan bir şeye rastladığı<br/>zaman bir tabiatla karışmaksızın ve bir kesbe (kazanılan bir şeye) ortak olmaksızın ve<br/>beşeri tekellüften de uzak olarak onu kabul ederler. Başlangıçta Rasûlullah (s.a.)’in<br/>kalb-i şerifi Cebrâil (a.s.)’ın ameline meşrûh kılınmıştı; Cebrâil (a.s.) ondan çıkardığı<br/>şeyi çıkarınca dedi ki: “Bu şeytanın sendeki hazzı ve payıdır.” Sonunda ise okuma-<br/>yazma ile öğrenme zahmetinden ve eserinden mahfûz olduğu için bütün<br/>peygamberlerden ayrı bir husûsiyet ile kendisine indirileni almaya kabiliyetli oldu.<br/>Nitekim Allah Teâlâ şöyle buyurmuştur: <i><b>“Rûhu’l-emîn (Cebrâil (a.s.) onu senin</b></i><br/>
