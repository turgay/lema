<a name=10466></a><img src="RuhulBeyan-10466_1.jpg"/><br/>
<b>16. Bir kaybolup bir etrafı aydınlatan yıldızlara andolsun,<br/></b>Yukardaki açıklamaların ışığı altında âyet-i kerimeye şöyle mânâ verilebilir: Dönüp<br/>
kaybolan gezegenlere yemin ederim. Bu gezegenler güneş ve ayın dışında beş adet olup<br/>Merih, Zühal, Utarit, Zühre, Müşteri yıldızıdır. Yıldız kümesi içinde bu beş yıldızın<br/>dışında gezegen olan yıldız yoktur. Bu nedenle bazıları güneş ve ayı da katarak bu yedi<br/>gezegeni bir şiirde şöyle sıralamışlardır.<br/>
<i>Âlemin yedi yıldızı vardır<br/>Dünya gâh onlarla olur gâh onlarla bozulur<br/>Bunlar Ay, Utarid ve Zühre<br/>Güneş, Merîh, Müşteri ve Zühal’dir.</i><br/>
Bunlar, yedi gezegendir. Herbiri bir yörüngede yüzmektedirler. Ay bunların en yakını<br/>
olup onu izleyen ikinci yörüngede, ondan daha uzak olan üçüncü yörüngededir. Böylece<br/>yıldızlar sırasıyla belli bir yörüngede bulunmaktadırlar.<br/>
“el-Cevâri’l-künnes” ifâdesinde “el-cevâri” câriye kelimesinin çoğuludur. Câriye,<br/>
yürüyen, gezen demektir. “el-Künnes” kânis kelimesinin çoğuludur. Kânis, gizlenmek<br/>üzere herhangi bir koğuğa giren demektir.<br/>
Hunnes yıldızın “akıp giden, yürüyen ve bir yere gizlenen” şeklinde iki kelime ile<br/>
sıfatlanması sebebsiz değildir. Çünkü bu yıldızlar kendi yörüngelerinde akıp<br/>gitmektedir. Veya kendi kendilerine güneş ve ayla birlikte -zevâhir ehlinin kanâati<br/>uyarınca- gitmekte, yol almaktadırlar. Bunlar sonra geri dönüp güneşin ışığı altında<br/>gizlenmektedirler. Bu yıldızların hunûsu, geri dönüşleri demektir. Yıldız burcun sonunda<br/>görüldüğünde başlangıç noktasına dönüyor demektir. Şu halde yıldızın burcun sonundan<br/>başlangıç noktasına dönmesi “hunûs”; güneş ışığı altında gizlenmesi ise “künûs”<br/>olmaktadır.<br/>
Ay ile güneşe gelince bunlar bu anlamda gizlenmezler.<br/><i>Aynu’l-maânî</i>’de şöyle deniyor: Yıldızların künûsu, kendi yörüngelerinde geri<br/>
kalmaları ve gizlendikleri yerde saklanıp gizlenmeleridir. Tıpkı ceylanların koğuklarına<br/>girip gizlenmeleri gibi. Künnes kelimesi “kenese’l-vahşu” tâbirinden türemedir ki<br/>mânâsı; “ehlî olmayan hayvan kovuğuna girdi, ağaç dallarından kendine yapmış olduğu<br/>yuvasına gizlendi” demektir.<br/>
Bazı âlimlere göre; bütün yıldızlar gündüzleri gizlenirler ve gözlerden kaybolurlar,<br/>
gece ise tekrar ortaya çıkarlar. Bir başka ifâdeyle; bulundukları yerden doğarlar. Tıpkı<br/>ehli olmayan hayvanların yuvalarına girip gizlenmeleri gibi.<br/>
<i>et-Te’vilâtü’n-Necmiyye’</i>de şöyle deniyor: Burada Allah ruh güneşi ve kalp<br/>
kameriyle birlikte yol alan bâtıni beş havassa işâret ediyor. Bunlar ruh güneşinin<br/>ışıklarına ve kalp kamerinin ışınlarına göre gizlenerek burçlarına dönen havastır.<br/>
