<a name=8479></a>Ümmetine duâ edip onların affını gerektirecek konularda onları teşvik ederek<br/>
<i>“(Allah’tan) mağfiret dile.”</i> Çünkü onlar, senden gelecek böyle bir duâya insanların en<br/>lâyık olanlarıdır. Yine onların yapmış oldukları hayrın bir misli ecir sana da<br/>verilecektir. Çünkü başkasını tekmil eden kişi de diğeri kadar ecir alır.<br/>
Müteallakları cins ve çeşit bakımından farklı olmakla beraber istiğfar fiiline<br/>
müteallik olan <i>lâmın</i> iâde edilmesi yine muzaf olan zenb kelimesinin hazf edilerek<br/><i>muzaf ileyh</i>in onun yerine ikame edilmesi, müminlerin günahlarının çok fazla olup o<br/>nispetle istiğfâra muhtaç olduklarını bildirmek içindir.<br/>
İstiğfar, mağfiret dilemek ve günahların örtülüp silinmesini taleb etmektir. Bu mağfiret<br/>
talebi ya günahın isabet etmesinden dolayıdır ki bunun sonucu o kişinin mâsum ve<br/>mahfûz olmasıdır. Yahut günahın cezâsının isabet etmesinden dolayıdır ki bunun sonucu<br/>ise o kişinin affedilip günahının silinmesidir.<br/>
Bazıları şöyle demiştir: Peygamberimiz (s.a.)’in üç hali vardır:<br/>1. Allah ile beraber oluşu. Bu sebeple kendisine: “Allah’ı birle” buyrulmuştur.<br/>2. Kendisiyle beraber oluşu. Onun için günahından dolayı mağfiret taleb etmesi<br/>
emredilmiştir.<br/>
3. Müminlerle beraber bulunuşu. Bundan dolayı ondan müminler için mağfiret taleb<br/>
etmesi istenmiştir.<br/>
Bu âyet, Kur’ân-ı Kerim’de en çok ümitvar olacağımız âyettir. Zira kuşkusuz<br/>
Peygamberimiz (s.a.), bu ilâhî emre uyarak müminler için mağfiret talebinde<br/>bulunmuştur. Allah Teâlâ’nın onun talebine icâbet ettiğinde de şüphe yoktur. Şâyet Allah<br/>Teâlâ, Peygamberinin talebini kabulü murad etmeseydi ona mağfiret talebinde<br/>bulunmayı emretmezdi.<br/>
Şâir ne güzel söyler:<br/>
<i>Senin gibi yol göstericiye sahip olan,<br/>Allah’tan nasıl ümidini keser?<br/>Çünkü şefâat-i kübrâ,<br/>Senin ölümsüz adının tuğrasında nişan buldu.<br/>Günahkâr olan ümmetlerin,<br/>Sadece senden ümid beklemektedirler.</i><br/>
<i>“Allah,”</i><b> </b>dünyada ticâret mekânlarında, gerçek ve sosyal hayatta <i>“dönüp</i><br/>
<i>dolaşacağınız yeri ve”</i><b> </b>âhirette <i>“varıp duracağınız yeri bilir.” </i>Cenâb-ı Hak bir halden<br/>bir hâle döndüğünüzü bildiği gibi sizin dünyada gideceğiniz ve döneceğiniz yeri bilir.<br/>Bunlar hayatın bir takım merhaleleridir ve merhaleler kat edilmelidir. Âhirette<br/>ikâmetgâhınızın cennet mi yoksa cehennem mi olduğunu da bilir. Sizin esas ikamet<br/>yurdunuz da orasıdır.<br/>
Allah Teâlâ size dünya ve âhirette hayrınıza olan şeyleri emreder. Öyleyse derhal<br/>
Allah’ın emrine sarılın. Zira her iki makamda da sizin için mühim olan budur.<br/>
