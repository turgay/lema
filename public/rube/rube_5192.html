<a name=5193></a><img src="flower_sep.jpg"/><br/>
<img src="RuhulBeyan-5193_2.jpg"/><br/>
<img src="flower_sep.jpg"/><br/>
<b>Kâşifî</b> der ki: “Utanç ve kıskançlıklarından başları önlerine düştü.”<br/><i>et-Te’vîlâtü’n-Necmiyye</i>’de şöyle der: “Âyette işâret edilmektedir ki her insanın bir<br/>
aklı vardır. Eğer aklına mürâcaat etse ve kendi hâlini düşünse durumunun düzgün mü<br/>bozuk mu olduğunu bilir.”<br/>
<i>Mesnevî</i>’de der ki:<br/>
<i>Kötü adam, çapasız gemi gibidir<br/>O gemi, ters esen rüzgârdan güvende değildir<br/>Akıl sâhibinin güvencesi akıl çapasıdır<br/>Akıl sâhiplerinden böyle bir çapa dilen</i><br/>
Buradaki bir işâret de şudur: Her ne kadar akıl iyiyi ve kötüyü bilse de, hak ile bâtılı<br/>
ayırt etse de onun için Allâh’ın nûrundan bir te’yid ve tevfîk olmadıkça kendi başına<br/>iyiliği tercîh etmeye ve kötülükten sakınmaya güç yetiremez. Nemrûd’un kavmi gibi<br/>şaşırır kalır. Nitekim onlar eski inançlarına ve tartışmalarına döndüler. Çünkü muvaffak<br/>kılınmadılar. Bilip tanıdıkları hakkın onlara bir faydası olmadı.<br/>
<i>Mesnevî</i>’de der ki:<br/>
<i>İnâyet dışında gözü kim açar?<br/>Muhabbet dışında öfkeyi kim dindirir?<br/>Dünyada tevfiksiz çabayı Allah kimseye vermesin<br/>Allah en doğru olanı bilendir</i><br/>
Hz. İbrahim’in suçluyu putların söylemesini istemesine binâen: <i>“Sen bunların</i><br/>
<i>konuşmadığını pek âlâ biliyorsun.” dediler.” </i>Yâni ey İbrâhim, sen onların<br/>konuşmadığını bilirsin. O halde nasıl olur da bunlara sormamızı istersin? Böylece onlar<br/>bu soru ile içine düştükleri şaşkınlığı ikrâr ettiler.<br/>
<b>66. İbrahim dedi ki: “Öyleyse Allâh’ı bırakıp da, size hiçbir fayda ve zarar</b><br/>
<b>vermeyen bir şeye hâlâ tapacak mısınız?</b><br/>
“<i>Hz. İbrahim</i>” puta tapanları susturmak üzere <i>“Öyleyse Allâh’ı bırakıp da,”</i><br/>
kendilerine ibâdet ettiğinizde<i> “size hiçbir fayda ve”</i> etmediğinizde hiçbir<i> “zarar<br/>vermeyen bir şeye”</i> böyle olduğunu bilip de<i> “hâlâ tapacak mısınız?” dedi.”</i><br/>
Bir şeyin ulûhiyyete uygun olmayan bir durumunu bilmek, kesinlikle ona ibâdetten<br/>
sakınmayı gerektirir.<br/>
