<a name=9892></a>gibi bembeyaz olur. Allah’a secde edemeyen yahûdî, hristiyan ve münâfıklar onları<br/>gördükleri zaman üzülür, kederlenir ve yüzleri kapkara kesilir. Nitekim âyetin devamı<br/>bu gerçeği dile getirmektedir: <i>“Gözleri horluktan aşağı düşmüş, kendilerini rezil ve<br/>rüsvay eden bir zillet bürümüştür.”</i> “Bürümüştür” şeklinde tercüme ettiğimiz “rahk”<br/>kelimesi, “bir şeyin bir başka şeyi bürümesi, kuşatması” anlamına gelir. Dolayısıyla<br/>cümle bu hâliyle “gözlerin huşû duyması” ifâdesinin ne anlama geldiğini sanki açıklar<br/>gibidir.<br/>
Züll ve zillet masdarlarından türemiş olan “zelil” kelimesi, hor ve hakîr anlamınadır.<br/><i>“Halbuki onlar” </i>dünyada iken <i>“sapasağlam iken de”</i> mükellefiyet ifâde eden bir<br/>
çağrı ile, <i>“secdeye dâvet ediliyorlardı (fakat yine secde etmiyorlardı).” </i>Âyette zamir<br/>kullanılarak “ona” denilecek iken bunun yerine açık biçimde “secdeye” ifâdesinin<br/>kullanılması, çağrıya güç katmak içindir. Veya “secde” kelimesiyle namaz<br/>kasdedilmiştir. Ya da üçüncü bir ihtimal olarak namazın içindeki secdeler kasdedilmiş<br/>de olabilir. “Secdeler”in özel olarak zikredilmesi, tâatların en büyüğü olmasındandır.<br/>
Bâzı âlimlerin anlayışına göre, “onlar Allah’ın dâvetiyle secdeye <i><b>“haydi Allah’a</b></i><br/>
<i><b>secde edip O’na kulluk edin”</b></i> (en-Necm, 53/62) âyetinde olduğu gibi açık biçimde, ya<br/>da <i><b>“namazı kılın”</b></i> (en-Nisa, 4/77) âyetinde olduğu gibi üstü kapalı biçimde dâvet<br/>olunuyorlardı. Çünkü namaza dâvet, aslında secdeye dâvet demektir. Onlar, -yukarda<br/>geçtiği üzere- Allah’ın açık veya üstü kapalı dâvetiyle secdeye çağrıldıkları gibi,<br/>Peygamber Efendimiz’in <i>“kulun rabbine en yakın olduğu hâli secde hâlidir, o hâlde<br/>çokça duâ ediniz” </i><a href="RuhulBeyans.html#9898">[53]</a> hadîs-i şerifinde olduğu gibi açıkça çağrılırlar. Âlimler hadisin<br/>metninde yer alan “ çokça duâ ediniz” ifâdesini “çokça secde ediniz” şeklinde tefsir<br/>etmişlerdir. Peygamber Efendimiz (s.a.)’in secdeye üstü kapalı çağrısı da vardır.<br/>Meselâ o (s.a.); <i>“Beş vakit namazı kılınız, ramazan orucunu tutunuz, mallarınızın<br/>zekatını veriniz, size emrettiği zaman itâat ediniz ki rabbınızın cennetine giresiniz”<br/></i>buyurmuştur.<a href="RuhulBeyans.html#9898">[54]</a> Peygamber Efendimiz’n bu şekilde açık ve zımnî secde dâvetinin<br/>yanında onlar, her çağda yaşayan ilim adamlarının çağrısı ile de secdeye çağrılırlar.<br/>
Secdeye dâvetin en büyüğü, müezzinlerin ezânı ve namaz için ikâmetleridir. Çünkü<br/>
onların “hayye ale’s-salah/haydin namaza!” sözleri hiç kuşkusuz bir çağrıdır.<br/>Müezzinlerin bu çağrılarına, Allah’ın <i><b>“Allah’ın dâvetçisine uyun”</b></i> (el-Ahkaf, 46/31)<br/>âyet-i kerîmesine sarılmak sûretiyle -kerhen değil- gönül hoşluğuyla uyanlara ne mutlu!<br/>
Âyet-i kerîmede onların -dünyada iken- secdeye dâvet edilme hâlleri “sapasağlam<br/>
iken” şeklinde ifâde olunuyor. Bu şu demektir: Onlar dünyada iken secdeye dâvet<br/>olunduklarında organları sapasağlam, eklemleri her türlü hastalık ve sakatlıktan uzak<br/>idi. Dolayısıyla onlar secdeyi edâ edebilecek ve kendilerine yapılan bu çağrıyı en güçlü<br/>biçimde yerine getirebilecek durumda idiler. Fakat bu dâvete olumlu cevap vermiyorlar<br/>ve bundan yüz çeviriyorlardı. Âyette olumlu cevap vermeme ve dâvetten yüz<br/>çevirmeden söz edilmiyor. Çünkü bu anlam, âyetten açıkça anlaşılabilecek durumdadır.<br/>
Onlar sağlıklıydılar ve onu yerine getirmeye güçleri vardı. Fırsatı kaçırdılar, bugün<br/>
artık ellerinde hasret ve nedâmetten başka bir şey yoktur.<br/>
