<a name=9105></a><img src="RuhulBeyan-9105_1.jpg"/><br/>
<img src="RuhulBeyan-9105_2.jpg"/><br/>
<img src="RuhulBeyan-9105_3.jpg"/><br/>
denizine ve yerilmiş kötü ahlak denizinden ibaret olan nefis denizine işâret vardır. Kalp<br/>nefis hâline gelecek, nefis de kalp olacak şekilde birbirine karışmazlar. Çünkü,<br/>aralarında akıl, ilim, şerîat ve tarikat vardır. Nefis mutmainne makamında olunca ondan<br/>ve kalpten îman, yakîn, sâfîlik, nur, itminan ve gönül huzuru çıkar.<br/>
<b>İbn Atâ</b> demiştir ki; Rab ile kul arasında iki derin deniz vardır. Çok derin olan iki<br/>
denizden biri kurtuluş denizidir ki, o Kur’an’dır. Ona sarılan kurtulur. Çünkü, Allah<br/><i><b>“Hep birlikte Allah’ın ipine (İslâm’a) sım sıkı sarılın.”</b></i> (Al-i İmran, 3/103)<br/>buyurmuştur.<br/>
Diğer deniz de helâk denizidir ki o da dünyadır. Ona yönelen mahvolur.<br/>
<b>24. Denizde yüce dağlar gibi yükselen gemiler de O’nundur.<br/>İbnü’ş-Şeyh</b> demiştir ki; ana unsurlar dörttür: toprak, su, hava ve ateş. Yüce yaratan<br/>
<i><b>“Allah insanı, pişmiş çamura benzeyen bir balçıktan yarattı”</b></i> (er-Rahmân, 55/14)<br/>âyet-i kerîmesiyle toprağın, çok şerefli ikrâma mazhar durumunu, yaratılışı hayretlik<br/>uyandıran insanın aslı olduğunu açıklamıştır. <i><b>“Cinleri öz ateşten yarattı.”</b></i> (er-Rahmân,<br/>55/15) âyeti ile de durumu çok hayretlik veren cinnin aslının ateş olduğunu açıklamıştır.<br/><i><b>“İkisinden de inci ve mercan çıkar”</b></i> âyet-i kerîmesiyle yine suyun, değeri çok büyük<br/>olan bir başka mahlûkun aslı olduğunu açıklamıştır. Sonra hava’nın, dağlar gibi büyük<br/>gemilerin yüzüp yürümesinde büyük etkisi olduğunu zikrederek <i><b>“Denizde yüce dağlar<br/>gibi yükselen gemiler de O’nundur”</b></i> (er-Rahmân, 55/24) âyet-i kerîmesinde gemilerin<br/>özellikle zikredilmesi, yelkenli gemilerin yürümesinde insanların bir etkisi olmadığı<br/>içindir. İnsanlar da bunu itiraf ederek, “Rabbimiz mülk senindir, gemiler de senin<br/>yarattığın hava ve rüzgarla yürür” derler. Batmak ve boğulmaktan korktukları zaman da<br/>sadece Allah’a duâ ederler.<br/>
Gemiye “câriye” ismi verilmesinin sebebi, sahillerde iskele ve rıhtımlarda<br/>
gerektiğinde dursa da asıl işi denizde yüzüp yürümek olduğu içindir. Hizmetçi kıza da<br/>câriye denilmiş olduğu gibi. Çünkü onun da esas işi efendisinin hizmetinde koşup<br/>çalışmaktır. Âyette geçen “münşeât,” “yelkenleri yükseltilmiş” demektir. Münşeat, <b>Sa’di<br/>Müfti</b>’nin haşiyesinde kaydedildiği gibi, “su üzerinde yükseltilmiş ve kendine mahsus<br/>şekilde yürüyen” anlamında olması uzak bir ihtimal olmadığı gibi, “Allah onu inşa<br/>ederek yarattı” deyiminden alınarak “yaratılmış” anlamında olması da mümkündür.<br/>Âyette geçen “a’lâm” kelimesi, “yükseklik ve irilikte yüksek tepeler gibi” demektir.<br/>Denizdeki gemiler karadaki dağlar gibidir. Karadaki develer, denizdeki gemiler, deyimi<br/>de böyledir.<br/>
