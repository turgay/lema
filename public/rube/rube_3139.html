<a name=3140></a><img src="RuhulBeyan-3140_1.jpg"/><br/>
<img src="RuhulBeyan-3140_2.jpg"/><br/>
yani dünyada sükûnet ve huzur bulanlar, dünyanın binasını sağlam yapanlar ve tûl-i<br/>emele düşenler… Yâni, dünyadan göç etmeleri aslâ istenmeyecekmiş gibi dünyada<br/>karar kılan kimse bilmez mi ki her an ecel eli göç davuluna vurmak ister.<br/>
<i>Ey gönlü hoş eli boş olan kimse<br/>Mühlet ve te’hir var zannetme öyle<br/>Kurma çadırı, kazıkları yerinden çıkarmak gerek<br/>Yerde koma yükleri, yükü bağlamaya çalışmak gerek</i><br/>
Allah Teâlâ’nın (bir kudsî hadiste) şöyle buyurduğu rivâyet edilmiştir: “<i>Üç kimseye</i><br/>
<i>şaşarım: Cehenneme îmân edip, onun kendisinin peşinde olduğunu bildiği halde<br/>kişinin nasıl gülebildiğine; dünyadan ayrılacağını bildiği halde onunla tatmin bulan<br/>kimsenin onunla nasıl huzur bulduğuna; kendisinden gaflet edilmediği halde kendisi<br/>gaflet eden kimsenin nasıl oyalanıp eğlendiğine şaşarım</i>.<a href="RuhulBeyans.html#3143">”[23]</a><br/>
<b>Nu’man b. Münzir</b>, eğlenmek için bir ağacın altında konaklar. Adiy: “Ey Hükümdar!<br/>
Şu ağaç ne diyor biliyor musun?” der ve şu beyitleri söylemeye başlar:<br/>
<i>Nice kafileler etrafımızda konakladılar,<br/>Şarabı soğuk ve tatlı suyla karıştırıyorlardı<br/>Sonra zamanın helâk ettiği kişiler oldular<br/>İşte zaman insanı böyle hâlden hâle koyar.</i><br/>
Bunun üzerine Nu’man’ın günü kedere boğuldu. <i>Rebîu’l-ebrâr</i>’da böyle geçmektedir.<br/>
<i>“ve âyetlerimizden”</i> yani Kur’an âyetlerinden -ki bu durumda âyetlerden maksad<br/>
teşrîî âyetler olmuş olur- veya Allah’ın san’atının delillerinden -ki bu durumda<br/>âyetlerden maksad tekvînî âyetler olmuş olur- <i>“gâfil olanlar” </i>o âyetlere aykırı işlere<br/>daldıkları için onları düşünmeyenler <i>“var ya.”</i><br/>
Buradaki atıf, iki vasfın farklı oluşundandır. Yani birbirinden başka olan dünyanın<br/>
lezzetlerine ve süslerine dalmak ile Allah’ın âyetlerinden ve mârifetullahın<br/>delillerinden gaflet etmek sıfatlarının arasını cem’ etmek içindir. Ya da iki farklı zâtın<br/>arasını cem’ etmek içindir. Nitekim <i>et-Te’vîlâtü’n-Necmiyye’</i>de şöyle denilir:<br/>
“Himmetlerinin aşağılığından dolayı bize seyre ve vâsıl olmaya inanmayanlar, geçici<br/>
dünya menfaatlerine râzı olanlar, onun malına, makamına ve şehvetlerine yönelenler;<br/>dünyaya ve onun menfaatlerine hiç meyletmeyen, başka dinlerden ve milletlerden olup<br/>da riyâzât ve mücâhede sahiplerinden -ki onlar Brahmanlar, Filozoflar ve İbâhiyye’dir-<br/>Hz. Peygamber (s.a.)’e tâbi olmaktan yüz çeviren ya da hevâ ve bid’at ehlinden olup<br/>âyetlerimizden gafil olan kimseler var ya.<br/>
