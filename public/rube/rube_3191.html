<a name=3192></a><img src="RuhulBeyan-3192_1.jpg"/><br/>
<i>O pâdişahın önünde, dâvâ da, âşık da yok olup gitmiştir.</i><br/>
<b>Hâfız </b>da der ki:<br/>
<i>İddiâcıların sözü ile amel ehlinin hâli<br/>Altınlı ipek dokuyan ile hasır örücünün hikâyesine benzer.</i><br/>
Şu durumda kula düşen bütün sıfatlardan fenâ bulup tüm kirlerden arınmak ve<br/>
ağaçlara, taşlara yönelmekten kendini kurtarmaktır. Çünkü zafer, ancak bütün güç ve<br/>ölçülerin yaratıcısı olan Allah’ın inâyeti iledir. Şu sözü söyleyen ne kadar güzel<br/>söylemiş:<br/>
“Yaratılanın yaratılandan meded umması, hapishânedeki bir mahkûmun başka bir<br/>
mahkûmdan meded umması gibidir.<br/>
<i>et-Te’vîlâtü’n-Necmiyye’</i>de şöyle denilir: <i>“O gün onların hepsini bir araya</i><br/>
<i>toplarız.”</i> Yani dünya, hevâ ve putlar gibi insanların Allah dışında taptıkları varlıkların<br/>hakîkatleri ile insanların rûhlarını bir araya getiririz. <i>“Sonra Allah’a ortak koşanlara:<br/>“Haydi siz ve koştuğunuz ortaklar yerlerinize!” deriz.”</i> Sonra müşriklerin ruhlarına<br/>hitapla: “En yüce mekânda olduktan sonra şimdi câhilce seçtiğiniz yerlerinizde durun!<br/>Siz de koştuğunuz ortaklar da en aşağı yere, kendilerine bağlandığınız ortakların yerine<br/>inin!” deriz.<br/>
<i>“Artık onların aralarını ayırmışızdır.”</i> Yâni müşriklerle koştukları ortakları<br/>
birbirinden ayırırız. Müşrikleri Hakk’ın huzurundan uzaklık ve kovulma, ayrılık elemi<br/>ve Hakk’a vuslat istîdâdını geçersiz kılmak sûretiyle cezâlandırırız. Ortak koştuklarına<br/>ise bu cezayı vermeyiz. Çünkü onların Hakk’a yakınlığın (kurb) kemâline istîdâdları<br/>yoktur.<br/>
<i>“Koştukları ortaklar: Siz bize tapmıyordunuz.” </i>bilâkis hevânıza tapınıyordunuz<br/>
<i>“derler.”</i> Çünkü yeryüzünde hevâdan daha tiksindirici bir ilâha tapılmamıştır. Hz.<br/>Peygamber (a.s.): “<i>Allah’a göre yeryüzünde hevâdan daha sevimsiz bir ilâha<br/>tapılmamıştır</i>.”<a href="RuhulBeyans.html#3193">[52]</a> buyurmuştur. Cenab-ı Hak ise bu konuda şöyle buyurur: <b>“<i>Hevâ ve<br/>hevesini tanrı edineni gördün mü?</i></b><b>” </b>(el-Câsiye, 45/23)<br/>
<i>“Şimdi bizimle sizin aranızda şâhid olarak Allah yeter. Doğrusu biz sizin (bize)</i><br/>
<i>tapınmanızdan tamâmen habersizdik!”</i> Yani biz sizin bize yaptığınız kulluğun tadından,<br/>haz ve lezzetinden habersizdik. Haberimiz olmaksızın bize tapınırken, dünyevî ve uhrevî<br/>istifâdeler esnâsında aldığınız haz, tad ve lezzet aslında sizin hevâlarınıza aitti.<br/>
Allah’a kulluk etmek ise böyle değildir. Çünkü O, kendisine yapılan kulluktan<br/>
haberdardır, hoşnuttur. Yardım ve tevfik yalnızca O’ndandır. Cezalandırmak da sevap<br/>vermek de O’na âittir.<br/>
<i>“İşte orada her can, geçmişte yaptıklarını karşısında bulur.”</i> yani işte o durumda<br/>
