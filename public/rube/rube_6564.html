<a name=6565></a><img src="RuhulBeyan-6565_1.jpg"/><br/>
<img src="RuhulBeyan-6565_2.jpg"/><br/>
İnsanların havâssı/seçkinleri, sayılan dört çeşit ruhta avâm ile beraberdir. Fenâ-i<br/>tâ<a href="RuhulBeyans.html#6570">m[118] </a>hâlinde Allâh’ın üflediği kudsî ruh ile onlardan ayrılırlar.<br/>
Allah bizi ve sizi bu kudsî ruhla hayat süren kimselerden kılsın ve bizi nice nice<br/>
mânevî fethlere eriştirsin!<br/>
Ey Âdemoğulları! “<i>Ve sizin</i>” menfaatleriniz “<i>için</i>” tevhid ve yeniden diriltmeden<br/>
bahseden tenzîlî (Allah tarafından indirilen Kur’an’daki) âyetleri işitecek “<i>kulaklar,</i>”<br/>tevhid ve yeniden diriltmeye şâhid/delil olan tekvînî (kâinâtta yaratılmış) âyetleri<br/>görecek “<i>gözler,</i>” tenzîlî ve tekvînî âyetleri akledip onların hakîkatine yol bulacak<br/>“<i>kalpler yaratmıştır.</i>”<br/>
“__WORD__ kelimesi, kalb anlamındaki “__WORD__ kelimesinin çoğuludur. Kalbde yanıp tutuşma<br/>
mânâsı olduğu kabul edildiği zaman ancak bu kelime kullanılır.<br/>
<i>“Ne kadar az şükrediyorsunuz!”</i> Yâni bu nîmetlerin Rabbine/sâhibine çok az<br/>
şükrediyorsunuz. Buradaki ‘azlık’ şükrün yapılmadığı ve hiç olmadığı anlamındadır. Bu<br/>âyet, insanların çoğunun bu nîmetlere ve onların sâhibine karşı nankörlükte bulunduğunu<br/>beyan etmektedir.<br/>
Burada şuna işâret vardır: Rabbini kendisinde Muhsinliği ile tecellî eden olarak<br/>
tanımak için kendisini ayna olarak tanıyan insan pek azdır. Halbuki Allah Teâlâ onu,<br/>kendi zâtını ve sıfatlarını tanımak için yaratmıştır. Nitekim O şöyle buyurmuştur: <i><b>“Ben<br/>cinleri ve insanları ancak bana kulluk etsinler</b></i>” yâni ancak beni tanısınlar “<i><b>diye<br/>yarattım.”</b></i> (ez-Zâriyât, 51/56). İnsan, hakîkî ma‘rifet mertebesine ancak Rasûlullah<br/>(s.a.) ve O’nun vârisinin delâletiyle ulaşabilir.<br/>
Hak Sübhânehû ve Teâlâ bütün âlemi yarattı; felek, melek, arş, kürsî, levh, kalem,<br/>
cennet, cehennem, gökyüzü, yeryüzü. Bu yarattıklarına hiç şefkat ve muhabbet nazarıyla<br/>bakmadı. Bunlara peygamber göndermedi; haber vermedi. Sıra lütuf ve ihsan, fazl ve<br/>keremin nihâyetsizce ikram edildiği, ilâhî nur ve sır madeni olan, topraktan yaratılan<br/>insana gelince, Cenâb-ı Hak kendi lütuf ve kereminden onları zâtının nazar mahalli<br/>kıldı. Hidâyete ersinler diye onlara peygamber gönderdi. Melekleri onlara koruyucu ve<br/>gözetleyici kıldı. Şefkat ateşini sînelerine koydu. Gönüllerine aşk ateşini attı. Îman<br/>satırlarını gönüllerinin sayfalarına yazdı. Muhabbet yazısını kalplerine çekti. Dünyâ<br/>nîmetlerini ve güzel rızıkları müminler için yarattı. Nitekim şöyle buyurdu: “<i><b>De ki:<br/>Allâh’ın kulları için yarattığı süsü ve temiz rızıkları kim haram kıldı? De ki:<br/>Onlar, dünyâ hayatında, özellikle kıyâmet gününde mü’minlerindir.</b></i>” (el-A‘râf,<br/>7/32) Kâfirin dünyâda rızkını yemesi, mü’minler sayesindedir. “<i><b>özellikle kıyâmet<br/>gününde</b></i>” buyurmasına gelince, kıyâmet gününün sadece mü’min içindir, kâfir için bir<br/>yudum su bile yoktur.”<br/>
Akıl sâhibi kimsenin yapması gereken, nîmetleri ve nîmet sâhibini tanımak ve<br/>
tembellerden olmamak için şükür hizmetinde gayret göstermektir. Güçleri, uzuvları ve<br/>bütün iç ve dış nîmetlere şükür ehlinden olduğu zaman Allah ona şükrünün karşılığını<br/>verir. Yâni onun tâatini kabul eder, kendi katında şerefli varlıklar arasında onu över ve<br/>
