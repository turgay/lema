<a name=3259></a><img src="RuhulBeyan-3259_1.jpg"/><br/>
<img src="RuhulBeyan-3259_2.jpg"/><br/>
kaldırır, dumura uğratır.<br/>
<b>Kâdî</b> der ki: “Burada sihrin bir bozma ve göz boyama olduğuna, yapılanların hiçbir<br/>
hakikati bulunmadığına delil vardır.”<br/>
Kâdî’nin bu sözü tartışılır. Çünkü sihir, ehl-i hak nezdinde gerçekten sabittir. Sâdece<br/>
göz boyama ve böyle gösterme değildir. Sihrin tesirinin varlıkları başka türlü gösterme<br/>şeklinde tezahür etmesi, sihrin hiçbir hakikati olmadığı mânâsına gelmez.<br/>
<b>82. “Ve suçlular istemese de Allah sözleriyle hakkı açığa çıkaracaktır.”<br/></b><i>“Ve suçlular istemese de Allah sözleriyle”</i> emirleri ve hükümleriyle benim<br/>
getirdiğim <i>“hakkı açığa çıkaracaktır.”</i> sağlamlaştırıp kuvvetlendirecektir.<br/>
Suçlulardan maksad, büyücülerden olsun, başkalarından olsun büyük günah işlemekle<br/>
muttasıf kişilerdir.<br/>
<b>Kaşifî </b>der ki: Yâni noksanlıklardan münezzeh olan Hak Teâlâ yardım sözüne vefâ<br/>
gösterir. Böyle bir söz alan zat düşmanların hışım ve korkusundan uzaktır. <i>Mesnevî-yi<br/>Ma‘nevî</i>’de bu mânâya işâret vardır:<br/>
<i>Hak Teâlâ hasımların hışım ve gamından<br/>Avam içinde olan evliyâsını nasıl terk eder?<br/>Ay nûrunu saçar, köpek de havlar durur.<br/>Köpek ayı kendisine otlak edinebilir mi?<br/>Çöp, çöpçesine suyun üstünde akar gider.<br/>Duru su da bulanmadan akar durur<br/>Hz. Mustafa (s.a.), geceleyin ayı ikiye böler.<br/>Ebû Leheb ise kininden saçma sapan şeyler söyler<br/>Hz. Îsâ ölüyü diriltir,<br/>Yahudi öfkesinden bıyığını yolar</i><br/>
Bu âyetlerde kalb Musa’sına, sır Harun’una, nefs Fir’avn’una ve onun sıfatlarına,<br/>
onlar arasında cereyan eden davete ve bunu kabul etmemeye işaret vardır. Kalb Musa’sı<br/>ile sır Harun’u, nefsi, kelime-i tevhide ve Allah’a kulluğa davet ederken, nefis rablık<br/>iddiasında bulunur. Kendi heva ve heveslerinden başka ilah tanımaz. Kendi arzında kalb<br/>ve sırra hakimiyet ve tasarruf hakkı vermez. Allah Teâlâ ise daima kötülüğü emreden<br/>yoldan çıkmış nefislerden ibaret olan heva ehli suçlular istemese de Lâ ilâhe illallah<br/>kelimesiyle hakkı ortaya çıkaracaktır.<br/>
<b>Hâfız </b>der ki:<br/>
<i>İsm-i a‘zam kendi işini görür, ey gönül sen hoş ol.</i><br/>
