<a name=8588></a><img src="flower_sep.jpg"/><br/>
<img src="RuhulBeyan-8588_2.jpg"/><br/>
– Evet, dedi.<br/>Peygamberimiz:<br/>– Seni bunu yapmaya sevkeden nedir?<br/>Kadın:<br/>– Babamı, amcamı, kocamı öldürdün. Ve kavmimden bir çok ganimete nâil oldun.<br/>
Dedim ki, eğer bir kralsa kurtuluruz. Yok bir peygamberse, haber verir. Rasûl-i Ekrem<br/>(s.a.), bu kadını affetti. Bişr (r.a.) vefat edince, Rasûlullah (s.a.)’ın emri üzerine bu<br/>kadın öldürüldü ve idam edildi.<br/>
<i>Eğer onun mucize sofrasından yemek istersen,<br/>Hazırlanmış kuzu kebabının hikâyesini dinle.</i><br/>
<i>İhyâ’</i>da der ki<i>: </i>Rasûlullah (s.a.) zehirli eti yedi. Onunla beraber yiyen bir kimse vefat<br/>
etti. Fakat Efendimiz (s.a.) o olaydan sonra dört yıl daha yaşadı.<br/>
<b>Şeyh Üftâde</b> (k.s.) der ki: Ömer (r.a.)’e, Kayser’den dönüşünde zehirin te’sir<br/>
etmemesi, içtiği zaman bir beşer olarak değil, hakikî hâli üzere içtiği içindir. Nebî<br/>(s.a.)’e te’sir etmesi ise Rasûlullah (s.a.)’ın o anda beşeriyet haline geçmiş<br/>olmasındandı. Böyle olduğu halde bile zehir tam mânâsıyla te’sir etmemiştir. Şu kadar<br/>var ki, Rasûlullah’ın beşeriyet haline geçmesi dahi ruh derecesindedir. Ki bu da en<br/>normal mertebedir. On iki yıl geçtiği halde zehir öldürmemişti. Fakat, ne zaman ki,<br/>Efendimiz (s.a.) sekerât-ı mevt durumuna geldi, mertebelerin en düşüğüne rücû etti.<br/>Çünkü ölüm beşeriyyete te’sir eder. Efendimiz (s.a.), bu mertebeye gelince zehir<br/>te’sirini gösterdi. Resûl-i Ekrem (s.a.) şehid olarak bu dünyadan ayrıldı. Bu haliyle<br/>Efendimiz nübüvvet, risalet, sıddîkiyet ve şehâdet olmak üzere bütün mertebelere nâil<br/>olmuştu.<br/>
Bu konuda fakirin (<b>Bursevî</b>)<b> </b>kanaatine gelince: On iki yıl ifâdesi ve devamı hakkında<br/>
<i>Muhammediye </i>adlı eserin sahibi der ki: Bu ifâde <i>İhyâ</i>’daki ifâdeyle aynı değil. Doğru<br/>olan da <i>İhyâ</i>’daki bilgidir. Çünkü zehirlenme hâdisesi Hayber’de olmuştur. Hayber fethi<br/>ise Hicrî yedinci senededir. Bunun dışında da bir yorum yapmak zordur.<br/>
Hz. Ömer (r.a.)’in halifelik dönemi başlayınca Hayber ahâlisi hainlik yaptılar. Bunun<br/>
üzerine Ömer (r.a.) Fedek yahudîlerini ve Necrân hristiyanlarını sürdü. Çünkü<br/>Efendimiz (s.a.) <i>“Arap yarımadasında iki din kalmayacaktır”</i><a href="RuhulBeyans.html#8607">[127]</a> buyurmuşlardı. Arap<br/>yarımadası: Hint denizi, Akdeniz, Dicle ve Fırat’la çevrili yerdir. Veya uzunlamasına<br/>Adn ile Suriye çevresi, genişliğine ise Cidde ile Irak ovası arasında kalan yerdir.<br/><i>Kâmus’</i>ta bu şekilde geçer.<br/>
