<a name=4766></a><img src="RuhulBeyan-4766_1.jpg"/><br/>
<img src="RuhulBeyan-4766_2.jpg"/><br/>
<img src="RuhulBeyan-4766_3.jpg"/><br/>
<img src="RuhulBeyan-4766_4.jpg"/><br/>
<b>97. Bu sebeple onu ne aşmaya muktedir oldular ne de onu delebildiler.<br/></b><i>“Bu sebeple”</i> Ye’cûc ve Me’cûc <i>“onu ne aşmaya muktedir oldular ne de onu</i><br/>
<i>delebildiler.”</i> Yâni getirmekle emrolundukları bakır parçalarını getirdiler. Zülkarneyn<br/>(a.s.) da onu üzerine döktü, karıştırdı, birbirine yapıştırdı. Böylece sert bir dağ gibi<br/>oldu. Ye’cûc ve Me’cûc gelip onun üzerine çıkmak ve onu delmek istediler; sed yüksek<br/>ve sert olduğu için üzerine çıkamadılar, alttan delip tahrip etmeye de güçleri yetmedi.<br/>Bu büyük bir mûcizedir. Çünkü toplanan bu demir parçalarına ateşin harâreti tesir ettiği<br/>zaman, ateş gibi oluncaya kadar ona üflemek yahut bakır parçalarını onun üzerine<br/>dökmek şöyle dursun bir canlının onun etrafında dolaşması bile imkansızdır. Sanki<br/>Allah Sübhanehû ve Teâlâ bu büyük harâretin tesirini bu işe teşebbüs edenlerin<br/>bedenlerinden uzaklaştırmış ve olanlar olmuştur. Allah her şeye kadirdir. İmam<br/>(<b>Râzî</b>)’nin tefsîrinden naklen <i>el-İrşâd</i>’da böyle geçmektedir.<br/>
Fakir (<b>Bursevî</b>) der ki: Muhtelif çarelerden biriyle uzaktan dökülmesi ve üflenmesi<br/>
uzak bir ihtimal değildir. Görmez misin ki Nemrud’un ateşi kimsenin yaklaşamayacağı<br/>şekilde olunca, mancınık kullanarak İbrâhim (a.s.)’ı oraya attılar.<br/>
Bir rivâyete göre bir adama Rasûlullah (s.a.)’e bu seddi gördüğünü haber verdi.<br/>
Rasûl-i Ekrem (s.a.): “<i>Onu nasıl gördün?</i>” dedi. O da: “Alacalı kumaş gibi siyah bir<br/>yol ve bir de kırmızı yol.” dedi. Hz. Peygamber (s.a.) de: “<i>Evet, onu görmüşsün</i>.”<br/>buyurdu.<a href="RuhulBeyans.html#4768">[219] </a>Çünkü kırmızı yol bakırdan, siyah yol demirdendi.<br/>
<b>98. Zülkarneyn: “Bu, Rabbimden bir rahmettir. Fakat Rabbimin vaadi gelince, O,</b><br/>
<b>bunu yerle bir eder. Rabbimin vaadi haktır.” dedi.</b><br/>
<i>“Zülkarneyn: “Bu”</i> sed, <i>“Rabbimden”</i> bütün kullarına, özellikle onun yolunda<br/>
mücâdele edenler için büyük bir nîmet ve <i>“bir rahmettir.”</i> Zülkarneyn (a.s.) bu sözüyle<br/>şunu haber vermek istemiştir: Bu, âdeten mahlûkun teşebbüsü ve fiili ile meydana gelen<br/>eserler kabîlinden değildir. Bilâkis benim gayretimle ortaya çıkmış olsa da, bu bir ilâhî<br/>ihsan ve lütuftur.<br/>
<i>“Fakat Rabbimin vaadi gelince,” </i>Vaad, vaad olunan demektir. O da kıyâmet günüdür.<br/>
Vaadin gelmesinden maksad, Deccal’in çıkması, Îsâ (a.s.)’ın inmesi ve diğer büyük<br/>kıyâmet alâmetlerinin görülmesidir.<br/>
<i>“O, bunu” </i>sağlam ve güçlü olmasına rağmen işaret edilen seddi <i>“yerle bir eder.”</i><br/>
Yâni ufalanmış, zayıflamış, yerle bir edilmiş hâle getirir. Burada Allah Teâlâ’nın<br/>
