<a name=3876></a>Bilesin ki akraba ile münâsebeti kesmek haramdır. Akraba hukukuna riâyet etmek ise<br/>
vâcibdir. Sıla-i rahim akrabayı ziyâret etmek, onlara hediye vermek ve gerek sözle<br/>gerekse fiilî olarak yardım ederek onları unutmamak ve arayıp sormak mânâsına gelir.<br/>Sıla-i rahimin en azı, selâm vermek, birisiyle selâm ve mektup göndermektir. Şerîatta<br/>bunun özel bir zamanı yoktur. Bu hususta örf ve âdet esastır. <i>Şerhu’t-Tarîka</i>’da böyle<br/>denilmektedir.<br/>
Sıla-i rahim, hem rızkın hem de ömrün artmasına sebep olur. Bu da tıpkı anne baba<br/>
hukûkuna riâyetsizlik durumunda olduğu gibi çok çabuk netice verir. Çünkü anne<br/>babasına saygısızlık edene genellikle mühlet verilmez. Aralarında akrabalık bağını<br/>koparanların bulunduğu bir kavme melekler (rahmetle) inmez.<br/>
2- Bütün peygamberlere îman. Bu bakımdan, <i><b>“Bir kısmına inanır, bir kısmını inkâr</b></i><br/>
<i><b>ederiz.”</b></i> (Nisa, 4/150) şeklindeki sözler, Allah Teâlâ’nın bir tutulmasını emrettiği bir<br/>şeyin arasını ayırmaktır.<br/>
3- Mü’minleri dost edinmek. Çünkü kardeşleri, sâlihleri, komşuları, dostları ve<br/>
yakınları ziyâret etmek, onlara ikrâmda ve iyilikte bulunmak, haklarına riâyet etmek<br/>gerçekten son derece müstehabdır. Onlarla ilişkilerin ayarlanması hallerine,<br/>mertebelerine ve boş zamanlarına göre değişir. Ziyâret edenin ziyâreti, ziyâret<br/>ettiklerini bıktırmayacak şekilde ve uygun zamanda olmalıdır. Kardeşinin ziyâretinden<br/>hoşlandığını gören kimse, onu daha fazla ziyâret edip yanında daha uzun süre kalır.<br/>İbâdet ve benzeri bir şeyle meşgul olduğunu yahut yalnız kalmayı yeğlediğini gördüğü<br/>takdirde ise onu amelinden alıkoymamak için ziyâretini kısa kesmelidir. Hasta ziyâreti<br/>yapan için de durum aynıdır. Ancak hastanın kendisinden rahatsız olmaması, onunla<br/>beraber oturmayı istemesi durumunda yanında daha uzun süre kalabilir.<br/>
Karşılıklı olarak hukuka riâyeti, tamamlayan bir unsur da karşılaşma esnâsında<br/>
musâfaha etmektir. Musâfaha esnasında güler yüzlü olmak, bağışlanması için duâ etmek<br/>ve benzeri şeyler güzel görülmüştür.<br/>
<b>Hâfız </b>der ki:<br/>
<i>Hiç kimsede yârlik görmeyiz, yârâna ne oldu?<br/>Dostluk ne zaman son buldu, dostlara ne oldu?<br/>Kimse ‘Bir yar dostluk hakkını yerine getirdi’ demez.<br/>Hakşinasların başına ne geldi, yârâna ne oldu?</i><br/>
4- Bütün mahlûkatın haklarına riâyet etmek. Kedi ve tavukların haklarına bile.<br/><b>Fudayl</b>’dan rivâyet edilir ki Mekke’de bir grup insan onun yanına geldiler. Onlara:<br/>“Nerelisiniz?” diye sordu. Onlar da:<br/>“Biz Horasanlılardanız.” dediler.<br/>Onlara şöyle dedi:<br/>“Allah’tan korkun da nereden olursanız olun. Şunu bilin ki bir kul her türlü iyiliği<br/>
yapmış olsa da sahip olduğu bir tavuğa kötü davransa muhsinlerden olamaz!”<br/>
