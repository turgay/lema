<a name=3903></a><img src="flower_sep.jpg"/><br/>
<i>kimseye etmediği azâbı edecektir.</i>”<a href="RuhulBeyans.html#3905">[141] </a><b>İmam Vâhidî</b>’nin <i>Esbâbü’n-nüzûl</i>’ünde bu<br/>şekildedir.<br/>
Bilesin ki kâfirler Kur’an’ın nûrunu görmedikleri için burhânı/delili görmekten de kör<br/>
kaldılar. Ehl-i inkâr da Kur’an’ın sırrından gâfil kalarak hem müşâhededen hem de<br/>ıyândan mahrum oldular.<br/>
<i>Mesnevî</i>’de şöyle denilir:<br/>
<i>Ey oğul! Sen Kur’ân’ın görünen, zâhir mânâsına bakma.<br/>Şeytan da Âdem’i çamurdan ibâret gördü, hakîkatini göremedi.<br/>Kur’ân’ın dış yüzü, zâhiri insana benzer,<br/>İnsanın şekli, yüzü, boyu, posu görünür ama, rûhu gizlidir.</i><br/>
Şüphesiz Allah Teâlâ’nın bir sıfatı olan Kur’ân’la ahlâklanan, başkalarının kâdir<br/>
olamadığı şeylere kâdir olur. Bir hadiste şöyle buyrulur: “<i>Şâyet Kur’ân bir deriye<br/>konulsa ateş o deriye dokunmaz.</i>”<a href="RuhulBeyans.html#3905">[142] </a>Yani Kur’ân yazılıp bir deri mahfazaya konulsa,<br/>bu mahfaza da ateşe atılsa Kur’an’ın bereketiyle ateş bu mahfazaya dokunmaz ve onu<br/>yakmaz. Şu halde devamlı Kur’ân hâfızı, onun tilâvetine devam eden bir kimseyi nasıl<br/>yakar?!<br/>
Nükteli hikayelerdendir: Hz. Ali bir gün hastalandı. Bunu haber alan Hz. Ebû Bekir<br/>
(r.a.) da Hz. Ömer ve Osman (r.anhümâ)’ya:<br/>
–“Ali hastalanmış, gidip ziyâret edelim.” dedi.<br/>Hz. Ali’nin kapısına geldiklerinde onun hastalığı bir miktar hafiflemişti. Geldiklerini<br/>
görünce çok sevindi. Evinde ikram etmek üzere tasta bulunan ve sadece bir kişiye<br/>yetecek kadar baldan başka hiçbir şey bulamadı.<br/>
Beyaz ve parıldayan bu kabın içerisinde de siyah bir saç kılı vardı. Hz. Ebû Bekir:<br/>–“Söz söylemeden yemek doğru olmaz.” dedi.<br/>Ona: –“En değerlimiz, üstünümüz ve efendimiz sensin. Önce sen bir şeyler söyle.”<br/>
dediler.<br/>
<b>Hz. Ebû Bekir </b>şöyle dedi:<br/>“Din, şu kaptan daha parlak,<br/>Allah’ı zikretmek şu baldan daha tatlı,<br/>Şerîat şu kıldan daha incedir.”<br/><b>Hz. Ömer </b>de dedi ki:<br/>“Cennet bu kaptan daha parlak,<br/>Cennet nimetleri bu baldan daha tatlı,<br/>Sırat da bu kıldan daha incedir.”<br/><b>Hz. Osman </b>ise şöyle dedi:<br/>“Kur’ân şu kaptan daha parlak,<br/>
