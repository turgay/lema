<a name=5235></a><b>Şeyh Semerkandî</b> tefsîrinde şöyle demiştir: “En iyisini Allah bilir, bana göre bu<br/>
“<i>karanlıklar</i>” altı yöndendi. Nitekim Rasûlullah (s.a.): <i>“Ümmetimden bir adam<br/>gördüm; Önü karanlık, ardı karanlık, sağı karanlık, solu karanlık, altı karanlık ve<br/>üstü karanlıktı. O, karanlıklar içinde şaşırıp kalmıştı.<a href="RuhulBeyans.html#5238">”</i>[209] </a>buyurmuştur.<br/>
<i>et-Te’vîlâtü’n-Necmiyye</i>’de şöyle der: “İşâret etmektedir ki şerefli rûh dünya<br/>
denizine atıldığında kötülükleri emreden nefis balığı yutar ve nefis balığı beden balığını<br/>yutarsa; rûhun nefsin âfetlerinden kurtulması çok nâdir olur. Çünkü ruh, bedende<br/>tasarrufta bulunamaz. Kendisine zarar vermemesi konusunda Hakk’ın vahyine mazhar<br/>olamadıkça, onun sıfatlarını değiştiremez. Yûnus (a.s.) hakkında buyrulduğu üzere: “O,<br/>senin rızkın değildir, seni onun için ancak bir kafes, bir hapishane mesâbesinde kıldım.”<br/>buyrulmadıkça tasarrufta bulunamaz. Nitekim Yûnus (a.s.)’ın balığın karnından<br/>kurtulması da ender hâdiselerdendir.<br/>
Rûhun, nefsin, bedenin ve dünyanın zulmetinde “<i>Senden başka hiçbir ilah yoktur</i>”<br/>
diye nidâ etmesi, kurtuluşa ermesinden ileri gelir. Yâni, beni bu karanlıklardan, onun<br/>âfetlerinden ve fitnelerinden koruyacak; bu yerde ve bu halde seni anmayı ilham eden<br/>senden başka ilâh yoktur.<br/>
Senden başka; nefis, beden ve dünya üçlüsünün âfetinden, fitnesinden muhâfaza eden<br/>
ilâh yoktur. Böyle bir ortamda bu hâl üzere iken, bana seni anmamı ilhâm eden de ancak<br/>sensin.” derse kurtulur.<br/>
Bir şeyin seni âciz bırakmasından ve benim böyle imtihan edilmemin kendi<br/>
cihetimden olmayan bir sebeple olmasından<i> “Seni tenzih ederim” </i>Nitekim <i>Mesnevî</i>’de<br/>şöyle der:<br/>
<i>Karanlıklar ve gamdan yana ne gelirse senin üzerine<br/>Korkusuzluk ve küstahlıktandır o</i><br/>
<i>et-Te’vîlâtü’n-Necmiyye</i>’de şöyle der: <i><b>“Sizi de, yaptığınız (bu şeyleri) de, Allah</b></i><br/>
<i><b>yaratmıştır.”</b></i> (es-Sâffât, 37/96) âyetinde buyrulduğu üzere Yûnus (a.s.)’ın yaptığı iş,<br/>her ne kadar Allah’ın yaratması ile olsa da o, Rabb’ini kendisine zulmetmiş olmaktan<br/>tenzîh etti. Yunus (a.s.) hatâsını îtirâf ederek, başına gelenleri hak ettiğini belirterek ve<br/>edebe riâyet ederek zulmü kendisine nisbet etti.”<br/>
Kavmimi terk edip gitmekte acele ettiğim için <i>“Gerçekten ben”</i> kendilerini helâke<br/>
mârûz bırakarak nefislerine zulmeden<i> “zâlimlerden oldum.” diye niyâz etti.”</i><br/>
<i>Mesnevî</i>’de der ki:<br/>
<i>“Ben câhilim, bana öğret” dediğinde<br/>Böyle insaf, şeref ve haysiyetten iyidir<br/>Ey alnı açık, babandan öğren<br/>Bundan önce, “Rabbimiz, biz zulmettik!” demişti o<br/>Ne bahâne uydurdu, ne hileye başvurdu</i><br/>
