<a name=3890></a><img src="RuhulBeyan-3890_1.jpg"/><br/>
<img src="RuhulBeyan-3890_2.jpg"/><br/>
<img src="RuhulBeyan-3890_3.jpg"/><br/>
<img src="RuhulBeyan-3890_4.jpg"/><br/>
<i>günü onun ne farzını ne de nâfilesini kabul eder.</i>”<a href="RuhulBeyans.html#3898">[135] </a>Bu rivâyet <i>el-Esrâru’l-<br/>Muhammediyye</i>’de geçmektedir.<br/>
<i>Vefâ ve ahd iyi olur eğer öğrenirsen<br/>Aksi halde kimi görsen cevr ve zulmetmeyi bilir</i><br/>
Bilesin ki iki türlü lânet vardır. Biri cennetten kovulma, öbürü yakınlık ve vuslat<br/>
sahasından kovulmaktır. İlki kâfirler içindir. İkincisi ise nâkıs mü’minler içindir.<br/>
Bu bakımdan kim ubûdiyyette eksiklik gösterir ve istîdad arzında fesâd çıkarmaya<br/>
çalışırsa, görünüşte cennetlerde bile olsa ayrılık ve hicran yurdundadır. Görünüşte nice<br/>kâmil vardır ki mânâda nâkıstır. Bunun aksi de geçerlidir.<br/>
<b>Molla Câmî</b> der ki:<br/><i>Sûretin noksanlığından mânâ ehline ne gam!<br/>Canı rum/beyaz olanın, teni Habeş/siyah olsa ne zarar<br/></i>Görmez misin ki İbrahim (a.s.) ateşe atılınca ateş serin ve esenlik hâline geldi. Onun<br/>
görünüşte ateşte, Nemrud’un ise görünüşte nimette olması, ne İbrahim’e zarar verdi ne<br/>de Nemrud’a fayda sağladı. Aksine Nemrud nimet içinde cezâ; yani nikmet buldu.<br/>
Allah Teâlâ’dan bizi cennet, kurbet (Hakk’a yakınlık) ve vuslat ehlinden kılmasını<br/>
niyaz ederiz.<br/>
<b>26. Allah dilediğine rızkı bollaştırır da daraltır da. Onlar dünya hayatıyla</b><br/>
<b>şımardılar. Oysa âhiretin yanında dünya hayâtı, geçici bir faydadan başka bir şey<br/>değildir.</b><br/>
Sadece <i>“Allah” </i>açıp genişletmeyi <i>“dilediğine rızkı bollaştırır da” </i>dünyada rızkı<br/>
genişletir de <i>“daraltır da.”</i> Yani, dilediklerine rızkı daraltıp sadece yetecek kadar rızık<br/>verir, fazlasını vermez.<br/>
Sanki şöyle denilmiştir: “Eğer Allah’a verdikleri sözü bozanlar dünyada lânetlenmiş<br/>
ve âhirette azâba dûçâr edilmiş olsalardı, dünyada Allah onlara nimetlerin ve<br/>lezzetlerin kapılarını açmazdı.” Buna şöyle cevap verilmiştir:<br/>
“Dünyada rızk kapısını açıp-kapamanın küfür ve îmanla alâkası yoktur. Aksine bu,<br/>
sadece Allah’ın dilemesiyle ilgilidir. Bu bakımdan Allah sırf sabrını denemek,<br/>günahlarını bağışlamak ve derecesini yükseltmek için mü’minin rızkını kısabilir.<br/>Nitekim ashabın çoğunun mârûz kaldığı darlık bu kabildendir. Allah, istidrac/yavaş<br/>yavaş helâke götürmek yani istidrâc için kâfire de bol rızk verebilir. Kureyş kâfirlerinin<br/>çoğunun içinde yaşadığı bolluk da bu kabildendir.<br/>
