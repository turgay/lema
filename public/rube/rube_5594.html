<a name=5595></a><img src="flower_sep.jpg"/><br/>
<img src="RuhulBeyan-5595_2.jpg"/><br/>
<img src="RuhulBeyan-5595_3.jpg"/><br/>
için olduğu gibi bâtındaki sultanlık da öyledir.<br/>
<i>Kerem sâhibi kimselerin kâsesinden yerin de bir nasibi vardır.<br/></i><b>İkincisi:</b> Azgın nefisler, Allah’ın tevfîk ve yardımıyla tevbe ve kullukla günahlardan<br/>
uzak kalmak istediklerinde, nefsânî arzular uğruna onları fesâda zorlamamak lâzımdır.<br/>
Bilesin ki mânevî nesebi, rahmânî nefes sâhibi kimselerden birine ulaşmayan,<br/>
kendisinde kemâl ve kemâle erdirme sıfatlarının bulunduğunu iddiâ eden kimse<br/>hakîkatte zinâkârdır. Terbiyesi altında olanlar da helâk olmuştur. Çünkü o veled-i<br/>zinâdır. Belki de inad, garaz, maraz ve hevâsına uymak yüzünden bâzı tâlibleri dâvâ<br/>ehlinin kapısına gidip gelmeye zorlayan ve hak ehlinin kapısından geri çevirenleri<br/>görmüşsündür. Aslında o kimse o tâlibi zinâya zorlamaktadır. Çünkü bâtıl ehlinin<br/>kapısına yapışan kimse, istidâdı yumurtanın bozulması gibi bozulan veled-i zinâ gibi<br/>helâk olur. Allah Teâlâ’dan bizi kâfirlerin hilesinden ve tuzak kuranların tuzaklarından<br/>korumasını niyaz ederiz.<br/>
<b>34. Andolsun ki biz size <i>(gerekeni)</i></b><b> açık açık bildiren âyetler, sizden önce yaşayıp</b><br/>
<b>gitmiş olanlardan örnekler ve takvâya ulaşmış kimseler için öğütler indirdik.</b><br/>
“<i>Andolsun ki biz size (gerekeni) açık açık bildiren âyetler</i>” indirdik. Yâni Allah’a<br/>
yemin olsun ki biz size bu sûrede sizin açıklanmasına ihtiyaç duyduğunuz hadleri, diğer<br/>hükümleri ve edebleri açıklayan âyetler indirdik. ‘Açıklama’ hakîkatte Allah Teâlâ’ya<br/>âiddir. Onun âyetlere isnâdı ise mecâzîdir.<br/>
“<i>Sizden önce yaşayıp gitmiş olanlardan örnekler</i>” indirdik. Yine bu sûrede sizden<br/>
önce yaşamış olanlara âid hayret verici kıssalardan, geçmiş kitaplarda anlatılan<br/>misâllerden ve peygamberlerin ağızlarından dökülen sözlerden örnekler indirdik.<br/>Meselâ <b>Hz. Âişe</b> (r.anhâ)’nın anlatılan kıssası, dikkat çekici ve ibret verici oluşu<br/>bakımından <b>Yûsuf</b> ve <b>Meryem</b> kıssalarına tam bir uygunluk arzeder. Çünkü her ikisinin<br/>kıssasında da zinâdan uzak olan birinin zinâ töhmeti altında tutulması zikredilmiştir.<br/>İkisi de tertemiz oldukları halde Yûsuf’a Züleyha, Meryem’e de yahudiler zinâ<br/>isnâdında bulundular.<br/>
“<i>Ve takvâya ulaşmış kimseler için”</i> öğüt almanız, haramlardan, mekruhlardah ve<br/>
diğer güzel edebleri ihlâl edecek şeylerden kaçınmanız için<i> “öğütler indirdik.</i>”<br/>İndirilmesinin şumûlü bakımından öğütler herkese şâmil olmakla birlikte burada<br/>müttakîlerin tahsis edilmesi, bu öğütlerden faydalananların onlar olması sebebiyledir.<br/>
<i>et-Te’vîlâtü’n-Necmiyye</i>’de der ki: “Öncekilerin başına gelen belâ ve musîbetlerden<br/>
sakınmak isteyenlerin istifâdesi için bu öğütleri indirdik. Çünkü hoşbaht kimse,<br/>başkasından öğüt ve ibret alan kimsedir.”<br/>
