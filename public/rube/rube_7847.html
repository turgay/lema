<a name=7848></a>Be’si kullanıp ye’si kullanmaması “şiddetli azabımızı görünce” âyetine uygun olsun<br/>
diyedir. Böylece, hem be’s hem de ye’s aynı anda ifâde edilmiş olmaktadır. Be’s;<br/>aslında şiddet, sıkıntı ve zarar demektir. Be’s hâli ise, vaad ve tehdidlere ilişkin olarak<br/>gelen ilâhî haberlerin açıkça ortaya çıktığı ve azabın bizzat gözle görüldüğü vakittir.<br/>Ye’s hali de, kişinin hissî güçlerinin dumura uğramasından sonra âhiret hükümlerinin<br/>kendini belli ettiği o son nefes verme ânıdır. Be’s halinde gerçekleştirilen bir îman ile<br/>bir tevbe aynı şeydir. Çünkü <i>“îmanları kendilerine fayda verecek değildir”</i> buyurulur.<br/>Merhamet ise ancak vaktinde ümid edilir. Tehdidin gerçekleşmesi ile birlikte bu vakit<br/>elden çıkmıştır. Böyle bir anda artık amel ve imtisâl tasavvur edilemez. İman da<br/>mecbûrî olarak, ihtiyarı dışında gereçekleşmiştir. Bilindiği gibi, Güneş batıdan doğduğu<br/>zaman da insanların imanı kabul edilmeyecektir. Mecbûrî bir îman olduğu için buna<br/>itibar edilmez. Zira mecburen îman eden kişinin helakten kurtulmak gayesiyle îman<br/>etmesi; kurtulunca da eski alışkanlıklarına geri dönmesi pekâlâ mümkündür. Âlimler de<br/>şöyle demiştir: İman ve itaat arzusu; ancak ve ancak o arzu, onların bizzat îman ve itâat<br/>oldukları için olması durumunda fayda verebilir. Bunların sevap isteği ve ikab<br/>korkusuyla yapılması durumunda hiçbir faydaları olmaz. <b>Sa’dî</b>’nin <i>Havâşî’</i>sinde En’âm<br/>sûresi tefsirinde böyle geçmektedir.<br/>
<i>Mesnevî</i>’den:<br/>
<i>Bu pişmanlık sıkıntının sonucudur,<br/>Hazine gibi parıldayan aklın sonucu değil.<br/>Sıkıntı geçince pişmanlık da yok olur.<br/>O tevbe ve pişmanlığın toprak kadar değeri yoktur.<br/>O tevbe ederken akıl pîri seslenir:<br/>“Geri gönderilseler, yine dönerler.”</i><br/>
Böylece dünyevî tehdidin ortaya çıktığı vakitte gerçekleşen îman ve pişmanlık, uhrevî<br/>
tehdidin varlığı sırasında gerçekleşmiş îman ve pişmanlığa benzer. Hatta hiç fark yoktur.<br/>Bunun bir faydası olmadığı gibi, onun da bir faydası yoktur. Zira âhiret ve âhiret<br/>hükmündeki mukaddimeler hükmen eşittir. <i>“Her kim ölmüşse onun kıyâmeti kopmuş<br/>demektir”</i><a href="RuhulBeyans.html#7851">[213] </a>şeklinde bir hadis vârid olmuştur. Şu sebeple ki: Ölüm zamanı,<br/>dünyadaki zamanların sonu iken âhiret zamanlarının başıdır. Ölüm zamanının kıyâmet<br/>zamanıyla bağlantılı olması dolayısıyladır ki onun hükmünde olmuştur. O halde, Firavun<br/>ve benzerlerinin, boğulma ve benzeri esnâlardaki imanları, ortaya çıkışı âhiret<br/>hallerinin ortaya çıkışıyla; gözlemlenmesi de uhrevî azabın gözlemlenmesi ile aynı<br/>mânâya gelen, tehdid gerçekleştiği anda gerçekleştirilen mezkûr mecbûrî îman<br/>kabilindendir.<br/>
Demek ki be’s hali, aralarında hiçbir fark olmaksızın son nefesi verme durumuna<br/>
benzer: Son nefesi verirken gerçekleştirilen îman makbul ve geçerli olmadığı gibi, be’s<br/>halindeki îman da böyledir. Sözgelimi Firavun’un, o boğulduğu sırada gerçekleştirdiği<br/>
