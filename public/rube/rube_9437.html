<a name=9438></a><img src="RuhulBeyan-9438_1.jpg"/><br/>
<img src="RuhulBeyan-9438_2.jpg"/><br/>
<img src="RuhulBeyan-9438_3.jpg"/><br/>
<b>BİZ BU KUR’AN’I </b><br/>
<b>BİR DAĞA İNDİRSEYDİK</b><br/>
<b>21. Eğer biz bu Kur’an’ı bir dağa indirseydik, muhakkak ki onu, Allah</b><br/>
<b>korkusundan baş eğerek, parça parça olmuş görürdün. Bu misalleri insanlara<br/>düşünsünler diye veriyoruz.</b><br/>
<i>“Eğer biz bu Kur’anı bir dağa indirseydik, muhakkak ki onu, Allah korkusundan</i><br/>
<i>baş eğerek, parça parça olmuş görürdün.”</i> Yâni ey insanlar, size indirilen ve bir takım<br/>yüceltici fenleri kapsayan bu şânı yüce, Kur’an’ı... Yahut ey Rasûl! Sana indirilen<br/>Kur’an’ı… Ya da muhataptan hitâb-ı gaybe iltifat ile, “Muhammed’e indirilen Kur’an’ı”<br/>demektir.<br/>
<b>İbn Abbas</b> (r.a.) şöyle demiştir: Musa (a.s.) zamanında Allah Teâlâ ilâhî kelâmı<br/>
göklere yüklediğinde onun levhalarının ağırlığından dolayı, dağlar, yükünün ağırlığı<br/>sebebiyle bağıran deve gibi inlediler. Bunun üzerine Allah Teâlâ her harfine birer melek<br/>gönderdi ama onlar da ilâhî kelamı taşıyamadılar. Bunun üzerine Allah Teâlâ Hz.<br/>Musa’ya Tevrat’ı, Hz. İsa’ya İncil’i ve Hz. Muhammed (a.s.)’a da Kur’an’ı hafifletti.<br/>
Âyetteki işâret edatından sonra işâret edilen bölümlerden tertip edilmiş bir cümleye<br/>
gerek yoktur. Aksine bazı işâretlerin hakikaten, diğer bazılarının da hükmen bulunması<br/>yeterlidir. Bu âyetteki işâret isminin işâret ettiği cümle, önceki âyetteki <i><b>“Ey îman<br/>edenler! Allah’tan korkun...”</b></i> ifâdesi de olabilir.<br/>
<i>Kur’an</i> lafzı, Kur’an’ın tamamına denilebildiği gibi Kur’an’ın bir kısmına da<br/>
denilebilir. Onun âyetlerinden her biri hakikaten veya sözlük itibariyle Kur’an isminde<br/>ortak oldukları; yahut onunla alakalı bulundukları için mecâzen Kur’an’ın bir kısmına<br/>Kur’an denir. Bu sebeple burada, işâret edilen kısım itibarı ile hatırlatma olur.<br/>
Âyette geçen <i>dağ</i>dan maksad, herhangi bir dağdır. Bunlar, Telûl dağının dışında altı<br/>
bin altı yüz altmış üç dağdan ibârettir. <i>Zehretü’r-riyad</i> adlı eserde de böyle<br/>kaydedilmiştir. Telûl diğer tepelerden biraz yüksekçe, büyük ve uzundur, yer küresinin<br/>ekseni durumundadır. Tek başına kalırsa en yüksek durumdaki dağ demektir. Dağın<br/>sağlamlığından dolayı mânâlarına itibar edilerek sözler türetilmiştir. “Filan kişi dağ<br/>gibidir, devrilmez” denilmiştir. Bu sözle sâbit kalmak ve sağlam olmak mânâsı tasvir<br/>edilir. “Allah onun <i>cibilliyetini</i> öyle yaratmıştır” sözü de <i>cebel</i> kökünden alınmıştır. Bu<br/>sözle de tabîatını tanıtmaya çalıştığı kişinin huyunu anlatmanın zor olduğunu ifâde etmiş<br/>olmaktadır. Dağ, katılıkta ve kendisine çarpan şeylere karşı etkilenmeden dayanmakta<br/>
