<a name=3275></a><img src="RuhulBeyan-3275_1.jpg"/><br/>
<img src="RuhulBeyan-3275_2.jpg"/><br/>
<img src="RuhulBeyan-3275_3.jpg"/><br/>
düşmanlık etmek için demektir.” <i>“onların peşine düştü.”</i> Nihayet iki grup birbirlerini<br/>gördü, neredeyse birleşeceklerdi.<br/>
Bu hâdise şöyle olmuştur: Musa (a.s.) İsrâiloğulları’nı, Mısır’dan Fir’avn’un habersiz<br/>
olduğu bir sırada çıkardı. Bunu duyan Fir’avn da onların peşine düştü ve onlara yetişti.<br/>Onlar denizden çıkmışken sahile vardı. Onların denizden geçtikleri yol hala kuru<br/>olduğundan bütün ordusuyla birlikte bu yola girdi.<br/>
<b>Kaşifî </b>der ki: “Denizin kenarına ulaştıklarında ve Fir’avn’un atı Cebrail (a.s.)’ın<br/>
bindiği kısrağın kokusu sebebiyle denize girdi, askerleri de onun peşine düştüler. Hepsi<br/>denize girdi. Aslında Fir’avn denize girmek istemiyordu. Fakat bindiği hayvan onu<br/>denize alıp götürdü.”<br/>
Fir’avn ordusunun son kısmı denize girip öncü birlikleri denizden çıkmak üzereyken<br/>
deniz onları kapladı.<br/>
<i>“Boğulacağı anda” </i>yani deniz kendisini yakalayıp sürüklediğinde ve kuşattığında<br/>
<i>“Fir’avn: “Gerçekten İsrailoğulları’nın inandığından başka”</i> yani Musa’nın dâvet<br/>ettiğinden başka ibâdete lâyık <i>“tanrı olmadığına inandım.”</i> dedi.<br/>
Fir’avn, büyücülerin: <i><b>“Âlemlerin Rabb’ine, Musa ile Harun’un Rabb’ine</b></i><br/>
<i><b>inandık.”</b></i> (eş-Şuarâ, 26/48) dedikleri gibi demeyip bilakis İsrailoğulları’nın<br/>inandığından başka tanrı olmadığını söylemiştir. Bu onun isyandan döndüğünü ve<br/>kendisine tâbî kılmaya çalıştığı kişilere artık kendisinin tâbî olduğunu göstermek içindir.<br/>Bunu da tevbesinin kabulüne ve onlarla birlikte kurtuluşa erenler zümresine girmeyi<br/>arzu ettiği için yapmıştır. Nitekim <i>el-İrşad</i>’da böyle geçmektedir.<br/>
Fakir <b>(Bursevî)</b> der ki: Aslında bu yüzüstü bırakılan (Fir’avn)un sözünde bir taklid<br/>
kokusu vardır. Bu sebeple îmânı kabul edilmemiştir. Hakikaten îmânın ipine sarılsaydı<br/>“Kendisinden başka ilah olmayan Allah’a inandım.” derdi.<br/>
<i>“Ben de”</i> kendilerini Allah’a teslim eden, yani sadece O’na teslim olmuş ve O’na<br/>
karşı samimi olan <i>“müslümanlardanım.” dedi.”</i><br/>
<b>91. Şimdi mi? Oysa daha önce isyan etmiş ve bozgunculardan olmuştun.<br/></b><i>“Şimdi mi?”</i> yâni Fir’avn böyle deyince ona denildi ki: ‘Şimdi yaşamaktan ümidini<br/>
kesip öleceğine kesin olarak anlayınca mı inanıyorsun?’ <i>“Oysa daha önce”</i> Yani, bütün<br/>ömrün boyunca <i>“isyan etmiş ve bozgunculardan”</i> yani dalâlete ve îmândan saptırmaya<br/>dalıp gidenlerden <i>“olmuştun.”</i> Birinci ifade, sadece Fir’avn’a mahsus bulunan<br/>isyandan bahsederken, ikinci ifade hem kendisini ilgilendiren hem de başkalarına ulaşan<br/>zulüm, hakka tecavüz ve İsrailoğulları’nı inanmaktan çevirmek şeklinde tezahür eden<br/>bozgunculuktan bahsetmektedir.<br/>
