<a name=3370></a>de onların yerine ve yurtlarına vâris kılmıştır.<br/>
Hor görmenin gözlere isnâd edilmesi, mübâlağa etmek ve ileri gelenlerin bu<br/>
mü’minleri, daha doğru dürüst bakmadan hemen ilk bakışta, gerçek kişiliklerini ve<br/>olgunluklarını hiç düşünmeden, sırf gördükleri pejmürdelik ve yoksullukları yüzünden<br/>ayak takımı saydıklarına dikkat çekmek içindir.<br/>
<b>Sa‘dî</b> der ki:<br/>
<i>Mânâ siyah harfin altındadır<br/>Mâşuk perdede ve ay bulutun arkasındadır<br/>Sevgiliye makbul ve güzel ahlâk lâzımdır<br/>Yoksa dünyanın mansıbı ve malı kâh gelir kâh gider</i><br/>
Fakir <b>(Bursevî)</b> der ki: Öyle görünüyor ki hor görmenin gözlere isnâd edilmesi,<br/>
sadece hor görmenin gözde ortaya çıkması sebebiyledir. Nitekim: “Falan, falancaya<br/>tâzim gözüyle değil, tahkîr gözüyle baktı.” denir. Bu onun hakikatte kalbin sıfatlarından<br/>olmasına ters düşmez.<br/>
<i>“Allah onların içlerinde olanı”</i> îmân, mârifet ve îmândaki kararlılıklarını <i>“daha iyi</i><br/>
<i>bilir. Böyle bir şey yaptığım takdirde” </i>yani böyle bir şey söylediğim takdirde<br/>mü’minlerin mertebelerini alçaltmam ve haklarını noksanlaştırmam yüzünden <i>“ben<br/>mutlaka”</i> onlara zulmeden ya da böylece kendi nefislerine zulmeden <i>“zâlimlerden<br/>olurum.”</i> Çünkü bunun vebâli, onların nefislerine geri dönecektir. Yine burada ileri<br/>gelenlerin mü’minleri küçük ve hor görmeleri yüzünden zâlim olduklarına da bir<br/>dokundurma vardır.<br/>
Ebû Hüreyre (r.a.)’dan rivâyet edildiğine göre Rasûlullah (s.a.) şöyle buyurmuştur:<br/>
“<i>Müslüman müslümanın kardeşidir</i>.” Kasdedilen İslâm kardeşliğidir. Kardeşinin<br/>hakkını eksilterek ya da hiç vermeyerek “<i>ona zulmetmez</i>;” bir zâlimi veya başka birini<br/>def’etmek için yardım istediğinde yardım ve desteğini esirgeyerek “<i>onu yüzüstü<br/>bırakmaz, onu tahkir etmez</i>.” yani hakir görmez, ona karşı büyüklük taslamaz. “Hz.<br/>Peygamber (s.a.) göğsüne işâret ederek: “<i>Takvâ buradadır; takvâ buradadır; takvâ<br/>buradadır</i>.” buyurmuştur.<br/>
Takvânın esası uzak durmaktır. Buradaki takvadan maksad ise mâsiyetlerden uzak<br/>
durmaktır. Takvâ sahibi, Allah’a karşı gelmeyi bırakarak O’nun azâbına karşı bir kalkan<br/>edinmiş olur.<br/>
Hz. Peygamber (s.a.)’in “<i>buradadır</i>” sözü, takvânın zâhirî amellerle meydana<br/>
gelemeyeceğine, Allah’ın azamet, haşyet ve murâkabesi ile meydana geleceğine<br/>işârettir. Kalbinde takvâ bulunan biri ise hiçbir kimseye hakâret gözü ile bakmaz.<br/>“<i>Kişiye kötülük olarak müslüman kardeşini hakir görmesi yeter. Müslümanın<br/>müslümana kanı, ırzı ve malı haramdır</i>.”<a href="RuhulBeyans.html#3375">[122] </a><i>Fethu’l-karîb</i>’de belirtildiği üzere ırz,<br/>insanın övüldüğü ve yerildiği yeridir. <b>İbn Melek</b> ise: “Irz, kişinin koruyup muhafaza<br/>etmeye çalıştığı tarafıdır.” demiştir.<br/>
