<a name=2848></a><img src="RuhulBeyan-2848_1.jpg"/><br/>
<img src="RuhulBeyan-2848_2.jpg"/><br/>
derlerdi. Bu, Mâlik b. Enes’in açıklamasıdır.<br/>
2- Araplar, intikamı alınmayan maktûlün rûhunun “hâme” denen gece kuşuna<br/>
dönüştüğüne, kanatlarını kabrinin yanıbaşında açıp: “İçirin! Bana katilimin kanından<br/>içirin!” diye bağırdığına, intikamı alındığı zaman uçup gittiğine inanırlardı.<br/>
Bazı âlimler demiştir ki: Arapların şöyle bâtıl bir inancı vardı: “Ölünün kemikleri<br/>
eskidiği zaman “hâme” denen kuşa -ki buna “Sadâ” ismi de verilir- dönüşür ve kabirden<br/>çıkar, ailesinin haberlerini ölüye getirmek için (âilesinin evi ile kabir arasında) devamlı<br/>gider gelir.” Bu, âlimlerin ekseriyetinin tefsiridir. Meşhur olan da budur.<br/>
Hadisteki “<i>hâme yoktur</i>.” ifadesi ile her iki te’vilin kastedilmiş olması da<br/>
mümkündür. Dolayısıyla Peygamber (a.s.) her iki bâtıl inancı da yasaklamıştır.<br/>
“<i>Safer yoktur</i>.” ifadesine gelince Peygamberimiz’in bu sözü ile ilgili olarak da iki<br/>
te’vil vardır:<br/>
1- Cahiliye Arapları, insanın içinde “safer” denilen ve acıktığında ciğerini ısıran bir<br/>
yılanın bulunduğuna inanırlardı.<br/>
2- Arapların, Muharrem ayının haramlığını Safer ayına ertelemeleri kasdedilmektedir.<br/>
Bu da onların yaptıkları nesî’ (haram ayı erteleme)dir.<br/>
Hadisteki ifade ile her iki te’vil de kastedilmiş olabilir. Böylece her iki Safer’in de<br/>
bâtıl olduğu ve İslâm’da yeri olmadığı anlaşılır.<br/>
Bazı âlimler de demiştir ki: Câhiliye Arapları, Safer ayını uğursuz sayarlardı.<br/>
Peygamber Efendimiz “<i>Safer yoktur</i>” ifadesi ile o ayda uğursuzluğun olmadığını<br/>bildirmek istemiştir.<br/>
Hikaye edildiğine göre bir Arap, hicri yıl başında yolculuğa çıkmak istemiş. Kendi<br/>
kendine: “Eğer Muharrem ayında sefere çıksam, bu ayın haramlığına riâyet etmem<br/>gerekecek. Eğer Safer’de yolculuğu çıksam, ellerimin boş kalmasından korkuyorum.”<br/>demiş ve yolculuğu Rebîu’l-evvel ayına ertelemiş. Yolculuğa Rebîu’l-evvel’de çıkınca<br/>hastalanmış, yolculuğundan hiçbir fayda elde edememiş ve: “Ben onu, yeşillikler ve<br/>güzellikler rebîi/baharı sanmıştım, hastalıklar rebîi/baharı çıktı.” demiş. Hz. Ali ile<br/>Muâviye arasındaki Sıffîn savaşı hicrî 37. yılı Safer ayının başında meydana geldiği<br/>için o kişi Safer’de yolculuğa çıkmaktan sakınmıştır, diyen kimseler de vardır.<br/>
<b>Şeyh Üftâde Efendi </b>Hazretleri der ki: “Günlerin uğursuzluğu Peygamber Efendimiz<br/>
şerefine müminlerden kaldırılmıştır. Hz. Ali’den her aydan yedi günü uğursuz saydığına<br/>dair yapılan rivayete gelince rivayet sahih ise bu, insan nefsinin ve tabiatının<br/>uğursuzluğuna hamledilmelidir. Bahtiyarlık ya da bedbahtlık, ancak insan nefsinin ve<br/>tabiatının bahtiyar ya da bedbaht olması ile ilgilidir. Nefis ve tabiat bedbahtlıktan<br/>kurtulduğu zaman uğursuzluk diye bir şey kalmaz.”<br/>
<i>Ikdü’d-dürer ve’l-leâlî </i>müellifi ise şunları söyler: Bir çok câhil kişi, Safer ayını<br/>
