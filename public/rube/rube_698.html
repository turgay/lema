<a name=699></a><img src="RuhulBeyan-699_1.jpg"/><br/>
meyleder. Nitekim Allah Teâlâ şöyle buyurmuştur. <i><b>“Habîs kadınlar habîs erkekler<br/>içindir, temiz kadınlar da temiz erkekler içindir.” </b></i>(en-Nûr, 24/26)<br/>
Şâir ne güzel söylemiş:<br/><i>Bütün kuşlar kendi cinsleriyle uçar.<br/>Güvercin güvercinle, doğan doğanla.<br/></i><b>Zemahşerî</b>’nin nüktelerinden biri şudur: Seninle aynı kafa ve gönül yapısına sahip<br/>
olanlardan başkasıyla oturup hemhâl olma. Çünkü en şiddetli işkence ülfet<br/>edemiyeceğin kimselerle beraber olmandır.<br/>
<i>Es’iletü’l-Hikem </i>adlı eserde şöyle denilmektedir: Ahlâkların farklı oluşu; bedenler<br/>
şehâdet âleminde birbirleriyle karşılaşmadan rûhların, ruhlar âleminde birbirleriyle<br/>tanışmalarından dolayıdır. Kimin rûhu, sâlih bir adamın rûhuyla tanışmışsa, bu ezelî<br/>tanışma dolayısıyla sâlih olur. İşte ahlâkın sâlih ve fâsid diye farklı oluşu bir münâsebet<br/>sebebiyledir. Bu alâka, cismânî veya rûhânî olabilir. Cismânî alâka, insanoğlunun<br/>yaratıldığı çamurla ilgilidir. Rûhânî açıdan alâkaya gelince o da daha önce zikredilen<br/>rûhânî münasebetle ilgilidir. Efendimiz (s.a.) şöyle buyurmuştur. <i>“Ruhlar, düzenli<br/>ordular gibidir. Ruhlar âleminde birbirleriyle tanışanlar dünyâda kaynaşır, birbirini<br/>yadırgayanlar da ihtilâfa düşerler.<a href="RuhulBeyans.html#716">”</i>[159]</a><br/>
<b>İmam Sehâvî</b>, <i>el-Makâsıdü’l-Hasene </i>adlı eserinde der ki: Bu hadîs-i şerîf’in vürûd<br/>
sebebi olarak Hz. Âişe’den rivâyet edilen şu vak’a anlatılır: “Mekke’de bir kadın,<br/>Kureyş kadınları arasına girer, onları güldürürdü. Cenâb-ı Allah imkân verip bu<br/>kadınlar hicret edince onları güldüren kadın da Mekke’den geldi. Hz. Âişe diyor ki:<br/>Kadınları güldüren o kadın benim yanıma geldi, ona: “Ey falan kadın kime geldin? ”<br/>dedim, cevâben: “Size” dedi. “Nerede konuk oldun” deyince: “Medînelileri güldüren<br/>kadına konuk oldum,” diye cevap verdi. Bu sırada Allah Rasûlü (s.a.) geldi ve<br/>buyurdular ki: <i>“O güldüren falan kadın yanınızda mı?”</i> Ben “evet” deyince, <i>“Kime<br/>konuk olduğunu” </i>sordu. Cevâben “falan güldüren kadına” dedim. Allah Rasûlü (s.a.):<br/><i>“Hamd, yalnız Allah’a âittir. Ruhlar düzenli ordular gibidir...” </i>buyurdular.<br/>
Bir şâir şöyle der:<br/><i>Benimle senin aranda olan sevgide<br/>Bu âlemin sırrından gizlenmiş bir nisbet vardır.<br/>Biz ikimiz, Allah, Âdem’in çamurunu yaratmadan<br/>Ruhları birbirini sevmiş iki kişiyiz.</i><br/>
<b>Hüseyin el-Kâşifî</b> der ki:<br/><i>Bilesin ki her cins, kendi cinsini çeker,<br/>Herkes kendi cinsine âşıktır, onu sever.</i><br/>
<i>Mesnevî</i>’de denilir ki:<br/><i>Kötü kötülere yakın durur,</i><br/>
