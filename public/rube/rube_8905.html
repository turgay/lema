<a name=8906></a><img src="RuhulBeyan-8906_1.jpg"/><br/>
<img src="RuhulBeyan-8906_2.jpg"/><br/>
<img src="RuhulBeyan-8906_3.jpg"/><br/>
<img src="RuhulBeyan-8906_4.jpg"/><br/>
<img src="RuhulBeyan-8906_5.jpg"/><br/>
gerekliliğinden dolayı getirilmişlerdir.”<br/>
<i>Aynu’l-maânî’</i>de de müellif “em” edatıyla ilgili olarak şöyle zikreder: Bu suredeki on<br/>
beş “em” harfinin tamamı istifham içindir. Bunlardan dördü azarlama sebebiyle<br/>gelmiştir. Bunlar da<br/>
1- <br/>
<i><b>“Yoksa o, bir şâirdir mi, diyorlar”</b></i> (et-Tur 52/30),<br/>
2- <br/>
 <i><b>“Yoksa, onu uydurdu mu, diyorlar”</b></i> (et-Tur 52/33) sözleridir ki,<br/>
gerçekten de onlar bunu söylemişlerdir.<br/>
3- <br/>
 <i><b>“Yosa onlar azgın bir topluluk mudur”</b></i> (et-Tur, 52/32),<br/>
4- <br/>
 <i><b>“Yoksa onlar bir tuzak mı kurmak istiyorlar”</b></i> (et-Tur, 52/42)<br/>
âyetleridir ki, gerçekten onlar bu iki şeyi de yapmışlardır. Geriye kalan diğer tüm <br/>(em) edatları ise inkâriye içindir.<br/>
<i>Fethu’r-Rahman’</i>da ise bütün bu “em” harflerinin âtıfa değil istifhâmiye olduğu<br/>
vurgulanarak, bir kişinin diğerinin cehlini bilmesine rağmen “sen câhil misin?” demesi<br/>misalinde olduğu gibi, Allah Teâlâ da onların ahvâlini bilmesine rağmen istifham<br/>suretiyle getirerek, yaptıkları hareketin çirkin olduğunu göstermek ve onları azarlamak<br/>maksadını gaye edindiği belirtilmektedir.<br/>
<i>“(O,) bir şairdir.”</i> Yâni, yoksa o şairdir mi (demek istiyorlar.) Şiir ve şâirin ayrıntılı<br/>
tanımı Yâsin sûresinin sonlarında geçmiştir. <i>el-Hamâse </i>adlı eserin şârihi olan <b>İmam<br/>Merzûkî</b> şu açıklamayı yapar: Arapların indinde nazım ikinci planda geldiği için<br/>şâirler fasih konuşan hatiplerden sonra gelir. Zira Arap melikleri İslâm’dan önce de<br/>sonra da hitabetle yarışır, tartışırlar ve hitabeti riyâsetin sebeplerinden en mükemmeli<br/>olarak görür, şiire ise ondan aşağı bir önem atfederlerdi. Şiirin geri planda kalmasının<br/>ikinci sebebi de onun kazanç ve ticaret maksadlı kullanılmasındandır. Şiirde kişi<br/>tamahkarâne bir biçimde iğrenç olan fikirlerini süslü bir ûslupla verip aşağılık olan<br/>vasfını faziletli sınıfına çıkartabilir. Nesrin nazımdan daha üstün olduğunun bir delili de<br/>Kur’ân’ın i’câzının nazımda değil nesirde vâki olmasıdır. Zira Rasûlullah (s.a.)’in<br/>devri güzel söz konuşma yâni hitâbet devri idi, şiir devri değil. Şiirle ilgili bu açıklama<br/><i>Ravdatu’l-ahbâr’</i>da da mevcuddur.<br/>
Şâyet sen, “İ’caz nesirde vâki olmuş ise o halde müşrikler neden Kur’ân’a şiir,<br/>
Rasûlullah (s.a.)’e de şâir demişlerdir? diye sorarsan şöyle cevap veririm: Müşrikler<br/>Rasûlullah (a.s)’ın Kur’ân’ı tebliğ karşılığında ücret aldığını zannediyorlardı. Bu<br/>nedenle Allah Teâlâ ondan, <i><b>“Buna karşı sizden bir ücret istemiyorum”</b></i> (el-Furkan<br/>25/57) demesini istemiştir. Onların indinde Rasûlullah (s.a.) bir şair mevkiinde idi.<br/>Şöyle ki şair ekseriyetle şiiri karşısında bir mal elde etmeye çalışır. Binâenaleyh onlar<br/>şiiri değersiz şey kabul ettikleri için Kur’ân’a bu ismi atfederek onun değerini<br/>düşürmeye çalışmışlardır. Şâyet yine sen, onların arasında kasidelerle şöhret kazanmış<br/>müftehar insanların bulunduğunu ve hattâ kasidelerinin Kâbe’nin duvarlarına asıldığını<br/>iddiâ ederek neden şiiri değersiz gördüklerini de sorarsan buna da şöyle cevap veririm:<br/>
