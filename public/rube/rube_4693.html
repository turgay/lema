<a name=4694></a><img src="flower_sep.jpg"/><br/>
<img src="RuhulBeyan-4694_2.jpg"/><br/>
<img src="RuhulBeyan-4694_3.jpg"/><br/>
<img src="flower_sep.jpg"/><br/>
<i>Bize ne bu kıssadan ki öküz geldi merkeb gitti,<br/>Bu vakit azizdir, bu arbededen geri dön, vazgeç.</i><br/>
Akıllı kişiye gereken, kendi nefsiyle uğraşmak ve gösterişi ve cedelleşmeyi terk<br/>
etmektir. Çünkü cedelin varacağı yer, başkasını hicvetmek ve darmadağın etmektir. Bu<br/>ise yırtıcı hayvanların özelliklerdendir. Bir hadiste şöyle buyrulmuştur: <i>“Haklı da olsa<br/>tartışmayı terk etmedikçe kişi îmânın hakîkatine eremez.<a href="RuhulBeyans.html#4699">”</i>[192] </a>Şu halde haklı bile olsa<br/>cedelleşmeyi terk etmek gerekir. Bu durumda bir de haksız olduğu halde tartışmayı<br/>sürdürenin hâli nice olur? Allah, bizi ve sizi fazlı ile bu derekeye düşmekten korusun.<br/>Bizi daima hayır söyleyenlerden eylesin. Ağyarın boş sözlerinden yüz çevirmeye<br/>muvaffak kılsın. Nitekim Allah Teâlâ şöyle buyurur: <i><b>“Boş sözlerle karşılaştıklarında<br/>vakar ile (oradan) geçip giderler”</b></i> (el-Furkan, 25/72) “<i><b>kendini bilmez kimseler<br/>onlara laf attığında “Selam!” derler (geçerler</b></i>)” (el-Furkan, 25/63)<br/>
<i> </i><br/>
<b>55. Kendilerine hidâyet geldiğinde insanları îman etmekten ve Rablerinden</b><br/>
<b>mağfiret talep etmekten alıkoyan şey, sadece, öncekilerinin başına gelenlerin kendi<br/>başlarına da gelmesini, yahut azâbın göz göre göre kendilerine gelmesini<br/>beklemeleridir!</b><br/>
<i>“Kendilerine hidâyet”</i> Kerim dâvetçi Hz. Muhammed (a.s.) ve doğru yola götüren<br/>
yüce Kur’an <i>“geldiği zaman insanları”</i> Mekkelileri Allah’a <i>“îman etmekten ve”</i> şirki<br/>terk etmekten ve türlü türlü günahlarından ötürü <i>“Rablerinden mağfiret talep etmekten<br/>alıkoyan şey,</i> <i>sadece, öncekilerinin başına gelenlerin”</i> yâni önceki ümmetler<br/>hakkındaki Allah’ın sünnet ve âdetinin <i>“kendi başlarına da gelmesini, yahut azâbın<br/>göz göre göre kendilerine gelmesini beklemeleridir!”</i> Geçmiş ümmetler,<br/>peygamberden getirmesini istedikleri mûcize gösterildiği halde, sırf inatları yüzünden<br/>inanmayınca kökleri kazınmıştı. Mekke halkı, sanki başlarına bunun gibi felaketin<br/>gelmesini beklemekte ya da türlü türlü âhiret azâbının açıkça karşılarına getirilmesini<br/>gözetlemektedirler.<br/>
<i>Celâleyn</i>’de şöyle der: “Âyette kastedilen onların Bedir günü katledilmeleridir.”<br/><i>el-Es’iletül-mukhime</i>’de şöyle der: “Âyette Allah îman etmezlerse onlara bu iki<br/>
cezadan birini vaad ettiği halde onlardan îman etmeyenlere azâb etmemesi nasıl<br/>oluyor?” diye sorulursa, bunun cevabı şöyledir: “Onları tehdid ettiği bu cezâ, onların<br/>tamamı îman etmedikleri takdirde geçerlidir. Halbuki onların (Mekke halkının) çoğu,<br/>Mekke’nin fethi gününde îman etmişlerdir.”<br/>
