<a name=5700></a>onlara sürekli azâb ve ebedî elem vardır.<br/>
“<i>Dinlenme/kaylûle yeri</i>” diye isimlendirilmesi şu sebeptendir: Kıyâmet günü cennet<br/>
ehline cennetteki köşklerine yerleşene kadar gündüzün başlangıcından kaylûle vaktine<br/>kadar olan zaman gibi gelir geçer. Allah’a isyan edip hapsolunanlara ise bu müddet<br/>dünya senelerinden elli bin sene kadar uzar. Bundan Allah’a sığınırız.<br/>
Âyetteki “<i>pek güzel</i>” ifâdesinde cennet ehlinin dinlenecekleri yerlerin dünyadaki gelin<br/>
evi gibi her türlü güzelliklerle ve süslerle bezendiğini remzetmektedir.<br/>
<i>et-Te’vîlâtü’n-Necmiyye</i>’de der ki: “<i>O gün cennetliklerin”</i> yâni haşre îman edenlerin<br/>
ve Allah’ın görüleceğine kesin olarak inananların<i> “kalacakları yer çok huzûrlu”</i> çünkü<br/>onların avâmının kalacakları yer cennet ve dereceleri, havâssının kalacakları yer<br/>rubûbiyyet ve Hakk’a yakınlık makamıdır.<b> </b>Çünkü âyette “<i><b>O gün varıp durulacak yer,<br/>sadece Rabbinin huzûrudur.</b></i>” (el-Kıyâme, 75/12) buyrulmuştur. <i>“ve dinlenecekleri<br/>yer pek güzeldir.</i>” Çünkü haşri inkâr edenlerin dinlenecekleri yer cehennem,<br/>mü’minlerin dinlenecekleri yer cennet, Hakk’ın huzûru ise Allah’a dönenlerin ve aşk ve<br/>cezbe ehlinin yeridir.” Şu halde akıllı kimseye gereken âhirette kalacak yer ve<br/>dinlenecek yüce mekân kazanmaya çalışmaktır.<br/>
<b>Şeyh Hicâzî </b>bir gece sürekli olarak “<i><b>Genişliği gökler ve yer kadar olan cennet</b></i>”<br/>
(Âl-i İmran, 3/133) âyetini tekrar edip duruyor ve ağlıyordu. Ona: “Benzerinde pek<br/>ağlanmayan bir âyet seni ağlattı.” denildi. Çünkü bu âyet cennetin genişliğini<br/>açıklamaktadır. Bunun üzerine Şeyh Hicâzî: “Benim orada bir ayak koyacak kadar yerim<br/>olmazsa cennetin genişliğinin bana faydası yok.” dedi.<br/>
Bir hadiste <i>“Geniş ev, iyi komşu ve uysal binek kişinin saâdetindendir.”</i><a href="RuhulBeyans.html#5703">[202]</a><br/>
buyrulmuştur. Bir kimseye zenginlik hakkında sorulunca: “Evlerin genişliği ve yiyeceğin<br/>devamı zenginliktir.” dedi. Hiç şüphesiz dünya saâdetlerinin tamamı âhiret saâdetini<br/>hatırlatır. Binaenaleyh akıllı kişi alçak dünyanın kendisini aldatmadığı kimsedir.<br/>
<i>Mesnevî</i>’de der ki:<br/>
<i>Renk, koku ve mekân övüncü,<br/>Ancak çocukları sevindirip aldatır<br/>Sultanımız nereyi mesken tutmuşsa,<br/>İğne deliği kadar bile olsa bizim için ovadır<br/>Ay misâli Yûsuf ’un olduğu yer<br/>Kuyunun dibi bile olsa cennettir</i><br/>
Ârifin<b> </b>cenneti temiz olan kalbi ve onda bulunan ma‘rifetullahtır. Nitekim <b>Yahyâ b.</b><br/>
<b>Muâz Râzî:</b> “Dünyada öyle bir cennet vardır ki ona giren cennete arzu duymaz.”<br/>deyince, ona: “O nedir?” denildi. O da: “Ma’rifetullahtır” diye cevap verdi.<br/>
<i>Allah sana güzel bir sûret, güzel bir ahlâk verdi<br/>Gel, şu ma’rifeti de sana lutfetsin</i><br/>
