<a name=688></a><img src="flower_sep.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
Dünyâda kolayınıza gelen ve menfaatinize uygun düşeni alarak âhırette de en çok fayda<br/>sağlayacak yolu tutup neticede zarar verecek şeylerden sakınırsınız.<br/>
Âyetlerin açıklanmasından maksad; onların birbirlerine karıştırılmasından sonra<br/>
uygun bir tarzda ayrıştırılıp vuzûha kavuşturulması değil, âyetlerin ilgili anlam ve<br/>mânâyı beyân eder bir şekilde peyderpey indirilmesidir.<br/>
<b>el-Bağavî</b> der ki: Allah Teâlâ dünyâ ve âhıret ahvâli hakkında âyetlerini böylece<br/>
açıklar. Umulur ki dünyanın zevâl bulup yok olacağını düşünerek ondan uzaklaşırsınız.<br/>Âhıretin de sizi karşılamakta olduğunu; ebedî olarak devam edeceğini tefekkür ederek<br/>ona rağbet edersiniz. Bu âyet-i celîle, malın fazlasından ve kolayından olmak şartıyla<br/>tasadduk ve infâka teşvik etmektedir.<br/>
Rivâyet olunduğuna göre bir adam, savaşların birinde elde ettiği bir miktar altını Hz.<br/>
Peygamber (s.a.)’e getirerek: “Yâ Rasûlallah, bunu benden sadaka olarak kabûl et.<br/>Allah’a yemin olsun ki, bundan başka da hiçbir mala sahip değilim” dedi. Hz.<br/>Peygamber (s.a.) ondan yüz çevirdi. Adam sağ taraftan gelerek yine aynı şeyi söyledi.<br/>Peygamberimiz yine yüz çevirdi. Bu kez adam sol tarafından gelerek aynı tarzda kelâm<br/>sarfetti. Hz. Peygamber (s.a.) yine yüz çevirerek gadablı bir halde: <i>“Onu bana getir”<br/></i>buyurdu. Sonra altın parçasını eline alarak şiddetlice fırlattı. Eğer o, adama isâbet<br/>etseydi ya başını yarar veya onu yaralardı. Sonra şöyle buyurdu:<br/>
<i>“Biriniz malının tümünü getirip tasadduk ediyor, sonra da oturup insanlardan</i><br/>
<i>dileniyor. Sadaka ancak malın fazlasından olur. Sen malını geri al, bizim ona<br/>ihtiyacımız yoktur.”</i><a href="RuhulBeyans.html#690">[148]</a><br/>
<i>“Afv” </i>lâfzı, kişinin infâk ettiği şeyin, infâk ânında gönlünde bir iz bırakmaması<br/>
gerektiğine işâret etmektedir. Yâni kişi, gönül hoşluğu ile infâkta bulunmalıdır. Çünkü<br/>afvın aslı, mahvetmek, silmek ve yok etmektir.<br/>
Malın kifâyet miktarından fazlasını vermek, havâss zümresinden olanların yoludur.<br/>
Havâss-ı havâssa gelince onların yolu îsârdır. Yâni başkalarını, kendi nefislerine tercih<br/>etmektir; velev ki onlar kendilerinden daha zengin olsalar bile. Allah Teâlâ şöyle<br/>buyurmuştur. <i><b>“Kendileri zarûret içinde bulunsalar bile onları kendilerine tercih<br/>ederler.” </b></i>(el-Haşr, 59/9)<br/>
<b>Ömer b. Hattâb </b>(r.a.) anlatıyor: “Bir gün Rasûlullah (s.a.) bize, elimizde olanlardan<br/>
tasadduk etmemizi emretti. Bu da yanımda mal bulunduğu bir güne rastladı. Kendi<br/>kendime dedim ki: “Bari bugün Ebû Bekr’i geçeyim.” Ve elimde ne varsa yarısını<br/>tasadduk ettim. Rasûl-i Ekrem (s.a.) sordu:<br/>
<i>“Ey Ömer, evine ne bıraktın?”</i> buyurdu.<br/>
