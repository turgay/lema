<a name=8406></a><img src="RuhulBeyan-8406_1.jpg"/><br/>
<img src="RuhulBeyan-8406_2.jpg"/><br/>
<img src="RuhulBeyan-8406_3.jpg"/><br/>
<img src="RuhulBeyan-8406_4.jpg"/><br/>
<i>Babanın oğluna iyiliğini görmüyorum.<br/>Kız kardeşler anneleriyle savaş ve didişmede,<br/>Çocukların babalarına kötülük beslediğini görüyorum.</i><br/>
Hadis-i şerifte şöyle buyurulmaktadır<i>: “Ağabeyin küçük kardeş üzerinde olan hakkı,</i><br/>
<i>ana babanın evlâd üzerinde olan hakkı gibidir. Kimin ana babası vefat etmiş olup<br/>onlara iyilik edememişse artık onlar için mağfiret taleb etsin. Onlar adına sadaka<br/>versin ki böylece ana babasına iyilik edenlerden yazılmış olsun. Kim günde beş defa<br/>ana babasına duâ ederse haklarını edâ etmiş olur. Kim ana babasının kabrini her<br/>Cuma (haftada bir) ziyaret ederse ana babasına iyilik edenlerden yazılır.”</i><a href="RuhulBeyans.html#8410">[35]</a><br/>
Hayatta olanların ölülere duâ etmeleri ve onlara mağfiret taleb etmeleri onlara<br/>
hediyedir. Ölüler cuma gecesi, cuma günü ve cumartesi gecesi güneş doğuncaya kadar<br/>yapılan ziyaretlerde ziyaretçileri bilirler. Çünkü cuma günü pek faziletli bir gündür.<br/>Kişi verdiği sadakalarda müslüman ana babasına da niyet eder. Bu durum onun<br/>sevabından bir şeyi eksiltmez. Sadaka veren gibi, bir o kadar da ana babası sevap alır.<br/>
Büyüklerden biri şöyle demiştir: Kişi yolda sağına bir taş atıp babasına, soluna bir<br/>
taş atıp anasına niyet eder. Yine bazıları öfkesini yutup bundan ana babasına iyilik<br/>etmeyi murad ederdi.<br/>
Bunda şuna delil vardır ki kulun yapmış olduğu bütün iyiliklerin ana babasına iyilik<br/>
olarak değerlendirilmesi mümkündür. Yeter ki niyet hâlis olsun. Öyleyse ana baba ister<br/>hayatta olsun, ister vefat etmiş olsun evlâd ana babasına iyilik etmelidir. Ancak şirk ve<br/>isyanda itâat etmemelidir.<br/>
<i>Allah’tan gâfil olan bin akraba,<br/>Allah’a âşina olan tek bir yabancıya fedâ olsun.</i><br/>
Allah Teâlâ şöyle buyurmaktadır: <i><b>“Eğer onlar seni hakkında bilgin olmayan bir</b></i><br/>
<i><b>şeyi bana ortak koşman için zorlarlarsa onlara itâat etme.” </b></i>(Lokman, 31/15).<br/>
<i> </i><br/>
<i> </i><br/>
<b>20. İnkâr edenler ateşe arzolunacakları gün <i>(onlara şöyle denir)</i></b><b>: Dünyadaki</b><br/>
<b>hayatınızda bütün güzel şeylerinizi harcadınız, onların zevkini sürdünüz. Bugün ise<br/>yeryüzünde haksız yere büyüklük taslamanızdan ve yoldan çıkmanızdan dolayı<br/>alçaltıcı bir azap göreceksiniz!</b><br/>
