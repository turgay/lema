<a name=4269></a><img src="figure_sep_1.jpg"/><br/>
<i>et-Te’vîlâtü’n-Necmiyye</i>’de der ki: Bu âyette işâret vardır ki çok ve türlerinin farklı<br/>
olmasına rağmen her canlının eşyadaki tasarrufu, kendi tabîatından ve hevâsından değil,<br/>ancak Allah’ın hikmet kanunu ve kadîm irâdesi üzere ona öğretmesi ve ilhâmı iledir.<br/>Vahyin, yâni ilham ve rüşdün diğer hayvanlar arasında arıya tahsis edilmesi, insana ve<br/>özellikle sülûk ehline benzemesi sebebiyledir. Halktan uzaklaşmak ve sâdece Allah’a<br/>yönelmek üzere dağlarda evler edinmek onların âdet ve hallerindendir. Nitekim<br/>Rasûlullah (s.a.) de (peygamberlikten önce) Hira’ya çekilerek bir iki hafta, hatta bir ay<br/>ibâdetle meşgul olurdu. Yine onların hallerinden biri de yerlerinin, elbise ve<br/>yediklerinin temiz olmasıdır. Temizlik konusunda arı da böyledir. Karnındakini temiz<br/>taşın veya temiz bir odunun üzerine koyar ki çamur veya toprak ona dokunmasın. İnsanın<br/>sakındığı gibi o da, pislenmekten kaçınarak cîfe ve necâset üzerine konmaz.<br/>
Bedenin meyveleri sâlih amellerdir. Nefislerin meyveleri, riyâzatlar, mücâhedeler ve<br/>
hevâya muhâlefettir. Kalblerin meyveleri dünyâyı terk, ukbâyı taleb ve Mevlâ’ya<br/>yönelmektir. Sırların meyveleri, Hakk’ın şâhidleri, gayblere muttali olmak ve Allah’a<br/>yaklaşmaktır. İşte bütün bunlar ruhların gıdalarıdır. Allah Teâlâ arıya “<i>Meyvelerin her<br/>birinden ye.</i>” buyurduğu sâliklere de benzerini: <i><b>“Tayyib (helâl) rızıklardan yiyin ve<br/>sâlih ameller işleyin.” </b></i>(el-Mü’minûn, 23/51) buyurmuştur.<br/>
<a href="RuhulBeyans.html#4266">[163].</a> <i>Hindî, </i>Tezkira, s. 150<br/><a href="RuhulBeyans.html#4267">[164].</a> <i>Buhârî, </i>Tıb, 24; <i>Müslim, </i>Selam, 91; <i>Tirmizî, </i>Tıb, 31; <i>Müsned, </i>III, 19<br/><a href="RuhulBeyans.html#4267">[165].</a> <i>İbn Kesir, </i>Tefsir, II, 576<br/><a href="RuhulBeyans.html#4268">[166].</a> Yeşilimsi mavi renkte, hidratlı tabiî alüminyum ve bakır fosfattan ibâret ziynet<br/>
taşı.<br/>
