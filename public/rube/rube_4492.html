<a name=4493></a>Ancak bilen kişi şâhidlikte bulunur. Allah insan ve cinlerin gözünden cansız varlıkların<br/>hayatını idrak etme gücünü almıştır. Ancak biz ve bizim gibi Allah’ın dilediği kimseler<br/>müstesna. Biz bu konuda bir delile ihtiyaç hissetmeyiz. Çünkü Allah Teâlâ bizim için<br/>onların hayatını olduğu gibi ortaya çıkarmış, keşfetmiştir. Bize onların tesbihlerini ve<br/>konuşmalarını işittirmiştir. Tecellî gerçekleştiği zaman dağların darmadağın un ufak<br/>olması da böyledir. Çünkü dağ Allah Teâlâ’nın yüceliği ve azametini bildiği için böyle<br/>olmuştur. Eğer dağ azamet nedir bilmeseydi un ufak olmazdı.”<br/>
<i>Fütûhât</i>’ın ikinci kitabının 12. bâbında şöyle denir: “Biz kendi kulağımızla işittik ki<br/>
bir taş kâl/söz lisanıyla Melik ve Müteâl olan Allah’ı zikretti ve bise her insanın<br/>söylemediği, âriflerin hitabı ve sözleri gibi hitabda bulundu.”<br/>
<b>Şeyh-i Ekber</b>, <i>Kitâbü’t-Tarîka</i>’da şöyle der: “Bu âlemlerin senin yaptığın zikirle<br/>
meşgul olduğunu gördüğün zaman keşfin hayâlîdir, doğru değildir. Bu ancak senin<br/>hayâlinden ibârettir. Sana mevcûdât hakkında verilmiş bir keşiftir. Bu âlemlerde çeşitli<br/>zikirler olduğuna şâhid olduğunda işte sahih keşif odur.”<br/>
Büyüklerden birisi şöyle demiştir: “Bilinen her şey diridir. Çünkü bilinen her şey<br/>
âlime ilim verir. Nasıl ki güneşin ışığı onu gören herkesi aydınlatıyorsa, aynı şekilde<br/>zâtıyla diri olan da O’nu gören herkese hayat verir. Her şey O’nunla diridir. Keşf<br/>erbabına göre ağaçların ve cemâdâtın da hayatları vardır. Kalbi olan, yahut şâhid olarak<br/>(zihnini toplayarak dikkatle) kulak veren kimsenin işiteceği sözleri/kelâmı vardır.”<br/>
<b>Şeyh Üftâde</b> Hazretleri (k.s.) şöyle demiştir: Sâlik sülûku esnasında feleklerin<br/>
hareketlerini işitir. Bu ise riyâzatının kuvvetiyle gerçekleşir. Halifesi Hz. <b>Hüdâyî</b> (k.s.)<br/>ise şöyle demiştir: “Bir sabah teheccüd vakti abdest almak için dışarı çıktım ve akan<br/>suyun şu vezinle “Yâ Dâim, Yâ Dâim, Yâ Dâim, Yâ Dâim” dediğini işittim.” Bunun<br/>benzerleri sayılamayacak kadar çoktur.<br/>
Fakir (<b>Bursevî</b>) der ki: Hz. Şeyhim (Allah rûhunu rahat ettirsin) bazı sûfîleri iftara<br/>
çağırdı. O vakit sadece su ve ekmekle iftar ederdi. Sonra ancak ertesi akşam yemek<br/>yerdi. Bir gün şöyle dedi: “Bu ekmeğin hakkânî bir rûhu vardır. Zâhiri cesede, rûhu ise<br/>rûha döner, gider. Böylece onunla hem cisim hem de ruh kuvvet kazanır. Her varlığın ya<br/>hayvânî ya da hakkânî rûhu vardır. Ölen kimsenin cesedinin hakkânî rûhu vardır. Yâni<br/>onu terk eden rûhundan başka bir rûhu vardır. Görmez misin Allah Teâlâ onu<br/>konuşturmak istese konuşur. Onun konuşması Allah Teâlâ’nın konuşturmasıyladır. Bunun<br/>böyle olması onun hakkânî bir rûhu olmasındandır. Âyette her şeyin Allah’ı hamdederek<br/>tesbih ettiği bildirilmiştir. Bu ise ancak tesbihte bulunan taş, ağaç ya da başka şeyin ruh<br/>sâhibi olmasındandır.<br/>
<i>Mesnevî</i> de şöyle denilir:<br/>
<i>Siz cansızlar tarafına gidiyor, onlara yöneliyorsunuz.<br/>Artık cansızların canına, sırrına nasıl mahrem olursunuz ki?<br/>Cansızlardan onların can âlemine gidin de<br/>Âlemin cüzlerinin tesbihlerini ve gürültülerini duyun!</i><br/>
