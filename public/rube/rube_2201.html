<a name=2202></a><i>İyi düşünceli insanların yaptığı iyi işe<br/>Bire on yazar Allah azze ve celle<br/>Ey oğul! Sen de birinden bir hüner görürsen<br/>Onun yaptığı on ayıbı görme!</i><br/>
İyiliklere yetmiş, yedi yüz kat ve hesapsız mükâfât verileceği de va‘d edilmiştir. Bu<br/>
sebeple ayetteki “on” kelimesinin verilecek mükâfâtı on sayısı ile sınırlamak için değil,<br/>onun çokluğunu ifade etmek için zikredildiği söylenmiştir.<br/>
İyiliklere kat kat sevap verilmesinin hikmeti, kıyamet günü haklarını almak üzere<br/>
hasımlarının tazyiki ile bunaldığı vakit kulun iflas etmemesi, eli boş kalmaması içindir.<br/>İşte bu durumda hasımlarına birer hasene verilir. Dokuzu da sahibine kalır.<br/>
İnsanın başkalarına yaptığı haksızlıklar, sevablarının aslından değil ancak Allah’ın<br/>
kendisine lütuf olarak kat kat verdiği sevablarla tam olarak ödenebilir. Kat kat verilen<br/>sevablar, Allah Teâlâ’nın lütfudur. Sevâbın aslı ise ilâhî adalet gereğince bir iyiliğe<br/>karşılık bir sevab yazılmasıdır.<br/>
Bir hadiste şöyle buyurulmuştur: <i>“Bir”leri “on”larından fazla olana yazıklar</i><br/>
<i>olsun.</i>”<a href="RuhulBeyans.html#2204">[193] </a>Yani, bir kötülüğe karşılık bir günah, bir iyiliğe mukabil en az on sevab<br/>yazıldığı halde günahları sevablarından çok olana yazıklar olsun, demektir.<br/>
Başka bir hadiste de şöyle buyurulmuştur: <i>“Ameller altı çeşittir: Zorunlu olarak</i><br/>
<i>neticeyi gerektiren iki amel, karşılığı misli misline olanlar, bir iyiliğe karşılık bir<br/>sevap yazılanlar, bir iyiliğe mukabil on sevab verilenler ve bir iyiliğe karşılık yedi<br/>yüz kat sevab verilenler.</i><br/>
<i>Zorunlu olarak neticeyi gerektiren iki amel şunlardır: Bir kimse hiçbir şeyi Allah’a</i><br/>
<i>ortak koşmadığı halde ölürse cennete girer. Bir kişi de Allah’a ortak koştuğu halde<br/>ölürse cehenneme girer.</i><br/>
<i>Misli misline olan ameller ise şunlardır: Kim bir kötülük işlerse o kötülüğün misli</i><br/>
<i>ile cezâlandırılır. Bir iyiliğe karşılık bir sevap verilmesi ise şöyledir: Kim bir iyiliği<br/>yapmayı içtenlikle arzu ederse, Allah onun kalbinden geçirdiği bu arzusuna vâkıf<br/>olunca ona bir sevab yazılır.</i><br/>
<i>Bire on verilmesi, iyilik yapan kimseye on katı sevab verilmesidir.<br/>Bir iyiliğe yedi yüz kat sevab verilmesi ise Allah yolunda infak etmenin</i><br/>
<i>karşılığıdır.<a href="RuhulBeyans.html#2204">”</i>[194]</a><br/>
<i>Bugün ne varsa eline koy;<br/>Yoksa yarın elinin dışını tırnağınla ısırırsın!<br/>Es’iletü’l-hikem</i> adlı eserde şöyle denilmiştir: Bil ki insanların bazı güzel amelleri<br/>
terketmemeleri ve onlara rağbet etmeleri için bazı ameller için sevablar takdir<br/>edilmiştir. Bu, o amellerin sevâbı belirtilmeyen daha kuvvetli başka amellerden efdal<br/>olduğu anlamına gelmez. Meselâ Nebi (a.s.) şöyle buyurmuşlardır: <i>“Kim on iki rekat<br/>kuşluk namazı kılarsa Allah ona cennette altından bir saray bina eder.<a href="RuhulBeyans.html#2204">”</i>[195] </a>Halbuki<br/>öğlen namazının sünnetleri, kuşluk namazından daha efdaldir.<br/>
