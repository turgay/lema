<a name=8744></a><img src="RuhulBeyan-8744_1.jpg"/><br/>
<b>29. Benim huzurumda söz değiştirilmez ve ben kullara asla zulmedici değilim.<br/></b><i>“Söz, benim huzurumda değişmez”</i> yani ödüllendirme ve cezalandırma konusunda<br/>
sözüm değişmez. Zamanında ortaya çıkan şey ezelde hüküm verdiğim şeydir. O<br/>değişmez. Bazı günahkârların affedilmesi, buna götüren sebeplerden dolayıdır. Yoksa<br/>değişiklik sebebiyle değil. Affın delilleri, cezalandırmanın tahsisine delalet eder. Yani<br/>kâfirler hakkında tahsis edici yoktur. Cezalandırma onlar için umumu üzere bâkidir.<br/>
<b>Celal Devvânî</b> <i>Şerhu’l-adud</i> isimli eserinde “Ulemâdan bazıları sözden geri atmanın<br/>
ödüllendirme husûsunda değil cezalandırma husûsunda Allah için câiz olduğunu<br/>savunmuşlardır.” demiştir. Bununla aynı minvalde şöyle bir hadis vârid olmuştur. Hz.<br/>Peygamber (s.a.) <i>“Her kim ki birisine ameli için sevap vaad ederse bu onun için<br/>geçerlidir. Her kim ki birisine ameli için cezâ vaad ederse muhayyerlik söz konusu<br/>olur”</i> buyurmuştur. Zira Araplar kişinin bir kötülüğü vaad edip sonra bunu yapmamasını<br/>bir kusur veya sözünden dönme olarak görmezler. Aksine bu asâlet ve fazîlettir. Sözden<br/>dönme, kişinin hayırlı bir iş için söz verip yapmamasıdır. Şöyle demiştir şâir:<br/>
<i>Ben onu tehdid etsem söz versem bile<br/>Tehdid geçersiz, söz geçerli olur.</i><br/>
<b>Yahya b. Muaz</b> bu mânâyı şöyle diyerek desteklemiştir: “Vaad ve vaîd haktır. Vaad<br/>
kulların Allah üzerindeki hakkıdır. Onu yapmaları durumunda söz verdiği şekilde<br/>vermeyi garanti etmiştir. Allah içinde evlâ olan ahde vefâ göstermektir. Vaîd ise<br/>Allah’ın kullar üzerindeki hakkıdır. “Böyle yapmayın yoksa sizi cezalandırırım” demiş<br/>fakat onlar yapmıştır. Allah isterse affeder; isterse hakkını alır. Çünkü bu O’nun<br/>hakkıdır. Bu ikisi arasında evla olan affetmektir. Zira O affeden, merhametli olandır.<br/>
Allah kendisine şirk koşanı affetmez ve müşrikler hakkındaki bu vaîdini uygular. Fakat<br/>
bunun dışındakilerden istediğini affeder. Böyle bir durumda mü’minler hakkındaki<br/>vaîdine muhâlefet etmesi câizdir. Hak ehlinin bu hususta ilgili yerlerde zikredilmiş<br/>başka sözleri de vardır. Allah bizleri ve sizleri kendi cezâ ve belâsından korusun. <i>“Ben<br/>kullara zulmedecek değilim</i>” yani onlardan meydana gelen bir günah olmadığı sürece<br/>kullara azap edecek değilim. Ehl-i sünnetin kabul ettiği kaideye göre günah işlemeden<br/>azap etmek Allah için zulüm sayılmadığı halde burada zulüm olarak tabir edilmesi,<br/>kendisinden zulüm namına bir şeyin ortaya çıkmasını imkânsız gösteren bir tasvir<br/>vasıtasıyla Allah’ın bundan tamamen münezzeh olduğunu beyan etmek içindir. Nitekim<br/>zulmün mübâlağa ile belirtildiği bir ortamda Allah’ın kesinlikle günah olmaksızın azab<br/>etmeyeceğinin bildirilmesi bu mânâyı tekid içindir. Bunun çoğul sîgasında olan “kullar”<br/>lafzıyla uyumlu olması için böyle olduğu da söylenmiştir. Mesela “falan kişi<br/>kuluna/kölesine zâlimdir” dendiği halde kullar çoğul olunca bu lafızla uyumlu olması<br/>maksadıyla zallâmun liabîdihî denilir.<br/>
