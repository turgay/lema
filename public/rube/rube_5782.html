<a name=5783></a><i>söylenir. O da ikrar eder, inkar edemez. Büyük günahlarının da aynı şekilde<br/>arzedilmesinden korkarken (Allah tarafından meleklere): “Ona yaptığı her günah<br/>karşılığında bir sevab verin.” denir. O bunu görünce “Benim burada göremediğim<br/>daha başka günahlarım da var.” der.”</i><br/>
Ebû Zer (r.a.): “İşte bunun üzerine Rasûlullah (s.a.)’i, azı dişleri görününceye kadar<br/>
gülerken gördüm. Sonra “<i>Allah onların kötülüklerini iyiliklere çevirir…</i>” âyetini<br/>okudu.” der.<a href="RuhulBeyans.html#5786">[261]</a><br/>
<b>Zeccâc</b> der ki: “Kötülüğün bizzat kendisi iyiliğe dönüşmez. Bunun te’vîli, kötülük<br/>
tevbe ile silinir ve iyilik tevbe ile birlikte yazılır, demektir.”<br/>
<b>Molla Câmî</b> <i>Şerhu’l-Fusûs</i>’ta der ki: “<i>Allah onların kötülüklerini iyiliklere çevirir</i>.”<br/>
Bu hüküm yönündendir. Çünkü eşyânın bizâtihi kendisi (a‘yan) değiştirilmez, ancak<br/>hükümleri değiştirilir.”<br/>
<b>Hz. Şeyh Sadreddin Konevî</b> (k.s.), <i>Şerhu’l-Erbaîne hadîsen</i>’deki <i>“İbâdetlerin</i><br/>
<i>hepsi (günahları) temizleyicidir.<a href="RuhulBeyans.html#5786">”</i>[262] </a>hadisini izah ederken şöyle der: “Bu bazen<br/><i><b>“İyilikler kötülükleri giderir”</b></i> (Hûd, 11/114) âyeti ile Rasûlûllah (s.a)’in :<br/><i>“Kötülüğün peşinden iyilik yap ki onu silsin/yok etsin.<a href="RuhulBeyans.html#5786">”</i>[263] </a>hadîsinde işâret edildiği<br/>üzere silme/yok etme yoluyla olur. Bazen de “<i>Ancak tevbe ve îman edip sâlih amel<br/>işleyenler başkadır; Allah onların kötülüklerini iyiliklere çevirir…</i>” âyetinde işâret<br/>edildiği üzere değiştirme yoluyla olur. Zikredilen silme/yok etme, affetmenin<br/>hakîkatinden ibârettir. Değiştirme ise mağfiret yerindedir. Eğer işâret ettiğim şeye dikkat<br/>ettiysen afv ve mağfiret arasındaki farkı da anlamış oldun.”<br/>
<i>et-Te’vîlâtü’n-Necmiyye</i>’de der ki: “<i>Ancak” </i>dünyaya ve nefsin hevâsına kulluktan<br/>
<i>“tevbe ve” </i>Allah’ın sâlih kulları için hazırladığı hiç bir gözün görmediği, hiç bir<br/>kulağın işitmediği ve hiç bir beşerin hatırına gelmeyen kerâmetlere ve kemâlâta <i>“îmân<br/>edip” </i>kendisini bu kemâlâta ulaştırdığı için <i>“sâlih amel işleyenler başkadır</i>” Bu sâlih<br/>amel ise mâsivallahtan tamamen yüz çevirmek, Allah’ın bütün şefkat ve ihsânıyla<br/>kendisine yönelmesi için bütünüyle O’na yönelmektir. Nitekim birisine: “Benim<br/>bütünüm senin bütününle meşgul.” denince, o da: “Benim bütünüm senin bütününe feda<br/>olsun” diye cevap vermiştir. Ömrüme yemin olsun ki işte en büyük iksir budur. Onun bir<br/>zerresi günahlar bakımından bakırdan ibâret olan yeryüzü kazanına atılsa, onu hâlis<br/>iyilikler saf altınına çevirir. Allah Teâlâ bu iksir ehlinden haber vererek şöyle buyurur:<br/>“<i>Allah onların kötülüklerini iyiliklere çevirir</i>.” Tıpkı iksirin bakırı altına çevirdiği<br/>gibi.”<br/>
Fakir (<b>Bursevî</b>) der ki: Ehlüllâha göre a‘yânın (eşyânın bizzat kendisinin)<br/>
değişmesinde, bir halden diğer hâle geçmesinde şüphe yoktur. Sınâî âlemde (tabiatta)<br/>aslî maddenin mîzacının/özelliklerinin bozulup başka bir hâle dönüştüğünü görmez<br/>misin? Mizâcı bozulup/değişip madde heyûlânî (ilk maddeye âit) bir sûrete<br/>dönüştüğünde hakîmin/filozofun ondan insânü’l-felâsifeyi türetmesi için uygun hâle<br/>gelir.<br/>
