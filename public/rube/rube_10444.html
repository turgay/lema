<a name=10445></a><img src="RuhulBeyan-10445_1.jpg"/><br/>
<img src="RuhulBeyan-10445_2.jpg"/><br/>
göre ise âyetin mânâsı şöyledir: O gün bir takım yüzler parlak, güleç ve kâfirlerin<br/>sevincinden kurtulmuş olmaktan dolayı sevinçli ve kendi nefisleriyle ferahtırlar.<br/>
<b>İbn Tâhir</b> (rh.) şöyle diyor: Allah bu yüzlerden gaflet perdelerini kaldırmıştır. Bundan<br/>
dolayı o yüzler hakka yaklaştıkları için gülmüşler, O’nu müşâhede ettikleri için sevinç<br/>duymuşlardır.<br/>
<b>İbn Ata</b> (rh.) âyeti şöyle tefsir ediyor: Bu yüzler o gün Mevlalarına baktığı için<br/>
sevinç duymuşlar ve o yüzleri Allah’ın hoşnutluğu güldürmüştür.<br/>
<b>Sehl </b>(rh.) ise âyete şöyle mânâ veriyor. O gün bir takım yüzler parlak, tevhid nuruyla<br/>
ve sünnete uyma nuruyla aydınlık ve nurludur.<br/>
<i>et-Te’vilatu’n-Necmiyye’</i>de bu âyetler şöyle anlaşılıyor: O gün ervah ve esrar sâhibi<br/>
olan yüzler ve ilahi mârifetleriyle lahuti hakikatleri bilen âriflerin yüzleri, ilahi<br/>ilimlerin ve hikmetlerin nurlarıyla parlak, mükâşefâtın nimetleri ve muşahedâtın<br/>bağışları ile sevinçlidir.<br/>
Fakir (<b>Bursevî</b>)’nin kanâatine göre o gün birtakım yüzler vardır ki parlaktır. Çünkü bu<br/>
yüzler, dünyada iken tezkiye ve tasfiyede bulundukları ve kendilerindeki bulanıklığı<br/>giderdiklerinden dolayı bembeyazdırlar. Bu yüzler aynı zamanda güleçtir. Çünkü dünya<br/>hayatında iken Allah için ağlamışlardır. Hatta ağlaya ağlaya Allah’tan başkasını<br/>görmeyecek dereceye gelip Allah dışında hiçbir şeyi görmeyen kör hâline gelmişlerdir.<br/>Tıpkı Hz. Şuayb ve Hz. Yakub gibi. Bu yüzler aynı zamanda müjde almış ve sevinmiş<br/>yüzlerdir. Çünkü dünyada iken korku duymakta idiler. Şimdi bu korkularına bedel<br/>âhirette güven içindedirler, sevinçleri bundan dolayıdır. Bu nedenle onlara hem dünya<br/>ve hem de âhiret hayatında müjdeler verilmiştir. Onlara melekler şöyle hitap<br/>etmişlerdir: <i><b>“Şüphesiz Rabbimiz Allah’tır deyip sonra dosdoğru yolda yürüyenlerin<br/>üzerine melekler iner. Onlara: Korkmayın, üzülmeyin, size vaadolunan cennetle<br/>sevinin! derler”</b></i> (Fussilet 41/30) Ayrıca onlara Cennet müjdesinin yanında Allah<br/>Teâlâ’yı görme müjdesi de verilir. Gülmek anlamına gelen “dahk” yüzün yayılması,<br/>insanın içinde duymuş olduğu sevinçten dolayı dişlerinin görülmesi demektir. İnsan<br/>sevinç duyunca dişleri görüldüğü için ön dişlere “davahik” ismi verilmektedir. Âyette<br/>olduğu gibi mücerred sevinç ve sevinme noktasında da bu kelime kullanılır.<br/>
<b>Rağıb Isfahânî’</b>nin açıklamasına göre “istebşera” fiili “filanca kişi kendini<br/>
sevindirecek ferahlı bir şeyi buldu” demektir. O kişinin cildi sevinçli haberi yüzünün<br/>derisini germek sûretiyle haber verir. Bu şöyle olur: İnsan ruhu herhangi bir haberden<br/>sevinç duyunca vücudunun kanı, suyun, ağacın damarlarına doğru yürümesi gibi yüzüne<br/>hücûm eder. Böylece kişinin sevinç duyduğu yüzünden belli olur.<br/>
<b>Kâşifî</b> demiştir ki: “dâhiketün” gülen, “müstebşiratün” ise Cehennemden kurtuluş ve<br/>
Cennet bahçelerine kavuşmaktan huzurlu ve sevinçli demektir.<br/>
