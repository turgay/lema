<a name=8708></a><img src="RuhulBeyan-8708_1.jpg"/><br/>
<img src="RuhulBeyan-8708_2.jpg"/><br/>
<b>7. Yeryüzünü de döşedik ve ona sabit dağlar koyduk. Orada gönül açan her</b><br/>
<b>türden <i>(bitkiler)</i></b><b> yetiştirdik.</b><br/>
<i>“Yeryüzünü de döşedik.” </i>Yeryüzünü Kâbe’nin altından beş yüz senelik yürüme<br/>
mesabesindeki suyun üzerine yaydık. Nitekim bu <i>Keşfü’l-Esrâr</i>’da ifade edilir. Ayrıca<br/>yine bu eserde izah edildiğine göre çok geniş olduğu için yeryüzünün mebsût olması ile<br/>küre şeklinde olması birbirine zıt şeyler değildir. Bu husus ilgili yerinde anlatılmıştır.<br/>
<i>“Ve ona sabit dağlar koyduk.” </i>Yeryüzü bu dağlarla sabit durmaktadır. Eğer bu dağlar<br/>
olmasa idi yeryüzü önceden olduğu gibi sarsılır, farklı yönlere meylederdi. Şöyle bir<br/>rivâyet vardır: Allah Teala yeryüzünü yarattığında, yer hareket etmeye başladı. Bunun<br/>üzerine melekler şöyle dediler: Bu hâliyle onun üzerinde hiç kimsenin kalması mümkün<br/>değildir. Bir müddet geçti<b> </b>daha sonra yeryüzü dağlarla sâbit hale getirildi. Melekler<br/>bunun nasıl olduğunu anlayamadılar.<b> </b>Âyette dağları ifade etmek üzere kullanılan<br/>kelimenin kökü olan “resâ” fiili “sabit olmak” anlamına gelir. Bu vasıfla tabir edilmesi<br/>“Allah Teâlâ dağları, yeryüzü onlarla sabit olsun diye yarattı” anlamını ifade etmek<br/>içindir. Ayrıca bu âyette Allah adamlarına da işâret vardır. Nitekim Allah adamları hem<br/>yeryüzünün hem de gökyüzünün manevi direkleridir. Onlar yok olur da yeryüzünde bu<br/>gibi kimselerden “Allah! Allah!” diyecek biri kalmazsa yeryüzü ve gökyüzü fesada<br/>uğrar.<br/>
<i>“Orada gönül açan her türden (bitkiler) yetiştirdik.” </i>ifadesi farklı türleri belirtir.<br/>
<i><b>“Türlü türlü bitkiler, çift çift..”</b></i> (Tâhâ, 20/53) âyet-i kerimesinde de bu durum ifade<br/>edilir. Bitkilerin sıfatı olarak kullanılan “behîc” kelimesi meyveler, bitkiler ve<br/>ağaçlardan hoş ve güzel olanları ifade eder. Nitekim başka bir âyet-i kerimede de<br/><i><b>“Güzelliğinden dolayı neşe duyulan..”</b></i> (Neml, 27/60) buyrulur. “Behât” kelimesi,<br/>renginin güzel olması ve bu sebeple mutluluk ve sevincin ortaya çıkmasını ifade eder.<br/>Bu kökten gelen “ibtihâc” fiili de <i>Müfredat</i>’ta belirtildiği üzere “bâ” harf-i ceriyle<br/>kullanılır ve “kişinin mutluluk ve neşesinin yüzünde belirmesi” anlamına gelir.<br/>
<b>8. Allah’a yönelen her kula gönül gözünü açmak ve ibret vermek için <i>(bütün</i></b><br/>
<i><b>bunları yaptık)</b></i><b>.</b><br/>
<i>“Bütün bunlar, gönül gözünü açmak ve ona öğüt ve ibret vermek içindir.”<br/></i>Tebsıra ve zikrâ kelimeleri, önceki kısımda farklı alanları beyan etmek için kullanılan<br/>
fiillerin hepsinin sebep ve hikmetini ifade eder. Bunlar, en son zikredilen fiilden dolayı<br/>mansubdurlar. Veya bir fiil takdir edilmek suretiyle mansub olurlar. Bu durumda anlamı<br/>“tüm bu yaptıklarımızı gönül gözünü açmak ve öğüt vermek için yaptık” şeklinde olur.<br/>Yani görenler, îtibar ve istidlâl nazarıyla bakanlar için, yine zikreden ve öğüt alanlar<br/>için böyle yaptık.<br/>
