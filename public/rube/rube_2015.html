<a name=2016></a>değil, sadece o nail olur. Nitekim <b>Şeyhzâde</b> Hâşiyesi’nde böyle geçmektedir.<br/>
<i>“Onları O’ndan başkası bilmez.”</i> Bu cümle, önceki cümlenin muhtevasını tekittir.<br/><i>Celaleyn Tefsiri</i>’nde der ki: Bunlar, Allah Teâlâ’nın <i><b>“Kıyamet vakti hakkındaki</b></i><br/>
<i><b>bilgi, Allah katındadır...”</b></i> (Lokman, 31/34) ayetinde zikrettiği gibi beştir. <i>Buharî<br/></i>rivayet etmiştir ki, Rasûlullah (s.a.) şöyle buyurmuştur: “<i>Gaybın anahtarları beştir.<br/>Onları ancak Allah bilir: Rahimlerde olanı ancak Allah bilir. Yarın ne olacağını<br/>ancak Allah bilir. Yağmurun ne zaman yağacağını Allah bilir. İnsanın nerede<br/>öleceğini ancak Allah bilir. Kıyametin ne zaman kopacağını ancak Allah bilir.</i>”<a href="RuhulBeyans.html#2023">[116]</a><br/>
<i>“O, karada ve denizde olan herşeyi bilir.”</i> Karada ve denizde olan mevcudatı;<br/>
cinsleri ve çeşitlerinin farklılığı, fertlerinin çokluğuyla beraber tafsîlatlı olarak bilir. Bu<br/>ifade, Allah’ın muğayyebatı bilmesine ek olarak görünen varlıkları (müşahedatı) da<br/>bilmesi ile ilgili bir açıklamadır. Ve O’nun geniş ilmine nisbetle her şeyin onun<br/>nazarında açıklık konusunda eşit olduğuna dâir bir uyarıdır.<br/>
<i>“O’nun ilmi dışında bir yaprak bile düşmez.”</i> Yani, hem yere düşen hem de ağaçta<br/>
kalan yaprakların sayısını bilir, demektir. Bu ifade, Allah’ın ilminin cüz’î şeyleri de<br/>ihata ettiğini mübâlağa ile ortaya koymaktadır.<br/>
<i>Yerin karanlıkları içinde gömülen dâne”</i>yi de bilir.<br/><b>Kâşifî</b> şöyle demiştir: Bundan maksat, toprağa atılan tohumdur.<br/><i>“Yaş ve kuru hiçbir şey yoktur ki apaçık bir Kitab’da olmasın.”</i> Yani bu varlıklardan<br/>
düşenleri mutlaka bilir.<br/>
<b>Haddâdî</b> der ki: “Yaş ve kuru”, göklerde ve yerde olan bütün varlıklardan ibârettir.<br/>
Çünkü onlar bu iki sıfatın dışında kalmazlar.”<br/>
Bu iki özellik, cisimlere mahsustur. Çünkü yaş ve kuru olma, cisimlerin<br/>
özelliklerindendir.<br/>
Apaçık Kitab, Levh-i mahfuz ya da Allah’ın ilmi demektir.<br/><b>Haddâdî</b> der ki: “Allah Teâlâ’ya hiç bir şey gizli kalmadığı halde, bunları yaratmadan<br/>
ve yazmadan önce biliyorsa, onları korumak ve mütâlaa etmek için yazmadığına göre<br/>bunların Levh-i mahfuz’da zikredilmesinin faydası nedir?” denilirse şöyle cevap<br/>verilir: Bunun faydası şudur: Hâdiseler, yazılanlara uygun olarak vuku buldukça,<br/>meleklerin Allah’ın sıfatlarının büyüklüğüne dâir ilim ve yakinleri artar.<br/>
Fakir <b>İsmâil Hakkı Bursevî</b> der ki: Melekler, terakki ve tenezzül eden (dereceleri<br/>
artan ve azalan) varlıklar değildirler. Dolayısıyla Levh-i mahfûz’un faydasının sadece<br/>buna tahsis edilmesinin bir anlamı yoktur. Biz deriz ki Levh, tıpkı insanın kalbi gibi bu<br/>taayyünün (varoluşun) kalbidir. Olmuş ve olacak her şey onda nakşedilmiştir. Levh,<br/>tenezzülât mertebelerindendir. Allah Teâlâ, faydası kullara ulaşan bütün kevnî<br/>mukadderatı ona kaydetmiştir. Bu faydaları, Allah’ı bilen âlimler (ulemâ-i billah) bilir.<br/>
<b>Hâfız </b>der ki:<br/>
<i>Bu kavimde marifet yoktur ey Allah’ım! Bir sebep halket de<br/>Cevherimi bir başka satıcıya götüreyim</i><br/>
