<a name=9534></a>ayrılmış olarak ruhlar âleminde bulunuyordu. Bu nedenle isminin harflerinin azlığı<br/>ruhlar âleminin gerektirdiği tam bir tecerrüd hâlinde olduğunu göstermektedir. Sonra<br/>dıştaki ayn âlemine teşrif ederek ortaya çıkıp Allah Teâlâ ona önceki elbiselerinden<br/>fazla olarak hikmetten başka bir elbise giydirince, şerefli isminin harfleri katlanarak<br/>arttı. Ayn âleminin ve dıştaki varlık âlemine gelmenin gerektirdiği gibi Muhammed<br/>(a.s.) denildi. Esrarın sonu yoktur. Allah Teâlâ’ya hamd olsun.<br/>
<b>Şeyh-i Ekber</b> <i>Mevâkiu’n-Nucûm</i><b> </b>adlı eserinde şöyle der: Varlıktan hiç bir şeyin<br/>
diğeriyle herhangi bir şekilde düzenlenmesi ve ondan bir şeyin diğerinin yanına<br/>getirilmesi ancak bu iki şey arasında görülen veya görülmeyen bir münasebetten<br/>dolayıdır. O halde her şeyde, isimle isimlenen arasında dahi bir münasebet vardır.<br/>Tasavvuf ehline yabancı olsa da <b>Ebû Yezîd Süheylî,</b> <i>Kitabu’l-maârif ve’l-i’lâm’</i>ında<br/>Peygamberimiz’in (a.s.) Muhammed ve Ahmed isimleri konusuna işâret etmiş ve onun<br/>fiilleriyle ahlâkı arasındaki ilgi ve Muhammed ile Ahmed isimlerinin mânâları<br/>konusunda konuşmuştur. Süheylî’nin görüşüne de işâret eden Şeyh-i Ekber (r.a.)’ ın sözü<br/>burada son bulmuştur.<br/>
Âriflerden bazısı şöyle demiştir: Peygamberimiz’in (s.a.) hamd etmesi diğer<br/>
rasullerden ve nebîlerden daha tam ve kapsamlı olduğu için Ahmed ismini almıştır.<br/>Çünkü onların hamd etmeleri fiillerin ve sıfatların tevhîdi gereğidir. Peygamberimiz’in<br/>hamd etmesi ise fiillerin ve sıfatların da tevhîdini kuşatan zât tevhîdi hasebiyledir.<br/>
<i>Fethürrahman’</i>da şöyle denilmiştir: Peygamberimiz’den başka hiç kimseye Ahmed<br/>
adı verilmemiştir ve kimse bu isimle çağrılmamıştır. Muhammed ismi de böyledir.<br/>Peygamberimiz’in (a.s.) doğumundan ve dünyaya gelişinden çok az bir zaman öncesine<br/>kadar bazı kâhinler ve rahibler tarafından: “Adı Muhammed olan bir peygamber<br/>gönderilecek” diye bir haber yayıldı. Gerek araplardan gerekse diğer kimselerden bu<br/>şâyia yayılıncaya kadar bu ismi, kimse çocuklarına vermemiştir. Bu haberin yayılması<br/>üzerine bazı kimseler gelecek olan bu peygamber kendi çocukları olur umuduyla<br/>Muhammed adını verdiler. Muhammed b. Uhayha ibni Cellah el-Evsî, Muhammed b.<br/>Mesleme Ensârî, Muhammed b. Bera el-Bekrî, Muhammed b. Süfyan b. Mücaşî,<br/>Muhammed b. Hamdan el-Ca’fi ve Muhammed b. Huzatü es-Süllemî bunlardandır.<br/>Bunlar altı kişidirler. Bir yedincileri yoktur. Sonra Allah Teâlâ bu ismi alanları<br/>peygamberlik iddiâ etmekten veya onlar adına başka birinin böyle iddiâda bulunmaktan<br/>yahut bu konuda bir kuşkuya sebep olacak bir durumun meydana gelmesinden her birini<br/>himaye etmiştir. Böylece bu iki ismin mânâlarına uygun olarak Peygamberimiz’e<br/>verilmesi gerçekleşmiş oldu ve kimse de bu iki isim konusunda her hangi itirazda<br/>bulunmadı.<br/>
Peygamberimiz’in (a.s.) isimlerinin sayısı konusunda ihtilaf edilmiştir. Cenab-ı<br/>
Hakk’ın bin tane esmâ-i hüsnâsı (güzel isimleri) olduğu gibi, Pegamberimizin de (a.s.)<br/>bin tane ismi vardır, denilmiştir. Çünkü Peygamberimiz (a.s.) Cenab-ı Hakk’ın<br/>rahmetine tam olarak mazhar olduğu için, cem yönünden Hak Teâlâ’nın güzel isimleri<br/>aynı zamanda Peygamberimiz’in de isimleridir. Bu makamda hikmetin gerektirdiği fark<br/>
