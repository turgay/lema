<a name=5228></a><img src="RuhulBeyan-5228_1.jpg"/><br/>
<img src="RuhulBeyan-5228_2.jpg"/><br/>
<b>84. Bunun üzerine biz, tarafımızdan bir rahmet ve kulluk edenler için bir hatıra</b><br/>
<b>olmak üzere onun duâsını kabul ettik; kendisinde dert ve sıkıntı olarak ne varsa<br/>giderdik ve ona aile efradını, ayrıca bunlarla birlikte bir mislini daha verdik.</b><br/>
<i>“Bunun üzerine biz, tarafımızdan bir rahmet…” </i>yâni ona verdiklerimizi kendisine<br/>
olan hususi rahmetimizden dolayı <i>“ve kulluk edenler için bir hatıra olmak üzere”<br/></i>bizim kudretimizin kemâl üzere olduğunu bilmeleri, Eyyûb’un sabrı gibi sabredip onun<br/>gibi sevâba nâil olmaları için diğer âbidlere öğüt ve ibret olmak üzere verdik<i> “onun<br/>duâsını kabûl ettik;” </i>duâsına icâbet ettik<i> “kendisinde dert ve sıkıntı olarak ne varsa<br/>giderdik” </i>onda olan sıkıntıyı ve hastalığı yok ettik; yâni ona şifâ verdik.<br/>
Rivâyete göre Eyyûb (a.s.)’a bir cuma günü seher vaktinde ya da zeval vaktinde:<br/>
“Başını kaldır, senin duânı kabûl buyurdum, ayağını yere vur.” buyruldu. Bunun üzerine<br/>Eyyûb (a.s.) ayağını yere vurdu ve oradan bir su kaynadı. Onunla yıkandığı vakit bütün<br/>yaraları iyileşti. Sonra ayağını bir daha vurdu. Oradan da başka bir pınar fışkırdı.<br/>Ondan içtiği vakit içinde hastalıktan eser kalmadı. Sıhhatine kavuştu, gençliği ve<br/>güzelliği geri geldi. Sonra da ona bir hulle giydirildi.”<br/>
Büyüklerden birisi şöyle der: “Hz. Eyyûb’un o hastalığa mübtelâ kılınması, yüce<br/>
makamlara ulaşıp kemale ermesi için meşakkatli riyâzatlar ve türlü bedenî<br/>mücâhedelerle varlığını tasfiye etmek içindir. Ona ayağını nefis arzına vurması<br/>emredildi ki misal âleminde tecessüm etmiş olan hakîkî hayat suyu zâhir olsun. O suyla<br/>yıkasın ki bedeninden cismânî hastalıklar, kalbinden de ruhânî marazlar zâil olsun. İşte<br/>Eyyûb (a.s.) mücâhede edip istîdâdı kötü sıfatlardan arınınca ve ilâhî feyzi kabûl<br/>etmeye hazır hâle gelince, rûhâniyet makamından ona hayat suyu zâhir oldu. O suyla<br/>yıkandı. Böylece zâhirinden ve bâtınından kendisini perdeleyen, ilâhî huzûrdan<br/>uzaklığına sebep olan illetlerden kurtuldu.”<br/>
Derler ki: Aziz ve şerefli kimseye yakın olan, izzetli ve şerefli olur. Alçak ve hakir<br/>
kimseye yakın olan da zelil ve hakir olur. Görmez misin ki saba rüzgarı güllere ve<br/>çiçeklere uğrayınca güzel kokular taşır getirir. Pisliklere uğrayınca da kötü kokular<br/>getirir. Nefsin kötü sıfatlarıyla arkadaş olan kimse ile rûhun ahlâkına komşu olan<br/>kimseyi buna kıyas et.<br/>
<b>Şeyh Sa‘dî</b> (k.s.) der ki:<br/>
<i>Bana bir gün hamamda bir güzel mahbub<br/>Verdi bir parça kil, güzel kokulu<br/>Dedim, ey kil ne hoş kokun var<br/>Bir çamurda görülmemiş bu koku<br/>Dedi: Ben zavallı bir kildim<br/>Fakat bir zaman gülle arkadaşlık ettim</i><br/>
