<a name=4145></a>Medine Vâlîsi Abbâsî <b>Câfer b. Süleyman,</b> İmam Mâlik (r.a.)’ı dövdürüp ona<br/>
yapacağını yaptı. Mâlik baygın olarak alınıp götürüldü. Daha sonra ayıldığında şöyle<br/>dedi: “Sizi şâhid tutuyorum ki ben, beni döven kişiye hakkımı helâl ediyorum!” Sonra<br/>bunun sebebi sorulunca şöyle cevap verdi: “Ölüp Nebî (s.a.) ile karşılaşmaktan ve onun<br/>âilesinden olan bir kimsenin benim yüzümden cehenneme gitmesinden hayâ ettiğim için<br/>hakkımı bağışladım.”<br/>
Halîfe Mansûr Medine’ye gelince Câfer’den kısas yoluyla İmam Mâlik’in hakkını<br/>
almak için onu dâvet ettiği zaman da şöyle demiştir: “Allah’a sığınırım! Vallâhi,<br/>Rasûlullah (s.a.)’e yakınlığından ötürü bana vurmuş olduğu tüm kamçıları kendisine<br/>helâl ettim.”<br/>
‘Hilm/yumuşak başlılık ahlâkın tuzudur.’ denilmiştir.<br/><b>Hz. Aişe</b>, bir câriye için ağlayıp duruyordu. Kendisine sebebi sorulunca şöyle dedi:<br/>
“Kötü ahlâklı biri olan bu kızın kötü huylarını hoş görme ve beyinsizce hareketlerine<br/>tahammül gösterme gibi daha önceden yapamadığım şeylere üzülüyorum da onun için<br/>ağlıyorum.”<br/>
Yukarıdaki (85-86.) âyetlerin işârî yorumu şöyledir: <i>“Biz gökleri, yeri ve ikisinin</i><br/>
<i>arasındakileri ancak hak ile yarattık.”</i> Yâni ancak Hakk’ın sıfatlarını mükâşefe eden<br/>Hak erbâbına hak ile Hakk’ın âyetlerin mazhar olarak yarattık. Çünkü insan dışında<br/>göklerin, yerin ve ikisi arasındakilerin, kendilerinin Hakk’ın âyetlerine mazhar<br/>olduklarına dâir bir şuûrları yoktur. Bu şuûr sâdece insân-ı kâmile âiddir. Nitekim Allah<br/>Teâlâ: <i><b>“Göklerin ve yerin yaratılışında, gece ile gündüzün birbiri ardınca gelip<br/>gidişinde akl-ı selim sâhipleri için gerçekten açık ibretler vardır.”</b></i> (Âl-i İmrân,<br/>3/190) buyurmuştur. O akl-ı selim sâhipleri, rabbânî ahlâklarının lübbü, insanlık<br/>sıfatlarının kışrından sıyrılıp hâlis olmuş kimselerdir.<br/>
Âyete bir mânâ daha vardır: <i>“Biz gökleri,” </i>yâni ruh göklerini<i> “yeri” </i>yâni beden<br/>
yerini <i>“ve ikisinin arasındakileri” </i>nefisleri, kalbleri, sırları ve hafîleri <i>“ancak hak<br/>ile” </i>yâni ancak Hakk’ın mazharı için<i> “yarattık.”</i> O’nun mazharı insandır. Çünkü diğer<br/>varlıklar ve yaratılmışlar arasında O’na mahsûs yegâne varlık odur. Çünkü o, tüm dış<br/>yapısı ve iç mânâları îtibariyle Hak Teâlâ’nın zâtının ve sıfatlarının aynasıdır.<br/>Dolayısıyla kendisini tezkiye ve tasfiye ettiği zaman O’nun mazharıdır. Tahliye (hı ile)<br/>ve tahliye (hâ ile) ettiğinde yâni boşaltıp süslediğinde de bunun şuûrunda olduğu için<br/>yine O’nun mazharıdır. Nitekim benliğinin pasını giderip aynasını cilâlayan ve<br/>rubûbiyyetinin hak ile tecellîsi sırasında O’nun hüviyyetini müşâhede tecellîsine mazhar<br/>olarak “Ene’l-Hak (Ben Hakk’ım!” diyen kimsenin ve kendi benliği O’nun<br/>
sübhâniyyetinin bakâsında fânî olduktan sonra: “<img src="RuhulBeyan-4145_1.jpg"/> <i><b>Sübhânî mâ a‘zame</b></i><br/>
<i><b>şânî </b></i>(Kendimi tenzih ederim! Şânım ne kadar yücedir)” diyen kimsenin durumu da buna<br/>benzer.<br/>
<i>“O sâat (kıyâmet), mutlaka gelecektir.” </i>Bu ifâde, aşk kıyâmetinin sâdık tâliblerin<br/>
nefislerine mutlaka geleceğine işârettir. Bu sâdık tâlibler, nefislerine göğüs gerip<br/>
