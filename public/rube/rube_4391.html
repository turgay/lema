<a name=4392></a>hamdolsun.<br/>
Bilesin ki maden, bitki ve hayvan “mevâlîd-i selâse” adı verilen mürekkeb<br/>
varlıklardır. Bunların babaları “esîriyyât” denilen ve içinde ışık saçan cisimler bulunan<br/>feleklerdir. Anaları ise anâsır-ı erbaadır. Bunlar da toprak, su, hava ve ateştir. Toprak,<br/>mutlak olarak en ağırlarıdır. Su, hava ve ateşe nisbetle daha ağırdır ve yeryüzünün<br/>çoğunu kaplar. Hava, toprak ve suya nisbetle daha hafif olup yükseklere doğru çıkar,<br/>yeryüzünü ve suyu kuşatır. En hafif olanı ateştir, o da havayı çevrelemiştir.<br/>
İşte Rasûlullah (s.a.) mi‘rac gecesinde zorunlu hareketle (hareket-i kasriyye) bu<br/>
anâsırı geçmiştir. Zorunlu hareket bizce de, isrânın cismen olduğunu muhal görenlerce<br/>de inkâr edilmez. Biz taşı alırız -ki onun tabîatı yere düşmektir-, onu havaya atarız.<br/>Onun yukarı yükselmesi, hem tabîatının zıddına hem de tabîatına uygundur. ‘Tabîatının<br/>zıddına uygun olması’ demek, tabîatı merkeze doğru hareketi gerektirir demektir.<br/>Havada yükselmesi, zorunlu hareketle, yâni onu atmakla olan ârızî bir durumdur.<br/>‘Tabîatına uygun olması’ demek, taşın zorunlu hareketi kabul eder bir tabîatta olması,<br/>demektir. Şâyet onun tabiatında bu özellik olmasaydı, etkilenmez ve bu hareketi kabul<br/>etmezdi. İşte Rasûlullah (s.a.)’in esîrî feleği, yâni ateş tabakasını geçmesi de böyledir.<br/>
İnsan cismi, yanmayı kabûle istîdadlı ve hazırdır. Yanmaya mâni olan bir takım<br/>
sebepler vardır ki cismen isrâyı kabul etmeyen kimse de bunları kabul eder. Bunlar,<br/>Allah’ın mi‘raca çıkardığı zâtın cisminde yarattığı perdelerdir. Dolayısıyla ateşte<br/>yanmaya mâni olan maddelerle kaplanmış cisimler gibi onda yanmaktan etkilenme<br/>özelliği yoktu. Ya da şu şekilde olmuştur: Allah Rasûlü (s.a.)’in yarıp geçtiği yolda ateş<br/>ancak latîf bir cisme yüklenmiş bir vaziyette idi. Bu cisim ateşle yakılmış, ateş ondan<br/>alınmış ve yerine İbrahim (a.s.)’ın ateşi gibi onun zıddı, yâni yakmayan bir şey<br/>gelmiştir.<br/>
Rasûlullah (s.a.) sözüne devam ederek şöyle buyurmuştur: “<i>Sonra dünya semâsına</i><br/>
<i>vardım. Onun ismi Rakî‘dir. Cebrâil (a.s.) pazumu tuttu, baş parmağı ile vurarak<br/>“Kapıyı aç.” dedi.</i>”<br/>
Cebrâil (a.s.), yanında insan olduğu için kapının açılmasını istemiştir. Yalnız olsaydı<br/>
istemezdi. Onun melekler tarafından bilinen daha önceki hâlinden farklı bir şekilde<br/>gelmesinden dolayı “kapıdaki muhafız “Sen kimsin?” dedi. Cebrâil (a.s.) da: “Ben<br/>Cebrâil’im” dedi. “Yanındaki kimdir?” diye tekrar sordu. Çünkü o, Cebrâil (a.s.)’ın<br/>yanında tanımadığı bir şahsı görmüştü. Cebrâil (a.s.): “Muhammed’dir.” dedi. O, tekrar<br/>“Muhammed, peygamber olarak gönderildi mi?” diye sordu. Cebrâil (a.s.) da: “Evet”<br/>dedi.”<br/>
Onun bu sorusu, Hz. Peygamber (s.a.)’in doğumunu bildiği halde peygamber olarak<br/>
gönderildiğini bilmemesinin mümkün olmasına binâendir.<br/>
Rasûlullah (s.a.) diyor ki: “<i>Sonra “Elhamdülillah, dedi ve kapıyı bize açtı. Biz de</i><br/>
<i>girdik. Beni görünce: “Merhaba ey Muhammed! Gelişin ne güzel bir geliştir.” dedi.<br/>“Ey Cebrâil! Bu kimdir?” dedim. “Bu dünya semâsının muhafızı İsmâil’dir. Senin<br/>gelişini bekliyordu. Yaklaş ve ona selâm ver.” dedi. Ben de yaklaşıp selâm verdim.</i><br/>
