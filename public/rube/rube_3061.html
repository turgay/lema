<a name=3062></a>buyurdular. Onu getirdi, içerisinde bir miktar su vardı. Peygamber Efendimiz mübarek<br/>parmaklarını kabın üzerine koydu. On parmağının arasından birden su çıkmaya başladı.<br/>Herkes su almak için geldi. Su o kadar çok akmıştı ki herkes suya kandı. At ve<br/>develerini de suladılar. Orduda on iki bin at, on beş bin deve ve otuz bin, bir rivayette<br/>de yetmiş bin asker vardı.<a href="RuhulBeyans.html#3069">[317]</a><br/>
Osmanlı hâkanlarından <b>Sultan I. Selim </b>der ki:<br/>
<i>Kevser O’nun ihsan çeşmesinin bir nemidir<br/>Âb-ı hayât da Mustafa’nın kadehinden bir damladır</i><br/>
Rivâyet edildiğine göre Tebük gazvesinde İslâm ordusuna açlık isabet edince sahâbe:<br/>
“Yâ Rasûlallah! İzin verseniz de develerimizi kesip yağlansak!” dediler. Ömer (r.a.)<br/>buna itiraz edip: “Yâ Rasûlallah! Eğer bunu yaparsan, bineklerimiz tükenir. Onun yerine<br/>askerlerin azıklarından arta kalanları iste ve onların azıklarına bereket vermesi için<br/>Allah’a duâ et! Belki Allah bereket ihsan eder.” dedi. Hz. Peygamber (a.s.): “<i>Pekala</i>”<br/>dedi ve deri bir yaygı istedi. Onu yere yaydı. Sonra askerlerin azıklarından arta<br/>kalanları istedi. Kimi bir avuç mısır, kimi bir avuç hurma, kimi de başka yiyecek<br/>maddesi getirmeye başladı. Sergi üzerinde az miktarda yiyecek maddesi birikti. Hz.<br/>Peygamber (a.s.) bereket duâsında bulundu ve ardından: “<i>Bundan kaplarınıza<br/>doldurun</i>.” buyurdu. Onlar gelip aldılar. Orduda bulunan bütün kapları doldurdular ve<br/>doyuncaya kadar yediler, bir miktar da arttı. Bunun üzerine Hz. Peygamber (s.a.) şöyle<br/>buyurdu: “<i>Ben şâhidlik ederim ki Allah’tan başka ilâh yoktur ve ben Allah’ın<br/>elçisiyim. Şüphe içerisinde olmayan bir kul bu inanç ile Allah’a kavuşursa Allah o<br/>kulu mutlaka cehennemden korur</i>.”<a href="RuhulBeyans.html#3069">[318]</a><br/>
<b>Şeyh Mağribî </b>(k.s.) der ki:<br/>
<i>Şirk, hased, kibir, riyâ ve kin dikeni<br/>Olan toprakta tevhid gülü bitmez</i><br/>
Âyetteki işâret şöyledir: <i>“Andolsun Allah, Peygamberi … affetti.”</i> Allah, Hakk’ın<br/>
ilhamıyla dinin hakikatlerini alan ve onları kalp, nefis, cevârih ve âzâlardan oluşan<br/>ümmetine tebliğ eden peygamber konumundaki “ruh nebîsi”ni affetti. Yani Allah, ruh<br/>nebîsine, onunla birlikte rûhâniyet Mekke’sinden cesedâniyet Medine’sine hicret eden o<br/>ruh nebisinin sıfatlarının muhacirlerine ve cesed Medine’sinin sakinleri olan kalb, nefis<br/>ve nefsin sıfatlarından oluşan Ensar’a rahmet füyûzâtı akıtmıştır. Onlar, zorlukla<br/>yücelikler âlemine dönüş saatinde ruh nebisine uymuşlardır.<br/>
Nefsin, sıfatlarının ve hevâsının bir kısmının kalpleri kaymağa yüz tutmuş iken ulvî<br/>
âleme seyr onlara zor gelir. Çünkü süflî âlemde yetişmişlerdir. Onlar, tabiî olarak süflî<br/>âleme meylederler. Ama Yine de onları tabiatlarından daha yüksek mertebelere<br/>çıkarmak için rabbânî feyzi onlara dökmek suretiyle onları affetti. <i>“Çünkü O, onlara</i><br/>
