<a name=500></a><img src="RuhulBeyan-500_1.jpg"/><br/>
<i>et-Tatarhaniyye </i>adlı fıkıh kitabında şöyle bir hüküm vardır: “Birisi Allah Teâlâ’ya<br/>
hâlis bir niyetle namaza durup tekbîr alsa, sonra kalbine riyâ girse namazını tekbîrdeki<br/>hâlis niyetiyle edâ etmiş olur. O kişi insanlardan ayrı kalınca namaz kılmıyorsa, o zaman<br/>riyâ olur. Ya da cemaatle namaz kılarken namazına özen gösteriyor, yalnız kılarken özen<br/>göstermiyorsa o takdirde yalnız namazın sevâbını alır; ameli ihsan derecesine eremez.”<br/>
Hukemâdan biri şöyle demiştir: “Gösteriş (riyâ) ve insanlara duyurmak (süm’a) için<br/>
ibâdet eden kişi, para çantasına taş doldurup çarşıya çıkan biri gibidir. İnsanlar onu<br/>görünce: “Filân kişinin çantası amma da şişkin!” derler. Halbuki o çantadakilerin,<br/>insanların dedikodusundan başka ona bir faydası yoktur.<br/>
Hadiste de şöyle nakledilmiştir: <i>“Amellerinizi sadece Allah için yapınız. Çünkü</i><br/>
<i>Allah sadece kendisi için yapılan amelleri kabûl buyurur. Yaptığınız herhangi bir<br/>şeyde Allah’a âid hiçbir şey yokken “Şu Allah için, şu da akrabam için.” demeyiniz!<br/></i><a href="RuhulBeyans.html#500">[30]</a><br/>
<i>el-Meşârık</i>’daki hadîslerden birinde: <i>“Anasına ve babasına lânet okuyan kişiye</i><br/>
<i>Allah lânet etsin. Allah’dan başka birisi için kurban kesen kişiye de Allah lânet<br/>etsin.<a href="RuhulBeyans.html#500">”</i>[31]</a> buyurulmuştur.<br/>
<b>Nevevî</b>, hadîsin şerhinde “kurbandan” maksad, “Allah’dan başka bir şeyin ismi<br/>
anılarak kesilen kurbandır. Meselâ, bir put ya da Mûsâ vb. şeyler adına kesilenler.”<br/>demiştir.<br/>
<b>İbrâhîm el-Merâvidî</b> de: “Padişahların karşılanması esnasında onlara yakınlaşmak<br/>
için kesilen kurbanlar hakkında, Buhâralı âlimlerin, bunların Allah’dan başkası için<br/>kurban edildiğini düşünerek “haram” diye fetvâ verdiklerini.” söylemiştir.<br/>
<b>er-Râfiî </b>ise “Bunlar haram değildir. Çünkü onlar kurbanı onun gelişine sevindiklerini<br/>
belirtmek için keserler. Bu açıdan bunlar doğumuna sevinilen çocuk için kesilen “Akika<br/>Kurbanı”na benzer. Bu tür şeyler de haramlığı gerektirmez.” demiştir.<br/>
Müslümanların küfürden korunmak ve amellerinin boşa gitmesini önlemek için<br/>
yaptıkları diğer fiiller de böyle değerlendirilir. Çünkü tevhid inancına mensûp kişi<br/>niyetini Mevlâ’sının rızâsına yöneltmiştir. Gayesini Rabbinin rızâsını kazanmak olarak<br/>belirlemiştir. Kendisini Allah’a yaklaştıracak en kolay vâsıtalarla da ibâdet etmeyi gâye<br/>edinmiştir. Allah’ım bizi yanılma ve sürçmelerden koru!<br/>
<a href="RuhulBeyans.html#500">[30].</a> <i>Nesâî, </i>Cihâd, 24; <i>Müsned, </i>IV, 126.<br/><a href="RuhulBeyans.html#500">[31].</a> <i>Müslim, </i>Edâhî, 43, 45; <i>Nesâî, </i>Dahâyâ, 34; <i>Müsned, </i>1, 108, 118, 153.<br/>
