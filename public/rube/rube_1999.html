<a name=2000></a><img src="RuhulBeyan-2000_1.jpg"/><br/>
<i>“Size ben meleğim de demiyorum.” </i>Halbuki Cebrail (a.s.)’a: “İlerle.” dediğim, onun<br/>
da: “Bir parmak daha yaklaşırsam yanarım.” diye cevap verdiği vakit ben meleklerin<br/>makamından ötelere geçip gitmiştim.<br/>
Nitekim <b>Sa’dî</b> şöyle der:<br/>
<i>Bir gece binite bindi, felekleri geçti<br/>Temkîn ve makamda meleği geçti<br/>Yakınlık çölünde öyle bir yürüdü ki<br/>Sidreye varınca Cebrâil ondan geri kaldı</i><br/>
<i>“Ben, sadece bana vahyolunana uyarım.”</i> Yani, “<i>Benim Allah ile öyle bir vaktim</i><br/>
<i>vardır ki o vakitte bana ne Allah’a yakın (mukarrab) bir melek, ne de Allah<br/>tarafından gönderilen bir peygamber yanaşamaz.</i>”<a href="RuhulBeyans.html#2009">[107] </a>hadîsinde ifade edilen türden<br/>makam ve hallerimi size haber vermiyorum. Size ancak bana bildirmem vahyolunanları<br/>haber veriyorum. Benim basîretime açılıp da gördüğüm fakat Allah’ın sizin<br/>basîretlerinizi bağlayıp kör ettiği şeyleri nasıl haber verebilirim? Çünkü gören ile<br/>görmeyen bir olmaz.<br/>
Sonra şöyle buyurdu: <i>“Rablerinin huzuruna” </i>ilahi inayet cezbeleriyle<br/>
<i>“toplanacaklarından korkanları” </i>böyle olacağını bekleyenleri <i>“onunla”</i> bu<br/>hakikatlarla ve mânâlarla <i>“uyar”</i>, onlara haber ver de kesin olarak bilsinler <i>“ki;<br/>kendilerinin” </i>Allah’a vuslat husûsunda <i>“O’ndan başka ne” </i>velîlerden bir <i>“dostları,<br/>ne de” </i>peygamberlerden bir <i>“şefâatçileri vardır.”</i> Çünkü vuslat, ancak Hakk’ın<br/>cezbeleriyle mümkün olur. Böyle uyar,<i> “belki”</i> vuslat talebinde Allah’dan başka<br/>şeylerden Allah’a sığınarak<i> “sakınırlar.”</i><br/>
<b>Seriy es-Sekatî</b> (k.s.) der ki: Bir gün mezarlığa çıkmıştım. Orada Behlül’e rastladım.<br/>
Ona: “Burada ne yapıyorsun?” dedim. “Bana eziyet vermeyen, yanlarından ayrılınca<br/>gıybetimi yapmayan bir toplulukla oturuyorum.” dedi. “Aç mısın?” dedim. Bunun<br/>üzerine şu beyti okuyarak dönüp gitti:<br/>
<i>“Aç ol. Çünkü açlık takvâ ehlinin amelidir.<br/>Uzun süre aç kalan, bir gün gelip doyacaktır.”</i><br/>
Denilmiştir ki: Sâlihlerin halleri ve Allah’ın onlara başkalarından özel olarak verdiği<br/>
ziynet, bir hükümdar ile askerlerinin şu durumlarına benzer: Hükümdar askerlerine:<br/>“Yarın huzuruma çıkmak üzere süslenerek gelin. Kim en iyi giyinirse, onun benim<br/>yanımdaki mevkii daha yüksektir.” der.<br/>
Sonra hükümdar, askerlerinde bulunmayıp da kendi yanında bulunan kıymetli<br/>
elbiseleri gizlice memleketinden seçkin kimselere ve sevdiklerine gönderir. Onlar da<br/>
