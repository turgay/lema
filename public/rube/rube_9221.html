<a name=9222></a><img src="RuhulBeyan-9222_1.jpg"/><br/>
<img src="RuhulBeyan-9222_2.jpg"/><br/>
<b>2. Göklerin ve yerin mülkü O’nundur. O, diriltir, öldürür. O, her şeye gücü</b><br/>
<b>yetendir.</b><br/>
“<i>Göklerin ve yerin mülkü O’nundur.</i>” Yâni, göklerde ve yerde ve onların üzerinde ve<br/>
içindeki bütün varlıklarda, onları var etmekte ve yok etmekte, bildiğimiz ve<br/>bilmediğimiz diğer her çeşit işlerde ve bütün tasarruflarda, hükmünün geçerliliği ve<br/>hâkimiyet bütünüyle (küllî tasarruf) Allah’ındır.<br/>
Denilirse ki, Allah, mülkü ve hükümranlığı sonsuz olduğu halde, burada mülk ve<br/>
hükümranlığı sonu olan göklere ve yere nasıl izâfe etti? Fakir (<b>Bursevî</b>) derim ki,<br/>göklerin ve yerin bir zâhirî/görünen yönü vardır. İşte bu mülk âleminden hâl-i hazırda<br/>görünen bu yüzü şekiller ve cisimler kabilinden olduğu için sonludur. Bir de bunların<br/>bâtınî olarak gözle görünmeyen elle tutulmayan sırları ve gerçekleri vardır ki, işte sonu<br/>olmayan bunlardır. Çünkü bunlar melekût ve mânâlar âlemindendir. Bu sebeple<br/>mülkü/hükümranlığı Allah Teâlâ’ya izâfe etmek mutlak bir izâfedir. Hakîkatte sonu<br/>olmayan mülk ve melekût de buna dâhildir. Bilmez misin ki, Kur’ân’ın âyetleri<br/>görünürde sayılı ve sınırlı olduğu halde, hayret verici mânâları sâhili olmayan bir deniz<br/>gibi bitip tükenmiyor. Sırları, konuşması; vahyi olması yönünden de sonsuzdur.<br/>Buradaki mülkten, hükümranlıktan maksad hakîkî mülktür. Bu sûrede açıklanacağı üzere<br/>insanların hükümranlığı, mülkü mecâzîdir.<br/>
“<i>O, diriltir, öldürür.</i>” Âyet-i kerîmenin bu kısmı, hükümranlık hükümlerinin bir<br/>
kısmını açıklayan başlangıç cümlesidir. Yâni, ölüleri diriltir, sperm ve yumurtaya can<br/>verir, canlıları da öldürür. Öldürmek ve diriltmek, bir şeyi ölü ve bir şeyi diri<br/>kılmaktır. Bu kavramlar bazen hidâyet vermek ve saptırmak yerine istiâre olarak<br/>mecâzen kullanılır. “<i><b>Ölü iken dirilttiğimiz ve kendisine insanlar arasında<br/>yürüyebileceği bir ışık verdiğimiz kimse, karanlıklar içinde kalıp ondan hiç<br/>çıkamıyacak durumdaki kimse gibi olur mu! İşte kâfirlere yaptıkları böyle süslü<br/>gösterilir.</b></i>” (el-En’âm, 6/122) âyet-i kerîmesinde olduğu gibi. Allah Teâlâ, “el-Muhyî”<br/>isminin tecellîsiyle kalpleri diriltir, “el-Mümît” isminin tecellîsiyle de nefisleri<br/>öldürür. Veya kalplerin ölmesiyle nefisleri diriltir, nefislerin dirilmesiyle de kalpleri<br/>üstün gelme yoluyla öldürür.<br/>
<b>İbni Ata</b> demiştir ki; O, mülkün sâhibidir, hükümranlık tamamiyle O’na mahsûstur.<br/>
O’nun işi hükümranlık olduğu için dilediğini öldürür, hükümranlığındaki ihtimâmı<br/>sebebiyle de dilediğini diriltir.<br/>
“<i>O, her şeye gücü yetendir.</i>” Eşyâ içinde zikre konu olan şeylerin cümlesi, O’nun<br/>
irâde ve hikmetinin gerektirdiği şekilde öldürüp diriltmeğe de kadir olduğu şeylerdir.<br/>Âyet-i kerîmede geçen “kadîr” kelimesi mübâlağa ismi fâil olduğundan tam ve sonsuz<br/>kudret demektir.<br/>
