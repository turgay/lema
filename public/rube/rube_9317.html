<a name=9318></a><b>Hanife</b>’ye göre o kişinin keffâretini yenilemesi gerekir. Keffâret borcu üzerinden<br/>düşmez, bilakis onu yeniden kaza eder. Tıpkı vaktinde kılamadığı bir namazın düşmeyip<br/>onu kaza etmesi gerektiği gibi. Âyet-i kerimede geçen <i>tahrir</i> kelimesi “bir insanı<br/>hürriyete kavuşturmak”tır. Bu da kölenin zıddı demektir. <i>Rakabe</i> kelimesi ise, sâhipli<br/>bulunan köle demektir. Bu kölenin mümin veya kâfir, erkek veya kadın, küçük veya<br/>büyük, doğulu veya bâtılı olması fark etmez. Yâni herhangi bir köleyi âzâd etmesi<br/>yeterlidir. Ancak mümin köleyi hürriyetine kavuşturmak iyi, mümin ve sâlih olanını<br/>hürriyete kavuşturmak ise daha iyi ve faziletlidir. Zıhar yapan erkek, niyet ederek bu<br/>köleyi âzâd etmelidir. Hizmetine ihtiyacı olduğundan dolayı âzâd etmesi gereken bu<br/>köleyi âzâd ettikten sonra buna niyet etse veya hiç niyet etmeden onu âzâd etse keffâreti<br/>geçerli olamaz. Bir köle âzâd edecek miktarda para bulsa da bu paraya ihtiyacı varsa<br/>köle âzâd etmek zorunda değildir, onun yerine oruç tutabilir. <i>Kevaşi</i> adlı eserde de<br/>böyle kaydedilmiştir.<br/>
Zıhar yapan kişinin ümmülveledi; yâni çocuğunun anası olan câriyeyi, müdebberi;<br/>
yâni âzâd olması efendisinin ölümüne bağlı olan köleyi ve sözleşme bedelinden birazını<br/>ödemiş bulunan mükâtep köleyi âzâd etmesi keffâreti için yeterli değildir. Mükâteb<br/>köle, anlaşma gereği ödemek durumunda olduğu bedelin herhangi bir miktarını<br/>ödememiş ise onu âzâd etmesi keffâret için yeterli ve geçerlidir. Âzâd edilecek kölenin<br/>ciddi özürlerden sâlim olması gerekir. Âlimlerin müşterek görüşü de budur. <b>İmam<br/>Şafi’</b>ye (r.h.) göre, adam öldürme keffâretine kıyasla âzâd edilecek kölenin mümin<br/>olması şarttır. Nitekim Allah <i><b>“Yanlışlıkla bir mümini öldüren kimsenin, mümin bir<br/>köle âzâd etmesi ve ölenin âilesine teslim edilecek bir diyet vermesi gereklidir.”</b></i> (en-<br/>Nisâ, 4/92) buyurmuştur. Bize göre ise, mutlak âyeti mukayyed âyete benzetmek, iki<br/>olayın ve hükmün aynı olması hâlinde mümkündür. Burada ise böyle değildir. Olaylar<br/>farklıdır. Dolayısıyla mutlak olan zıhar âyeti, köleyi mümin olmakla kayıtlayan adam<br/>öldürme keffâretini bildiren âyete kıyaslanamaz. Âyet-i kerimenin metnindeki<br/><i>“fetahrîrü”</i> kelimesindeki <i>“fâ”</i> sebep bildirmekte olup, faydalarından bir tanesi de,<br/>zıhar yapmanın tekrar etmesi durumunda köle âzâd etmenin de tekrar tekrar vâcib<br/>olacağını göstermektir. Çünkü sebebin tekrarı müsebbebin de tekrar edilmesini<br/>gerektirir. Secde âyetinin ayrı iki yerde okunması gibi. Bu sebeple bir kimse karısına<br/>bir yerde veya değişik yerlerde iki veya üç kez zıhar yapacak olsa her zıhar için ayrı<br/>birer keffâret vermesi gerekir.<br/>
Bu âyet-i kerimede, kadının, zıhar yapan kocası keffâretini ödemeden kendisine<br/>
yaklaşmasına izin veremeyeceğine dâir bir delil vardır. Çünkü âyet-i kerime her ikisine<br/>birden yükümlülük getirmiş ve keffâretten önce birbirlerine dokunmalarını<br/>yasaklamıştır.<br/>
<b>Kuhestani</b> şöyle demiştir: Kadının, zıhar yapan kocasından keffâretini ödemesini<br/>
isteme hakkı vardır. Ödememesi hâlinde hâkim onu hapsederek sonra da döverek<br/>ödemeye zorlar. Aralarındaki nikâhın varlığı devam eder, haramlık ise keffâretin<br/>ödenmesiyle sona erer. Hatta zıhar yaptığı karısını boşadıktan ve iddeti bittikten sonra<br/>
