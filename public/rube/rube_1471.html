<a name=1472></a>bırakılmaları kendilerinden mi, yoksa Allah tarafından O’nun kazâ ve takdîri ile mi<br/>olduğu husûsunda mü’minler arasında olan ihtilâfı Allah Teâlâ şöyle beyân<br/>etmiştir: <i>“Size ne oluyor da münâfıklar hakkında iki gruba ayrıldınız.” </i>Yâni, iki<br/>gruba ayrıldınız da bir grubunuz, münâfıkların bu yüzüstü bırakılışlarının sebebinin<br/>onlar olduğunu söyledi, bir grubunuz da bunun Allah’tan, O’nun kazâ ve takdîri ile<br/>olduğunu söyledi. <i>“Halbuki Allah onları kendi ettikleri yüzünden baş aşağı etmiştir.”<br/></i>Yâni, Allah onları takdîriyle baş aşağı edip nifaklarında kazâsıyla da onları yardımsız<br/>ve yüzüstü bırakmıştır. Fakat bu kendi kesbleri ile kalplerinde nifak doğuracak şeyleri<br/>yapmaları ile olmuştur. Böylelikle helak olacak kimse apaçık bir delil üzere helak<br/>olsun. Bunun için şöyle bir misal verilebilir:<br/>
Kader, bir nakkaşın bir sûreti zihninde canlandırması gibidir. Kazâ ise öğrencisine bu<br/>
sûreti çizmesi, öğrencinin de üstâdının çizgisini esas alarak kendi kesb ve ihtiyâriyle<br/>resmi boyamasıdır. Öğrenci kendi ihtiyâriyle üstâdının çizgisinin dışına çıkmaz. Aynı<br/>şekilde kulun da kendi ihtiyâriyle Allah’ın kazâ ve kaderinin dışına çıkma imkânı<br/>yoktur. Fakat bu ikisi arasında gidip gelir. Bu misâli ve te’vîli te’kid eden âyetlerden<br/>biri şöyledir: <i><b>“Onlarla savaşınız ki Allah sizin elinizle onlara azâb etsin.”</b></i> (Tevbe,<br/>9/14) Diğer bir âyet de şöyledir: <i><b>“Sabret, senin sabrın ancak Allah iledir.”</b></i> (Nahl,<br/>16/127)<br/>
Bu durum, fiilin bazen en yakın, bazen de en uzak sebebe nisbet edilmesi gibidir. En<br/>
yakın sebebe nisbet edilmesine misal: “Kılıç falanın elini kesti sözüdür. En uzak sebebe<br/>nisbet edilmesinin misâli ise: “Emîr, falanın elini kesti.” sözüdür. Bunun benzeri: <i><b>“De<br/>ki, ölüm meleği canınızı alır.”</b></i> (Secde, 32/11) âyeti ile <i><b>“Ölecekleri zaman canları<br/>Allah alır.”</b></i> (Zümer, 39/42) âyetidir. <b>İbn Nübâte </b>şöyle demiştir:<br/>
<i>İlah emrini kaza ettiği vakit sen onun<br/>Bu kazası için ancak sebepsin.</i><br/>
Bu meselede bazıları kulun hiç bir ameli olmadığını iddiâ etmiş işi inada ve kulun<br/>
amel yapmasını inkara vardırmıştır. Bazıları da kulun ameli kendi başına müstakil<br/>olarak yaptığını iddiâ edip şirk koşmuştur. Kulun ihtiyârı, cebr ile kader arasındadır.<br/>Çünkü fiilinin başı ve sonu Allah’a âittir. Kul, zorunluluğun (ıztırâr) iki ucu arasında<br/>seçme hürriyetine (ihtiyar) sâhiptir. İyi anla! Bu kısım, <i>“et-Tev’vîlâtü’n-Necmiyye”</i>den<br/>alınmıştır.<br/>
Bil ki Cebriyye fırkası, kulun hiç bir fiil ve ihtiyârının olmadığını, onun hareketinin<br/>
cansız varlıkların hereketi gibi olduğunu öne sürmüştür. Kaderiyye fırkası ise; kulun<br/>fiilinin yaratıcısı olduğunu iddiâ eder, küfür ile masiyetlerin Allah’ın takdîri ile<br/>olduğunu kabûl etmezler. Ehl-i sünnet ve’l-cemâatin görüşü ise <i>“cebr-i mütavassıt”</i>tır.<br/>Cebr-i mütavassıt, kesbin kula, fiilin yaratılmasının ise Allah Teâlâ’ya ait olduğunu<br/>ispat etmektir.<br/>
Ehl-i mükâşefenin yaptığı gibi fiillerin Allah Teâlâ’dan olduğunun eserlerini<br/>
