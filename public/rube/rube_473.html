<a name=474></a><img src="flower_sep.jpg"/><br/>
<img src="RuhulBeyan-474_2.jpg"/><br/>
<img src="RuhulBeyan-474_3.jpg"/><br/>
Kâbe’nin on defa inşâ olunduğu söylenir. Meleklerin inşası Hz. Âdem’in<br/>
yaratılmasından önceydi. Sonra sırasıyla, Hz. Âdem, Hz. Âdem’in oğullarının, Hz.<br/>İbrâhîm’in, Amâlika’nın, Cürhüm’ün, Kusayy b. Kilâb’ın, Kureyş’in, Abdullah b.<br/>Zübeyr’in ve Haccâc b. Yûsuf’un inşâaları gelir. Yalnız Haccâc’ın inşası Kâbe’nin<br/>tamamının değil, bir duvarının inşâsıdır.<br/>
<b>Hâfız Süheylî </b>ise Kâbe’nin beş defa inşâ edildiğini, ilk inşasının da <b>Şît </b>(a.s.)<br/>
zamanında olduğunu söyler. Nebevî haberde vârid olduğu üzere âlemde on beş beyt<br/>vardır. Bunlardan yedi tanesi semânın arşa kadar olan bölgesinde, yedi tanesi de arza<br/>doğru olan bölgesindedir. Kâbe, bu beytlerin beşincisidir. Bunlardan, Arşa yakın olanı,<br/>Beyt-i Ma’mûr’dur. <a href="RuhulBeyans.html#484">[14]</a> Her beytin Kâbe’nin haremi gibi harem kısmı vardır. Bu<br/>beytlerden biri düşecek olsa, yedinci kat arza kadar olan her beyt birbiri üzerine düşer.<br/>Kâbe’yi imar edenler olduğu gibi, arz ve semâvat ehlinden zikrettiğimiz bu beytleri imar<br/>edenler vardır. Bunu Muhaddis <b>Kazerûnî</b>, <i>el-Menâsik </i>adlı eserinde zikretmiştir.<br/>
Yeryüzüne konulan ilk dağ, <i>“Ebû Kubeys”</i> dağıdır. Bu sebeble Mekke, <i>“Ümmü’l-</i><br/>
<i>Kurâ”</i> (şehirlerin anası) diye isimlendirilmiştir.<br/>
<b>Kâ’b </b>ise şöyle der: “Hz. İbrâhîm Kâbe’yi eski temelleri -meleklerin su üzerine inşâ<br/>
ettikleri temeller- üzerine bina ettiği gibi, Hz. Süleyman da Beyt-i Makdis’i eski<br/>temelleri üzerine bina etmiştir.”<br/>
<i>“Ey Rabbımız, bizden kabûl buyur.”</i> Hz. İbrâhîm ve İsmâîl böyle diyerek Beyt’in<br/>
temellerini yükseltiyorlardı. Rabbimiz duâmızı itâat ve sana yaklaşma kabilinden bütün<br/>amellerimizi özellikle de bu binânın inşâsını, bizden kabûl buyur.” diye duâ ediyorlardı.<br/>
<i>“Muhakkak ki sen,” </i>işitilebilecek her şeyi <i>“hakkıyla işiten”</i> ve bilinebilecek her<br/>
şeyi <i>“kemâliyle bilensin.”</i> Dolayısıyla duâlarımızı işitir, amellerimizdeki niyetlerimizi<br/>de bilirsin. Bu sözler, Hz. İbrâhîm ve İsmâîl’in emrolundukları şeyi yerine getirmede<br/>herhangi bir şekilde kusur işlemediklerine, daha öte var güçleriyle çalıştıklarına delâlet<br/>eder. Aksi takdirde, eksik iş yapan ve gevşek davranan bir kimse sorumlu olduğu<br/>makama karşı, tatlı dil ve yumuşak kalblilikle: <i>“Şüphesiz sen hakkıyla işiten ve<br/>bilensin”</i> demeye nasıl cesâret edebilir?<br/>
Âyet aynı zamanda şuna delâlet eder: Allah’a ibâdet ve tâatla emrolunan bir kimse,<br/>
ibâdetini emrolunduğu gibi yapmalı ve bu uğurda bütün gayretini sarfetmelidir. İbâdetini<br/>bitirince de yaptıklarını kabûl etmesi ve emeklerini boşa çıkarmaması için Allah’a<br/>tazarrû etmeli ve yalvarmalıdır. “Yapılan her ibâdet kabûl olur.” gibi ileri geri sözler de<br/>etmemelidir. Çünkü, şâyet böyle olsaydı Hz. İbrâhîm ve Hz. İsmâîl, yaptıklarını kabûl<br/>etmesi için Allah’a böyle duâ etmezlerdi. Kabul etmek de reddetmek de Allah Teâlâ’nın<br/>işidir. Hiçbir şeyi yapmak O’na vacib değildir.<br/>
