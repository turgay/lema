<a name=5028></a><img src="RuhulBeyan-5028_1.jpg"/><br/>
<img src="RuhulBeyan-5028_2.jpg"/><br/>
<img src="RuhulBeyan-5028_3.jpg"/><br/>
Onun için cevabında şöyle dedi: <i><b>“(Rabb’im), bu senin imtihanından başka bir şey<br/>değildir.”</b></i> (el-A‘râf, 6/155) Böylece hakikatın hakkını gözeterek imtihanı da saptırmayı<br/>da Allâh’a izâfe etti.<br/>
Hz. Mûsâ: Ey Hârun, <i>“Emrime âsî mi oldun?” dedi.”</i> Yani dinde sebat göstermen ve<br/>
onu koruman hususundaki emrime, şu insanların benim ve Allâh’ın emrine âsî oldukları<br/>gibi sen de âsî mi oldun? Çünkü Hz. Mûsâ’nın kardeşi Hârun’a hitaben <i><b>“benim yerime<br/>geç”</b></i> (el-A‘râf 7/142) demesi dinde salâbet ve onu korumayı emir idi. Çünkü hilâfet<br/>ancak, yerine geçilen selefin yaptıklarını sürdürmekle olur.<br/>
<b>94. <i>(Hârun:) </i></b><b>“Ey annemin oğlu, saçımı sakalımı yolma! Ben, senin:</b><br/>
<b>‘İsrailoğulları’nın arasına ayrılık düşürdün; sözümü tutmadın!’ demenden<br/>korktum.” dedi.</b><br/>
<i>“(Hârun:) Ey annemin oğlu,” </i>Kişiye doğuran kadına da, o kadını doğurana da daha<br/>
öncekilere de “anne” denilir. Ayrıca bir şeyin varlığı, terbiyesi, ıslahı ve başlangıcı için<br/>asıl olan şeye de “ana” denir.<br/>
Hârun (a.s.)’ın Mûsâ (a.s.)’ı anasına izâfeten anması, anne hakkına olan saygıyı<br/>
belirtmek ve onun kalbini yumuşatmak, aynı nesebden olduklarına işaret etmek içindir.<br/>Cumhur, onların ana-baba bir kardeş oldukları kanâatindedir.<br/>
Büyüklerden <br/>
biri <br/>
şöyle <br/>
demiştir: <br/>
“Hz. <br/>
Hârun’un <br/>
peygamberliği <br/>
rahmet<br/>
makamındandır. Nitekim âyette: <i><b>“Ona, rahmetimizden dolayı kardeşi Hârun’u da<br/>Peygamber olarak armağan ettik.”</b></i> (Meryem, 19/53) buyrulmuştur. Bu sebeple o, Hz.<br/>Mûsâ’ya annesinin adını anarak hitap etmiştir. Çünkü annenin rahmeti daha fazladır.<br/>Onun için ilk terbiye onların şefkatli eliyle başlar.<br/>
<i>et-Te’vîlâtü’n-Necmiyye</i>’de şöyle der: “Hz. Hârun, Mûsâ (a.s.)’ın o hazretten, şevkten<br/>
sarhoş (sekrân), zevk ile dopdolu; onda Hakk’a yakınlığın, seçilmenin ve Hak ile<br/>konuşmanın coşkusu olduğunu görünce onu ancak derin bir tevazu ve engin bir huşû<br/>kapladı. Bu duygular içinde Hz. Mûsâ’ya şöyle seslendi: “Ey anamın oğlu, <i>“saçımı<br/>sakalımı yolma!”</i><br/>
Ona annesinin adını anarak hitap etmesinde iki amacı vardır: Birincisi, Hz. Mûsâ’ya<br/>
sıla-i rahmi hatırlatarak öfkesini yatıştırmaktır. İkincisi, annesini zikrederek ona mîkatta<br/>Cenâb-ı Hakk’a kendisini görmeyi dilediğini arz ettiği vakitte meydana gelen hâlini<br/>hatırlatmaktır. <i><b>“Rabb’i dağa tecellî edince onu darmadağın etti ve Mûsâ da baygın<br/>düştü.”</b></i> (el-A’râf 7/143) İşte bu baygınlık hâlinde iken melekler Hz. Mûsâ’nın yanına<br/>geldiler ve saçını çekerek şöyle dediler: “Ey hayızlı kadının oğlu, toprakla Rabbü’l-<br/>erbâb’ın Rablerin Rabbi’nin ne münâsebeti vardır?”<br/>
