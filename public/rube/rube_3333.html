<a name=3334></a><img src="RuhulBeyan-3334_1.jpg"/><br/>
Fakir <b>(Bursevî)</b> ise şöyle derim: Zâhir olan şudur ki, büyük mükafattan maksad,<br/>
cennettir. Çünkü Allah Teâlâ’nın nimetlerinin en azı dünya metaı, en yücesi ise Allah<br/>rızasıdır. Nitekim <i><b>“Allah’ın rızası, hepsinden büyüktür</b></i><b>.<i>”</i></b> (et-Tevbe, 9/72)<br/>buyrulmuştur. Allah’ın nimetlerinin orta olanı cennet ve nimetleridir. Allah’ın rızası ‘en<br/>büyük’ olmakla vasfedildiğine göre cennetin de ‘büyük’ olarak nitelenmesi gerekir.<br/>
<b>Kâşifî </b>der ki: “Şeyhülislâm şöyle demiştir: “Cennette bir nimet vardır ki cennetin<br/>
bütün nimetleri onun yanında değersiz ve az kalır.” O bu sözüyle Hak ile buluşma “likâ”<br/>nurlarını müşâhedeyi kastediyor.”<br/>
<i>Bizim için senin likân yanında cennet hor ve hakirdir<br/>Senin cemalinin ışığı olmaksızın cennet değersizdir</i><br/>
Bu iki âyette iki işaret vardır:<br/>1- Bazı ilâhî makamların tadına varıp bazı rabbânî müşâhedelere şahid olup da<br/>
hatalarının kötülüğü ve edebe muğayir davranışları yüzünden ellerinden bu makam<br/>alınan kişilerin, Allah’ın rahmetinden ümid kesmemeleri ve İblis gibi nankörlük<br/>etmemeleri gerekir. Aksine perdelerin çekilip kapıda bırakılma durumuna mübtela<br/>olduklarında, kul oluşlarının gereği Adem (a.s.) gibi Rab’lerinin kendilerini seçmesi,<br/>tevbelerini kabul edip yoluna iletmesini dileyerek O’na dönmeleri gerekir. Çünkü<br/>kullarının (günahlara dalarak) nefislerine karşı aşırı gitmeleri, sonra da pişman olup<br/>tevbe ederek O’na döndüklerinde Rab’lerini çok bağışlayıcı ve merhametli bulmaları,<br/>Allah’ın kullarına rahmet ve nimetindendir.<br/>
2- Allah’ın affının serinliğini, tâatin tadını alanların ‘Ben artık mâsum ve tertemiz<br/>
oldum, gözümden perde kalktı.’ dememeleri, kendilerini beğenip kendilerine beğenme<br/>duyguları ile başkalarına ise küçük gören nazarlarla bakmamaları, kendilerini Allah’ın<br/>mekrinden emin olmamaları gerekir. Kişi, her iki durumda da, yani ümitsizlik ve<br/>nankörlük ile kendini beğenip Allah’ın mekrinden emin olma durumlarında kötülenmiş,<br/>yerilmiştir.<br/>
<b>Hâfız </b>der ki:<br/>
<i>Zâhid ameliyle gururlandı, yolu onu selamete iletmedi<br/>Rind tazarru ve niyaz yolundan Selam yurduna/cennete gitti</i><br/>
Yine o şöyle der:<br/>
<i>Ey zâhid, sakın gayret oyunundan emin olma<br/>Mecûsî tapınağı, ibâdethânenden çok uzakta değil.</i><br/>
Bu iki âyet, nefs-i emmâreye aşağılık sıfatlarını haykırmaktadır. Bu bakımdan nefsin<br/>
bu sıfatlarının mümkün olan mücâhedeler yardımıyla tedavi ve ıslah edilmesi<br/>
