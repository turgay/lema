<a name=4333></a><img src="RuhulBeyan-4333_1.jpg"/><br/>
<img src="RuhulBeyan-4333_2.jpg"/><br/>
<img src="RuhulBeyan-4333_3.jpg"/><br/>
sermayesini dünya pazarında zâyi etmişler, bir fayda elde edememişler ve müflisler gibi<br/>kıyamet gününde eli boş ve gönlü hasret ve nedametle dolu olurlar.<br/>
<b>Şeyh Sa‘dî</b> der ki:<br/>
<i>Kıyamet günü cennet pazarı kurulur<br/>Mertebeler iyi amellere göre verilir<br/>Oraya götürdüğün sermaye kadar mal alırsın<br/>Eğer müflis isen o zaman mahcub olursun<br/>O öyle kalabalık bir pazardır ki<br/>Eli boş olanın gönlü perişan olur<br/>O kimse ki güzel ameli çoktur<br/>Hakk’ın dergâhında derecesi yüksektir</i><br/>
<i>et-Te’vîlâtü’n-Necmiyye</i>’de der ki: Dünyada gaflet ehli olanlar âhirette hüsran<br/>
ehlidir. Burada bir işaret daha vardır: O da âzâların ibadetten gafleti, Rabbânî<br/>mevhibelerden kalblerin mahrûmiyetine sebep olur.”<br/>
Büyüklerden birisi der ki: Hicab, ancak nefsin kendisini bilmemesi ve ondan<br/>
gafletidir. Şâyet bu cehalet ve gaflet ortadan kalkacak olsa, semanın ortasındaki güneşi<br/>görüp müşahede ettiğin gibi durumu görüp müşahede edersin. <b>Vehb b. Münebbih </b>der<br/>ki: “Ademoğlu gaflet sahibi olarak yaratıldı. Eğer öyle olmasaydı âfiyet içinde<br/>yaşayamazdı.”<br/>
<i>Mesnevî</i>’de der ki:<br/>
<i>Ey can, bu âlemin direği gaflettir.<br/>Akıllılık, uyanıklık, bu dünya için âfettir.<br/>Akıllılık o âlemdendir,<br/>Galip gelirse bu âlem alçalır.<br/>Akıllılık güneştir, hırs ise buzdur.<br/>Akıllılık sudur, bu âlem kirdir.</i><br/>
Allah’ım! Bizi uyanık ve mütenebbih kullarından kıl, hevayı ilah edinenlerden kılma.<br/>
Mükâşefe ehli âriflerin makamlarıyla bizi şereflendir. Yakîn, tahkîk ve temkînin<br/>hakîkatine ulaştır. Yardımcımız ve muînimiz ancak sensin.<br/>
<b>110. Sonra şüphesiz Rabbin, eziyet edildikten sonra hicret edip, ardından da</b><br/>
