<a name=2106></a><i>Gözün aydın olsun, sen Mevlâ’nın katından bir hal üzeresin.</i><br/>
Sonra güzel cariyelerden biri şöyle bir şiir söyledi:<br/>
<i>Biz senin uyanık geçirdiğin geceleriniz<br/>Ki sen o gecelerde yanık sesinle Kur’an okurdun.</i><br/>
Büyüklerden birisi şöyle demiştir: Nefsin aybının açığa çıkartılması melekût âleminin<br/>
keşfolunmasından daha hayırlıdır. Çünkü maksat, nefis ve tabîatı ıslâh etmektir. Yeme,<br/>içme ve uyuma gibi hayvanî sıfatlar insan tabiatının gereğidir.<br/>
<i>et-Te’vîlâtü’n-necmiyye</i>’de şöyle denilmektedir: <i>“Biz her ümmete yaptıkları işi</i><br/>
<i>süslü gösterdik.”</i> Yani Allah katında makbul olanlara kabul ehlinin amellerini, O’nun<br/>katından reddedilenlere red ehlinin amellerini süslü gösterdik.<br/>
<i>“Sonunda dönüşleri Rab’lerinedir.” </i>Her iki grup da bu amellerle Rab’lerinin<br/>
huzuruna varacaklardır.<br/>
<i>“O, onlara yaptıklarını haber verecektir.”</i> Kabul ehli salih amellerle lütuf yoluna<br/>
girecekler, Allah da onlara yaptıkları fazîlet ve ihsanları haber verecektir. Red ehli ise<br/>muhâlif amelleriyle kahır ve helâk çöllerinde yol alacaklar, Allah onlara da ettikleri<br/>kötülüklere yoldan çıktıklarını ve hüsrana uğradıklarını verecektir. Nitekim <i>Mesnevî</i>’de<br/>şöyle denilmektedir:<br/>
<i>Sen inanmasan da herkes biliyor:<br/>“Ne ekersen birgün onu biçersin”</i><br/>
Salihlerden birinin şöyle dediği nakledilmiştir: Yanımda ibadetten bîtab düşmüş<br/>
ihtiyar bir kadın vardı. Ona nefsine merhamet etmesini söyledim. Dedi ki:<br/>
“Ey Şeyh! Nefsime merhamet etmemin beni Mevlâ’nın kapısından uzaklaştıracağını<br/>
bilmiyor musun? Kim dünya ile meşgul olarak onun kapısından ayrılırsa kendini sıkıntı<br/>ve belâlara atmış olur. Çalışıp yorulduğum amelimin kıymeti nedir ki kusurlu<br/>olduğumda ne olsun?” Sonra: “Başkaları tarafından geçilmenin üzüntüsünden ve ayrılık<br/>acısından vay başıma gelenlere!” dedi.<br/>
“Geçilme üzüntüsü” şudur: Ölüler dirilip kabirlerinden kalkınca iyiler nurdan<br/>
bineklere binip celâl ve izzet sarayına giderler. Muhabbet ehlinin menzillerine<br/>yükseltilirler ve önlerine mukarrabîne (Allah’a yakınlaştırılanlara) sunulan ikramlar<br/>serilir. Geride kalan ise mahzun kimseler arasında kalır. İşte o zaman üzüntü ve eseften<br/>kalbi parçalanır, pişmanlık ve hasretten erir gider.<br/>
Ayrılık acısı ise insanların birbirlerinden ayrıldığı ve koparıldığı gündedir. Şöyle ki<br/>
yüce Allah bütün mahlukatı büyük bir alanda toplar. Bir meleğe emreder de o şöyle<br/>nida eder: “Ey günahkarlar, ayrılın! Zîrâ takvâ ehli kazandılar.” Bu husus şu âyette ifade<br/>edilmektedir: <i><b>“Ey günahkarlar, bugün ayrılın.”</b></i> (Yâsîn, 36/59) O gün koca karısından,<br/>çocuk annesinden ve seven sevdiğinden ayrılır. Kimileri müjdelerle Naîm cennetlerine<br/>
