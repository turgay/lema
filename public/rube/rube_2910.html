<a name=2911></a>vermeleri, Hz. Peygamber (a.s.)’ın söylenen her şeyi dinleme ve onu doğrulama vasfına<br/>fazlasıyla sahip olduğunu ifade etmek içindir. Hatta onlara göre bu özelliği ile<br/>Peygamber Efendimiz (a.s.) sanki bizzat işiten kulak olmuştur.<br/>
Münâfıklar bu sözleriyle Peygamber Efendimiz (a.s.)’ın zekası olmadığını, uzağı<br/>
görmediğini ve meselelerin derinliğine vâkıf olamadığını, aksine saf kalpli, her<br/>duyduğuna hemen aldanan, kendisine haber getirenin sözünü evvela dinleyen ve ondan<br/>incinen, sonra bu husus inkar edildiği veya yemin edilip özür beyan edildiğinde -doğru<br/>olsun yalan olsun- onu da kabul eden bir kişi olduğunu söylemek istiyorlardı.<br/>Peygamber Efendimiz (a.s.), münâfıkların yaptıkları kötülükleri yüzlerine vurmadığı,<br/>hilim ve kereminden dolayı onların hareketlerini görmezlikten geldiği için bu sözü<br/>söylemişlerdir. Onlar Peygamber Efendimiz (a.s.)’ın bunu anlayışının kıtlığından ve<br/>zekâsının eksikliğinden dolayı yaptığını zannetmişlerdir.<br/>
<i>“De ki: O sizin için hayırlı bir kulaktır.”</i> Yani: Evet o bir kulaktır, lakin ne güzel bir<br/>
kulak! Özrü dinleyip onu kabul eden bir kimse kabul etmeyenden elbette daha hayırlıdır.<br/>Çünkü bu, ancak o kişinin kerem sahibi ve güzel ahlâklı bir kimse olduğunu gösterir.<br/>Allah Teâlâ, münâfıkların Peygamber (a.s.) hakkındaki “O bir kulaktır.” şeklindeki<br/>sözlerini kabul etmiştir. Ancak münâfıklar bu sözleriyle Peygamber Efendimiz (a.s.)’ı<br/>yermek istemişlerken Allah Teâlâ onların bu sözünü O’nun için övgü ve sena olacak bir<br/>mânâya hamletmiştir.<br/>
<i>“Allah’a inanır”</i> Bu ifade Peygamber Efendimiz (a.s.)’ın onlar için nasıl ‘hayırlı bir<br/>
kulak’ olduğunu açıklamaktadır. Yâni Hz. Peygamber (a.s.), Allah’ın zorunlu olarak var<br/>olduğunu gösteren delillere sâhip olduğu için Allah’ı ikrar eder. Allah katından gelen<br/>şeylerin tamamını dinler ve kabul eder. Bu bütün âlemlerin hayrına olduğu gibi<br/>muhatapların da hayrına olması âşikâr bir husustur.<br/>
<i>“müminlere inanır”</i> Yani Hz. Peygamber (a.s.), samîmî ve doğru olduklarını bildiği<br/>
için müminlerin sözlerini de kabul eder, verdikleri haberler konusunda onları doğrular.<br/>Şüphesiz hâlis müminlerin verdikleri haber gerçek olur. Böyle bir habere kulak verip<br/>onu kabul eden kimse de “hayırlı bir kulak” demektir.<br/>
<i>“Sizden inananlar” </i>yâni inanmadıkları halde zâhiren inanmış görünen münâfıklar<br/>
<i>“için de o bir rahmettir.”</i> Çünkü Hz. Peygamber (a.s.), onların ortaya koydukları bu<br/>îmanı kabul eder. Fakat bu kabûl, onların bu hareketlerini tasdik etmek mânâsına<br/>gelmez. Bilakis bu acıyıp merhamet ettiği içindir. Onların içlerinde gizledikleri şeyi<br/>ortaya dökmez, onları rezil ve rüsvay etmez.<br/>
<b>Kâşifî</b> bu âyetin tefsîrinde der ki: “O, sizin konuştuğunuzu bilmiyor değil. Sizin<br/>
doğrunuzu da yalanınızı da bilir. Ancak yaptıklarınızın üzerinden perdeyi kaldırmaz ve<br/>rahmetinden dolayı size rıfk ile muâmele eder.”<br/>
Öyleyse mümine düşen sırları ifşâ etmekten sakınmak ve Settâr ismiyle tahakkuk<br/>
konusunda Allah tarafından seçilmiş olan Rasûl’e (a.s.) uymaktır.<br/>
<i>“Allah’ın Peygamberi’ni” </i>söz veya hareketleriyle <i>“incitenlere acı bir azab vardır.”</i><br/>
yâni O’na ezâ vermeleri sebebiyle âhirette sıkıntı verici bir azab vardır. Çünkü<br/>
