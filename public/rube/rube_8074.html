<a name=8075></a><img src="flower_sep.jpg"/><br/>
<img src="RuhulBeyan-8075_2.jpg"/><br/>
<img src="RuhulBeyan-8075_3.jpg"/><br/>
Altın tasa gelince o iyilikler ve iyi hallerdir. Sahibi bu durumu ne kadar gizlese de o<br/>
hep ortaya çıkıverir.<br/>
Şâir der ki:<br/>
<i>Eğer hâlis miske sâhip değilsen konuşma,<br/>Eğer varsa zaten kokusuyla o kendini belli eder.</i><br/>
Çöplüğe gelince işte o dünyadır.<br/>Şâir ne güzel söyler:<br/>
<i>Tertemiz ruhun makamı yücelerdir,<br/>Fışkıyı yurt edinen ise ancak kurtçuk olur.</i><br/>
<b>38. Yine onlar, Rablerinin dâvetine icâbet ederler ve namazı kılarlar. Onların</b><br/>
<b>işleri, aralarında danışma iledir. Kendilerine verdiğimiz rızıktan da harcarlar.</b><br/>
<i>“Onlar, Rablerinin” </i>îman <i>“dâvetine icâbet ederler ve” </i>beş vakit <i>“namazı”</i><br/>
dosdoğru <i>“kılarlar.”</i><br/>
Bu âyet-i kerîme ensâr hakkında inmiştir. Allah Rasûlü (s.a.) onları îmâna dâvet etti.<br/>
Onlar da hiç tereddüd etmeden samîmî olarak gönülden bu dâvete icâbet ettiler.<br/>“İsticâbet” lafzının mutlak olarak zikredilmesinden de anlaşılan budur. Burada şu<br/>husûsa bir işâret vardır: Elçiye icâbet etmek, elçiyi gönderene icâbet etmek demektir.<br/>Bu ifâde, husûsî olan bir hükmün umûmî olana atfedilmesi kabilinden olup geriye<br/>atfedilen bu husûsî hükmün muhatablarının şereflendirilmeleri içindir. Bunun îzahı<br/>şöyledir: Zâten icâbet etme vasfı îman bünyesinde mevcut olan bir durumdur. Peki,<br/>öyleyse iki sıfat arasında bir farklılık olmadığı halde bu atfı yapmanın gereği başka ne<br/>olabilir ki?<br/>
Bu âyetin ensâr hakkında inmiş olması, âyetin Medenî âyetlerden olmasını<br/>
gerektirmez. Zîrâ Ensâr’ın birçoğu, hicretten önce Mekke’de Müslüman oldular. Âyette<br/>ayrıca <i><b>“Sen O’ndan O da senden râzı olarak Rabbine dön!”</b></i> (el-Fecr, 89/28)<br/>dâvetine icâbete de işâret vardır. Bu, nefse seyr ü sülük yaptırarak hâsıl olan özel bir<br/>icâbet durumudur.<br/>
Namazı dosdoğru kılmak da önceki vasıf gibi ensârın özelliklerindendir. Namazdan<br/>
kasdedilen beş vakit namazdır. Zîrâ onlar düzenli olarak bu vakitleri idrâk<br/>etmektedirler. Gerçi ekvator bölgesine yakın olan Mekke ve Medine Harem-i<br/>Şerifleri’nde, zaman zaman tecrübe ettiğimiz üzere gece gündüz vakit tesbitlerinde az<br/>bir farklılık varsa da bu durum beş vakit namaza halel getirmez.<br/>
