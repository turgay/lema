<a name=9709></a><i>Harîdatü’l-acâib</i>’te denir ki, bu söz yâni her yer tabakasında bir âdem olduğu haberi<br/>
felsefecilerin güneşler birden çoktur, kamer; yâni ay çoktur şeklindeki sözlerinden tuhaf<br/>değildir. Felsefecilere göre her bölgenin bir güneşi, ayı ve yıldızı vardır. Eski filozoflar<br/>derler ki yer komşuluk ve bitişik olma açısından yedi kattır. Bölgelerin birbirinden<br/>ayrılması mutâbaka ve mukâbese şeklinde değildir.<br/>
Müslümanlardan nazar ehli olan kimseler bu söze meylederler. Bunlar arasında yerin<br/>
merdivenin basamakları gibi alçaklık ve yükseklik açısından yedi olduğunu söyleyenler<br/>olmuştur.<br/>
Rivâyet olunur ki, Kelbî, İbn Sâlih’ten o da <b>İbn Abbas</b>’tan (r.a.) yeryüzünün<br/>
denizlerle birbirinden ayrılmış olarak yedi kıta olduğu rivâyet olunmuştur. Yâni denizler<br/>her yer tabakası arasında bir engel oluşturmakta ve bu engelin geçilmesi bir tabakadan<br/>diğerine ulaşılması ve dolayısıyla bir başka tabakadaki insanlara ilâhî dâvetin ulaşması<br/>mümkün değildir ve herkes semâda olur.<br/>
<b>Mâverdî </b>der ki: Buna göre yâni yeryüzünün yedi kat olması ve her tabakanın Yüce<br/>
Allah’ın yaratıklarından ayrı sâkinlerinin bulunması ve İslâm dâvetinin sadece yerin en<br/>üst tabakasında yaşayanlara mahsus olması, aralarında yaratıcıyı akleden bulunsa bile<br/>dâvetin sadece bu tabakaya mahsus olması gibi durumlar ortaya çıkar. Semayı; yâni<br/>göğü müşahede edip edemedikleri, oradan ışık alıp alamadıkları noktasında iki görüş<br/>vardır. Bu görüşlerden birincisine göre bunlar bulundukları yerin her köşesinden göğü<br/>müşahede edebilmekte, oradan ışık alabilmektedir. Bu görüş yeri düz ve yaygın olarak<br/>kabul edenlerin görüşüdür.<br/>
İkinciye göre bunlar göğü müşahede edemezler. Allah Teâlâ onlar için müşahede<br/>
edecekleri bir ışık yaratmıştır. Bu yaklaşım da yeri küre olarak kabul edenlerin<br/>görüşüdür.<br/>
<b>Sa’dî Müftî</b> der ki: Bu âyet-i kerîme bazen yedi bölge şeklinde tevil olunmuştur. Buna<br/>
göre İslâm dâveti her bölgeye şâmil olmuş olur. Bazen de esirlere nispetle unsur<br/>tabakaları şeklinde tevil olunmuştur. Bu da gökten canlıların sûretlerinin üzerine indiği<br/>arz yâni toprak anlamınadır. Bu da sırf ateş ve ateşten imtizaç etmiş olan tabakadır ve<br/>esir küresi denilen havadır ki içersinde şihab yâni parlak yıldız, kuyruklu yıldızlar ve<br/>başka gök cisimleri vardır. Sonra zemherir, nesim ve toprak tabakaları ile çamur<br/>tabakasını içine alan nesim ile yüklü su vardır. Çamur tabakası altıncı tabakadır, arz<br/>tabakası ise merkezdedir. Eğer biz bunu zikredilen yedi gayb mertebesi olarak<br/>yorumlayacak olursak bu yedi gayb mertebesi kuvvetler, nefis, akıl, sır, ruh, hafi,<br/>gaybu’l-guyûb yâni aynu cem’uzzât tabakalarıdır. Eğer böyle hamledecek olursak<br/>“arazûn” meşhur yedi âzâ; yâni organ olmuş olur.<br/>
<i>et-Te’vilatü’n-necmiyye</i>’de ifâde edilir ki: Bu tabakalardan maksad kalbin tabakaları<br/>
demek olup şunlardır: Göğüs, kalb, fuâd, rû’, şiğaf, muhce, ruh.<br/>
Arâzi’n-nufûs, nefislerin tabakaları da şunlardır: Nefs-i emmâre, nefs-i levvâme,<br/>
nefs-i-mülheme, nefs-i mutmainne, nefs-i ma’deniyye, nefs-i nebâtiyye ve nefs-i<br/>hayvâniyyedir.<br/>
