<a name=9260></a><i>beni bu esâretten ve bağdan kurtar.” </i>Allah Teâlâ onun duâsına icâbet etti ve kendisine<br/>kerâmetler bahşetti. Fudayl bundan sonra Kâbe’ye gitti ve yıllarca orada bulundu,<br/>evliyâullah zümresine dâhil oldu.<br/>
<i>Sekiz cennetten müstağnîdir, Senin köyünde dilenci olan<br/>İki cihandan azâdedir, Senin aşkına esîr olan<br/></i><b>İbn Mübârek</b> demiştir ki; “Bir gün bir bahçede bulunuyordum. O zamanlar gençtim<br/>
ve yanımda da arkadaşlarım vardı. Onlarla yiyip içiyorduk. Ben ud çalmağa<br/>düşkündüm. Gecenin bir bölümünde udu çalmak üzere elime aldım. Ud bana şöyle dedi:<br/>
<i><b>“Îman edenlerin Allah’ı anma ve O’ndan inen Kur’an sebebiyle kalplerinin</b></i><br/>
<i><b>ürpermesi zamanı gelmedi mi?”</b></i> Bunun üzerine onu yere vurup kırdım ve Allah’tan<br/>alıkoyan işleri terk ettim.<br/>
<b>Malik b. Dinâr</b>’dan nakledilir ki, ona tevbesinin sebebi sorulmuş, o da şöyle cevap<br/>
vermişti: Ben polis idim ve içkiye düşkündüm. Sonra çok güzel bir câriye aldım. Benim<br/>gözümde çok önemli bir yeri vardı. Bana bir de kız çocuğu doğurdu. Onu pek çok<br/>sevdim. Yürümeğe başladığında da kalbimdeki sevgisi gittikçe arttı, o bana alıştı, ben<br/>de ona. O zaman içki içmek için önüme koyduğumda, kızım yanıma gelir beni içkiye<br/>doğru çeker ve elbisemin üzerine dökerdi. İki yaşını doldurunca kızım öldü ve ben çok<br/>üzüldüm.<br/>
Bir Şâban ayının onbeşinci cuma gecesiydi. Şaraptan sarhoş uyumuş ve yatsı namazını<br/>
da kılmamıştım. O gece bütün kabir halkı çıkmış ve canlılar ben de dâhil haşredilmiş<br/>gördüm. Arkamdan gizli bir ses, bir hışıltı duydum, dönüp bakınca karşımda aniden<br/>alabildiğine çok büyük, siyah ve gök renkte bir ejderha ile karşı karşıyaydım. Ağzını<br/>açmış olanca hızıyla bana doğru yaklaşıyordu. Önünden kaçmağa çalıştım ve korkmuş<br/>olarak temiz elbiseli, güzel kokulu yaşlı bir kişinin yanına geldim. Selâm vererek aman<br/>beni kurtar, yardım et bana, dedim. İhtiyar selâmımı aldı ve “Ben güçsüzüm, bu ejderha<br/>çok büyük ve benden daha güçlüdür, ona gücüm yetmez. Ama sen kaç ve ileri git,<br/>umulur ki Allah Teâlâ seni ondan kurtaracak bir sebep yaratır.” dedi.<br/>
Döndüğüm yöne doğru kaçmağa devam ettim. Kıyâmet tepelerinden birine tırmandım,<br/>
orada cehennem tabakaları ile karşılaştım içindekilere baktım. Beni kovalayan<br/>ejderhanın korkusundan nerede ise onların aralarına dalacaktım. Bana birisi, sen<br/>onlardan değilsin dön, diye seslendi. Ben onun sözüne uyarak döndüm, ejderha da beni<br/>yakalamak için döndü. Tekrar yaşlı adamın yanına geldim ve ey ihtiyar beni bu<br/>ejderhadan kurtarmanı istedim, yapmadın, dedim. İhtiyar ağladı ve “benim buna gücüm<br/>yetmez, ama sen şu dağa tırman, orada müslümanların bir takım emânetleri var. Senin de<br/>bir emânetin varsa sana yardım edecektir,” dedi.<br/>
Dâire şeklindeki dağa baktım; açılmış bir sürü pencereleri ve her biri üzerlerine<br/>
asılmış perdeleri vardı. Kırmızı altından yakutlarla ayrılmış incilerle süslenmiş iki<br/>kapısı vardı, kapıların her birinde ipekten perde vardı. Dağa baktım ve ona doğru<br/>kaçmaya devam ettim. Yaklaştığımda meleklerden bazıları, perdeleri kaldırın ve<br/>kapıları açın ve karşılayın, ola ki bu kişinin aranızda bir emâneti olur da peşinden<br/>
