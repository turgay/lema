<a name=4435></a><img src="RuhulBeyan-4435_1.jpg"/><br/>
<img src="RuhulBeyan-4435_2.jpg"/><br/>
<img src="RuhulBeyan-4435_3.jpg"/><br/>
<img src="flower_sep.jpg"/><br/>
<b>YILLARIN SAYI VE HESABI</b><br/>
<i> </i><br/>
<b>12. Biz geceyi ve gündüzü, iki âyet yaptık. Gecenin âyetini sildik, gündüzün</b><br/>
<b>âyetini aydınlatıcı kıldık ki hem Rabbinizin lütfunu arayasınız ve hem de yılların<br/>sayı ve hesabını bilesiniz. Biz her şeyi açık açık anlattık.</b><br/>
“<i>Biz geceyi ve gündüzü iki âyet yaptık</i>” yâni Biz, gece gündüzün peş peşe gelmeleri,<br/>
uzama ve kısalma konusunda birbirlerinden farklı olmaları sebebiyle onları kâdir ve<br/>yaratıcı olan Allah’ın varlığına ve birliğine delâlet eden iki âyet kıldık. Çünkü her<br/>değişenin mutlaka bir değiştireni vardır. Âyette “gece” gündüzden önce zikredilmiştir.<br/>Çünkü ayların hilâli (ilk günleri) geceleyin ortaya çıkar.<br/>
Başka bir âyette “<i><b>Meryem’in oğlunu ve annesini bir âyet kıldık</b></i>.” (el-Mü’minûn,<br/>
23/50) buyrulduğu halde burada “<i>Biz geceyi ve gündüzü iki âyet yaptık</i>.” buyrularak<br/>onlara “iki âyet” denilmesi, Hz. Îsâ ve Meryem’in aksine gece ve gündüzün birbirine zıt<br/>olmaları sebebiyledir. Yine denilmiştir ki: Îsâ ve Meryem aynı zamanda idiler. Güneş<br/>ve ay ise farklı iki zaman için âyet olup, ikisini aynı anda parlak olarak görmek mümkün<br/>değildir.<br/>
“<i>Gecenin âyetini sildik</i>” Yâni Biz o âyeti sildik ki o gecedir. “el-Mahv (silmek)”<br/>
sâbit olan bir şeyi silmek, izâle etmek, ortadan kaldırmak demektir. Burada kasdedilen,<br/>onun ışığı sönmüş ve silinmiş olarak yaratılmasıdır. Bu Arapların: “Sivrisineği küçük,<br/>fili büyük yaratan Allah noksanlıklardan münezzehtir” sözüne benzer. Yâni gecenin<br/>ışığının silinmesi, gündüzün aydınlık kılınması mukabilindedir. İşte karîneden<br/>anlaşıldığı üzere onları böyle yaratmıştır.<br/>
“<i>Gündüzün âyetini” </i>yâni gündüz demek olan âyeti, eşyânın görüleceği şekilde<br/>
<i>“aydınlatıcı kıldık ki</i>” âyette gündüz, gündüz ehlinin hâliyle vasıflandırılmıştır.<br/>“Gecenin âyeti” ve “gündüzün âyeti” ifâdelerindeki izâfetin hakîkî izâfet olması da<br/>câizdir. Buna göre gece ve gündüzün âyetinden maksad, ay ve güneştir.<br/>
Rivâyet edilmiştir ki Allah Teâlâ ay ve güneşin nûrunu yetmiş parça olarak yarattı.<br/>
Sonra Cebrâil (a.s.) Allah’ın emri ile, üç defa kanadını sürdü ayın aydınlığının altmış<br/>dokuz parçasını sildi ve bunu güneşe verdi ki gece gündüzden ayrılsın. Çünkü ilk<br/>zamanda gece ve gündüz birbirinden ayrılmazdı. İşte aydaki siyahlık bu silmenin eseri<br/>olup güzel yüzdeki ben gibidir. Ahmedî devletin zamanı kamerî olunca O’nun yıldızlar<br/>üzerinde liderliği belirmiş oldu. O da bu siyahlıktır. Çünkü siyah renklerin efendisidir.<br/>
