<a name=6795></a>söylenmiştir.<br/>
<b>Abdullah b. Abbas</b> (r.a.) şöyle demiştir. <b>Ümmü Şüreyk</b>’in gönlüne İslâm sevgisi<br/>
düştü. O zaman Mekke’deydi. Müslüman oldu. Sonra gizlice Kureyş kadınlarının<br/>arasına girmeye, onları İslâm’a dâvet ve teşvik etmeye başladı. Nihâyet bu durum<br/>Mekkeliler tarafından duyuldu. Mekkeliler onu yakaladılar ve şöyle dediler: “Kavmin<br/>olmasa, biz sana yapacağımızı bilirdik, fakat seni kavmine göndereceğiz.” dediler.<br/>Bundan sonrasını Ümmü Şüreyk şöyle anlatıyor: “Beni çıplak bir deveye bindirdiler ve<br/>bağladılar. Sonra ne yiyecek ne içecek hiçbir şey vermeden üç günlük yoluculuk<br/>süresince beni böyle hep deve üzerinde tuttular. Yolda bir yerde konakladıkları zaman<br/>beni güneşin altında bekletiyor, kendileri gölgede oturuyorlardı. Yine bir konaklama<br/>yerine inip beni güneşin altında bıraktıklarında birden göğsümde çok soğuk bir şey<br/>olduğunu hissettim. Elimi uzattığımda bir kova su olduğunu anladım. O sudan biraz<br/>içtim. Sonra kova benden alınıp kaldırıldı. Sonra tekrar geldi. Ben yine alıp bir miktar<br/>daha içtim. Sonra kova kaldırıldı. Kova bir kaç kez böyle geldi gitti. Ben her defasında<br/>içtim ve kandım. Sonra serinlemek için kovada kalan suyu üzerime ve elbiseme döktüm.<br/>Onlar uyanınca üzerimde ve elbiselerimdeki ıslaklığı gördüler. “Yoksa sen kendini<br/>çözdün, bizim su kabımızı aldın ve ondan içtin mi?” dediler. Ben: “Hayır vallahi, ancak<br/>iş şöyle şöyle oldu” dedim. Onlar: “Eğer doğru söylüyorsan elbette senin dînin bizim<br/>dînimizden daha hayırlıdır” dediler. Su kaplarına bakınca onları aynen bıraktıkları gibi<br/>buldular. Bunun üzerine müslüman oldular.”<br/>
Ümmü Şüreyk Hz. Peygamber (s.a.)’in huzûruna vardı ve mehirsiz olarak kendisini<br/>
Hz. Peygamber (s.a.)’e hîbe etti. Rasûlullah (s.a.) onu kabul etti ve onunla gerdeğe<br/>girdi. Bu kıssadan anlaşılmaktadır ki Allâh’a güzelce îtimad etme konusunda kim sâdık<br/>olursa ve Allah’tan başka her şeyden ümidini keserse, fetihler gaybdan ona fetihler<br/>gelir.<br/>
<i>Her kim Allâh’a itimad edip güvenirse,<br/>Rabbinin gayb âleminden ona yüz gıdâ gelir.</i><br/>
<b>Urve b. Zübeyr</b> şöyle demiştir: “Kendisini Hz. Peygamber (s.a.)’e hîbe eden bu kadın<br/>
Süleymoğulları’ndan Havle bint Hakîm’dir. Bu kadın ilk muhâcirlerdendi. Rasûlullah<br/>(s.a.) onu geri bırakmış ve onunla Osman b. Maz‘ûn (r.a.) evlenmiştir.” <b>Hz. Âişe </b>(r.a.):<br/>Havle bint Hakîm kendisini Rasûlullah (s.a.)’e hîbe eden kadınlardandır” demiştir. Hz.<br/>Âişe’nin bu sözü kendilerini Hz. Peygamber (s.a.)’e hîbe eden kadınların birden fazla<br/>olduğuna delâlet etmektedir.<br/>
Hz. Peygamber (s.a.)’in evlilik teklif ettiği kadınların sayısı otuzdur. Onlardan bir<br/>
kısmıyla hiç nişanlanmamıştır. Bu nişanlanmadıklarından bazıları ile doğrudan evlenip<br/>gerdeğe girmiş, bazıları ile girmemiştir. Yine evlilik teklif ettiği kadınlardan bazıları ile<br/>nişanlanmıştır. Bu nişanlandıklarından da bazıları ile gerdeğe girmiş, bazıları ile<br/>girmemiştir.<br/>
