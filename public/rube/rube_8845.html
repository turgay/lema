<a name=8846></a><img src="flower_sep.jpg"/><br/>
<img src="RuhulBeyan-8846_2.jpg"/><br/>
verdim, seni destekledim” mânâsıyla yardım ifâde edildiği için âyetteki “eyd”den<br/>murad Allah’ın yardım ve desteğidir.<br/>
<i><b>“Ve biz bunu yapmaya elbette kadiriz.” </b></i>el-Mûsi’, takat anlamındaki vüs’ kökünden<br/>
gelmekte olup ittifakla “kadir, kudret sâhibi Allah” demektir.<br/>
<i>Tâcu’l-mesâdır’</i>da bu kelime “zengin olmak, tamamıyla yükseğe, kemâle erişmek”<br/>
şeklinde izah edilmektedir. “Allah seni zengin kılsın, ihtiyaçsız kılsın” mânâsı<br/>kasdedilir.<br/>
Allah’ın, göğün hâricinde de her şeye gücünün yettiğini ifâde etmek için ilâve olarak<br/>
getirilmiş bir tekit cümlesidir. Yine bu cümle ile “Allah’ın genişletme eylemini<br/>sürdürdüğü” veya “yerle gök arasını genişlettiği” yâhut da <i><b>“Gökte rızkınız da var”<br/></b></i>(Zâriyât 51/22) âyetinde buyrulduğu üzere “mahlûkatın rızkını artırdığı” anlamlarının<br/>kasdedilmiş olması da mümkündür. Ayrıca bu genişletme sebebiyle, evin geniş ve rızkın<br/>bol olmasının, Allah’ın el-Vâsi/genişleten ism-i şerifinin tecellîsinden kaynaklandığına<br/>işâret edilmektedir.<br/>
<b>48. Yeri de döşedik. <i>(Bak)</i></b><b> ne güzel döşeyiciyiz!<br/></b><i>“Yeri de döşedik.”</i> Biz onu türlü nimetlerle donattık. Biz, Kâbe’nin altından başlayıp<br/>
yaya yürüyüşüyle beş yüz yıllık bir mesafe olan yeri, canlıların, yataklarında ve<br/>döşeklerindeki rahat hareketleri gibi onun üzerinde dengeli bir biçimde durup<br/>dolaşabilmeleri için bir döşek ve yatak gibi yaydık. <i>“Ne güzel döşeyiciyiz!”</i> Yâni<br/>“Biz” ne güzel döşeyiciyiz!<br/>
Selef âlimleri yeryüzünün durumu ve şekli husûsunda ihtilâf etmişlerdir. Bazıları onun<br/>
yaygı gibi düz bir yüzeyden oluştuğunu ve doğu, batı, güney ve kuzey olmak üzere dört<br/>yöne sâhip bulunduğunu, bazıları onun bir sofra gibi olduğunu, diğer bazıları onun bir<br/>davul şeklinde olduğunu ifâde etmişlerdir.<br/>
Yine, yeryüzünün kubbe şeklinde yarım küre olup gökyüzünün onun etrafını kuşattığını<br/>
iddiâ edenlerin yanı sıra onun kâse gibi ortası çukur olduğunu söyleyenler de olmuştur.<br/>Cumhura göre ise yeryüzü top gibi yuvarlık olup, onun etrafı yumurtanın sarısının<br/>beyazıyla kuşatılması gibi semâ ile tam bir biçimde kuşatılmıştır. Yumurtanın küçük<br/>olan sarı kısmı yeryüzü, beyaz kısmı semâ ve dış tarafı (kabuğu) da ikinci bir semâ<br/>mesâbesindedir. Fakat şu var ki, Allah Teâlâ bu çevrelemeyi, yumurtanın beyazının<br/>sarısını çevrelemesi gibi yukarıya doğru uzanır bir biçimde değil de, bir topun etrafını<br/>dönen aynı seviyedeki paralel çizgiler gibi enlemesine yaratmıştır. Öyle ki bazı<br/>jeologlar bu hususta şöyle demişlerdir: Yerin yüzeyinde çok derin bir çukur kazılması<br/>mümkün olsa, o çukur bizi, yeryüzünün başka bir bölgesine götürür. Meselâ Endülüs<br/>toprağında bir delik açılmış olsa o deliğin ucu ta Çin’de çıkar.<br/>
