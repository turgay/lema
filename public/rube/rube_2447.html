<a name=2448></a>çıkamaz. Sana tevbe ettim. Hamd yalnızca Sanadır. Senin ortağın yoktur.”<br/>
<i>et-Teysîr</i> isimli eserde şöyle denilmiştir: Bu konuda meleklerin inmesinden ve Mûsâ<br/>
(a.s.)’ın bulunduğu talep sebebiyle azarlanmasından bahseden pek çok hadis vardır.<br/>Fakat bunlar bize sahih bir şekilde ulaşmamışlardır. Bunları kabul etmek de caiz<br/>değildir. Çünkü böyle şeyler peygamberlerin şânına uygun değildir.<br/>
Mükâşefe erbâbından bir muhakkık demiştir ki: Mûsâ (a.s.) kendi hüviyeti ile<br/>
(kendinden geçmeden, kendi varlığının şuurunda olarak) <i>“Rabb’im, bana kendini<br/>göster, sana bakayım.”</i> diyerek Allah Teâlâ’nın zâtını görmek istemiştir. Kullandığı<br/>mütekellim (birinci şahıs) ifâdesi, kendi hüviyetine işaret etmektedir. Allah Teâlâ da<br/>şöyle buyurarak onu reddetmiştir: Bana hitabda bulunduğun hüviyetin durdukça “<i>Beni<br/>asla göremezsin; fakat” </i>zâtın ve hüviyetin ile<i> “dağa bak, eğer o yerinde durursa</i>” yok<br/>olmazsa<i> “sen de” </i>hüviyetinle<i> “beni göreceksin.” Rabb’i dağa görününce” </i>yani<br/>nurundan onun üzerine bir parça atınca korkudan bedeni sendeledi<i> “onu darmadağın<br/>etti ve Mûsâ da baygın düştü.” </i>hüviyetinden fânî olup Hakk’ı Hakk’ın gözüyle gördü.<br/><i>“Ayılınca: “Sen yücesin,” </i>hüviyetim durduğu halde seni görmek istemekten şimdi<br/><i>“sana tevbe ettim...” dedi.</i>”<br/>
<i>et-Te’vîlâtü’n-Necmiyye</i>’de şöyle denilmiştir: <i>“Mûsâ, tayin ettiğimiz vakitte bizimle</i><br/>
<i>buluşmaya gelip de Rabb’i onunla konuşunca:”</i> yani, Mûsâ (a.s.), Rabbine yakınlık<br/>yaygısının üzerine oturunca Cenab-ı Hakk’ın sıfatlarının saf ve berrak tecellî şarabıyla<br/>dolu kâseler birbiri arkasından ona gelmeye, etrafında Rabb’i ile karşılıklı konuşma<br/>kadehleri dönmeye ve konuşulan sözlerin lezzetlerini içinde duymaya başladı. Vâridât<br/>şarabı ile sarhoş olup karşılıklı konuşma esnasında duyduğu iltifatlar karşısında kendini<br/>kaybetti. Bulunduğu yerde kendisini emniyette hissedip şevk sultanı ve zevkde muhabbet<br/>tezahürleri gönlünü kaplayınca dili açıldı ve <i>“Rabb’im, bana kendini göster sana<br/>bakayım.” dedi.”</i> Bunun üzerine kendisine denildi ki: “Heyhat! Sen ikilik uzaklığında<br/>kaybolmuşsun, benlik dağının hicablarıyla perdelenmişsin. Eğer “<i>sen”</i> senliğinle bana<br/>bakarsan <i>“beni asla göremezsin.”</i> Çünkü beni ancak benim kendisinin gören gözü olup<br/>da, benimle bakan görebilir. “<i>Fakat”</i> benlik <i>“dağına bak,”</i> tecellî ettiğim zaman <i>“eğer<br/>yerinde durursa sen de”</i> benlik gözüyle <i>“beni göreceksin.”</i> <i>Rabb’i dağa”</i> benlik<br/>dağına <i>“görününce onu darmadağın etti.”</i> sanki hiç yokmuş gibi kıldı <i>“ve Mûsâ da”<br/></i>benliğinden geçmiş olarak <i>“baygın düştü.”</i> Açıklanacak şeyler açıklanıp, olan olduktan<br/>sonra “<i><b>yer Rabb’inin nuruyla parladı.</b></i>” (ez-Zümer, 39/69) “<i><b>Hak geldi, bâtıl gitti;<br/>zaten bâtıl yok olmaya mahkûmdur.</b></i>” (el-İsrâ, 17/81)<br/>
Bir şiirde şöyle denilmiştir:<br/>
<i>“Olan her şey, açıklayamayacağım bir sır oldu.<br/>Onun hayır olduğunu san, ondan haber sorma.”</i><br/>
Eğer ruh Mûsâsı ile Rabb’in tecellîsi arasında nefsin benlik dağı olmasaydı o anda<br/>
Mûsâ’nın aklı gider asla yaşayamazdı. Aynı şekilde tecellî ile fenâ bulduğunda kalb<br/>
