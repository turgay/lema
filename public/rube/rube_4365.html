<a name=4366></a><img src="flower_sep.jpg"/><br/>
<img src="RuhulBeyan-4366_2.jpg"/><br/>
<img src="RuhulBeyan-4366_3.jpg"/><br/>
durumlarından biridir. Bu yüzden o kimsenin karşılık vermesi şer’an caizdir. Allah<br/>Teâlâ buyuruyor ki: “<i><b>Kim zulme uğradıktan sonra hakkını alırsa, artık onlara<br/>yapılacak bir şey yoktur.</b></i>” (eş-Şûrâ, 42/41) Affetmek daha fazîletlidir. Allah Teâlâ<br/>buyuruyor ki: “<i><b>Kim affeder, bağışlarsa onun mükafatı Allah’a aittir</b></i>.” (eş-Şûrâ,<br/>42/40) Eğer bu, haddi gerektiren bir kelime olursa, misliyle mukabelede bulunduğu<br/>takdirde aynı had kendisine de vurulacağından dolayı cevap vermesi uygun değildir.<br/>
<b>İmam Timurtâşî</b>, <i>Tenvîru’l-ebsâr</i>’da der ki: “Haksız yere başkasına vuran ve vurulan<br/>
kimsenin de ona vurması durumunda her ikisine de tâzir cezası gerekir. Cezaya ilk önce<br/>vurandan başlanır.”<br/>
Daha sonra Allah Teâlâ, Hz. Peygamber (s.a.)’e aşağıdaki âyette sabrı açıkça<br/>
emrediyor. Çünkü O, Allah’ın emrini en iyi bildiği ve O’na güveni tam olduğu için<br/>işlerin azimetleri ile amel etme konusunda insanların en üstünü idi.<br/>
<b>127. Sabret! Senin sabrın da ancak Allah’ın yardımı iledir. Onlardan dolayı</b><br/>
<b>kederlenme; kurmakta oldukları tuzaktan kaygı duyma!</b><br/>
Onlardan gelen eziyet ve acılara, Hak’tan yüz çevirmelerine <i>“sabret!” </i>Rasûlullah<br/>
(s.a.)’in sabrı, ümmetin bu konuda ona tâbi olmasını beraberinde getirir. Nitekim bir<br/>kimse, <b>İbn Abbas</b>’a tâziye esnasında der ki: “Sen sabret de, biz de seninle beraber<br/>sabredelim. Zira halkın sabrı ancak önderlerinin sabrıyla mümkündür.”<br/>
<i>“Senin sabrın da ancak Allah’ın yardımı iledir.” </i>Allah’ın seni sabra muvaffak<br/>
kılması ve sabretmene yardım etmesi ile mümkündür. Çünkü sabır, Allah’ın<br/>sıfatlarındandır. Buna ancak Allah’ın bu sıfatı ile vasıflanan üstün ahlak sahibi kimseler<br/>güç getirebilir.<br/>
<b>Câfer-i Sâdık </b>(r.a.) der ki: “Allah Teâlâ peygamberlere sabrı emretmiştir. En fazla<br/>
payı da Rasûlullah (s.a.)’e vermiştir. Öyle ki, O’nun sabrını O’na değil bizzat kendine<br/>nisbet etmiş ve şöyle buyurmuştur: <i>“Senin sabrın da ancak Allah’ın yardımı iledir.”</i><br/>
<i>“Onlardan dolayı kederlenme” </i>Kafirlerin sana iman etmelerinden ve tabi<br/>
olmalarından ümitsizliğe düşerek onlar yüzünden mahzun olma. Bu âyet, <b>“<i>Kafirler<br/>topluluğuna üzülme</i></b><b>.” </b>(el-Mâide, 5/68) âyetine benzer<br/>
<i>“kurmakta oldukları tuzaktan” </i>gelecekte sana yapacakları hilelerden<b> </b><i>“kaygı</i><br/>
<i>duyma!” </i>Onların hilelerinden dolayı bir sıkıntı içinde olma. Bu ifade, yanlış anlamaya<br/>neden olan karışık ifadelerden emin olunduğu durumlarda, maklub/secili sözlerdendir.<br/>Çünkü sıkıntı insanın içinde olan bir vasıftır, insan onun içinde olmaz. Bu ifadede diğer<br/>bir incelik daha vardır. O da şudur: Sıkıntı, büyüdükçe ve kuvvet buldukça her tarafı<br/>
