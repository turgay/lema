<a name=5900></a><img src="RuhulBeyan-5900_1.jpg"/><br/>
<img src="RuhulBeyan-5900_2.jpg"/><br/>
<img src="RuhulBeyan-5900_3.jpg"/><br/>
<img src="RuhulBeyan-5900_4.jpg"/><br/>
<i>değiliz.”</i><br/>
<b>139. Böylece onu yalancılıkla suçladılar; biz de kendilerini helâk ettik. Doğrusu</b><br/>
<b>bunda büyük bir ibret vardır; ama çokları iman etmezler.</b><br/>
<i>“Böylece onu”</i> yâni Hûd (a.s.)’ı <i>“yalancılıkla suçladılar;”</i> ve bunda ısrar ettiler.<br/>
<i>“biz de kendilerini”</i> yalanlamaları sebebiyle dondurucu/uğultulu bir rüzgarla <i>“helâk<br/>ettik.”</i><br/>
Kısaca Hûd (a.s.) kavmini inzâr etti/uyardı, onlara vaaz ve nasîhat etti. Onlar ise öğüt<br/>
almadılar ve helak edildiler.<br/>
<i>“Doğrusu bunda”</i> Âd kavminin helâkinde <i>“büyük bir ibret vardır;”</i> yalanlayanların<br/>
sonunun cezalandırma olduğuna delâlet eden bir alâmet vardır <i>“ama çokları iman<br/>etmezler”</i> yâni Âd kavminin çoğu iman etmemiştir. O kabileden çok azı Hûd (a.s.) ile<br/>beraberdi..<br/>
<b>140. Şüphesiz Rabbin, işte O, mutlak galip ve engin merhamet sahibidir.<br/></b><i>“Şüphesiz Rabbin, işte O, mutlak galip”</i> azîz, üstün; zâlim ve zorbaların yaptıklarını<br/>
yapan ve öğüt kabul etmeyenlerden intikam alandır. <i>“ve engin merhamet sahibidir.”<br/></i>Allah Teâlâ şefkat ve merhametlidir. Onları helâk edici cezadan kurtarır.<br/>
Bu âyet, Hûd kavminin yolundan gitmesinler diye bu ümmet için bir korkutmadır.<br/>
Denilmiştir ki: “İnsana verilen en hayırlı şey, kendisini frenleyen bir akıldır. O yoksa<br/>kendisini tutup alıkoyan bir hayâdır. O da yoksa kendisini kontrol altında tutacak bir<br/>korkudur. O da yoksa kendisini örtüp gizleyecek bir maldır. O da yoksa kendisini<br/>yakacak bir yıldırımdır ki böylece o kimseden insanlar ve beldeler rahata kavuşmuş<br/>olsun.<br/>
İnsanlardan Allah’ın kabulü ve bunun tesiri yok olunca, yalanlayan geçmiş ümmetlere<br/>
tûfan, kasırga ve ateş gönderdiği gibi Allah, onların üzerine kendilerini yok edecek bir<br/>azab gönderir. Tıpkı her tarafını diken kaplayan bir arazi gibi. Tekrar beyaz/temiz hale<br/>gelene kadar mutlaka onun ateşe verilerek kökünün kazınması ve yakılması gerekir.<br/>
Şu halde akıllı kimseye düşen ibret almak, Allah Teâlâ’nın cezalandırmasından<br/>
korkmak, âdetleri ve şehvetleri terk etmek, muhâlif davranışlarda ve yasaklarda ısrar<br/>etmemektir.<br/>
<i>Yoksa uğursuzluk âdeti, şeytan askerlerinden midir?</i><br/>
