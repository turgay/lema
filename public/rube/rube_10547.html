<a name=10548></a><img src="RuhulBeyan-10548_1.jpg"/><br/>
<img src="RuhulBeyan-10548_2.jpg"/><br/>
ve kendi mekanına sığınan böcek, haşere ve irili-ufaklı hayvanlar ile canavarlardan<br/>ibarettir. Çünkü gece bastırdığında her şey kendi barınağına yönelir. Bütün bunlar<br/>gündüzün etrafa yayılmışken karanlık bastırdığında kendi yuvasına ve kovuğuna çekilir.<br/>
Bazı âlimlerin ifâdesine göre gecenin topladığı deyiminden maksad geceleri kalkıp<br/>
teheccüd namazı kılan kullardır. Zira Allah Teâlâ seher vakitlerinde kalkıp istiğfar eden<br/>kullarını övmektedir. Dolayısıyla bu kulların üzerine yemin edilmesi câiz olur.<br/>
<b>Kâşânî</b> âyeti şöyle tefsir ediyor: “Geceye ve içinde topladıklarına yemin ederim”<br/>
Yani beden zulmetinin gecesine ve onun toplamış olduğu kuvvet, alet ve isti’dada yemin<br/>ederim. Bu isti’dad ile ilim, fazilet ve makamlarda yükselmeyi, mevhibe ve kemâlâtı<br/>kazanmak mümkün olur.<br/>
<i>et-Te’vilâtü’n-Necmiyye’</i>de bu âyetten şu işâretler çıkarılıyor: Burada Allah Teâlâ<br/>
yeminle nefs-i emmare karanlığı ve gizlenmiş nefs-i mutmainne gecesine işâret ediyor.<br/>Bu nefis umulan makama ulaştıktan sonra kendini gizliyor ve nefs-i emmare hükmüne<br/>geri dönmekten mutmain hale geliyor ve artık kendisi için Muhammedî zürriyyetten<br/>kâmil olan kimselerin vasıflarında temkin noktasında çeşitli nasipler elde ediyor. Bu<br/>nedenle o nefse: <i><b>“Ey huzura kavuşmuş nefis! Sen ondan hoşnut o da senden hoşnut<br/>olarak Rabbine dön.”</b></i> (Fecr 89/27-28) buyruluyor. “Dönmek”ten maksad bizzat<br/>dönmenin kendisi değildir. Tam tersine küllî maksad kendisine dönülecek olan Allah’a<br/>vuslattır. Aynı âyetteki “topladığına” ifâdesiyle kasdedilen ise onun biraraya getirdiği<br/>rûhânî kuvvetlerdir. Bu kuvvetler nefs-i emmarenin tasarruf elinden elde edilmiştir.<br/>
<b>18. Dolunay olmuş aya yemin ederim ki,<br/></b>Âyetteki “itteseka” ifâdesi “ictemea”; yâni toplanmış, ondördüncü gece bedir hâline<br/>
gelmiş ay demektir.<br/>
<i>Fethu’r-Rahman</i>’da ise şöyle bir tefsir yapılıyor: Bıyz gecelerinde dolgun hale gelen<br/>
aya yemin ederim. Az önce işâret ettiğimiz gibi “itteseka” biraraya geldi, toplandı<br/>demektir. Bu kelimeyi bir örnek ile açıklamak gerekirse “filancanın işleri salah ve iyilik<br/>üzere toplanmıştır” derler. <i>Kamus</i>’ta ifâde edildiğine göre bu kökün anlamı “toplamak,<br/>taşımak” demektir.<br/>
Allah burada şafak, gece, dolunay üzerine yemin ediyor. Çünkü bütün bu zikredilen<br/>
nesneler bir halden bir başka hale geçişi ifâde ediyor. Dolayısıyla bunlar, üzerlerine<br/>yemin edilerek vurgulanılmak istenilen gerçeğe uygun düşen nesnelerdir. Yani Allah<br/>Teâlâ uzayda meydana gelen değişikliklerin ve orada bulunan unsurların üzerine yemin<br/>ederek yaratıkların ahvalinin bir düzeyde durmadığını, halden hale geçtiklerini<br/>vurgulamış, pekiştirmiş oluyor. Şimdi üzerine yemin edilen unsurlara bir bakalım: Şafak<br/>hâli kendisinden önceki hale; yâni gün ışığına benzemediği gibi kendisinden sonraki<br/>
