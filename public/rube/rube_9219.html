<a name=9220></a>hatırlatılmaktadır.<br/>
Özetle söylemek gerekirse, mâzî ve muzârî fiil kalıplarını, gösterdikleri özel zaman<br/>
kalıbından ayırmak mümkün olmasa da, Allah bu zaman kalıplarından herhangi birini<br/>diğerine tercih etmeden tesbîhin bütün zamanlarda devam ettiğini bildirmektedir. Öyle<br/>olunca var edilen her şey, yokluktan varlık âlemine çıkarıldığından beri bütün<br/>vakitlerde tesbihte bulunmaktadır. Tesbîhi vakitlere göre sınırlandırmadan, aksine<br/>geçmişte dâimâ tesbih ettiği gibi, gelecekte de dâimâ tesbîhe devam edecektir.<br/>
Hadîs-i şerîfte, “<i>Sözlerin en üstünü dört tanedir; sübhanallah ve’l-hamdülillah ve</i><br/>
<i>lâ ilâhe illallah ve Allahü ekber. Bunlardan hangisi ile başlarsan sana zarar<br/>dokunmaz.</i>” buyrulmuştur<a href="RuhulBeyans.html#9234">[239].</a><br/>
<b>Hz.Ali</b>’ye “sübhânallah” tesbîhi hakkında soru sorulmuş, o da şu cevabı vermiştir:<br/>
“<i>O, Allah’ın kendisi için râzı olduğu bir kelimedir, onunla pek çok yerde kendi zâtını<br/>tesbih etmiştir.</i>” “<i><b>...ve sabah akşam Allah’ı tesbih edesiniz</b></i>” (el-Fetih, 48/9) âyet-i<br/>kerîmesinde ifâde buyrulduğu gibi. Lafza-i celâlin başındaki lâm ya mânâyı pekiştirmek<br/>için gelmiş ziyade lamıdır veya sebep içindir. Fiil de lazım durumuna indirilmiştir. Yâni<br/>tesbîhi yalnız ve yalnız Allah için yapmış, O’nun için icrâ ve ihdâs etmiştir. Yerde ve<br/>göklerdekilerden maksad, canlı ve cansız bütün yaratılmışlardır. Akıllı varlıklar için<br/>kullanılan “men” edatı yerine “mâ” harfinin kullanılması tağlib kaidesi gereğincedir.<br/>Âlimlerin çoğunluğu “mevsûl olan “mâ” akıllı ve akılsız varlıklara da şamildir”<br/>demişlerdir. Diğer bazı âlimlere göre ise bütün varlıkların teşbîhinden murâd ibâdet<br/>maksadiyle ve dille yapılan bütün tesbihlerdir. Bazı büyük zatların söylediği gibi,<i> Allah<br/>Teâlâ, insanların ve cinlerin basîretlerini cansız varlıkların hayatını idrak etmekten<br/>mahrum bırakmıştır. Ancak, Allah’ın diledikleri müstesnâdır. Oysa her şey O’na hamd<br/>ederek tesbihte bulunması için yaratılmıştır. Bu varlıklardan bizim faydalanmamız ise<br/></i>Allah’ı tesbih etmeleri sebebiyle değil, <i>bize tâbî kılınmaları hükmüyle</i>dir.<br/>
<b>Hasan Basri</b>:<i> Şâyet evlerde sizinle bulunan şeylerin tesbihi size gizli olmasaydı</i><br/>
<i>orada duramazdınız, </i>demiştir. Yine büyüklerden birisi şöyle demiştir: Diriden ancak<br/>diri çıkar. Alemde diri olmayan bir şey bulunsaydı, ilâhî hakîkate dayanmamış olurdu,<br/>bu da muhaldir; imkânsızdır. Öyleyse cemâdat/cansız varlıklar, görmesi sınırlı olana<br/>göre ölüdür, aslında ölü değil, diridir. Çünkü ölümün hakîkati, müdebbir olan dirinin,<br/>müdebber olan cesedden ayrılmasıdır. Müdebbir ve müdebberin her ikisi de diridir.<br/>Ayrılmak ise varlığa âid değil, yokluğa ‘ademî bir nisbettir. Bu iş bir vilâyetten<br/>azledilip, bir yerden diğerine intikaldir. Bir şey duymak, his etmek diri ve hayatta<br/>olmanın şartlarından değildir. Çünkü his ve duyu organları akılla ilgili olup varlıkları<br/>diriye ilâve olan durumlardır. Bunların ikisi de ilmin şartlarındandır. Bazen<br/>hissedilmeyebilir. Çok yeme hastalığına tutulan kimseyi düşün; bu kişi yediğini ve<br/>doyduğunu hissetmez. Hisleri uyuşturulan kişi de diri olup ölü olmadığı halde uzvunun<br/>kesildiğini duymaz.<br/>
Âlimlerin bir kısmı demiştir ki: Bu âlemde bulunan her şey Allah’ın kendisini bilgi<br/>
sâhibi kıldığı hamd şekliyle Allah’a hamd ile tesbih eder. Bu hamd etme olayı<br/>
