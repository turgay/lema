<a name=1446></a><b>İmam es-Suyûtî</b> (ö. 911 - 1506) <i>“el-İtkân”</i>ında der ki: “Bâzı âlimler dar<br/>
görüşlülüklerinden dolayı bunun câiz olduğunu söylemişlerdir. “Bu kelam, şu kelamdan<br/>daha beliğdir” sözünün, “Bu kelâmın kendi yerinde bir güzelliği belâğati ve letâfeti<br/>vardır. Diğer kelâmın da kendi yerinde güzelliği ve letâfeti vardır. Bu kelamın kendi<br/>yerindeki güzelliği, diğer kelamın kendi yerindeki güzelliğinden daha beliğ ve tamdır.”<br/>mânâsına geldiğinin bilinmesi icâbeder. Öyleyse İhlas sûresinin Tebbet sûresinden daha<br/>beliğ olduğunun söylenmesi doğru olmaz. Aksine şöyle denilmesi gerekir: <i><b>“Ebû<br/>Leheb’in elleri kurusun.”</b> </i>(Tebbet, 111/1) âyeti Ebû Leheb’in husrâna uğraması için<br/>bir bedduâdır. Bundan daha güzel bir hüsran bedduası bulunabilir mi? Yine <b>“De ki:<br/>Allah birdir.” </b>(İhlas, 112/1) âyeti hakkında şöyle demek gerekir: Allah Teâlâ’nın<br/>birliğini daha beliğ bir şekilde gösterecek başka bir ibâre yoktur. Şu halde âlim biri, bir<br/>bedduâ olması bakımından <i>“Ebû Leheb’in elleri kurusun”</i> âyetine, tevhidle ilgili<br/>olması bakımından da <i>“De ki: Allah birdir.”</i> âyetine bakarsa birinin diğerinden daha<br/>beliğ olduğunu söylemesi mümkün olmaz.”<br/>
Muhakkıklardan biri şöyle der: “Allah kelâmının Allah’la ilgili olanı başkalarıyla<br/>
ilgili olanından daha fazîletlidir. Mesela <i>“De ki: O Allah birdir.” </i>âyeti, <i>“Ebû Leheb’in<br/>elleri kurusun”</i> âyetinden daha üstündür. Çünkü ilkinde hem zikrin, yâni Allah<br/>kelâmının fazîleti vardır hem de zikredilenin, yâni Cenab-ı Hakk’ın zât isminin,<br/>tevhîdinin icâbî ve selbî sıfatlarının fazîleti söz konusudur. Tebbet sûresinde ise sâdece<br/>zikrin, yâni Allah Teâlâ’nın kelâmı olmasının fazîleti vardır.<br/>
<b>Gazâlî</b><i>,</i> <i>“Cevâhiru’l-Kur’ân”</i> adlı eserinde şöyle der: Âyetlerin bazısının bazısından<br/>
üstün olması husûsunda tevakkuf eden (karar veremeyen) âlimler Peygamber (a.s)’ın<br/><i>“En üstün sûre, en büyük sûre”</i><a href="RuhulBeyans.html#1454">[88] </a>gibi ifadelerini, Hz. Peygamber’in, Kur’ân’ın bir<br/>kısmının bir kısmından daha üstün olduğunu değil, ecir ve sevap bakımından üstün<br/>olduğunu kastettiğini söyleyerek te’vil etmişler ve şöyle demişlerdir: “Kelam olma<br/>açısından hepsi aynı üstünlüktedir, farklılık Allah Teâlâ’nın kendi zâtıyla kaim ve kadîm<br/>olan Allah kelâmında değil, ecir ve sevaptadır.”<br/>
Bütün bu nefis meclisleri bir araya getiren fakir (İsmâil Hakkı) der ki: <b>Kâdî</b><br/>
<b>Beydâvî</b>’nin <i><b>“Ey yer, suyunu yut! Ve ey gök </b></i>(suyunu) <i><b>tut!” </b></i>(Hûd, 11/44) âyeti<br/>hakkında söylediği gibi âlimlerin; “Bu âyet, fesahatın zirvesindedir.” demeleri, belağat<br/>alimlerinin de kabul ettiği üzere, fesahat açısından farklılık olduğunu söylemenin câiz<br/>olduğunu hissettirmektedir. Aşağıdaki beyitlerin sahibi de bu yüzden şöyle demiştir:<br/>
<i>Beyan ve fesahatta söz nasıl bir olur? Elbette olmaz<br/>Câhiz ve Esmaî’nin sözlerinde söyleyiş farkı vardır<br/>İndirilmiş vahiy olan yüce Allah’ın kelâmında<br/>“Tebbet yedâ” nasıl olur da “Yâ ardublaî” ile denk olur</i><br/>
Alimler der ki: “Kur’ân, Hz. Peygamber (a.s)’ın doğruluğuna üç yönden delâlet eder:<br/>1. Fesahât açısından lafızlarının muttarid (eşdeğer) olması.<br/>
