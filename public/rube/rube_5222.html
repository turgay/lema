<a name=5223></a><i>tutuyorduk.”</i><br/>
Cinler her ne kadar latîf cisimler olsalar da farklı şekillere bürünebilirler ve zor<br/>
işleri yapabilirler. Nitekim rüzgârın lâtîf olması, fırtınaya dönüşmesine mâni değildir.<br/>Cinler özellikle Hz. Süleyman (a.s.) zamânında kesâfete bürünüyorlardı. Hattâ insanlar,<br/>onları görüyorlar ve işlerinde çalıştırıyorlardı.<br/>
<i>el-Es’iletü’l-mukhime’</i>de şöyle der: “Süleyman (a.s.) şeytanları pek ağır işlerde<br/>
çalıştırdığı halde niçin emrinden çıkmıyorlardı?” sorusunun cevâbı şöyledir: “Allah<br/>onların kalplerine, Süleyman (a.s.)’ın korkusunu, heybetini yerleştirmişti. Bu sebeple<br/>onun emrinden çıkmaya çekinirlerdi. Bu da Hz. Süleyman (a.s.)’ın mûcizelerinden<br/>biridir.”<br/>
<i>et-Te’vîlâtü’n-Necmiyye’</i>de der ki: “İnsanın kemâl sıfatlarından birisi de şudur: Bir<br/>
insan peygamberler ve velilerden olan ermiş ricâlin derecesine ulaşınca, makamına<br/>göre Allah ona, mülk ve melekût âleminden bir takım ulvî ve süflî varlıkları emrine<br/>âmâde kılar. Nitekim Süleyman (a.s.)’a süflî varlıklardan rüzgar, cinler, şeytanlar,<br/>kuşlar, muhtelif hayvanlar, madenler ve bitkiler boyun eğmişti. Ulvî varlıklardan olan<br/>güneş ise geçmek üzere olan namazını vaktinde edâ etsin diye geri dönmüştü. Dâvud<br/>(a.s.)’a da dağlar, kuşlar, demir ve taşlar boyun eğmişti. Hatta o, emrine âmâde olan<br/>taşlarla Câlût’u öldürmüş ve ordusu yenilgiye uğramıştır. İşte bunun gibi diğer<br/>peygamberlere de süflî ve ulvî varlıklardan bazıları boyun eğdirilmiştir.<br/>
Bizim Peygamberimiz’in (a.s.) ise süflî ve ulvî varlıkların hepsi emrine âmâde<br/>
olmuştur. Süflî varlıklar hakkında Nebî (a.s.) şöyle buyurmuştur: <i>“Yeryüzü benim için<br/>toplandı da, onun doğusu ve batısı bana gösterildi. Ümmetimin hâkimiyeti bana<br/>gösterilen yerlere kadar ulaşacaktır.”</i><a href="RuhulBeyans.html#5224">[201]<i>;</i></a><i> “Yeryüzü bana mescid, toprağı da<br/>temizleyici kılındı.”</i><a href="RuhulBeyans.html#5224">[202]<i> </i></a><i>“Yeryüzünün hazinelerinin anahtarları bana verildi.”</i><a href="RuhulBeyans.html#5224">[203]<i> </i></a>Su,<br/>onun parmaklarından akardı. Yine O (s.a.) şöyle buyurmuştur: <i>“Sabâ rüzgârıyla<br/>yardıma mazhar oldum.<a href="RuhulBeyans.html#5224">”</i>[204] </a>Ağaçlar ona selam verir, secde ederdi. Onun işaretiyle<br/>yerlerinden sökülür ve tekrar yerlerine dönerlerdi. Hayvanlar onunla konuşur ve<br/>peygamberliğine şâhitlik ederdi. Yine Peygamberimiz (a.s.): <i>“Şeytanım, benim elimle<br/>müslüman oldu.<a href="RuhulBeyans.html#5224">”</i>[205]<i> </i></a>buyurmuştur. Süflî varlıklardan O’nun (s.a.) emrine âmâde olanlar<br/>konusunda daha pek çok örnek vardır.<br/>
Ulvî varlıklara gelince; ay O’nun mübarek parmağının işâretiyle ikiye bölünmüştür.<br/>
<i>Ay, O’nun emrini işitti, hemencecik emre uydu<br/>Feleğin üstünde iki parça oldu, yarıldı</i><br/>
Burak, Cibril ve Refref O’nun emrine verildi. Yedi göğü, cenneti, cehennemi, arşı ve<br/>
kürsîyi geçti; <i><b>“kâbe kavseyni ev ednâ”</b></i> (iki yay arası kadar, daha da yakın olma)<br/>makâmına kadar ulaştı. Mevcudâttan ona boyun eğmeyen hiçbir şey kalmadı.<br/>
<i>Ne bir kimse senin etrafına/ ulaştığın makama erdi</i><br/>
