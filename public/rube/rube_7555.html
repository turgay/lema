<a name=7556></a><img src="flower_sep.jpg"/><br/>
“<i>(Ey Muhammed!) De ki:</i>” Bu emir, “<i><b>Dilediğinizi yapın!</b></i>” (Fussılet, 41/40) kavlinde<br/>
olduğu gibi tehdid içindir. Mânâ şöyledir: Ey Muhammed, hem kendisi yoldan çıkan<br/>hem de başkalarını yoldan çıkaran şu kimseyi tehdid etmek, durumunu ve sonunun<br/>nereye varacağını açıklamak üzere de ki:<br/>
<i>et-Te’vîlâtü’n-Necmiyye</i>’de ise şöyle der: “Darlıkta ve bollukta böyle bir tabîata<br/>
sâhip olan insana de ki…” “<i>Küfrünle biraz</i>” az bir eğlenme ile veya az bir zaman<br/>“<i>eğlenedur;</i>” Yâni dünyada ölüm anına dek faydalanılan şeylerden dilediğinle meşgul<br/>
ol. “<img src="RuhulBeyan-7556_1.jpg"/> yararlanmak, faydalanmak, nasiplenmek demektir.<br/>
“<i>Çünkü sen,</i>” âhirette “<i>muhakkak cehennem ehlindensin!</i>” Yâni, ondan hiç çıkamayıp<br/>
devamlı sûrette azap görecek olanlardansın! Dünya lezzetleri cehennem azâbının<br/>şiddetinin yanında çok azdır.<br/>
Bu ifâde, o kişinin biraz eğlenmesinin sebebini bildirmektedir. Âşikârdır ki bu<br/>
ifâdede onun kurtuluş ümidi ortadan kaldırılmaktadır. Sanki şöyle buyrulmuştur: Madem<br/>ki sana emredilen îman ve tâatten yüzçevirdin, bunun cezâsını tatman için sana eğlenip<br/>faydalandığın şeyleri terk etme emrinin verilmesi haktır.<br/>
Burada işâret vardır ki dünyada cehennemlik olanlarla arkadaşlık eden, Mevlâ’ya<br/>
karşı gelip hevâya uyma ayaklarıyla süflî derekelerin yollarına düşen kimse,<br/>cehennemin ve ehlinin yoldaşı/arkadaşıdır. Yine burada insanın ömrü bir tarafa<br/>dünyanın ömrünün bile az olduğuna, dünyalık zevklerden faydalanıp eğlenmenin insana<br/>hiçbir fayda sağlamayacağına işâret vardır. Şu halde ecel nidâsı yapılmadan evvel<br/>mutlak sûrette uyanmak lâzımdır!<br/>
<b>Ebü’d-Derdâ </b>(r.a.) Şam Camii’nde namaz kıldıktan sonra şöyle dedi: “Ey Şamlılar!<br/>
Hiç utanma yok mu sizde?! Ne zamana kadar elde edemeyeceğiniz şeylere emel<br/>besleyecek, yiyemeyeceğiniz şeyleri biriktirecek, içinde oturmayacağınız evler inşa<br/>edeceksiniz?! Sizden öncekiler uzun emeller beslediler, sağlam binâlar inşa ettiler, çok<br/>mal biriktirdiler. Sonunda emelleri aldanış, biriktirdikleri helâk ve meskenleri mezar<br/>oldu.”<br/>
Bazı haberlerde bildirildiğine göre bir adam Mûsâ (a.s.)’a: “Allah’a duâ et de bana<br/>
mal ihsân etsin!” dedi. O da Rabbine duâ etti. Allah Mûsâ (a.s.)’a: “Az mı istersin çok<br/>mu?” diye vahyetti. O da: “Yâ Rabbi, çok isterim” dedi. Derken adam kör oldu ve Mûsâ<br/>(a.s.)’ın yanından ayrıldı. Adamın karşısına yırtıcı bir hayvan çıktı ve onu öldürdü.<br/>Bunun üzerine Mûsâ (a.s.): “Ya Rabbi, ben senden bu adama çok şeyler ihsân etmeni<br/>istemiştim, oysa onu canavar yedi?” dedi. Allah ona şöyle vahyetti: “Ey Mûsâ, sen ona<br/>çok şey vermemi istedin. Dünyada olan şeylerin hepsi azdır. Onun için ben ona çok<br/>olanı âhirette verdim.”<br/>
Öyleyse ecel yaklaşmadan ve tenbellik zuhûr etmeden dünyadan ve içindekilerden<br/>
nefret edip âhiret ve Mevlâ için çalışana ne mutlu! Allah bizi ve sizi uyanık olanlardan<br/>eylesin! Âmin!<br/>
