<a name=10318></a><img src="RuhulBeyan-10318_1.jpg"/><br/>
<img src="RuhulBeyan-10318_2.jpg"/><br/>
nimet demektir.<br/>
Bâzı âlimler “sübâten” kelimesine başka bir anlam vererek âyet-i kerîmeyi şöyle<br/>
tefsir etmişlerdir: “Biz uykunuzu hayvani güçleri rahatlatmak ve yorgunluğu gidermek<br/>için hareket ve histen kesme vâsıtası kıldık.” Ancak bizim yukarda verdiğimiz birinci<br/>anlam -ilerde görüleceği üzere- ifâdenin akışına daha uygundur.<br/>
<b>10. Geceyi bir örtü yaptık.<br/></b>İçinde uykunun gerçekleştiği <i>“geceyi bir örtü yaptık.”</i> Âyette “örtü” anlamı, elbise<br/>
mânâsındaki “libas” kelimesi ile ifâde edilmiştir. Arapçada “lebise’s-sevbe” denilir ki,<br/>“elbise giydi” anlamındaki bu cümleyle “onunla örtündü” anlamı kasdedilir. İnsanı<br/>çirkin şeylerden örten her bir örtü, “libas” kılınmıştır. Bu nedenle <i><b>“Kadınlar sizin için<br/>birer elbise, siz de onlar için birer elbisesiniz”</b></i> (el-Bakara 2/187) âyetinde beyan<br/>buyrulduğu üzere kadın, kocasının kötülük işlemesine mâni olduğundan ve onu<br/>kötülüklerden alıkoyduğundan ötürü kocası için bir örtü, ayrıca koca da kadın için bir<br/>örtü kılınmıştır. Temsil ve benzetme yoluyla takvâ da “örtü” sayılmıştır. Ayrıca korku ve<br/>açlık da, temsil ve teşbih yoluyla tasvir ettiklerinden dolayı örtü sayılmışlardır.<br/>Nitekim, “Filan kişi fakirlik zırhını, açlık libasını giydi” denilir. Bu açıklamalar<br/>ışığında âyet-i kerîme şu anlama gelir: “Elbise sizi nasıl örtüyorsa geceyi de o şekilde<br/>karanlığıyla sizi örten bir örtü yaptık.” Herhalde bununla kasdedilen, uyku esnasında<br/>insanın kendisine sarılıp örtündüğü yorgan ve benzeri nesneler olsa gerektir. Gerçekten<br/>gecenin yorgana benzetilmesi çok mükemmel bir benzetme ve maksadın elde edilmesi<br/>açısından çok faydalı bir başvurudur.<br/>
<i>Fütûhât</i> sâhibi demiştir ki: Gece, gece ehlini ağyârın nazarından gizleyen elbisesidir.<br/>
Böylece her biri kendi halvetinde istidâdı nisbetince Hakk’ın onunla konuşmasının,<br/>Allah’ın huzurunda bulunmanın ya da O’nun müşâhedesinin lezzetinden nasip alırlar.<br/>Hazret-i Şeyhü’l-İslâm (k.s.) buyurmuştur ki: Gece bu yolun yolcularının perdesidir,<br/>gündüz ise seherde uyanık olanların pazarıdır.<br/>
Nitekim şair şöyle der:<br/>
<i>Aşıkların örtüsü gece!<br/>Devam etse, devam etse!<br/>Gecenin yarısında, onun hayâli dostum olduğundan<br/>Ben gecenin kölesiyim, gündüz de pazarımdır.</i><br/>
Allah Teâlâ geceyi, ölüm olarak tanıttığı uyku vakti, gündüzü de uyanık olma mahalli<br/>
kılmıştır. Bu uyanık olma, şimdi gelecek olan âyette hayatta olma, çalışıp kazanma<br/>kelimeleriyle ifâde olunmuştur.<br/>
