<a name=7436></a>hikmettir: Hevesler, tabiatına zıt davranılması ve emrine muhâlefet edilmesi durumunda<br/>ilâhî huzura iletir. Tıpkı Hakk’ın zâtının nuruna ve emirlerine muvâfakat edilmesi<br/>durumunda kendi huzuruna iletici olması gibi... Böylece “seyr ilâllah” hâlindeki bir<br/>mürid “Allah’ın emrine muvâfakat” ve “kendi heveslerine muhâlefet” ayakları üzerinde<br/>yürümüş olmaktadır. Şeyhler de “Hevesler olmasaydı, hiç kimse Allah’a giden herhangi<br/>bir yola girmezdi” sözünü bu münâsebetle söylemişlerdir. Kulun en büyük suçu ve en<br/>çirkin hatâsı hevâ ve heveslerine tâbi olmasıdır. Nitekim Peygamber Efendimiz (s.a.):<br/><i>“Şu yeryüzünde, heveslere kulluk edilmesi kadar Allah’ın öfke duyduğu hiçbir kulluk<br/>yoktur<a href="RuhulBeyans.html#7438">”</i>[15]</a> buyurur.<br/>
Bir hadiste de şöyle buyurulur: <i>“İnsanoğlunu helâk eden üç şey vardır ki, bunlar:</i><br/>
<i>Boyun eğilen cimrilik, tâbi olunan heves ve kişinin kendisini beğenmesidir.”</i><a href="RuhulBeyans.html#7438">[16]<br/></a>Hevesler öyle mükemmel bir saptırıcıdır ki bu mükemmellik başka hiçbir şeyde<br/>bulunmaz. Çünkü heveslerin, peygamberleri Allah yolundan saptırmak sûretiyle bu<br/>zâtlarda bile tasarruf etme ihtimali vardır. Ki bu, Allah Teâlâ’nın Dâvûd’a,<br/><i>“heveslerine uyma, sonra bu, seni Allah’ın yolundan saptırır,”</i> buyruğundan da<br/>anlaşılır.<br/>
<i>et-Te’vîlâtü’n-Necmiyye</i>’de der ki: <i>“Doğrusu Allah yolundan sapanlara...”</i> ifâdesi,<br/>
büyük sapıklığın Hakk’ı aramaktan kopmak olduğuna ve Hak yolundan sapanları da<br/>Hakk’a yakın ve komşu olmaktan mahrum kalma ve kopma gibi çetin bir azâbın<br/>yakalayacağına; bu azâbın ise onların hesap gününü unutmuş olmalarından<br/>kaynaklandığına işâret ediyor. Ki o gün, bütün hakçıların hidâyetleri ölçüsünde; bütün<br/>bâtılcıların da sapıklıklarına göre karşılıklarını alacakları gündür.<br/>
Bu âyet-i kerimede hakça hükmetmenin gerekliliğine ve hâkimin hangi sebebe bağlı<br/>
olursa olsun, taraflardan birine kesinlikle meyletmemesi gerektiğine dâir açık bir delil<br/>vardır. Bir hadiste Peygamber Efendimiz <b>Ali </b>(r.a.)’e şöyle nasihat eder: <i>“Ey Ali! Hakça<br/>hükmet. Çünkü haktan uzak olarak vereceğin her hüküm için kıyamet günü, yetmiş<br/>tane ateş zırh giydirilecek ki, bunlardan tek bir tanesi bile yüksek bir dağın tepesine<br/>konulacak olsa, bu dağ küle dönüşürdü!”</i><br/>
<i>Fevâidü’s-sülûk</i> adlı eserde der ki: Bakın ki padişahlık nasıl zor bir iştir. Hz. Dâvûd<br/>
(a.s.) peygamberlik derecesinin kemâline ve celâline rağmen, böyle bir işin yüklerini<br/>taşımakla memur olarak şöyle bir hitâbı işitmenin ağırlığına muhâtab oluyor: <i>“İnsanlar<br/>arasında hak ile hükmet”.</i> İnsanlar arasında adâlet ile hükmet, adâlet ve insaf ile<br/>hükmü icrâ et, ayağını doğru yere bas, bâtıl yolla nefsin arzusuna uymayı, Hakk’ın<br/>murâdına uymaya tercih etme. Çünkü bu durum seni bizim rızâmıza uyma yolundan<br/>saptırır.<br/>
<i>Silsiletü’z-zeheb</i>’de ise şöyle der:<br/>
<i>Hak Teâlâ’nın buyurduğu Kur’ân âyetlerini dinle,<br/>Ey Dâvûd! şeklinde hitap olarak gelen âyetleri,<br/>Ki sana halifelik verdik,</i><br/>
