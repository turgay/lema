<a name=7677></a><i>tastamam verilir. Allah, onların yaptıklarını en iyi bilendir.</i>” Kendilerinden de<br/>şahidlerden de daha iyi bilendir. Çünkü O bütün fiilleri yaratan olduğu için, onların<br/>hiçbir fiili O’ndan kaçmaz. Şâhidleri ancak onların aleyhine delili te’kid için çağırır.<br/>
<b>İbn Abbas</b> (r.a.) der ki: “Kıyamet günü olduğunda Allah arzı bir başka arza<br/>
dönüştürür. Genişliğini ve uzunluğunu şu kadar artırır. İyisi ile günahkarı ile<br/>yaratılmışların ayakları yere sağlam basmaya başlayınca Allah onlara kelâmını işittirir.<br/>“Benim kâtiplerim sizin sadece açıktan yaptıklarınızı yazarlardı. İçinizde<br/>gizlediklerinizi bilmezlerdi. Ben ise sizin açığa vurduklarınızı da gizlediklerinizi de<br/>bilirim! Bugün size açığa vurduklarınızdan da gizlediklerinizden de hesaba çekeceğim.<br/>Sonra da aranızdan dilediklerimi affedeceğim.”<br/>
<b>Şeyh İzzeddin b. Abdüsselâm</b> der ki: “Ulemânın çoğuna göre meleklerin kulun<br/>
bâtınını/içyüzünü bilmeye imkanları yoktur.”<br/>
<i>Reyhânü’l-kulûb</i>’da şöyle der: “Hafî/gizli zikir sesi kısarak yapılan zikir değil,<br/>
hafaza meleklerinden bile gizli olan zikirdir. Bu zikir Hz. Peygamber (s.a.)’e ve en<br/>güzel bir şekilde onun yolundan gidenlere hastır.”<br/>
Fakir (<b>Bursevî</b>) der ki: “Şüphe yok ki hafaza melekleri, levh-i mahfuz görevlilerinden<br/>
kendilerine imlâ ettirmelerini taleb ederek kulun zâhirdeki fiilini ve bâtındaki azmini<br/>öğrenirler. Fakat Yüce Allah’tan başkasının muttali olamadığı bazı sırların olması da<br/>mümkündür.<br/>
Bilesin ki kıyamet günü gelip çattığında Allah Teâlâ “Levh-i mahfuz nerede?” buyurur.<br/>
Şiddetli bir sesi bulunan levh-i mahfuz getirilir. Allah: “Sana yazdırdığım Tevrat, Zebur,<br/>İncil ve Furkan nerede?” diye sorar. Levh-i mahfuz: “Ya Rab! Ruh-i Emîn (Cebrâil)<br/>onları benden alıp nakletti.” der. Bunun üzerine titreyerek dizleri birbirine çarptığı<br/>halde Rûh-i Emîn getirilir. Allah: “Ey Cebrâil, levh benim kelâmımı, benim vahyimi<br/>kendisinden senin naklettiğini iddiâ ediyor, doğru mu bu?” diye sorar. O da: “Evet, ya<br/>Rab!” der. Allah: “Öyleyse onları ne yaptın?” buyurur. Cebrâil: “Tevrat’ı Mûsâ’ya,<br/>Zebûr’u Dâvud’a, İncil’i Îsâ’ya, Kur’an’ı da Muhammed’e (s.a.) ulaştırdım (Allah’ın<br/>salât ve selâmı hepsinin üzerine olsun!). Her peygambere kendi elçilik vazifesini tebliğ<br/>ettim ve suhuf sâhiplerine de sâhifelerini ulaştırdım” diye cevap verir.<br/>
Bu cevap üzerine “Ey Nûh!” diye nidâ duyulur: Nuh eli ayağı titrer bir vaziyette<br/>
getirilir. Allah: “Ey Nuh, Cebrâil senin peygamberlerden olduğunu söyledi.” deyince<br/>Nûh: “Doğru, yâ Rabbi!” der. Allah: “Öyle ise kavminle neler yaptın?” buyurur. Nuh<br/>(a.s.): “<i><b>Onları gece gündüz dâvet ettim ancak benim bu dâvetim onların kaçışlarını<br/>artırmaktan başka bir işe yaramadı.</b></i>” (Nûh, 71/5-6) der. Bunun üzerine “Ey Nuh<br/>kavmi!” diye bir çağrı duyulur. Nuh kavmi bir grup hâlinde getirilir. Allah onlara: “Bu<br/>Nuh, size peygamberlik vazifesini tebliğ ettiğini iddiâ ediyor.” buyurur. Onlar: “Yâ<br/>Rabbi, yalan söylüyor! O bize hiçbir tebliğatta bulunmadı.” diyerek peygamberlik<br/>görevini îfâ ettiğini inkâr ederler. Sonra Allah Teâlâ: “Ey Nuh, Onlar aleyhine bir<br/>delilin var mı?” buyurur. Bunun üzerine Nuh: “Evet, yâ Rabbi, benim bunlar aleyhine<br/>delilim Muhammed (s.a.) ve ümmetidir.” der. Kavmi: “Biz ümmetlerin ilki, onlar ise<br/>
