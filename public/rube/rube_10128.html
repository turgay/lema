<a name=10129></a><img src="RuhulBeyan-10129_1.jpg"/><br/>
saatlerinin mikdarını bilir.”<br/>
<b>Râğıb İsfahânî</b> âyette yer alan “takdîr” kelimesini; herhangi bir şeyin mikdarının<br/>
beyân edilmesi olarak târif eder. Âyette yer alan “geceyi ve gündüzü Allah takdir eder”<br/>ifâdesi gecenin gündüz üzerine ve gündüzün de gece üzerine dürülmesine işâret<br/>etmektedir. Yâni gecenin gündüz üzerine katılması noktasında bir takım zaman<br/>aralıklarının geçmesi söz konusudur. İşte bu mikdarın ne olduğunu gece ile gündüz<br/>saatlerinin ne kadar olduğunu ve mâlum vakitte yapılacak ibâdetin hakkının nasıl yerine<br/>getirileceğini hiç kimsenin bilmesi mümkün değildir. Kısaca ifâde etmek gerekirse gece<br/>ile gündüz saatlerini hakkıyla bilen yalnız Allah Teâlâ’dır. Sizler bunu araştırarak, kafa<br/>yorarak, çalışıp çabalayarak bilebilirsiniz ancak bunda hata etmeniz mümkündür. Belki<br/>de tam olarak mikdarı bilemeyebilirsiniz de zikredilenden daha az bir zamanda ibâdete<br/>kalkarsınız. İşte bu anlayıştan dolayı âyetin devamında Allah şöyle buyuruyor:<br/>
<i>“O”</i> Allah <i>“sizin bunu sayamayacağınızı bildi de sizi”</i> mikdarı belli gece namazını<br/>
terketmeye ruhsat vererek <i>“sizi affetti.”</i><br/>
“Sayamayacağınızı” ifâdesi vakitleri doğru ve gerçek olarak takdir edemeyeceğinizi<br/>
ve asla vakitleri olduğu gibi zabt altına alamayacağınızı bildi de sizi affetti demektir.<br/>Netice olarak âyette zikredilen “tuhsû” fiilinin masdarı olan ihsâ; bir şeyin olabilecek<br/>her şeyini nihâyetine kadar bilmek ve saymak, demektir.<br/>
<b>Râğıb İsfahânî</b> “ihsâ” kelimesini sayarak elde etmek şeklinde açıklamaktadır. Bir<br/>
rivâyette şu ifâdeler yer alır: “İstekıymû velen tuhsû/yâni doğru olunuz fakat bunu asla<br/>başaramayacaksınız.”<a href="RuhulBeyans.html#10136">[163] </a>Çünkü hak bir, bâtıl ise çoktur. Hattâ hak bâtıla oranla<br/>noktanın dâirenin diğer parçalarına oranı gibidir. Hak hedeften atılan mermi gibidir,<br/>bunun isâbet etmesi çok zordur.<br/>
Bâzı âlimler bu âyet-i kerîmeyi delil kabul ederek “teklif-i mâ lâ yutak/insanın<br/>
gücünün yetmeyeceği şeylerle mükellef tutulması” olgusunun mümkün olabileceğini<br/>ileri sürmüşlerdir. Onlar şöyle derler; Allah Teâlâ âyet-i kerîmede “len tuhsuhu/güç<br/>yetiremeyeceksiniz” buyurmaktadır. Sonra Allah insanları saatleri takdir ve o saatlerde<br/>
ibâdete kalkmakla yükümlü tutmaktadır. Çünkü Allah “<br/>
” buyurmaktadır. Bu bakış<br/>
açısına ve değerlendirmeye şu şekilde cevap vermek mümkündür: Bu âyet-i kerîmedeki<br/>“bunu başaramayacaksınız” ifâdesinden maksad yükümlülüğün zorluğuna işâret etmek<br/>içindir. Yoksa insanların bunu asla başaramayacaklarını söylemek değildir. Bu tıpkı<br/>birisine bakmak ağır gelen bir kişinin “ben filanca kişiye bakamıyorum” demesine<br/>benzer.<br/>
<i>et-Tevilâtü’n-necmiyye’</i>de bu âyet-i kerîme şöyle tefsir olunur: Tabîat gecesinden<br/>
hakîkat gündüzüne sülûk Allah’ın takdiriyledir, yoksa salikin kendi takdiri ile değildir.<br/>Allah kendisine vâsıl olma sülûkunun bu süresini takdir edemeyeceğinizi, mikdarını<br/>sayamayacağınızı bildi. Çünkü vusûl Allah Teâlâ’nın ihsanı ve rahmeti neticesidir,<br/>yoksa sizin sülûk ve seyriniz sonucu değildir. Nice sâlikler vardır ki yoldan geri<br/>kalmışlar ve gerisin geri dönmüşler, menzile ulaşamamışlardır. Nitekim şöyle<br/>
