<a name=5040></a><img src="RuhulBeyan-5040_1.jpg"/><br/>
<img src="RuhulBeyan-5040_2.jpg"/><br/>
<img src="RuhulBeyan-5040_3.jpg"/><br/>
kötü bir yüktür.<br/>
<i>et-Te’vîlâtü’n-</i>Necmiyye’de şöyle der: “Burada işâret edilmektedir ki îman, îkan ve<br/>
irfânın hakîkatinin kendisiyle kâim olduğu hakîkî zikirden kim yüz çevirirse kıyamet<br/>gününde küfür, nifak, şirk, cehâlet, mânevî körlük, kalb katılığı, kasvet, kalbin mühürlü<br/>olması, kötü ahlâk, Hak’tan uzaklık, hasret, pişmanlık gibi ağır yüklerin altına girer.<br/>Kulluğun hakîkati, devamlı zikir, kalbin murâkabesi, zikrin hakîkati olan ilâhi feyzi<br/>kabûle samîmî olarak yönelme gibi güzel özellikleri kaybeder. Zikrin hakîkatinin evveli<br/>îmân, ortası îkan (yakîn), sonu ise irfândır.<br/>
Îmânî zikir, günahları terk ederek ve tâatlerle meşgul olarak dünyadan yüz çevirmeyi<br/>
ve âhirete yönelmeyi doğurur. Îkânî zikir, dünyayı, süslerini, helâlini ve haramını,<br/>sadece kendini ona vererek âhireti ve derecelerini talebi terk etmeyi doğurur. İrfânî<br/>zikir ise müşâhede edilenin şâhidlerine varlığı fedâ etme konusunda dünya ve âhiretin<br/>alâkalarını kesmeyi ve iki dünyâ saâdetine erkenden ulaşmayı zorunlu kılar.”<br/>
Şu halde zikirde mertebelerin en yücesi, zâkirin mezkûrda/zikredenin zikredilende<br/>
fânî olması ve orada nefsin hiç eserinin kalmamasıdır.<br/>
Rivâyet olunur ki Bağdad’da zinâ ve fısk u fücûr artmıştı. <b>Şiblî</b>’ye şöyle denildi/ilham<br/>
edildi: “Eğer senin zikrin olmasa, bu beldeyi yakardık.” Ehl-i nefisten birisi bunu<br/>işitince: “Bizim hiç zikrimiz yok mu?” dedi. Şiblî ona cevap verdi: “Sizin zikriniz,<br/>nefsin varlığı iledir. Benim zikrim ise Allah iledir.”<br/>
Bil ki tevhîd (zikri), ibâdetlerin en fazîletlisidir. Zikrullah ise O’na yaklaşmanın en<br/>
üstün yoludur. Nitekim Allah Teâlâ namaz, oruç ve hac gibi bütün ibadetler için vakitler<br/>tâyin etmiştir. Ancak zikir böyle değildir. Zikir her halde; ayakta iken, otururken,<br/>yatarken, hareket halinde, dururken ve her zaman; gece, gündüz, yazın ve kışın bütün<br/>zamanlarda emredilmiştir<br/>
Nebi (s.a.)’e kalbin cilasının ne olduğu sorulduğunda şöyle buyurmuştur: <i>“Kalbin</i><br/>
<i>cilâsı Allâh’ı zikretmek, Kur’an okumak ve bana salât ü selâm getirmekledir.”</i><a href="RuhulBeyans.html#5044">[100]</a><br/>
<b>Mağribî </b>(k.s.) şöyle der:<br/>
<i>Gerçi onun yüzü için ayna tutarsın<br/>Fakat ne fayda ki aynayı dâimâ kirli paslı tutarsın<br/>Gel tevhid cilâsı ile aynadan kaldır<br/>Şirk tozunu ki aynayı kirden pastan temizleyesin</i><br/>
Hikaye olunur ki Mûsâ (a.s.): “Allâh’ım bana öyle bir şey öğret ki seni onunla<br/>
anayım.” diye niyaz etti. Allah Teâlâ: “Lâ ilâhe illallah (Allah’dan başka ilah yoktur)”<br/>de.” buyurdu. Hz. Mûsâ: “Ey Rabbim, bunu bütün kulların söylüyor.” dedi. Bunun<br/>
