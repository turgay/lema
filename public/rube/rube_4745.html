<a name=4746></a><img src="flower_sep.jpg"/><br/>
<img src="flower_sep.jpg"/><br/>
<i>Nice âlimler vardır; hakikî ilim ve irfandan nasipleri yoktur<br/>Bu çeşit âlim, ilim hâfızıdır, ilim sevgilisi değil.<br/>Onun sözlerini duyan kişi, alelâde bir adam olsa bile<br/>O sözleri anlar, hakîkat kokusunu alır.<br/>Böyle âlimin eline düşen gömlek, bir zaman içindir.<br/>Esir tellâlının elindeki câriye gibi!<br/>Tellâlın eline düşen cariye, müşteri içindir<br/>Ondan tellâla ne fayda var?</i><br/>
Hızır (a.s.)’ın öğüt ve nasîhatlarından bazıları şunlardır:<br/>“Faydalı ol, zararlı olma.<br/>Güler yüzlü ol, öfkeli ve çatık çehreli olma.<br/>Isrardan kaçın. Gereksiz yere dolaşma, ve yersiz gülme.<br/>Günah işleyeni nâdim olduktan sonra azarlama.<br/>Yaşadığın sürece hata ve kusurlarına ağla.<br/>Bugünün işini yarına bırakma.<br/>Himmetini âhiretine yönelt.<br/>Seni ilgilendirmeyen şeye dalma.<br/>Sana eman ve güven duyana karşı korkudan tamamen emin olma; sana korku verene<br/>
karşı da tamamen güvenini kesme.<br/>
Görünen işlerini düşün.<br/>Gücün kadar iyilik yapmaktan geri durma!”<br/>Bunun üzerine Mûsâ (a.s.), Hızır (a.s.)’a: “Çok güzel tavsiyelerde bulundun. Allah<br/>
sana nîmetini tamamlasın. Seni rahmetine daldırsın. Düşmanlarından korusun.” diye dua<br/>etti. Hızır (a.s.) da: “Sen de bana tavsiyede bulun ey Mûsâ!” dedi. Mûsâ (a.s.) da şöyle<br/>dedi:<br/>
“Allah için olanın dışında, öfkeden sakın.<br/>Dünyaya muhabbet etme. Çünkü o seni îmânından eder, küfre sokar.”<br/>Bunun üzerine Hızır (a.s.): “Çok güzel tavsiyelerde bulundun. Allah, kendisine itaatte<br/>
yardımcın olsun. İşinde seni mesrur etsin. Kullarına seni sevdirsin. İhsan ve fazlından<br/>sana bol bol versin.” dedi. Mûsâ (a.s.) da “Âmîn” dedi. Nitekim <b>İmâm Süheylî </b>(r.h.)’ın<br/><i>et-Ta‘rîf ve’l-i‘lâm</i>’ında böyle geçmektedir.<br/>
Mûsâ (a.s.)’ın Hızır (a.s.)’a gönderilmesinde, kemâlin zâhirî esaslara dayanan şer’î<br/>
ilimlerden, işlerin hakîkatlerini bilmeye dayanan bâtın ilimlerine intikal de olduğuna<br/>işaret vardır. Nitekim İmam (<b>Râzî</b>)’nin tefsîrinde böyle geçmektedir.<br/>
Âriflerden birisi şöyle demiştir: “Keşfe dayanan bu vehbî ilimden nasibi olmayanın<br/>
sû-i hâtimesinden korkulur. Bu ilimden en az nasib, onu tasdik etmek ve onu ehline<br/>
