<a name=6938></a><i>Nasıl bir ilâçsın, neyin nesisin, adın nedir?<br/>Kime zararlısın, yararın kime?<br/>Bunun üzerine her bitki adını ve etkisini söylerdi<br/>Ve derdi ki şuna can olurum, şuna ölüm.<br/>Ben şuna zehirim, şuna da şeker.<br/>Ezelî kader levhasında adım şudur.<br/>Doktorlar da Süleyman’dan o ot hakkında<br/>Bilgi edinir, onun söylediklerini uygularlardı.<br/>Onlar, böylece tıp kitapları hazırlayarak<br/>Bedeni sıkıntılardan arındırır oldular.<br/>Astronomi ve tıp, peygamberlere gelen vahiylerdir.<br/>Akılla duyunun yönsüz yöne ulaşması mümkün mü?<br/>İşte bu şekilde ulu Süleyman, âdeti üzere<br/>Gün ışırken mescide giderdi.<br/>Her gün bakardı mescidde<br/>Yeni bir ot bitmiş mi diye<br/>Süleyman bir köşede gördü,<br/>Yeni bir bitkinin filizlendiğini<br/>Yeşil ve canlı görünümlü, çok nadir bir bitkiydi.<br/>Yeşilliği gözü kamaştırıyordu.<br/>“Ağzın olmadan söyle, adın nedir?” diye sordu.<br/>“Ey dünyanın padişahı, adım keçiboynuzu.” cevabını verdi.<br/>“Sende ne özellikler var?” diye sordu.<br/>“Bittiğim yer viran olur.<br/>Ben keçiboynuzuyum; evleri yıkar,<br/>Bu suyla toprağı/dünyayı harabeye çeviririm.”<br/>O zaman Süleyman, ecelinin geldiğini,<br/>Ve kısa süre içinde yola çıkacağını anladı.<br/>Şöyle dedi: “Ben var oldukça bu mescid,<br/>Yeryüzünün âfetlerinden asla zarar görmez.<br/>Ben var olup varlığım sürdükçe<br/>Mescid-i Aksâ, nasıl zarar görebilir?<br/>Öyleyse mescidimizin yıkılışı, bil ki ancak,<br/>Ölümümüzden sonra gerçekleşecek demektir.”<br/>Bedeni secde eden yürek mesciddir.<br/>Kötü arkadaş ise her mescidde biten keçiboynuzudur.<br/>Sende kötü arkadaşın sevgisi yeşerince<br/>Hemen ondan kaç ve onunla fazla söyleşme.<br/>Onun kökünü kazı. Yoksa filizlenip boy atarsa<br/>Senin de, mescidinin de kökünü kazır.</i><br/>
