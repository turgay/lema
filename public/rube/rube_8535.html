<a name=8536></a><i><b>indirdi”</b></i> (Tevbe, 9/26) buyurmuştur.<br/>
Büyüklerden birisi demiştir ki: Peygamberler ve Allah’ın velî kulları, meleklerin<br/>
kendilerine inmesi hususunda müşterektirler. Yâni melekler hem peygamberlere, hem de<br/>velîlere gelirler. Fakat indirdikleri şeyler farklıdır. Şöyle ki; kesinlikle ilham meleği,<br/>evliyaullaha müstakil bir şeriat, hüküm getirmez. Sadece peygambere tabi olmalarını<br/>bildirmek, bir de o Allah dostunun henüz anlamadığı bir nebevî buyruğu ona anlatmak<br/>için iner.<br/>
Feyiz olsun, nur olsun, sekînet olsun, bunların hepsi bir melek vasıtasıyla veya<br/>
vasıtasız olarak sadece Allah’tan gelir. Peygamberin konumuyla velînin konumu<br/>arasında nasıl büyük bir fark mevcuttur. Peygamber hem daha faziletlidir, hem de daha<br/>ön planda gelir. Bütün bunların kaynağını teşkil eden Allah Teâlâ ise hem en güçlüdür,<br/>hem de en önde gelir. Kim Allah’ın fazlı ve kereminden sekîne bulursa, onun gönül<br/>hareminde tereddüt ve haset kalmaz. Allah (c.c.)’tan fazlını ve sekînetini talep ediyoruz.<br/>
Göklerin ve yerin rahmet orduları Allah’ındır. Yâni varlık âlemindeki orduların<br/>
tamamı Allah (c.c.)’a mahsustur. Onları dilediği gibi evirip çevirir. Zaman olur<br/>bunlardan birisini diğeri üzerine musallat eder, zaman gelir aralarında sulh ortamı<br/>yaratır. Hikmet ve maslahata uygun olarak tecellî eden irâde-i sübhânîsi nasıl arzu<br/>ederse, onu yaratır.<br/>
<b>Kâşifî </b>şöyle demiştir: “Göklerin askerleri olan melekler ve yeryüzünün orduları,<br/>
cihad eden mü’minler Allah’ındır. Ey îmân ehli, cihâd ediniz ve Allah’ın yardımına<br/>itimâd ediniz. Çünkü gökyüzünün ve yeryüzünün askerleri O’nun emri altındadır. Belki<br/>bütün âlemin zerreleri onun askeri olurlar. Allah kendi sevdiklerini savaş esnasında<br/>düşmanlarına terk etmez.<br/>
<i>O’ndan yardım isteyiniz, çünkü onun kudret meydanında<br/>Her zerre bir pehlivan, her sivrisinek bir saf yarıcıdır.”</i><br/>
Bazıları derler ki: Göklerde ve yerde mevcut olan herşey O’nun ordusu<br/>
mesabesindedir. Tıpkı orduyla yardım ettiği gibi onun vasıtasıyla da yardımı<br/>engelleyebilir.<br/>
Âyet-i kerîme’nin ifâde etmek istediği anlam şudur: Müşriklerin Rasûlullah (s.a.)’ı<br/>
engellemiş olmaları, Allah’ın ordularının azlığı veya yardımının zayıf olması sebebiyle<br/>olmamış, fakat Allah’ın ilmi ve tercihi bu yönde olduğu için böyle bir tablo ortaya<br/>çıkmıştır.<br/>
<i>Fethu’r-Rahmân</i> isimli eserde denir ki; “Göklerin ve yerin orduları Allah’ındır. Sizin<br/>
haricinizde birileriyle bu dinine yardım etmeyi dileseydi bunu yapardı.”<br/>
Birisi der ki: Ariflerin ruhlarının himmetleri, muhiblerin kalplerindeki kusur ve<br/>
nefesler, Allah’ın ordularıdır. Onlardan bir tanesinin nefesi ile Allah Teâlâ bütün<br/>düşmanlarından intikam alabilir. Onları kahredebilir.<br/>
Nûh (a.s.) kavmine bedduâ ederek dedi ki: <i><b>“Ey Rabbim, yeryüzünde kâfirlerden</b></i><br/>
