<a name=6922></a><img src="RuhulBeyan-6922_1.jpg"/><br/>
zorunluluğunun sebebini bildirmektedir.<br/>
<i>et-Te’vîlâtü’n-Necmiyye’</i>de der ki: “Allah Teâlâ “<i>İyi işler yapın.” </i>sözü ile Dâvud<br/>
(a.s.)’ın zâhir ve bâtın bütün uzuvlarından her birinin ubûdiyyet konusunda kendilerine<br/>uygun olan ve kendisi için yaratıldığı ameli işlemesine işâret etmiştir.<br/>
“<i>Şüphesiz ben, yaptıklarınızı” </i>bütün bu uzuvlarınızın her birinin yaptığını<br/>
<i>“görmekteyim,” </i>sizi de basiret ile yarattım.<i> “diye (vahyettik).</i>”<br/>
”el-Basîr”, her varlığı görmek sûretiyle idrak edendir. Allah Teâlâ’nın basîr<br/>
olduğunu/her şeyi gördüğünü bilen kimse bütün hareketlerinde ve duruşlarında O’nu<br/>murâkabe eder/gözetir. Öyle ki artık Allah o kulu yasak ettiği yerde görmez, emrettiği<br/>yerde de onu eksik bulmaz.<br/>
“el-Basîr” isminin özelliği, onda tevfik ve başarının varlığıdır. Kim “el-Basîr” ismini<br/>
cuma namazından önce yüz kere okursa Allah Teâlâ onun basiretini açar. Her ne kadar<br/>insan hatâdan hâlî değilse de Allah Teâlâ o kulu iyi söz ve amele muvaffak kılar.<br/>
Denilir ki: Dâvud (a.s.) gayret-i dîniyyesi ve dindeki salabetinden dolayı “Allah’ım<br/>
hatâ edenleri bağışlama.” diye duâ ederdi. Ne zaman ki kendinden zelle meydana<br/>gelince artık “Allah’ım günahkârları bağışla.” diye duâ etmeye başladı.<br/>
Yine denilir ki: Allah Teâlâ Dâvud (a.s.)’ın tevbesini kabul edince insanlar, cinler ve<br/>
kuşlar onun meclisinde toplandılar. Dâvud (a.s.) daha önce olduğu gibi sesini yükseltip<br/>zikretmeye, dilini damağında dolaştırmaya başlayınca kuşlar dağılıp gittiler ve: “Ses<br/>Dâvud’un sesi, fakat hal onun hâli değil.” dediler. Bunun üzerine Dâvud (a.s.) ağladı ve<br/>:“Yâ Rabbi, bu ne haldir?” dedi. Allah Teâlâ ona “Bu zellenin yabancılığındandır<br/>(vahşet). Önceki hal ise tâatin ünsiyetinden idi.” buyurdu.<br/>
<i>İstediğin yere adım / istediğin gibi hareket mümkün değildir<br/>Allah’ın fermanı ile yürü, O’nun fermanı ile bak<br/>Allah’ın emri ile yürümeyen herkes<br/>Mum gibi çabucak baştan aşağı eriyip söner</i><br/>
<a href="RuhulBeyans.html#6921">[7]</a>. Buhârî, Büyû, 15.<br/><a href="RuhulBeyans.html#6921">[8]</a>. Tirmizî, Ahkam 22; Müsned, II, 334, VI, 162.<br/>
