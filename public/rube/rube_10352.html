<a name=10353></a><img src="RuhulBeyan-10353_1.jpg"/><br/>
<img src="RuhulBeyan-10353_2.jpg"/><br/>
<img src="RuhulBeyan-10353_3.jpg"/><br/>
hazfedilmiş ve isim mansub olmuştur.<br/>
Mârifet ehli birisi şöyle diyor: Allah’tan gelen mükâfâtın nihâyeti olmadığına göre bu,<br/>
kulun ameli mikdarınca olmayacaktır. Tam tersine amelin çok üstünde olacaktır. Çünkü<br/>hadd ve nihâyeti olmayandan gelen bağışın hadd ve nihâyeti olmaz.<br/>
Bâzıları şöyle der: Allah’tan gelen bağış bir mükâfât yerinde değil bir ihsan<br/>
mesâbesindedir. Âyetteki “cezâ” kulun işlediği amellere karşılık, “atâ” ise Allah’tan<br/>kula verilen bir hibedir ve bu hibeye kendi yurdunun ehlinden olan havas kimseler sâhip<br/>olabilir.<br/>
<i>et-Te’vilâtü’n-Necmiyye</i>’de bu âyetler şöyle tefsir olunmaktadır: “Şüphesiz takvâ<br/>
sahipleri için” yâni Allah Teâlâ, O’nun sıfat ve isimleri sâyesinde kapkaranlık<br/>nefislerinden sakınanlar için “kurtuluşa erme”; yâni Allah’ı ve O’nun sıfatlarını elde<br/>etme, “bahçeler”; yâni Allah’ı tenzih eden kalplerin topraklarına âid bahçeler, “üzüm<br/>bağları” yâni muhabbet-i zâtî şarabının üzümlerini veren hakikat ve mânâ ağaçları<br/>vardır. Ki bu üzümden yapılan muhabbet-i zâti şarabı, akıl gözünü başkalarını ve<br/>Allah’tan başkalığı görmesine engel olmak için örter. Yine onlar için “göğüsleri<br/>tomurcuk gibi kabarmış yaşıt kızlar” yâni letâif ve maârif bâkireleri olan göğüsleri<br/>tomurcuk gibi kabarmış yaşıt kızlar, “içki dolu kaseler” yâni muhabbet ve mârifet<br/>şarabından doldurulmuş kadehler vardır. “Orada boş lakırdılar” yâni nefsani<br/>düşüncelerinden boş sözler “ve yalan söz “ yâni şeytani vesveselerden olan yalan söz<br/>işitmezler. “Bunlar Rabbinin yeterli bir bağışı, mükâfâtıdır”; yâni bunlar senin hiçbir<br/>amelin olmadığı halde Rabbinden tam bir bağış ve ihsanıdır.<br/>
<b>Kâşânî</b> ise bu âyetlere şöyle mânâ vermektedir: Fiillerinde şeriat ve aklın çizmiş<br/>
olduğu adalet sınırını aşan azgınlara karşılık müttakiler için -bunlar ahlaksızlıklardan ve<br/>kötü fiillerden uzak duran kimselerdir- kurtuluş ve azgınların dönecek oldukları<br/>cehennemden uzak kalış vardır. Bunlar için ahlak cennetlerinden bahçeler, fiil ve hey’et<br/>meyvelerinden üzümler, ef’al cennetinde aynı tertibte esma âsârının sûretlerinden<br/>göğüsleri tomurcuk gibi kabarmış yaşıt kızlar, âsâr muhabbeti lezzetinden zencefil ve<br/>kâfûr karıştırılmış dolu dolu kadehler vardır. Çünkü âsâr ve ef’al cennetinde<br/>bulunanların bunların dışındakilere tamah ve arzuları yoktur. Çünkü o hâriçte kalanlar<br/>âsâra dalıp müessirden, atâ; yâni bağışa dalıp mu’ti’den mahrum olan kimselerdir.<br/>Kendilerine verilen bu bağış yeterli olup kendi himmetleri ve gözlerinin tamahı<br/>mikdarındadır. Çünkü onlar istidadlarındaki noksanlıktan dolayı bundan daha ötesini<br/>arzulamazlar. Onların içinde bulundukları durumdan aldıkları zevklerine göre bundan<br/>daha lezzetlisi yoktur.<br/>
