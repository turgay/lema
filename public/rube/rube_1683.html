<a name=1684></a>bu, ibadet olmaz emre ittibâ meydana gelmişse sâdece şükür olur.<br/>
<i>“O’na verdiğiniz sözü hatırlayın.”</i> Yani sizden aldığı te’kitli anlaşmayı hatırlayın.<br/>
<i>“Hani “İşittik ve itâat ettik.” demiştiniz.” </i>Bu, sözlerin zikredilmesinin faydası, onlar<br/>tarafından bunun kabul edilmiş ve yüklenilmiş olduğu hatırlatılarak, bu sözlerine sâdık<br/>kalmaları gerektiğini pekiştirmektir. Bu mîsak (söz), Allah’ın müslümanlardan<br/>Rasûlullah (s.a.v.)’e kolaylık ve zorluk, genişlik ve darlık zamanlarında işitip itâat<br/>etmek üzere aldığı bey’attir.<br/>
Nîmetlerini unutup da sözünüzde durmamak konusunda <i>“Allah’tan korkun. Şüphesiz</i><br/>
<i>Allah, kalplerin içindekini bilir.”</i> Yani Allah göğüslerdeki gizli olan sırları, kimin ne<br/>düşündüğünü tam olarak bilir ve ona göre cezâsını verir. Durum böyle olunca açıktan<br/>yapılan amelleri bilmez mi zannediyorsunuz?<br/>
Bil ki Allah’ın mü’minlere verdiği en birinci nîmet, onları bütün varlıklardan önce<br/>
yokluk karanlığından varlık nûruna çıkarması, hak dîni kabûl edebilmeleri için en güzel<br/>biçimde yaratması, sırât-ı müstakîme hidâyet etmesi <i><b>“Ben sizin Rabbınız değil<br/>miyim?”</b></i> sorusunu işittirip <i><b>“Evet”</b></i> (bk. el-A’râf, 7/172) cevâbını verdirmesi ve işitip<br/>itâat etmeye muvaffak kılmasıdır. Eğer muvaffak kılma nîmeti olmasaydı o mü’minler,<br/>yardımsız bırakılanlar ve isyan ehli gibi “İşittik ve isyan ettik.” derlerdi.<br/>
<b>Abdurrahman b. Avf b. Malik el-Eşcâî</b>’den rivâyet edildiğine göre o şöyle demiştir:<br/>
“Biz Rasûlullah (s.a.v.)’in yanında dokuz, sekiz veya yedi kişi idik. Bize: “Allah’ın<br/>Rasûlü’ne bey’at etmiyor musunuz?” denildi. Biz daha yeni bey’at etmiştik. Şimdi ne<br/>üzerine bey’at edeceğiz, yâ Rasûlallah?” dedik. Rasûlullah (s.a.v.):<br/>
<i>“Allah’a ibâdet etmeye, O’na hiçbir şeyi ortak koşmamaya, beş vakit namazı</i><br/>
<i>kılmaya, Allah’ın emirlerine gizli ve açık her durumda itaat etmeye ve insanlardan<br/>bir şey istememeye bey’at edin.”</i> buyurdu.<br/>
Bu şekilde bey’at eden insanlardan her durumda öylelerini gördüm ki binitliyken<br/>
kırbacı düşse kimseden vermesini istemez, kendisi inip alırdı.<a href="RuhulBeyans.html#1690">[276]</a><br/>
<b>Ebû Zer </b>(r.a.)’dan rivâyet edildiğine göre şöyle demiştir: “Rasûlullah (s.a.v.) Allah<br/>
yolunda hiçbir kınayanın kınamasından korkmamam için benden beş defâ bey’at aldı,<br/>yedi defâ söz aldı ve yedi kez de Allah’ı şâhit tuttu.<a href="RuhulBeyans.html#1690">[277]</a><br/>
Yine <b>Ebû Zer </b>(r.a.)’dan rivâyet edildiğine göre o, şöyle demiştir: “Rasûlullah (s.a.v.)<br/>
bana şöyle buyurdu: <i>“Gizli ve açık işinde Allah’tan korkmanı tavsiye ederim. Bir<br/>günah işlediğinde hemen bir iyilik yap. Kamçın bile yere düşse sakın kimseden bir<br/>şey isteme. Kimseden emânet alma.”</i><a href="RuhulBeyans.html#1690">[278]</a><br/>
<b>Hâfız Şîrazî </b>şöyle demiştir:<br/>
<i>Vefâ ve ahde sadâkati öğrenirsen iyi olur<br/>Yoksa eziyet etmeyi herkes bilir</i><br/>
Allahım, bizi sözlerini yerine getirmeye muvaffak kılınanlardan eyle! Amin.<br/>
