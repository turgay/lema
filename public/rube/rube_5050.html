<a name=5051></a><i>“O,” </i>Allah Teâlâ <i>“insanların geleceklerini de geçmişlerini de” </i>geçmişteki hallerini<br/>
de<i> </i>bundan sonra başlarına gelecek olanları da <i>“bilir.”</i><br/>
<b>Kâşifî </b>der ki: “Allah Teâlâ, insanların önünde olacak olan âhiret işlerini de onların<br/>
ardından olacak dünyâ işlerini de bilir.”<br/>
<i>et-Te’vîlâtü’n-Necmiyye</i>’de şöyle der: “Allah, onların yaratılıştan hâllerinin farklı<br/>
olduğunu da ebediyete kadar hâllerinde olacak değişmeleri de bilir.”<br/>
<i>“Onların ilmi ise bunu kapsayamaz.”</i> Yâni bütün âlemlerin ehli Hak Teâlâ’nın zâtını<br/>
ilim cihetinden ihâta edemezler.” Çünkü Allah Teâlâ kadîmdir/öncesi olmayandır.<br/>Yaratılmışların ilmi ise kadîm olanı ihâta edemez. Burada, O’nu tam olarak<br/>ma‘rifet/bilmek konusundaki acziyete işâret vardır.<br/>
<i>Çabuk olan akıl O’na nasıl yol bulur?<br/>Ki idrak serhaddinden taşradır</i><br/>
Büyüklerden birisi şöyle demiştir: “Başkası O’nu bilmedi ve kendisi dışında kimse<br/>
O’nu zikretmedi. Hakîkat üzere bilen de zikreden de O’dur. Çünkü hâdis (sonradan<br/>yaratılmış) olanın vücûdu/varlığı fânîdir. Kadîm/ezelî olanın ise vücûdu/varlığı bâkîdir.<br/>Fânî ise Bâkî’yi ancak Bâkî ile idrak edebilir. O’nu O’nunla idrâk ettiğinde de ezelî<br/>kemâlin zirvesine erişemez. Çünkü sıfatlar, zât, sır ve hakîkat bakımından her yönden<br/>O’nun varlığını idrâk imkânsızdır.”<br/>
<b>Vâsıtî</b> şöyle der: “İnsan ilmen ne kendisini ne de cevherini gördüğü semâyı idrâk<br/>
edemediği halde nasıl olur da O’nu ihâta etmek ister?”<br/>
<b>Râgıb</b> der ki: “Bir şeyi ihâta etmek; onun varlığını, cinsini, keyfiyetini ve yaratılış<br/>
gayesini, onunla ve ondan olacak olanı bilmektir. Bu şekilde bilmek sâdece Allah<br/>Teâlâ’ya mahsustur.”<br/>
<i>Envâru’l-meşârık</i>’da şöyle der: “Sûfîlerin yolunda aklın yetmeyeceği ve güç<br/>
yetiremeyeceği şeyi, yani sâdece akılla idrak edilemeyen şeyi istemek câizdir. Aklın<br/>imkânsız olduğuna hükmettiği şeyi istemek ise câiz değildir. Bu hükme: “Beşerî akıllar,<br/>ilâhî zâta ulaşmak için teftiş ve talep yoluna nasıl girebilir? Yarasaların gözleri güneşin<br/>ışığına nasıl dayanabilir?” diye îtiraz edilemez<br/>
<b>Şeyh Muhammed Parsâ</b> <i>Faslu’l-hitâb</i>’da şöyle der: “Velâyet hâlinde aklın<br/>
imkânsızlığına hükmettiği şeyin zâhir olması câiz değildir. Aklın anlamakta yetersiz<br/>kaldığı şeyin zâhir olması ise câizdir. Aklın muhâl gördüğü şeyle ulaşamadığı şeyi<br/>birbirinden ayıramayan kimsede akıl yoktur.”<br/>
<b>Şeyh İzzeddin</b> de şöyle der: “Hak Teâlâ’nın zâtının ve sıfatlarının künhü akılların<br/>
nazarından perdelenmiştir. Âriflerin ma’rifetinin nihâyeti, Allâh’ın zâtının hakîkatini<br/>Allah’tan başkasının ma’rifetinin/bilinmesinin imkânsızlığının keşfolunmasıdır.<br/>Âriflerin Allâh’ı ma’rifetlerinin genişlemesi, O’nun isimlerini ve sıfatlarını ma‘rifet<br/>konusunda olur. Allah Teâlâ, O’nun dünyada ve âhirette kudret ile yarattığı şeylerdeki<br/>şaşılacak hususlar ve eşsiz âyetleri ile ilgili kendilerine keşfolunan şeyler miktarınca<br/>
