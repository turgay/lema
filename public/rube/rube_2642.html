<a name=2643></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-2643_3.jpg"/><br/>
<img src="RuhulBeyan-2643_4.jpg"/><br/>
<img src="RuhulBeyan-2643_5.jpg"/><br/>
amellerden sakınmaktır. Yoksa yaptıkları ameller kıymetsiz hâle gelip kazandıkları<br/>sevaplar heba olur. Meselâ bir salkım üzüm veya bir demet fesleğen pazarda bir dirhem<br/>etmez. Fakat bunu biri satın alıp padişaha hediye ettiğinde eğer padişahın hoşuna<br/>giderse karşılık olarak ona bin dinar verir. Böylece bir dirhemlik şey, bin dînar<br/>kıymetinde olmuş olur. Eğer hoşuna gitmezse onu geri çevirir. O da eski düşük fiyatında<br/>kalmış olur. İşte bizim durumumuz da bunun gibidir.<br/>
<b>Vehb</b> demiştir ki: “Geçmiş ümmetler içinde bir adam vardı. Yetmiş sene Allah’a<br/>
kulluk etti. Günlerini oruçlu geçirir cumartesiden cumartesiye iftar ederdi. Allah’tan bir<br/>dilekte bulundu, fakat yerine getirilmedi. Bunun üzerine nefsine dönerek: “Eğer sende<br/>bir hayır olsaydı şüphesiz dileğin yerine getirilirdi.” dedi. Allah Teâlâ da ona bir melek<br/>gönderip: “Ey Âdemoğlu, bir an nefsini ayıplaman, yaptığın bütün ibadetlerden daha<br/>hayırlıdır.” buyurdu.”<br/>
<b>Hâfız Şirâzî </b>ne güzel söylemiştir:<br/>
<i>Bizim gittiğimiz yolda sadece kırık bir gönül satın alırlar,<br/>Kendini beğenmişlerin pazarı bir başka yerdedir</i><br/>
Allah’ım, bizi tevfik ehlinden ve tahkik yoluna sülûk edenlerden eyle!<br/>
<i> </i><br/>
<b>19. <i>(Ey kâfirler!) </i></b><b>Zafer istiyorsanız, işte size zafer geldi! <i>(Yenelim derken</i></b><br/>
<i><b>yenildiniz)</b></i><b>. Ve eğer <i>(inkardan) </i></b><b>vazgeçerseniz bu sizin için daha iyidir. Eğer tekrar<br/>savaşa dönerseniz, biz de <i>(ona) </i></b><b>yardıma döneriz. Topluluğunuz çok bile olsa, sizden<br/>hiçbir şeyi savamaz. Çünkü Allah müminlerle beraberdir.</b><br/>
<i>“Zafer istiyorsanız, işte size zafer geldi!” </i>Hitap, alay yoluyla Mekke ehlinedir.<br/>
Çünkü onlar Bedir’e sefere çıkmak istediklerinde Kâbe’nin örtüsüne sarılıp: “Allah’ım,<br/>iki ordudan daha üstün olanına, iki topluluktan daha doğru yolda bulunanına, iki gruptan<br/>daha iyisine ve din bakımından daha fazîletli olanına yardım et!” diye dua etmişlerdi.<br/>
Rivayete göre Ebû Cehil, Bedir günü şöyle demişti: “Allah’ım, iki fırkadan daha<br/>
faziletli ve zafere daha lâyık olanını muzaffer kıl. Hangimiz sıla-i rahmi kesiyor ve<br/>topluluğu bozup dağıtıyorsa onu da helak et.”<br/>
Ebû Cehil, son derece ahmak olduğu için kendi aleyhine dua etmiş, Allah Teâlâ da<br/>
onun duasını kabul etmiştir. Nitekim aynı gün Afrâ Hatunun iki oğlu Avf ile Muavviz ona<br/>
