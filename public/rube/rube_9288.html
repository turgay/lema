<a name=9289></a><img src="flower_sep.jpg"/><br/>
<img src="RuhulBeyan-9289_2.jpg"/><br/>
<img src="RuhulBeyan-9289_3.jpg"/><br/>
“<i>Şübhesiz Allah kuvvetlidir, dâimâ üstündür.</i>”<i> </i>Yok etmeyi murad ettiği kimseleri<br/>
helâk etme kuvvetine sâhiptir. Başkasının yardımına ihtiyacı yoktur. Allah’ın onlara<br/>cihâdı emretmesi, yalnız onların faydalanmaları ve O’na itâatlerinden dolayı sevâba hak<br/>kazanmaları içindir. Kuvvet, bünyenin sağlam ve dayanıklı olmasından ibâret olup<br/>zayıflığın zıddıdır. Allah’a nisbetle kuvvet, kudret mânâsınadır. Kudret de, hayat<br/>sâhibinin kendi irâdesiyle bir işi yapma veya yapmama imkânına sâhip olmasıdır. İzzet<br/>ise her şeye galip ve üstün olmaktır.<br/>
<b>Zerrûkî</b> demiştir ki: Kavî/kuvvetli olan fiillerinde, sıfatlarında ve zâtında zayıflık<br/>
olmayan, kendisine gevşeklik, yorgunluk, âcizlik, kusur gibi noksanlıklardan hiç biri<br/>bulunmayan kişidir. Esmâ-yı hüsnâdan biri olan bu yüce ismin hâssası, vücudda<br/>kuvvetin görünmesidir. Zayıf himmetli bir kişi bu mübârek ismi okuduğunda mutlaka<br/>kuvvet bulur. Bünyesi zayıf kimse okuduğunda o da güç sâhibi olur. Şâyet bir mazlum<br/>zâlimin mahvolması niyetiyle bin defa okuyacak olursa bu maksadı hâsıl olur ve onun<br/>işini bitirir.<br/>
Azîz ism-i celîlinin hâssası, varlıkta zenginliğin ve izzetin mânen veya şeklen ortaya<br/>
çıkmasıdır. Kırk gün kırkar defa bu ism-i celîli zikreden kimseye Allah Teâlâ yardım<br/>eder ve onu azîz kılar. Ve halkından hiç birine muhtaç etmez. <i>el-Erbaînü’l-İdrîsiyye</i>’de<br/>şöyle kaydedilmiştir: Ey önüne geçilemeyecek sonsuz kudret sâhibi, istediğini şiddetle<br/>men eden, emrini yerine getirmeğe kadir olan ve hiç benzeri olmayan!<br/>
<b>Sühreverdî</b> şöyle demiştir: Bir kimse yedi gün ara vermeden, her gün bin defa bu<br/>
ismi celîli okursa düşmanı helâk olur. Düşman askerinin yüzüne karşı ve eliyle onlara<br/>işâret ederek yetmiş kez okursa onlar bozguna uğrarlar.<br/>
<b>26. Andolsun ki biz, Nûh’u ve İbrâhim’i gönderdik, peygamberliği de kitabı da</b><br/>
<b>onların soyuna verdik. Onlardan <i>(insanlardan)</i></b><b> kimi doğru yoldadır; içlerinden<br/>birçoğu da yoldan çıkmışlardır.</b><br/>
“<i>Andolsun ki biz Nûh’u</i>”<i> </i>Kabil oğullarından olan kavmine insanlığın ikinci babası<br/>
olan Hz. Nûh’u “<i>ve</i> <i>İbrâhim’i gönderdik</i>” Onun, Nemrud ve ona tâbî olanlardan<br/>teşekkül eden kavmine peygamber olarak gönderdik. Allah Teâlâ şereflendirmek için<br/>özellikle bu iki peygamberin risâletlerini zikretti. Ayrıca ikisi de ilk peygamberlerdir ve<br/>peygamberlerin babalarıdır. Dolayısiyle bütün insanlar Hz. Nûh’un (a.s.)<br/>çocuklarındandır. Arap ve İbrânîlerin/Yahudilerin hepsi de Hz. İbrâhim’in (a.s.)<br/>çocukları ve nesilleridir.<br/>
“<i>Peygamberliği de kitabı da onların soyuna verdik</i>” Nesillerinden Hûd, Sâlih,<br/>
Mûsâ, Hârûn, Dâvûd ve diğerleri gibi bir kısmını peygamberlikle görevlendirdik ve<br/>
