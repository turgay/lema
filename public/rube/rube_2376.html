<a name=2377></a><b>sen hükmedenlerin en hayırlısısın.</b><br/>
<i>“Allah bizi, sizin”</i> şirkten ibâret olan<i> “dininizden kurtardıktan sonra tekrar ona</i><br/>
<i>dönersek Allah’a”</i> büyük bir <i>“yalan iftira etmiş oluruz.” </i>Çünkü o takdirde O’na<br/>benzer hiçbir şey olmadığı halde Allah’ın eşi olduğunu, bizim üzerinde bulunduğumuz<br/>İslâm dininin bâtıl, sizin taraftar olduğunuz küfrün ise hak olduğunu savunmuş oluruz.<br/>Bundan daha büyük iftira mı olur?<br/>
<i>“Rabb’imiz Allah dilemedikten sonra, ona dönmemiz, bizim için olur şey değildir.”</i><br/>
Hiçbir vakit ve hiçbir durumda bizim sizin dininize dönmemiz doğru olmaz. Ancak<br/>Allah’ın bizim ona dönmemizi dilemesi hali müstesna. “Rabbimiz” ifadesi de bunun,<br/>neredeyse imkansız bir iş olduğunu gösterir. Çünkü Allah Teâlâ’yı kendilerinin Rabb’i<br/>ünvanıyla anmaları, Allah Teâlâ’nın onların dinden dönmesini istemesinin imkansız<br/>olduğunu bildirmektedir. Aynı şekilde <i>“Allah bizi sizin dininizden kurtardıktan sonra”<br/></i>ifâdesi de buna işaret eder. Çünkü Allah Teâlâ’nın Şuayb’ı ve ona inananları kâfirlerin<br/>dininden kurtarmış olması, onların tekrar eski dinlerine dönmelerini dilemeyeceğini<br/>gösteren delillerden biridir.<br/>
<i>“Allah dilemedikten sonra”</i> ifâdesinin mânâsının “Allah’ın bizim rüsvây olmamızı<br/>
dilemesi dışında” şeklinde olduğu da söylenmiştir. Bu, küfrün Allah Teâlâ’nın<br/>dilemesiyle olduğuna delildir. Ne olursa olsun ayetteki bu istisnadan maksad, Allah’ın<br/>dilemesine bağlı olarak mü’minlerin tekrar eski dinlerine dönmelerinin imkân dahilinde<br/>olduğunu beyan etmek değildir. Bilakis maksad, böyle bir şeyin meydana gelmesinin<br/>imkansız olduğunu anlatmaktır. Sanki şöyle buyurulmaktadır: “Allah dilemedikten sonra<br/>sizin dediğiniz dine dönmemiz, bizim için olur şey değildir. Allah Teâlâ’nın bunu<br/>dilemeyeceğini ortaya koyan yukarıda mezkur delillere göre ise bu çok uzak bir<br/>ihtimaldir.”<br/>
<i>“Rabbimiz ilmi ile her şeyi kuşatmıştır.”</i> Bu ifâde “Rabbimizin ilmi, her şeyi<br/>
kuşatmıştır.” demektir. Nitekim <i><b>“Baş, ihtiyarlık aleviyle tutuştu.”</b></i> (Meryem, 19/4)<br/>ayetindeki üslub da aynıdır. Yani Allah Teâlâ’nın ilmi, olmuş ve olacak her şeyi ihata<br/>etmiş, içine almıştır. Kullarının durumları, azim ve niyetleri, her birinin özel halleri ve<br/>layık oldukları şeyler, Allah’ın ilmine dâhildir. Şu halde biz sadece O’na güvenip<br/>bağlanmışken bizim tekrar küfre dönmemizi dilemesi, O’nun lütuf ve keremine göre<br/>muhaldir. Ayetin devamı da bunu ifâde etmektedir: <i>“Biz”</i> bizi imanda sabit kılması ve<br/>şerlilerden kurtarması konusunda<i> “sadece Allah’a dayandık.”</i><br/>
Sonra Şuayb (a.s.), küfürde inad eden kavminden yüz çevirip âlemlerin Rabb’ine<br/>
münâcâta yönelerek şöyle dua etmiştir: “<i>Ey Rabbimiz, bizimle kavmimiz arasında<br/>adaletle hükmet.”</i> Bizim hak üzere, onların ise bâtıl üzere olduğunu gösterecek<br/>hükmünü icra edip her iki grubu, kendilerine layık olacak şekilde birbirinden ayır.<br/><i>“Muhakkak ki sen hükmedenlerin en iyisisin.”</i><br/>
<i>“el-Fâtih” </i>kelimesi, Ummânlıların luğatine göre “hâkim” mânâsındadır. Müşkilleri<br/>
çözüp işleri düzenlemesi sebebiyle Allah, “Fâtih” diye isimlendirilmiştir. Bu kelimenin<br/>“müşkili açıp beyan etmek” mânâsından alınmış olması da mümkündür. Buna göre mânâ<br/>
