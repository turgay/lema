<a name=3263></a><img src="RuhulBeyan-3263_1.jpg"/><br/>
<img src="RuhulBeyan-3263_2.jpg"/><br/>
<img src="RuhulBeyan-3263_3.jpg"/><br/>
kavimlerinin eşrafından da korkuyorlardı. Çünkü eşraf, hem kendileri hem de genç<br/>kuşak hakkında Fir’avn’un hışmından çekinerek bunların Musa’nın dinine girmelerini<br/>engellemeye çalışıyordu. Âyetteki <i>“ileri gelenler”</i>den maksadın Fir’avn’un önde gelen<br/>adamları olması da muhtemeldir.<br/>
<i>et-Te’vîlâtü’n-Necmiyye’</i>de şöyle denilir: “Kalb Musa’sına sadece kavminden bir<br/>
zürriyet îmân etti. Bu zürriyet, kalbin sıfatlarıdır. ‘<i>Kavminden’</i> kelimesindeki zamirin<br/>nefis Fir’avnuna râcî olması da caizdir. Şöyle ki kalb Musa’sına nefis Fir’avnunun<br/>sadece bir kaç sıfatı îmân etti. Çünkü nefsin kötü huyları bazı güzel kalbî huylar<br/>sayesinde değişebilir. Ama bu değişme Fir’avn ve adamlarından korka korka<br/>gerçekleşir. Yani bu değişiklik nefis, heva, dünya ve dünyevi şehvetler Fir’avnlarının<br/>nefsin yaratıldığı tabiî huylar ile bu kalbî huyları değiştirmesinden korka korka<br/>gerçekleşir.<br/>
Bununla nefs-i emmarenin sıfatları her ne kadar mutmainneye dönüşse de<br/>
mutmainneden tekrar emmareliğe dönmesinden ve hilesinden emin olunamayacağına<br/>işaret edilmektedir. Nitekim <b>Bel’am</b> ve <b>Bersisa</b>’nın durumu böyle olmuştur. Nefsin kötü<br/>sıfatlarının kalbî huylara dönüşmesi ayrıca dünya ve şehevî isteklerle imtihan edilmek<br/>suretiyle de akamete uğrayabilir ve nefis tekrar emmarelik vasfına geri döner.”<br/>
<b>Hz. Şeyh-i Ekber </b>(k.s.) <i>Mevâkıu’n-nücûm</i>’da şöyle der: “Vuslat konusunda iddiacı<br/>
olan kişinin alâmeti, nefsin sarhoşluğuna ve boş isteklerine geri dönmesidir. Bu<br/>sebepledir ki meşâyıhın ileri gelenlerinden <b>Ebu Süleyman Dârânî </b>şöyle der: “Vâsıl<br/>olsalardı geri dönmezlerdi.” Vuslattan ancak usulü kaybettikleri için mahrum<br/>kalmışlardır. Güzel ahlâkla bezenmeyen henüz hakîkate ermemiştir. Gerçekten vâsıl<br/>olanın alâmeti ise tabiatının özelliklerinden çıkmak, şeriata karşı edebli olmak ve seyr ü<br/>sülûkü nereye varırsa varsın ona uymaktır.”<br/>
<i>“Çünkü Fir’avn yeryüzünde çok ululanan”</i> Mısır toprakları üzerinde yegane<br/>
hakimdi, mütekebbir, azgın <i>“ve”</i> zulümde, adam öldürüp kan akıtarak bozgunculuk<br/>etmede yahut da kibirde ve azgınlıkta <i>“çok aşırı gidenlerdendi.”</i> Öyle ki rab olduğu<br/>iddiasında bulunmuş, peygamber çocukları olan İsrailoğulları’nı köleleştirmişti. Çünkü<br/>İsrailoğulları İbrahim oğlu İshak’ın oğlu Yakub’un torunlarındandır.<br/>
<b>84. Musa dedi ki: “Ey kavmim, eğer Allah’a inandıysanız ve O’na teslim</b><br/>
<b>olduysanız sâdece O’na tevekkül edin.”</b><br/>
<i>“Musa”</i> mü’minlerin Fir’avn’dan korktuklarını görünce <i>“dedi ki: “Ey kavmim eğer</i><br/>
<i>Allah’a inandıysanız”</i> O’nu ve âyetlerini tasdik ettiyseniz, fayda vermenin de zararları<br/>
