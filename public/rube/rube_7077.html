<a name=7078></a>Yahut kendisine zulmeden kişi câhil, ortada olan öğrenci, hayırda yarışan ise âlim<br/>
kişidir. Veya o kimsedir ki insaf bekler de vermez ve hem alır hem verir; veya verir de<br/>almaz. Yahut kurtuluş, dereceler ve münâcâtların tâlibidir veya kendinden kendine nazar<br/>eder, kendinden âhirete bakar. Hak’tan Hakk’a nazar eder. Veyahut dâimâ gaflet<br/>uykusunda olur. Öyle bir kimsedir ki bazen uyanır, öyle biridir ki sürekli uyanıktır.<br/>
Yahut kendisine zulmeden kişi dünyadan hazzını terk ederek nefsine zulmeden zâhid,<br/>
ortada olan ârif, hayırda yarışan kişi ise muhibdir.<br/>
Yahut kendisine zulmeden kişi bela anında feryad eden, ortada olan kişi belaya<br/>
sabreden, hayırda yarışan kişi ise beladan zevk ve lezzet alandır.<br/>
Yahut kendisine zulmeden kişi dünyaya, ortada olan kişi âhirete, hayırda yarışan kişi<br/>
ise Mevlâ’ya meyledendir.<br/>
<i>İki cihanın nimetlerini de bana sundular.<br/>Gönül içlerinden hiç birini istemedi, sadece dostu talep etti.</i><br/>
Yahut kendisine zulmeden kişi nefsiyle cömertlik eden, ortada olan kişi kalbiyle<br/>
cömertlik eden, hayırda yarışan kişi ise ruhuyla cömertlik edendir.<br/>
Yahut kendisine zulmeden kişi ilme’l-yakîn sahibi, ortada olan kişi ayne’l-yakîn<br/>
sahibi, hayırda yarışan kişi ise hakka’l-yakîn sahibidir.<br/>
Yahut kendisine zulmeden kişi nefsi için Allah’ı seven, ortada olan kişi Allah için<br/>
Allah’ı seven, hayırda yarışan kişi ise Hak Teâlâ’nın muradı için kendi muradını yok<br/>edip Hak Teâlâ’nın irade ve hükmünün kendisine galebe çalmasından dolayı kendi nefsi<br/>için bir talep ve muradı olmayandır.<br/>
Yahut kendisine zulmeden kişi âhirette Allah’ı dünya günleri ölçüsünde haftada bir<br/>
görecek olan, ortada olan kişi her gün görecek olan, hayırda yarışan kişi ise kendisinden<br/>Mevla bir an bile perdelenmeyip her an Mevlâ’nın cemâlini görecek olandır.<br/>
Yahut kendisine zulmeden kişi ilim meydanında, ortada olan kişi marifet meydanında,<br/>
hayırda yarışan kişi ise vecd meydanında olandır.<br/>
Yahut kendisine zulmeden kişi sâlik, ortada olan kişi meczûb, hayırda yarışan kişi ise<br/>
meczûb ve sâliktir. Sâlik Allah’a yaklaşmaya çalışandır. Meczûb ise Allah’a yakın<br/>olandır. Meczub-ı sâlik ise kemâlât ve olgunluk yolunda helâk olmuş, nefsinden fânî,<br/>Rabbi ile bâkî olandır.<br/>
Yahut kendisine zulmeden kişi emel kamçısıyla dövülmüş, ortada olan kişi hırs<br/>
kılıcıyla öldürülmüş, hayırda yarışan kişi ise recâ kapısına yatmış olandır.<br/>
Yahut kendisine zulmeden kişi hasret kamçısıyla dövülmüş, ortada olan kişi nedamet<br/>
kılıcıyla öldürülmüş, hayırda yarışan kişi ise kerem kapısına yatmış olandır.<br/>
Yahut kendisine zulmeden kişi muhabbet kamçısıyla dövülmüş, ortada olan kişi şevk<br/>
kılıcıyla öldürülmüş, hayırda yarışan kişi ise heybet kapısına yatmış olandır.<br/>
<i>Eğer âşıklık öğrenmek istersen,</i><br/>
