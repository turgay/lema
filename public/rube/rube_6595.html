<a name=6596></a><img src="RuhulBeyan-6596_1.jpg"/><br/>
<img src="RuhulBeyan-6596_2.jpg"/><br/>
<img src="RuhulBeyan-6596_3.jpg"/><br/>
9- Allâh’ın affı ve cömertliği sebebiyle. Çünkü Allah Teâlâ çok affedicidir, affı sever.<br/>
Kulun sayfasında bir günah görse onu affetmeyi sever. O çok cömerttir, kulunu<br/>bağışlamak ve ondan râzı olmakla ona cömertlikte bulunmayı sever.<br/>
10- Allah Teâlâ kullarını sırlarının hazîneleri kılmıştır. Bu itibarla, kullarının hâlini<br/>
en iyi bilen ve değerini de en iyi tanıyan O’dur. Onların çamurunu kırk sabah kudret<br/>eliyle yoğurmuş ve onları bütün sıfatlarının üzerlerinde tezâhür ettiği aynalar hâline<br/>getirmiştir. Böyle bir tecellî bir başka varlıkta, hattâ mukarreb meleklerde bile ortaya<br/>çıkmamıştır. Görmez misin ki Allah Teâlâ: <i><b>“Ben yeryüzünde bir halîfe yaratacağım”<br/></b></i>buyurunca melekler <i><b>“Sen orada fesat çıkaracak ve kan dökecek birini mi halîfe<br/>kılacaksın?”</b></i> dediler. İnsanları hakkıyla tanıyamadılar. Nihâyet Allah Teâlâ onların<br/>izzet ve şerefini ifâde için meleklere hitâben şöyle buyurdu: Onların fazîletlerinden ve<br/>şemâilinden/husûsiyetlerinden <i><b>“Sizin bilemeyeceğiniz şeyleri ben bilirim!”</b></i> (el-<br/>Bakara, 2/30). Çünkü onlar benim sırlarımın hazîneleri, cemâl ve celâlimin aynasıdır.<br/>Siz onlara kıskançlık gözüyle bakıyorsunuz. Ben ise onlara muhabbet ve rahmet<br/>nazarıyla bakıyorum. Bu itibarla siz yalnız onlardaki her türlü kusuru ve çirkinliği<br/>görüyorsunuz. Ben ise ancak onlardaki her türlü güzelliği görüyorum. Bu yüzden sizi<br/>onlar arasında hüküm verici kılmaya asla râzı değilim. Bu sebeple de onların aralarında<br/>-ihtilâf ettikleri konular hakkında- fazl ve ikramımla hükmü ancak ben vereceğim.<br/>Onların iyilerine ihsan ve ikrâmla, kötülerine ise af ve mağfiretle muâmele edeceğim.<br/>Onların hâlini en iyi ben bildiğim için, ihtilâf içinde olmaları bana büyük görünmez.<br/>Çünkü “<i><b>onlar ihtilafa düşmeye devam edecekler. Ancak Rabbinin merhamet<br/>ettikleri müstesnâdır. Zaten Rabbin onları bunun için yarattı.</b></i>” (Hûd, 11/118-119).<br/>
Akıl sâhibine gereken, ihtilâfı aradan kaldırmak ve ayrılığa düşmemektir. Çünkü<br/>
Allah Teâlâ, Kur’ân’ın hidâyeti ile Hakk’a yakınlık yolunu göstermiştir. Fakat sarp<br/>yokuşları aşma konusunda ittifaktan/birlik ve beraberlikten saptılar. Allâh’ım merhamet<br/>et! Çünkü bol bol ikrâm eden, en cömert olan Sensin Sen!<br/>
<i> </i><br/>
<b>26. Halen yurtlarında gezip dolaştıkları kendilerinden önceki nice nesilleri helâk</b><br/>
<b>edişimiz onları doğru yola sevk etmedi mi? Bunlarda elbette ibretler vardır. Hâlâ<br/>kulak vermezler mi?</b><br/>
“<i>Halen yurtlarında gezip dolaştıkları</i>” Mekke halkı, ticâret seferlerinde helâk<br/>
olanların yurtlarına ve beldelerine uğradıkları, helâk edildiklerinin izlerini ve evlerinin<br/>harâbelerini gördükleri “<i>kendilerinden önceki</i>” Âd, Semûd ve Lût kavmi gibi “<i>nice</i>”<br/>pek çok “<i>nesilleri helâk edişimiz onları doğru yola sevk etmedi mi?</i>” Yâni onlar gâfil<br/>oldular/bilemediler ve onların işlerinin sonu kendilerine belli olmadı mı?<br/>
Bu âyet, Mekke kâfirlerini korkutmak üzere inmiştir.<br/>
