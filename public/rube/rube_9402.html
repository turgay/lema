<a name=9403></a><img src="flower_sep.jpg"/><br/>
Anlatılır ki, bir hükümdarla veziri arasında şöyle bir konuşma geçer. Hükümdar der<br/>
ki: “Âlimlerin ahlâkı dervişlerden daha güzel, kalpleri daha temizdir.” Veziri ise, bunun<br/>aksini söyler ve “Bunları iki konuda imtihan edelim” der. Vezir hazırladığı bin dirhemi<br/>birinin eline vererek, onu görevlendirir. Gidip bu parayı medrese hocalarından faziletli<br/>ve üstün olanına vermesini tenbihler. Görevli kişi medreseye gider ve: “Sizin en üstün<br/>ve olgun olanınıza bu parayı vermekle görevliyim, kime vereyim?” diye sorar.<br/>Hocalardan hiç biri kendisinden üstün birini kabul etmez. Her biri kendisinin üstün<br/>olduğunu, “ben üstünüm” diyen diğerlerinin yalan söylediğini iddiâ eder. Bunun üzerine<br/>görevli, “ben hanginizin üstün olduğunu tespit edemedim” der ve parayı vermeden gidip<br/>durumu vezire söyler. Vezir bu kez aynı görevliyi derviş tekkesine gönderir oradaki<br/>yoksullar âlimlerin yaptıklarının tersini yaparlar.<br/>
Bu defa görevlinin eline bir kılıç verir ve: “Git onların reisinin başını kes gel” der.<br/>
Görevli gider ve “reisiniz kimse boynunu vurmakla görevlendirildim” der. Tekkedeki<br/>dervişler, her biri arkadaşlarının hayatını kendi hayatına tercih ederek ve onların<br/>yaşaması için kendini fedâ ederek “başkan benim, başkan benim” der. Görevli “ben<br/>reisinizin kim olduğunu ayıramadım” der ve gidip vezire durumu bildiririr. Vezir bu kez<br/>aynı görevliyi elinde kılıçla aynı görevle âlimlerin bulunduğu medreseye gönderir. Ama<br/>âlimler fakirlerin yaptıklarının tersini yaparlar. Vezir bu durumu hükümdara karşı delil<br/>olarak gösterir.<br/>
Şunu ifâde edelim ki; zamanımız dervişlerinin, ülke ve beldelerinde örneğini<br/>
verdiğimiz bu dervişlerin aksine hareket ettiklerini görmekteyiz.<br/>
<b>Ebû Yezid Bistamî</b> şöyle demiştir: Belhlilerden bir genç beni şu soru ile yenmiş ve<br/>
mahcub etmiştir. O genç bana: “Size göre zühdün sınırı nedir?” diye sordu. Ben de:<br/>“bulduğumuzda yer, bulamadığımızda sabrederiz” dedim. Genç bu sözüme: “Bize göre<br/>bunu Belh’in köpekleri de yapar. Biz, bulamadığımız zaman şükrederiz, bulduğumuzda<br/>da başkalarını kendimize tercih ederek ikram ederiz” diye karşılık verdi.<br/>
<i>Bu zamanda cömertlikte kemâle ermiş kimseyi bilirim<br/>Eğer dünya değirmeninden kendisine bir ekmek gelse<br/>Himmetinin yüceliğinden, bütün fakirliğine rağmen<br/>Kendisinden esirger ve onu nasipsizlere dağıtır.</i><br/>
<i>Avârif</i>’te şöyle kaydedilmiştir: Tasavvufçuların ahlâkındandır ki, başkasını tercih, îsar<br/>
ve ikram ederler. Onları buna yönelten sebep, yaratılışları itibariyle şefkat ve<br/>merhametlerinin, fazlalığı ve dini hükümlere kayıtsız şartsız bağlılıklarıdır. Çünkü onlar<br/>elindekilerini kullanmakta başkasını kendilerine tercih ederek ikram ederler, yoklukta<br/>da sabrederler.<br/>
<b>Yusuf b. Hüseyin</b> (r.h.) şöyle demiştir: Kendisini bir şeyin sâhibi gören kimsenin îsâr<br/>
