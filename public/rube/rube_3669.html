<a name=3670></a><img src="RuhulBeyan-3670_1.jpg"/><br/>
Şöyle ki en büyük kral, her sene Nil nehri kenarında bir bayram yapmayı âdet haline<br/>
getirmişti. İnsanları sâhile toplar, en güzel yemeklerle onları doyurur, en lezzetli<br/>içeceklerden ikram ederdi. Bu esnada kendisi de tahtında oturur ve halkını seyrederdi.<br/>Cuma gecesi, rüyasında yedi tane semiz ineğin kuru bir nehirden ya da -<i>el-Kevâşî</i>’de<br/>belirtildiği üzere- denizden çıktıklarını gördü. Onların hemen peşinden son derece<br/>çelimsiz, sıska yedi inek daha çıkmış ve bu semiz inekleri yutmuştu. Semiz inekler<br/>çelimsiz ineklerin karınlarına girmiş ve kendilerinden eser bile kalmamıştı.<br/>
<i>“Ayrıca yedi yeşil, yedi de”</i> yeşilliği gitmiş, hasad zamanı gelmiş, yeşillere galebe<br/>
çalan <i>“kuru başak gördüm.”</i><br/>
Kral, ineklerin durumunu anlattığından dolayı, başakların durumunu anlatmaya,<br/>
kuruların tazeleri yediğini belirtmeye ihtiyaç duymadı.<br/>
Kral uykusundan uyandığında, eksik ve zayıf olan bir şeyin tam ve güçlü olanı ele<br/>
geçireceğini gördüğü için çok rahatsız oldu. Kral’ın fıtratı bu rüyanın, ülkesinde<br/>meydana gelecek büyük bir belânın görüntüsü olduğuna şâhidlik etmesine rağmen<br/>durumun nasıl olacağını anlayamadı. Rüyasını yordurarak neler olacağını anlamak<br/>istedi. Bunun için de ülkesinin ileri gelen düşünür ve bilginlerini toplayarak şöyle dedi:<br/>
<i>“Ey ileri gelenler!”</i> Bu hitab, önde gelen düşünür ve bilginlere yahut büyücü, falcı,<br/>
müneccim ve benzerlerinedir. Nitekim <i>Kâşifî </i>şöyle der: “Yani, kâhinler, yorumcular ve<br/>kavmin ileri gelenleri…” <i>“Eğer rüya yorumluyorsanız” </i>rüyaların anlatmak istediğini<br/>her zaman biliyorsanız, bu <i>“benim rüyamı da bana yorumlayınız.”</i> Düşümü tabir edip<br/>hükmünü ve varacağı sonucu bildirin.<br/>
Rüya tâbiri, uykuda müşâhede edilen hayâlî sûretlerden, bu sûretlerin dışta meydana<br/>
gelecek olan âfâkî ve enfüsî hususların sûretlerine intikal etmektir. Bu bakımdan tâbir,<br/>geçmek mânâsındaki “ubûr”dan müştak olup gördüğü şeyin sûretinden başka bir şeye<br/>geçmek demektir.<br/>
Bilesin ki rüya yoruma ihtiyaç duyar. Çünkü ifade ettikleri mânâlar, hissî sûretler<br/>
şeklinde hayal mertebesinde ortaya çıkarlar. İbrahim (a.s.) oğlunu boğazlamasıyla ilgili<br/>rüyanın zâhirine göre davrandı. Çünkü O’nun gibi birinin ruhsatla değil, azîmetle amel<br/>etmesi gerekiyordu. Eğer böyle yapmasaydı, hem kendisinin hem de oğlunun Hak<br/>Teâlâ’nın emrine ne kadar teslim oldukları hiç kimse tarafından anlaşılamayacaktı.<br/>
Hikâye edilir ki hadis sahasında <i>el-Müsned</i> müellifi <b>İmam Taki b. Mahled </b>rüyasında<br/>
Hz. Peygamber (s.a.)’in kendisine süt içirdiğini gördü. Uyanır uyanmaz kusmaya çalıştı<br/>ve süt kustu. Yani o hem gördüğü bu rüyanın hem de Hz. Peygamber (s.a.)’in şu sözünün<br/>gerçek olup olmadığını anlamak için böyle yaptı: “<i>Kim rüyâda beni görürse uyanıkken<br/>görmüş gibi olur. Çünkü şeytan benim sûretime giremez</i>.<a href="RuhulBeyans.html#3674">”[44]</a><br/>
Şâyed rüyasını yorumlamış olsaydı, o süt ilim olacaktı. Bu sebeple Allah Teâlâ içip<br/>
kustuğu o süt kadar ilimden kendisini mahrum bıraktı. Sütün ilme delâlet etmesi şöyle<br/>açıklanabilir: Süt canlılık suretinde ortaya çıkan ilk şeydir. İşte nasıl ki ilim, kişinin<br/>
