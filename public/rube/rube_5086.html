<a name=5087></a><i>Bu kocakarı hîlelerle oturur, düzenlerle kalkar</i><br/>
Yine <b>Hâfız</b> şöyle der:<br/>
<i>Cihan sûret bakımından hoş bir gelindir, fakat<br/>Kim onu kabul ederse ömrünü ona mehir verir</i><br/>
Yukarıdaki hadis şöyle devam etmektedir: <i>“Allah sizi orada halîfe kılacak, nasıl</i><br/>
<i>amel edeceğinize bakacaktır.”</i><a href="RuhulBeyans.html#5090">[128]</a> yâni sizi bu dünyada halîfeler kılacaktır. Yani,<br/>mallarınız hakîkatte sizin değil, Allah Teâlâ’nındır. Sizi onlarda tasarruf konusunda<br/>vekiller gibi yetkili kılmıştır. Onlarda nasıl tasarrufta bulunacağınıza bakacaktır.<br/>
<b>Meryem oğlu İsâ</b> (a.s.)’ın şöyle dediği nakledilmiştir: “Dünyayı rab edinmeyin,<br/>
yoksa o sizi kendine kul/köle yapar.”<br/>
<i>et-Te’vîlâtü’n-Necmiyye</i>’de şöyle der: “<i>Gözlerini dikme</i>” kavli basar ve basîret<br/>
gözlerine işâret etmektedir. Bunlar başın ve kalbin gözleridir. Bu hitabın Nebî (a.s.)’a<br/>tahsîs edilmesi ve bu itabla şereflendirilmesi iki mânâdandır: Birincisi, bütün<br/>peygamberler içinde Cenâb-ı Hakk’ı görmek (rü’yet) ona mahsustur. Hakk’ı görmek ise<br/>ortaklık kabul etmez. Tıpkı dil ile tevhidin ve zikirde kalbin ortak kabul etmediği gibi.<br/>Ya da Allah: “<i><b>Unuttuğun zaman Rabb’ini an</b></i>.” (el-Kehf, 18/24) buyurmuştur. Yani<br/>mâsivâyı unuttuktan sonra Rabb’ini an. İşte böylesi bir rü’yet, şirk/ortaklık kabûl etmez.<br/>Bu da gözleri dikmektir.<br/>
“<i>Sakın,” </i>iki cihanın nimetlerinden faydalanmakla meşgul olup cemâlimizi rü’yetin<br/>
kemâline ulaşmaktan geri kalmaları sebebiyle <i>“kendilerini denemek için onlardan bir<br/>kesimi” </i>dünya ve âhiret ehlini<i> “faydalandırdığımız dünya hayatının çekiciliğine<br/>gözlerini dikme!</i>” Yâni, dünyaya ve âhirete bakma kirinden zâhir ve bâtının gözlerini<br/>izzet suyu ile yıka ki gözlerin cemâlimizi görmek için celâl nûruyla sürmelenmeyi hak<br/>etsinler. Çünkü biz, dünya ve âhiret ehlini ancak celâl hazretinin izzetine ermeleri için<br/>onlarla nimetlendirdik.<br/>
Âyette hem dünya hem de âhiret kasdedilmiştir. Fakat birincisi zikredildiği için<br/>
ikincisinin zikrine gerek duyulmamıştır.<br/>
<b>Şiblî</b> (k.s.)’un yanında <i><b>“O gün cennet halkı bir meşgûliyet içinde eğlenirler.”</b></i><br/>
(Yâsîn, 36/55) âyeti okununca bir iç çekti ve şöyle dedi: “Zavallılar meşgul olurken<br/>kimden geri kaldıklarını bilmiyorlar.”<br/>
<i>“Rabbinin nimeti”</i> Yani âhirette sana hazırladığı sevâb ya da tâatle birlikte verdiği<br/>
kifayet miktarı az rızık senin için Allâh’ın onlara dünyada bağışladıklarından <i>“hem<br/>daha hayırlı,”</i> Çünkü o, mücâdele verenlerin kendisi için mücâdele ettikleri şey<br/>olmasının yanında onların verdiklerinin aksine gâileden güvendedir.<i>“hem de daha<br/>süreklidir.”</i> Çünkü neredeyse hiç kesintiye uğramaz ve ebedidir.<br/>
Rızık, dünyada ve ukbâda Allâh’ın verdiklerinin genel adıdır. Bazen nasîbe, bazen de<br/>
mideye ulaşıp da gıda olarak istifâde edilen şeye rızık denilir.<br/>
