<a name=5021></a><img src="flower_sep.jpg"/><br/>
<img src="RuhulBeyan-5021_2.jpg"/><br/>
<img src="RuhulBeyan-5021_3.jpg"/><br/>
<b>89. O şeyin, kendilerine hiçbir sözle mukabele edemeyeceğini, kendilerine ne bir</b><br/>
<b>zarar ne de bir fayda verme gücünde olmadığını görmezler mi?</b><br/>
<i>“O şeyin, kendilerine hiçbir sözle mukabele edemeyeceğini,” </i>cevap veremeyeceğini<br/>
<i>“kendilerine ne bir zarar ne de bir fayda verme gücünde olmadığını” </i>yani kendisine<br/>tapanlara bir menfaat sağlamaya ya da onlara gelebilecek herhangi bir zararı gidermeye<br/>muktedir olmadığını<i> “görmezler mi?” </i>Yani<i> </i>hiç düşünüp bilmiyorlar mı? O halde onun<br/>ilâh olduğunu nasıl düşünüyorlar?<br/>
<i>et-Te’vîlâtü’n-Necmiyye”</i>de şöyle der: “Âyette şu husûsa işaret vardır: Allah Teâlâ<br/>
bir toplumu, bir belâ ile sınamayı murâd ettiği vakit onların akıl sahibi olanlarının<br/>başından aklını alır. Apaçık mûcizeleri gördükten sonra gözlerini kör eder de onlar<br/>sanki hiçbir şey görmemiş gibi olurlar. Bu sebepledir âyette şöyle buyrulur: Onun bir<br/>buzağı olduğunu ve acizliğini<i> “görmezler mi?”</i><br/>
Bu âyetlerde bâzı işâretler vardır:<br/>1- Allah için öfkelenmek, kâmil insanın yaratılışının gereklerindendir. Çünkü insân-ı<br/>
kâmil, hazret-i ilâhiyyenin aynasıdır. Bu durum gadaba/öfkeye de şâmildir. Nitekim<br/>rivayet edilmiştir ki Rasûlullah (s.a.) kendi nefsi için öfkelenmezdi. Allah için bir şeye<br/>öfkelendiğinde ise onun kızgınlığını hiçbir şey gideremezdi.<a href="RuhulBeyans.html#5023">[95] </a>Allâh’ın öyle kulları var<br/>ki onun öfkesinden dolayı Allah gadab eder, razı olduğu için de razı olur. Onun gadabı,<br/>Allâh’ın gadabının ta kendisi, rızâsı da Allâh’ın rızasının aynıdır. Hakîkatte mutlak<br/>olarak onların gadabı, Hakk’ın gadabının kendilerinde taayyününden ibarettir. Çünkü<br/>onlar Allâh’ın zâtının, isimlerinin ve sıfatlarının aynasıdırlar. Onların gadabları diğer<br/>insanlarınki gibi değildir.<br/>
<b>Ebû Abdullah Râzî</b> şöyle der ki: “Allah bizim esefimiz gibi esef etmez. Fakat onun<br/>
esef eden ve râzı olan dostları vardır. Allah onların hoşnutluğunu kendi rızâsı, öfkelerini<br/>de kendi gadabı kılmıştır. Bu sebeple O şöyle buyurmuştur: <i>“Kim benim bir velî<br/>kulumu aşağılarsa, bana harp ilan etmiş demektir.”</i><a href="RuhulBeyans.html#5023">[96]</a><br/>
Şu halde akıllı kişiye gereken, peygamberlerin ve Allah dostlarının yoluna tâbi olmak,<br/>
çirkin bir şey gördüğünde de ona Hak için gadab etmektir.<br/>
<i>Eğer elinden münkeri nehyetme gelirse,<br/>Sana elsiz, ayaksız kişiler gibi oturmak yakışmaz.<br/>Eğer elinde ve dilinde bunu yapacak gücün yoksa,<br/>İnsanlara kalb ile himmetle adamlığını göster.</i><br/>
