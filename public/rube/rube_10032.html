<a name=10033></a><img src="RuhulBeyan-10033_1.jpg"/><br/>
Başka bâzı âlimlere göre ise, bâzılarınızı uzun, bâzılarınızı kısa boylu, kiminizi zayıf,<br/>
kiminizi güçlü olmak üzere çeşitli şekil ve huylarda yarattı, demektir. Nitekim şu âyet-i<br/>kerîme bu gerçeğe işâret etmektedir: <i><b>“Onun delillerinden biri de gökleri ve yeri<br/>yaratması, lisanlarınızın ve renklerinizin değişik olmasıdır.”</b></i> (er-Rum, 30/22)<br/>
Başka bâzı âlimlere göre Allah’ın insanları türlü merhalelerden geçirerek yaratması<br/>
şöyle olmuştur. Önce onlardan ahd ve mîsâk alması için Âdem’in sırtından zürriyetlerini<br/>çıkardığı zaman, ardından İbrahim (a.s.) insanları hacca çağırınca (bu dâveti işitmeleri<br/>için), ardından Peygamber (s.a.) Efendimiz’e gece yolculuğu yaptırıldığı İsrâ Gecesi<br/>olmak üzere insanları çeşitli merhalelerde yaratmış ve Miraç gecesi Peygamber (s.a.)<br/>Efendimiz’e onları göstermiştir.<br/>
Mârifet ehli bir âlim âyet-i kerîmeyi şöyle tefsir ediyor: Allah sizi çeşitli<br/>
merhalelerden geçirerek yaratmıştır. Önce sizi ehl-i mârifet kılmış. Sonra ehl-i<br/>mahabbet kılmış, ardından ehl-i hikmet yapmıştır. Bunun ardından sırasıyla ehl-i tevhid,<br/>ehl-i şevk, ehl-i aşk, ehl-i gınâ, ehl-i bakâ, ehl-i hizmet ve ehl-i müşâhede yapmıştır.<br/>Sonra kudsî ruhlar için ceberrut nûrundan bir merhale daha yaratmıştır. Melekût<br/>nûrundan ârif ve hidâyete ermiş akıllar, kurbet mâdeninden şevk duyan kalpler, cennet<br/>toprağından sıddıyk olan kimselerin vücudları merhalelerini yaratmıştır. Her merhale<br/>gayb âlemindeki kendi mâdenine ve husûsî yerine dönecektir.<br/>
<a href="RuhulBeyans.html#10028">[122].</a> Bkz. Beyhakî, Şuab, VI, 294; Heysemî, X, 149.<br/><a href="RuhulBeyans.html#10029">[123].</a> Müslim, Zikir, 22.<br/>
