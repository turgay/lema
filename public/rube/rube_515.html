<a name=516></a><img src="flower_sep.jpg"/><br/>
<img src="RuhulBeyan-516_2.jpg"/><br/>
<img src="RuhulBeyan-516_3.jpg"/><br/>
<img src="flower_sep.jpg"/><br/>
<img src="RuhulBeyan-516_5.jpg"/><br/>
<img src="RuhulBeyan-516_6.jpg"/><br/>
<img src="RuhulBeyan-516_7.jpg"/><br/>
<img src="RuhulBeyan-516_8.jpg"/><br/>
yönü vardır. Bu kıbleler, birbirinden farklıdır. Siz ey mü’minler iki cihân saâdetine<br/>erişmek için Allah’ın emrine uyup kıble konusu da dâhil, hayırlı işler işlemeye gayret<br/>gösterin; birbirinizle hayırda yarışın.<br/>
Her bir ümmetin ısrarla yöneldiği bir kıblesi vardır. Sen her ne kadar onlara kıblenin<br/>
Kâbe olduğu hakkında delîl getirirsen de, onlar kendi kıblelerini bırakıp bunu kabûl<br/>etmezler. O halde siz ey müslümanlar, Allah’dan geldiği kesin olan emirleri tutmaya ve<br/>hayırlı ameller yapmaya koşun. Doğru olanı arkalarına atıp, hevâlarına tâbi olan,<br/>kendini beğenmiş kimselerin peşi sıra gitmeyin! Çünkü onlar, şer ve fesâdda<br/>yarışmaktadırlar. Çünkü Hakk’ın dışındaki her şey dalâlettir, sapıklıktır.<br/>
Bu âyetin mânâsı hakkında ehl-i hakîkat şöyle demiştir: “Herkes bizi bırakıp başka<br/>
şeylerle meşgul oldular. Başka şeylere yöneldiler. Siz ey bizi bilenler! Başkalarını<br/>bırakın, Bize yönelin. Çünkü dönüşünüz Bize’dir. Siz ve düşmanlarınız nerede olursanız<br/>olun, Allah sizi mahşerde bir araya getirecek, doğru yolda olanınızla yanlış yolda<br/>olanınızı ayıracak ve buna göre size karşılık verecektir. ”<br/>
Bu durum, itâatkâr kullar için bir müjde, isyânkâr kullar için bir tehdiddir. Şüphesiz<br/>
Allah, sizi öldürmeye de tekrar diriltmeye de, mahşer yerinde toplamaya da kâdirdir.<br/>
<b>149. Nereden yola çıkarsan çık <i>(namazda) </i></b><b>yüzünü Mescid-i Haram tarafına</b><br/>
<b>çevir. Bu emir Rabbinden sana gelen gerçektir. <i>(Biliniz ki)</i></b><b> Allah yaptıklarınızdan<br/>habersiz değildir.</b><br/>
Herhangi bir yere gitmek üzere sefere çıkınca, namaz kılarken yüzünü yine Mescid-i<br/>
Haram’a doğru çevir; çünkü seferde olmak, namaz kılarken Kâbe’ye yönelmenin<br/>hükmünü değiştirmez. Kıbleye dönme konusunda mukîm olmakla, yolcu olmak arasında<br/>fark yoktur. Kıblenin Kâbe’ye çevrilmesi, Rabbinden gelen ve hikmete muvafık bir<br/>emirdir. Allah yaptıklarınızdan gâfil değildir. Bilakis hepsini bilmektedir. Bunlarla sizi<br/>en güzel şekilde mükâfâtlandıracaktır. Bu, mü’minler için bir müjdedir.<br/>
<i> </i><br/>
<i> </i><br/>
