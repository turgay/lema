<a name=1396></a>kendilerini övmek maksadıyla söyledikleri gibi övünmek için söylemiyorum, demek<br/>istiyor. Çünkü O’nun övünmesi Allah ile ve Allah’a yakınlığı sebebiyledir. Yoksa<br/>Âdemoğullarından önde olduğu için değildir. Nitekim pâdişah nazarında büyük bir<br/>kabûle mazhar olan kişi, padişah kendisini kabul ettiği için böyle olur ve buna sevinir,<br/>yoksa halkından bazılarından üstün tuttuğu için değil.<br/>
<i>İnsansan anlatma kendini, yok hâcet.<br/>Çünkü her at binici, süvârî değildir nihâyet.<br/>Günahkar ama Hakk’ı düşünen kişi<br/>Kendini beğenen âbidden çok daha iyidir.<br/>Hâlis kokun yoksa var deme bâri,<br/>Varsa zâten o kendini fâş eder verir haberi.</i><br/>
Nitekim şöyle güzel bir beyit daha vardır:<br/>
<i>Cevizler arasında içi boş ceviz,<br/>Sesiyle belli eder kendini, biz biliriz.</i><br/>
Zahiri ilim sahibi kişilerden kendilerini ilimleriyle temize çıkaran, diğer âlimlere<br/>
caka satıp sefihlerle tartışanların nefisleri sâdece ilim öğrenmekle temizlenmez. Aksine<br/>caka satma, tartışma, cedelleşme, övünme, kibir, kendini beğenme, hased, gösteriş,<br/>makam ve mevkî sevgisi, akran ve emsallerini yenme ve onlara galip gelme arzusu gibi<br/>yerilmiş sıfatları artar. <i>“Hayır, Allah”</i> temizlenmesini <i>“dilediğini temize çıkarır.”<br/></i>İlimde ileri giden âlimlerden ve muhakkık meşâyihden ibâret olan tezkiye ehline onun<br/>nefsini teslim ederek tezkiyeye hazır hale getirir. Tıpkı kullanılmaya hazır hale<br/>getirilmesi için derinin debbağa (deri tabaklayıcısına) teslim edilmesi gibi. Kendisini<br/>temizlemesi için bir tezkiyeciye teslim olan, onun tasarruflarına gassâl elindeki meyyit<br/>gibi sabreden, işâretlerine kulak veren, muamelelerine îtiraz etmeyen ve tezkiyenin<br/>zorluklarına göğüs geren, felâha erer.<br/>
Tezkiye edici kendi devrinde Hz. Peygamber (s.a.v.) idi. Nitekim Allah Teâlâ şöyle<br/>
buyurur: <i><b>“Ümmîlere içlerinden, kendilerine Allah’ın âyetlerini okuyan ve onları<br/>temizleyen bir peygamber gönderen O’dur.”</b></i> (el-Cum’a, 62/2) Hz. Peygamber’den<br/>sonraki tezkiye ediciler ise, tezkiyeyi O’ndan alan sahâbîler ve her asırda onlara en<br/>güzel şekilde tâbî olan âlimlerdir. Hayatım üzerine yemin ederim ki onlar günümüzde<br/>kibrît-i ahmerden çok daha az sayıdadırlar.<br/>
<i>Tarîkatta lazımdır, yol gösterici, bilgin ve rehber,<br/>Çünkü yol uzak ve yolkesiciler pusuda bekler<br/>Mürşidin bâtını mâmur ve kadri âlî olmalı<br/>Şerîat ve tarîkattan nasibdâr olmalı.<br/>Asıl, fer’ kül, cüz her şey öğrenilmiş.</i><br/>
