<a name=10209></a>vücûdu göz olur ve sevdiğini bütün varlığı ile görür. Bu gözler Hakk’ın tecellîsinden<br/>istifâde eden gözlerdir. Bundan dolayı onlar Allah’ın nefsinden onun nefsine bakış elde<br/>ederler. Böylece âşık ile mâşuk arasındaki birlik sırrı ortaya çıkmış olur.<br/>Rü’yet/görmek görenin baki olmasını gerektirir. Bu özellik sıfat âleminin gerekli<br/>özelliklerindendir. Kulun hakkın varlığında fânî ve helâk olması daha mükemmeldir.<br/>Tıpkı bu helâk oluş zât âleminin gerektirdiği özelliklerden olduğu gibi.<br/>
<b>Nasrâbâdî</b> (k.s.) der ki: İnsanlar arasında rü’yeti talep edenler ve Allah’a iştiyak<br/>
duyanlar vardır. Bunların arasında Allah’ın, kendilerini görmesiyle yetinecek olan<br/>ârifler vardır. Onlar; “bizim görmemiz ve bakmamızda bir illet/kusur vardır. Allah’ın<br/>görmesi ve bakması ise illetsizdir. Bereketi daha mükemmel, faydası daha çok<br/>şümûllüdür” derler.<br/>
Bâzı âlimler şöyle derler: <i><b>“Biz ona şahdamarından daha yakınız.” </b></i>(Kaf, 50/16)<br/>
âyet-i kerîmesindeki “kurb/yakınlık” halkın Hakk’ı idrak etmelerine engel olan<br/>yakınlıktır. Tıpkı havanın -insanın gözüne yakınlığından dolayı- gözle görülemeyişi,<br/>suya dalındığında -yakınlıktan dolayı- suyun görülemeyişi gibi. Suya dalan insan su<br/>içinde gözünü açtığında gözü suya yakın olduğu için suyu göremediği gibi... Hak Teâlâ<br/>da insana kendi nefsinden daha yakın olduğu için kendisi görülememektedir. Ayrıca uzak<br/>ve zâtı yüce olduğu için de görülememektedir. Zâten bir söz vardır: “Toprak nerde,<br/>rabların rabbı olan Allah nerde?” Fakat kul Rabbını görmek istediğinde Allah kendisi<br/>uluvviyyetinden iner, kulunu ise yüceltir. Böylece görülmesini sağlar, dolayısıyla kul<br/>Rabbini yine O’nun vâsıtasıyla görmüş olur. Bu nedenle Peygamber (s.a.) Efendimiz<br/>şöyle buyurmuşlardır: <i>“Sizler şu güneşi ve ayı -yörüngelerinde yol alırlarken uzaklık<br/>ve yakınlık noktasında orta bir hâlde bulunurlarken- gördüğünüz gibi Rabbinizi<br/>göreceksiniz.” </i><a href="RuhulBeyans.html#10215">[200]</a><br/>
Son derece yakınlık, “hicap” olduğu gibi, son derece uzaklık da hicaptır. Herkes<br/>
Rabbini dünyada iken görür; fakat onun rab olduğunun farkına varamaz. Ârif ile böyle<br/>olmayan kimseler arasında fark vardır. Farz edelim ki kalbine birisiyle karşılaşma<br/>duygusu geldi ve sen karşılaşacağın o kişiyi zâtı ile tanımıyorsun. Bu kişi senin karşına<br/>gelip selam verdi. Fakat sen adamı tanımadın ama onu görmüş oldun. Tıpkı ülkesinde<br/>kılık değiştirip gezen hükümdar örneğinde olduğu gibi. Kılığını değiştiren hükümdarı<br/>bir çok insan görür fakat tanımaz. Sonra onların içerisinde “hayatta şu ana kadar sultanı<br/>görmek nasip olmadı, onu görmek ve kendisine bakmak istiyorum.” diyen kişi de<br/>böyledir. Halbuki o kişi sultana kaç kez bakmıştır; fakat ona baktığı esnâda gözü<br/>görmemektedir. Böyle bir insanın hicabı/perdelenmesi ne kadar şiddetlidir. Öte yandan<br/>-varsayalım ki- ona baktı. Belki de bu bakışını derinlemesine yapamaz, herhangi bir<br/>şeye bakandan bakana -gözünün keskinliği ve zayıflığına göre- fark vardır. Bu nedenle<br/>derler ki: İnsanlar, kendisinde hiçbir eksiklik olmayan hak yaygı ve sergisinde oldukları<br/>hâlde şühûd noktasında birbirlerinden farklıdırlar. Çünkü onlar kendi hakîkatlerini<br/>müşâhede ediyorlar. Eğer insanlar zâtın aynını müşâhede edebilselerdi fazîlette<br/>birbirlerine eşit olurlardı.<br/>
