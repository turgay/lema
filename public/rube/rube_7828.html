<a name=7829></a><img src="flower_sep.jpg"/><br/>
<img src="flower_sep.jpg"/><br/>
Ancak böylece cehennemin kapıları kesin olarak yüzünüze kapanabilir. Zaten Allah<br/>hidâyete istidadı bulunmayanları bu şeylerle saptırıp durmaktadır. Meselâ böylelerine<br/>gerçek bir varlık ve güzel görünümünde mecâzî bir şey göstermekte; onlar da dünyanın<br/>bir serap, uyku ve hayalden ibaret olduğunu bilmeden buna aldanarak dosdoğru yoldan<br/>sapıp gitmektedir.<br/>
Şâir der ki:<br/>
<i>Zamanın sihirli perdesinden gâfil olma.<br/>Hazanı/sonbaharı, ilkbahar aynasında seyret.</i><br/>
Âyette, kibirlenmek tenkid edilmektedir. Öyle ise bunun muhakkak zıddıyla tedavî<br/>
edilmesi gerekir ki o da tevazudur.<br/>
Bir filozof demiş ki: Çayırdaki otlar: “Bizi, bir an bile Allah’a karşı gelmeyen<br/>
hayvanlar yiyor, dolayısıyla ben senden daha hayırlıyım” diyerek ağaca karşı<br/>böbürlenmiş. Ağaç da: “Hayır ben daha hayırlıyım. Baksana benden de meyveler<br/>çıkıyor ve insanlar bunları yiyor” demiş. Kamış ise tevazu göstererek: “Bende hiç hayır<br/>yok. Beni ne hayvanlar, ne de insanlar yiyebiliyor!” demiş. İşte böyle tevazu göstermesi<br/>üzerine Allah da onun içinde en tatlı şey olan şekeri yaratmış. Ancak kamış, Allah’ın<br/>içine koyduğu bu tada bakarak kendinde bir büyüklük vehmedince, Allah da ondan<br/>kamışbaşı çıkarmış ve insanoğlu bundan süpürge yapmış ve pisliklerini onunla süpürüp<br/>temizlemeye başlamış. İşte ilâhî teklîfe muhâtap olmayan varlıkların durumu böyle<br/>olursa varın siz mükelleflerin hâlini düşünün!<br/>
Bildiğiniz gibi, Firavun da yeryüzünde büyüklük taslamış; hatta işi rabb olduğunu<br/>
iddiâ etmeye kadar vardırmıştı. Ama Allah da onu hem dünyanın hem de âhiretin<br/>azâbıyla cezâlandırmıştı (bk. Nâziât 79/24-25) yâni boğmak suretiyle dünya azâbıyla;<br/>yakmak suretiyle de âhiret azâbıyla... Kârun da malının çokluğuyla böbürlenmiş, ama<br/>Allah da hem kendisini hem de sarayını yerin dibine geçirmişti. İblîs de secde etmekten<br/>şiddetle kaçındığında böbürlenmişti ama Allah da kendisini ebediyen lânetlik etmişti.<br/>Kureyşliler de kendilerini müminlerden üstün görmüşlerdi. Ama sonunda bazıları<br/>katledilerek leşleri alçak ve âdî birer varlık gibi bir kuyuya doldurulmuştu! Hakkı<br/>olmadığı halde kibirlenen herkesin durumu kıyâmete kadar işte budur! Çünkü kibirlenen<br/>hiç kimse kurtulamamıştır kurtulamaz da!<br/>
<i>Mesnevî</i>’den:<br/>
<i>Firavun’da olan sende de vardır.<br/>Fakat senin ejderhan kuyuya hapsedilmiştir.<br/>Nefsin ejderhadır, mümkün mü ölsün!</i><br/>
