<a name=9927></a><img src="flower_sep.jpg"/><br/>
<img src="RuhulBeyan-9927_2.jpg"/><br/>
Hz. Ali bir sözünde şöyle der: Ben fıtrat üzere dünyaya geldim, erkenden İslâm’a<br/>
girdim ve herkesten önce hicret ettim. Bir rivâyete göre Peygamber Efendimiz (s.a.) Hz.<br/>Ali’nin kulağını tutarak “âyette işâret edilen kulak işte bu kulaktır” demiştir. Bu rivâyeti<br/><b>en-Nakkaş</b> zikreder.<br/>
<i>Her ne kadar nasîhat edenin yüz türlü arzusu varsa da<br/>Öğüt almak için önce işiten bir kulak gerekir<br/>Gaybden haber alan kulaklar olmasaydı<br/>Hiçbir müjdeleyici gökten vahiy getiremezdi.</i><br/>
Bâzı âlimlerin ifâdesine göre âyette işâret edilen kulak, Allah’ın ezelde hitâbını<br/>
işittirdiği kulaklardır. Bunlar belleyen kulaklardır. Kendilerine hak olarak yapılan bütün<br/>hitâbı ezberleyen kulaklardır.<br/>
<b>Hz. Ebû Hüreyre</b> (r.a.)’a bir gün, “Sen ne kadar çok hadis rivâyet ediyorsun. Senin<br/>
dışındakiler ise senin kadar rivâyet edemiyorlar, bunun sebebi nedir?” diye sorulur. O<br/>şöyle cevap verir: “Muhâcirler ve Ensar kendi mallarıyla ve işleriyle meşgul olurlarken<br/>ben zavallı bir fakir olarak Peygamberimiz (s.a.)’den ayrılmazdım. Günlük azığım ile<br/>kanâat ederdim. Peygamberimiz (s.a.) bir gün <i>«Bir kimse ben sözümü bitirene kadar<br/>elbisesini yayar sonra toplarsa benim her söylediğimi öğrenecektir»</i> buyurdu. Ben de<br/>üzeri siyah-beyaz çizgili elbisemi yaydım o sözünü bitirinceye kadar göğsüm üzerine<br/>topladım. İşte o andan itibâren Peygamber Efendimiz’in hiçbir sözünü unutmadım.” Bu<br/>ifâde güzel sözün karşı tarafta etkili olacağına, muhataba fayda vereceğine işâret<br/>etmektedir. Yoksa Ebû Hüreyre’nin duyduklarını ezberlemesi için Peygamber (s.a.)’in<br/>ona -tıpkı Hz. Ali’ye yaptığı gibi- sâdece duâ etmesi yeterli olurdu.<br/>
<b>13. Sur’a bir üfürüş üfürüldüğü zaman,<br/></b><i>“Sur’a bir üfürülüş üfürüldüğü zaman..”</i> Bu ifâde ile, kıyâmeti yalan sayanların<br/>
helâk edilmesi sûretiyle şanının büyüklüğünün beyân edilmesinin ardından bizzat<br/>kıyâmetin kendisinin beyân edilmesine ve nasıl kopacağının açıklanmasına başlanıyor.<br/>Üfürülmek şeklinde tercüme edilen “nefh” insanın nefesi/havayı ağzından dışarıya<br/>göndermesi demektir. Âyette yer alan “sûr”, Allah’ın emriyle İsrafil’in içine üfürecek<br/>olduğu, göklerden daha geniş nurdan boynuzdur. Sûra üfürüldüğü zaman öyle bir büyük<br/>ses meydana getirir ki insanlar bu sesi duyduklarında çığlık atarlar ve sonra -Allah’ın<br/>dilediği kimseler hâriç- derhal ölürler.<br/>
Arapça dilbilgisi kurallarına göre -âyette de yer aldığı üzere- müphem olan masdarlar<br/>
her ne kadar fâilin yerine gelemezler ise de ifâdeyi pekiştirmek için getirilirler.<br/>
