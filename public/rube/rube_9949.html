<a name=9950></a>Çünkü azâbın farklı farklı olmasıyla korkutma uygun değildir.<br/>
<b>İbn Şeyh</b> der ki: Âyetteki “sümme/sonra” ve “fa” harfleri eğer “sokunuz” anlamındaki<br/>
“üslükûh” cümlesini atıf için alınacak olursa bu durumda iki atıf harfinin bir cümlede<br/>bir arada bulunmuş olması ve ikisinin de bir tek mâtuf üzere gelmiş olması icab eder.<br/>Oysa bu -dilbilgisi açısından- uygun değildir. O hâlde “sümme” edâtı ile muzmer bir<br/>kelimenin yine muzmer bir kelimeye “huzûhu” ifâdesinden önce atfı gerekir. Bu<br/>söylediklerimizin ışığı altında âyete anlam vermemiz gerekirse; cehennem meleklerine<br/>denilir ki: Onları yakalayınız, bağlayınız sonra cehenneme atınız. Sonra o meleklere<br/>denilir ki: Onları uzunluğu yetmiş arşın olan zincire vurunuz ve bu zincirle birlikte<br/>cehenneme atınız. Böylece “fa” bir “mâkulu/söyleneni” diğer mâkul üzerine atfetmiş<br/>olur ve aynı zamanda takib mânâsı ortaya çıkar.<br/>
“Sümme” edâtı, bir sözün diğer söz üzerine atfı olup aynı zamanda son verilen<br/>
cezânın öncekine oranla daha şiddetli ve daha korkunç olduğunu gösterir. Ayrıca<br/>emredilen yakalama, elini boynuna bağlama, cehenneme atma ve bu nitelenen zincirle<br/>sokma konusunda emredilenlerin birbirini takip ettiğini gösterir. Buna göre âyetin<br/>mânâsı şöyle olur: Zincirleri vücudlarına dolayarak, her taraflarını kuşatarak onları<br/>cehenneme atarız. Bu zincirler arasında günahkâr olan kişi bitkindir, sıkışmıştır ve onun<br/>hiçbir hareket imkânı kalmamıştır.<br/>
Âyette “silsile/zincir” kelimesinin, “silk” kelimesinden önce ifâde edilmesi, tıpkı<br/>
“cahim/cehennem” kelimesinin, atmak, anlamına gelen “tasliye” kelimesinden önce<br/>zikredilmesi gibidir. Böyle ifâde olunması; âyette bir ihtisas olduğuna ve kâfirlerin çeşit<br/>çeşit azaplarla azap göreceklerine işâret etmek içindir. Bir başka ifâdeyle söylemek<br/>gerekirse Allah zebânîlere şöyle emir verecektir: O kâfirleri cehenneme sokarken<br/>mutlaka bu zincir içinde sokunuz. Çünkü böylesi bir cezâ cehennemde kâfirleri bitkin<br/>hâle getiren diğer yerlerin içinde en korkuncudur. Sonra vurulacak oldukları zincirin<br/>yetmiş arşın kılınması, o zincirin gerçek boyunun ifâde edilmesi için değil uzun<br/>olduğunun vurgulanması içindir. Nitekim <i><b>“Onlar için ister af dile, ister dileme. Onlar<br/>için yetmiş kez af dilesen de Allah onları asla affetmeyecek”</b></i> (et-Tevbe, 9/80) âyet-i<br/>kerîmesinde de “yetmiş kez” ifâdesinden maksad, tam olarak sayıyı bildirmek değil,<br/>bunların çok olduğunu vurgulamaktır. Dolayısıyla bu ifâde “yedi, yetmiş ve yedi yüz”<br/>kelimelerinin çokluk ifâde etmek üzere arap dilinde yaygın bir biçimde<br/>kullanılmasından dolayıdır. Böylece onların, zincirlere vurulmuş olarak uzun müddet<br/>kalacakları kinâye yoluyla ifâde edilmiş olmaktadır. Kâfirin zincir içerisinde kaldığı<br/>süre ne kadar uzarsa çekecek olduğu çile de o kadar şiddetli ve dayanılmaz olacaktır.<br/>
<b>Sa’dî Müftî</b> der ki: Zâhir olan; yâni ağırlıklı olan ihtimal buradaki ifâdenin yetmiş<br/>
arşın biçiminde normal sayıyı göstermesi, bir başka ifâdeyle âyetin ifâdesinin zâhirine<br/>hamledilmesidir.<br/>
Bâzı tefsir âlimlerine göre “zirâ’” bizim bilmiş olduğumuz arşındır. Bu âlimlere göre<br/>
biz, bildiğimiz ve ellerimizle kullanageldiğimiz bir nesne ile Allah’ın hitâbına muhatap<br/>olmaktayız.<br/>
