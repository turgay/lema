<a name=9455></a><b>İbn Arabi </b>(r.h.)’in <i>Fütuhâtı</i>’nın Vesâyâ bölümünde şu açıklama yer almaktadır: Eğer<br/>
hiç kimseden korkmamak istersen hiç kimseyi korkutma. Bütün insanlardan emniyette<br/>olmak istersen, herkes senden emniyette olsun.<br/>
<b>Şeyh-i Ekber </b>(k.s.) buyurdu ki: Gençlik ve delikanlılık dönemlerimde henüz bu yola<br/>
girmemiştim. Annem ve yanındaki grupla yolculuktaydım, aniden merada bir yaban<br/>eşeği sürüsü gördüm, onları avlama konusunda çok istekliydim. Çocuklarım benden bir<br/>parça uzaktaydılar, nefsime sürüyü incitmeme fikri düştü. Kalbime bunu koydum,<br/>hatırımı onlara saldırmama ve eziyeti terk etme hissiyle teskin ettim. Bindiğim at onlara<br/>doğru yönelince dizginini sıkı tuttum, mızrak da elimdeydi. Onların yanına ulaşıp<br/>aralarından geçtiğimde mızrağın ucu bazılarına değiyordu. Ancak onlar otlamakla<br/>meşguldüler, Allah’a yemin olsun ki ben aralarından geçip gidinceye kadar hiçbiri<br/>başını yerden kaldırmadı. Sonra çocuklar ve hizmetçiler geldiler, o yaban eşeği sürüsü<br/>onlardan ürktüler ve dağıldılar. Ben Allah’ın yoluna girinceye kadar bu durumu<br/>anlayamadım. Sonra muâmele makamında anladım ki benim kendi nefsimde olan<br/>emniyet hâli onlara da sirâyet etmişti.<br/>
Allah Teâlâ’nın “el-Mü’min” ismine en lâyık olan kul, kurtuluş yolunu göstererek ve<br/>
Allah’ın emrettiği yoldan gitmeleri için hidâyetlerine vesîle olarak insanların Allah<br/>Teâlâ’nın azâbından emniyete kavuşmalarına sebep olan kimsedir. Bu, peygamberlerin<br/>ve âlimlerin sanatıdır. Bundan dolayıdır ki, Rasûlullah (s.a.) şöyle buyurmuştur:<br/><i>“Gerçekten siz geceleyin kelebeklerin ateşe üşüştüğü gibi cehennem ateşine<br/>düşmekte birbirinizi takib ediyorsunuz. Ben ise sizi eteğinizden tutup kurtarmağa<br/>çalışıyorum.”</i><a href="RuhulBeyans.html#9474">[72]</a><br/>
Burada şöyle bir soru akla gelebilir: “Gerçekte yalnız Allah’tan korkulmalıdır.<br/>
O’ndan başka kimseden korku yoktur. O halde kullarını korkutan ve korkmanın<br/>sebeplerini yaratan O’dur. Bu durumda Cenab-ı Hakk’a güven verme fiili nasıl isnad<br/>edilir?” Bu sorunun cevabı şudur: Korku ve güven elbette O’ndandır. Çünkü korkunun<br/>da güvende olmanın da sebeplerini yaratan O’dur. Allah Teâlâ’nın korkulur olması,<br/>emniyete kavuşturan olmasını engellemez. Tıpkı lâyık olanları zillete düşürücü,<br/>dilediğini aziz ve güçlü kılmasına engel olması gibi. Aksine O, dilediğini aziz,<br/>dilediğini de zelil kılandır. İşte tıpkı bunun gibi O, hem emniyete kavuşturan, hem de<br/>korkulması gereken Allah’tır. Ancak bu âyet-i kerimede Cenab-ı Hakk’ın el-<br/>Mü’min/emniyete kavuşturan ism-i şerifi zikredilmiş, ancak O’nun korkuyu da yaratan<br/>olduğuı zikredilmemiştir.<br/>
Bu yüce ismin hassası; o ismi zikreden için emniyet içinde olmak, doğruluk ve<br/>
tasdikin bulunması ve genelde îmânın güçlü olmasıdır. Bundan dolayı herhangi bir<br/>konuda korkusu bulunan bir kimsenin, bu mübarek ismi otuz altı kez okuduğunda<br/>malından ve canından emniyet içinde olacağı söylenmiştir. Korkunun kuvvetli ve zayıf<br/>olmasına göre zikrin sayısı arttırılır.<br/>
<i>“O, el-Müheymin/gözetip koruyandır.”</i> Bazı âlimler şöyle demişlerdir: Bu mübarek<br/>
isim, iştikak itibariyle pek yüce mânâlar ifâde eden ilâhî isimlerden biridir. Bu sebeple<br/>
