<a name=4461></a><img src="RuhulBeyan-4461_1.jpg"/><br/>
<img src="RuhulBeyan-4461_2.jpg"/><br/>
<img src="RuhulBeyan-4461_3.jpg"/><br/>
<img src="RuhulBeyan-4461_4.jpg"/><br/>
<img src="RuhulBeyan-4461_5.jpg"/><br/>
<img src="RuhulBeyan-4461_6.jpg"/><br/>
<img src="flower_sep.jpg"/><br/>
<b>ŞEYTANLARIN DOSTLARI</b><br/>
<i> </i><br/>
<i> </i><br/>
<i> </i><br/>
<i> </i><br/>
<i> </i><br/>
<b>26. Bir de akrabaya, yoksula, yolcuya hakkını ver. Gereksiz yere de saçıp</b><br/>
<b>savurma.</b><br/>
<b>27. Şüphesiz mallarını saçıp savuranlar şeytanların dostlarıdırlar. Şeytan ise</b><br/>
<b>Rabbine karşı çok nankördür.</b><br/>
<b>28. Eğer Rabbinden umduğun <i>(beklemek durumunda olduğun) </i></b><b>bir rahmet için</b><br/>
<b>onların yüzlerine bakamıyorsan, hiç olmazsa kendilerine gönül alıcı bir söz söyle.</b><br/>
<b>29. Eli sıkı olma; büsbütün eli açık da olma. Sonra kınanır, <i>(kaybettiklerinin)</i></b><br/>
<b>hasretini çeker durursun.</b><br/>
<b>30. Rabbin rızkı dilediğine bol verir, dilediğine daraltır. Şüphesiz ki O, kullarından</b><br/>
<b>haberdardır, <i>(onları) </i></b><b>çok iyi görür.</b><br/>
Ey yaratılmışların en fazîletlisi! “<i>Bir de akrabaya, yoksula ve yolcuya hakkını ver</i>.”<br/>
Bu âyetin kapsamına Hz. Peygamber (s.a.)’le birlikte onun ümmetinden olan herkes<br/>dâhildir.<br/>
<b>Ebû Hanîfe </b>(r.h.)’a göre âyetteki akrabalardan maksad mahrem olanların tamamıdır.<br/>
İster yakınlıkları çocuk ve anne-baba gibi doğum sebebiyle olsun, isterse yakınlıkları<br/>erkek ve kız kardeşler gibi doğumdan kaynaklanmayan sebeplerle olsun.<br/>
Akrabanın hakkından maksad, fakir iseler onlara nafakalarını vermektir. Bilesin ki<br/>
fakir kimseye ancak küçük fakir çocuklarının nafakaları ile zengin olsun fakir olsun,<br/>müslüman olsun kâfir olsun hanımının nafakasını vermek düşer. Zengin bir kimseye ise -<br/>ki zengin temel ihtiyaçlarının dışında nisap miktarı mala sahip olan erkek veya kadındır-<br/>fakir oldukları takdirde anne-babasının nafakası ve anne-baba hükmünde olan dede ve<br/>ninelerin nafakasını vermesi vâcibdir. Anne-babası veya dede ve ninelerinin müslüman<br/>veya kâfir olması durumu değiştirmez. Ancak gayr-i müslim oldukları takdirde bu<br/>hüküm ehl-i zimmet; yâni İslâm ülkesinde müslümanların idâresi altında yaşayan gayr-i<br/>müslim olmaları durumunda geçerlidir. Anne-baba, dede veya nineler harbî; yâni<br/>
