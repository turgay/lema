<a name=8961></a><i>“Sınırı aşmadı.”</i><b> </b>Zihnini karıştıran sayısız miktardaki şeylere rağmen orada<br/>
müşâhede ettiği şeyden sapmadı. Bilâkis yakîne ulaşan sağlam bir bakışla gözünü ona<br/>sâbitledi. Veya rû’yetiyle emrolunduğu hârika şeyleri görmekden yüz çevirmedi ve bu<br/>imkân kendisine verildi. Rasûlullah (s.a.)’ın müşâhede ettiği şeyin ötesine geçmemesi,<br/>onun baş gözü ile <i>“gözü kaymadı”</i><b> </b>buyrulan bir uyanıklık hâliyle Rabb’ini gördüğüne<br/>delâlet etmektedir. Çünkü gözün başka yere çevrilmemesiyle tavsîf olunması bu olayın<br/>uyanık iken gerçekleştirilmiş olmasını gerektirir. Şâyet bu rûyet kalbî bir rû’yet olsa idi,<br/>Allah Teâlâ “Kalbi şaşmadı” buyururdu. Âyetteki basardan muradın kalp gözü olması<br/>ihtimâlinde ise karînenin bulunması gerekirdi. Fakat âyette bu karîne mevcûd değildir.<br/>
Bu âyetin mânâsı konusunda <b>Kâşifî</b> şöyle demiştir; Hz. Muhammed (s.a.)’in gözü<br/>
şaşmadı/başka şeye meyletmedi, sağa sola bakmadı. Bakması gerekenin dışındaki bir<br/>şeye bakma konusunda haddi aşmadı. Bu âyette O Hazretin (s.a.) hüsn-i edebi ve yüce<br/>himmetine övgü vardır. Çünkü o gece kâinattaki hiçbir zerreye iltifat etmedi. Gönül<br/>gözü zevâli olmayan ilâhî cemâlin müşâhedesinden başka bir şeye bakmadı (açılmadı).<br/>
<i>Gözüne “mâzâğa/şaşmadı” sürmesi çekilmiş;<br/>Feleğin bağına, bahçesine bakmadı.<br/>Arşın pervâz eden burağını<br/>Naz haremine sır perdesine kadar sürdü.<br/>Sonra perde, gözünün önünden kalktı<br/>Gönlünün istediğini perdesiz olarak gördü.</i><br/>
<i>et-Te’vilâtü’n-Necmiyye’</i>de bu âyetin, Nebî (a.s.)’nin mâsivâyı mutlak terk anlamına<br/>
gelen <b>fakr-ı küllî </b>hakîkatinin makamına eriştiğine işâret ettiği belirtilerek şöyle<br/>denilmektedir:<br/>
“Nebî (a.s.): <i>“Fakirlik benim övünç kaynağımdır”</i> buyurmuştur.<a href="RuhulBeyans.html#8968">[91] </a>Kulu mecâzî olan<br/>
küllî varlığından çıkararak hakîkî varlıkla bir araya getirip “Allah’ın kulu” demekten<br/>daha büyük ve daha şerefli bir şey varmıdır? Yâni Rasûlullah (s.a.)’ın cismânî<br/>mülkünün gözü dünya mülküne, dünyanın zinet, süs, makam ve malına meyletmediği gibi<br/>onun melekûtî/rûhânî gözü de âhiret âlemi, âhiretin nîmetleri, derece ve yakınlıkları ile<br/>şeref odalarının sınırını aşmamıştır. Bilâkis maddî ve rûhânî gözünün her ikisi de<br/>Hakk’ı ve Hakk’ın esmâ, sıfat ve tecelliyyât-ı zâtiyyesinin güzellikleri ile tenezzülât-ı<br/>sıfâtîyyesinin acâibliklerini müşâhedede kesinti ve noksanlık ârız olmaksızın küllî ve<br/>hakîkî bir ictima ile biraraya gelmişlerdir. Yine Nebî (a.s.)’nin zâhirî gözü zâtî vâhdet<br/>ve tenezzûlî harîkalıklar içinde kemâl-i kıyamda bulunup her iki mertebenin<br/>müşâhedesini îfâ ederken esmâî olan kesrete de meyl etmemiştir.<br/>
Allah’ın ilminin bu her iki mertebeyi de ihâta etmesinden dolayı, bunu sen böyle bil,<br/>
aksini düşünürsen pişman olursun...”<br/>
<b>Baklî</b> bu âyetin ikinci rûyet; yâni kalple rûyete işâret ettiğini söyleyerek buna birinci<br/>
rûyette Allah’ın dışında hiç bir şeyin müşâhede edilmemiş olduğunu delil getirmektedir.<br/>
