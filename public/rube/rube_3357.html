<a name=3358></a><img src="RuhulBeyan-3358_1.jpg"/><br/>
“ <br/>
 (durum)” kelimesi sadece kendisinde tuhaflık bulunan haller ve sıfatlar için<br/>
kullanılır. <b>Şeyhzâde</b> der ki: “Mesel lâfzı, herkesin ağzında dolaşan, darb-ı mesel olarak<br/>kullanıldığı husus, söylenildiği hususa benzetilen sözler için örfte kullanılan gerçek<br/>anlamında bir ifadedir. Daha sonra tuhaflık konusunda zikredilen söze benzetilerek tuhaf<br/>sıfatlar ve garip durumlar için kullanılır olmuştur. Çünkü bu kelime ancak kendisinde<br/>tuhaflık olan hususlar için kullanılır.”<br/>
<i>“kör ve sağır ile gören ve işiten gibidir.”</i> yâni bunlar gibidir. Buna göre onların<br/>
bizzat kendileri, bizzat onlar gibi olmaktadır. Çünkü bir şeyin hâlini başka bir şeyin<br/>hâline benzetmek, birinci şeyin bizzat kendisinin de ikinci şeye bizzat benzetilmiş<br/>olmasını gerektirir. “Kör ve sağır” kâfirlerdir, “gören ve işiten” ise mü’minlerdir.<br/>Kâfirlerin ölüler gibi hem kör hem de sağır olanlara benzetilmesi mübalağayı daha da<br/>artırmaktadır. Bu benzetmenin sebebi ise şudur: Kâfirler Allah’ın yarattığı varlıklara<br/>ibret nazarı ile bakmadıkları; kendilerine okunan âyetleri düşünmek için dinlemedikleri<br/>için gözleri kör, kulakları sağır gibi olmuştur. Bu mânâda görüp işitemedikleri için<br/>onların durumu, kişiyi hatadan koruyan görme ve duyma özelliklerini kaybeden ölülerin<br/>durumu gibidir.<br/>
<b>Şeyhzâde</b> der ki: “Kör, bir şey duyduğu zaman, yolunu bulabilir. Sağır işaretten<br/>
faydalanabilir. Hem kör hem sağır olan birinin ise yapacağı pek bir şey yoktur. Siz buna,<br/>görme ve duyma gibi iki şerefli vasfı kendisinde birleştiren birini kıyas ediniz. Böyle<br/>biri en iyi bir durumda olur.”<br/>
Körün durumunun sağırdan kötü olduğu daha âşikâr ve meşhur olduğundan dolayı<br/>
âyette kör, sağırdan önce zikredilmiştir.<br/>
<i>“Bunlar hiç eşit olur mu?!”</i> Yani mezkûr iki grup hâl ve sıfat bakımından bir olurlar<br/>
mı? Buradaki istifhâm, inkârîdir.<br/>
<i>“Hâlâ ibret almıyor musunuz?”</i> Bir olmama ve aralarındaki farklılık konusunda<br/>
şüpheye mi düşüyorsunuz ya da bu farkı görmezlikten mi geliyor da size gösterilen bu<br/>darb-ı meselden ibret almıyorsunuz?<br/>
<i>et-Te’vîlâtü’n-Necmiyye</i>’de şöyle denilir: <i>“Kör”</i> hakkı hak, bâtılı da bâtıl olarak<br/>
görmeyip aksine bâtılı hak, hakkı ise bâtıl olarak görendir. <i>“Sağır”</i> hakkı hak, bâtılı da<br/>bâtıl olarak duymayıp bilâkis bâtılı hak, hakkı ise bâtıl olarak duyandır. <i>“Gören,”</i> hakkı<br/>hak görüp ona uyan, bâtılı da bâtıl görüp ondan kaçınandır. <i>“Duyan”</i> ise Allah<br/>kendisinin kulağı olup da O’nunla işiten kimsedir.<a href="RuhulBeyans.html#3359">[119] </a>Allah’la gören Allah’tan<br/>başkasını görmez. Allah’la duyan ancak Allah’tan işitir.”<br/>
Yâni Hak Teâlâ’dan işitir. Varlık âleminde Allah’tan başka hiçbir varlığın kendisine<br/>
hitap ettiğini görmez ve kendisine emredilen her şeyi yerine getirir.<br/>
Hikâye edilir ki <b>Hayru’n-Nessâc</b>’a biri gelip: “Sen benim kölemsin, adın da<br/>
Hayr’dır.” deyince, Hayru’n-Nessâc bu sözü Hak Teâlâ’dan işitmiş, kabul etmiş ve<br/>böylece o adam kendisini senelerce dokuma işinde çalıştırmış, sonra ona: “Sen benim<br/>kölem değilsin, adın da Hayr değil.” demiştir.<br/>
