<a name=7528></a><img src="RuhulBeyan-7528_1.jpg"/><br/>
<img src="RuhulBeyan-7528_2.jpg"/><br/>
(__WORD__), (__WORD__) harfini ve ona mâtuf olanları tekîd eder. Cehennemi dalâlette kendisine<br/>
tâbi olunanlar ve tâbi olanların tamamıyle hiçbirini dışarıda bırakmaksızın<br/>dolduracağım, demektir.<br/>
<i>et-Te’vîlâtü’n-Necmiyye</i>’de der ki: İblis, Allah’a karşı gelmekte ısrar edip Âdem’e<br/>
secde etmekten geri durunca, kendisini ilâhî lânete müstehak kılan çok daha çirkin bir<br/>işi yapacağına yemin etti ve Hak ile son derece cür’etli bir şekilde konuştu. Cenâb-ı<br/>Hak da şöyle buyurdu: <i>“Gerçektir ve ben gerçek olarak diyorum ki: Cehennemi hem<br/>senin soyundan, hem de onlardan sana uyanlarla dolduracağım!”</i><br/>
Bu durumda aklı başında olanların yapması gereken, gerek söz gerekse fiil olarak<br/>
güzel ve edebli hareketlerle bezenmeye çalışmak ve Allah’a karşı kesinlikle cür’etli<br/>davranışlara girişmemektir. Akıllı kimselerin, şeytanla birlikte cehenneme girmemek<br/>için onun adımlarına tâbi olmaması gerekir.<br/>
<b>Ebû Mûsa el-Eş’arî</b>’den mervidir ki: Sabah vakti girince İblis askerlerini yeryüzüne<br/>
dağıtarak şöyle der: Her kim bir müslümanı yolundan saptırırsa, ona bir taç<br/>giydireceğim. Aradan belli bir zaman geçtikten sonra bir asker: Biriyle o kadar uğraştım<br/>ki adam nihâyet karısını boşadı, der. Ama İblis, adam yakında yine evlenir, der. Bir<br/>diğeri: Biriyle o kadar uğraştım ki adam sonunda ana-babasına karşı gelip ikisine veya<br/>sadece birisine isyan etti, der. Muhtemeldir ki, der, İblis, yakında iyi ahlâklı bir adam<br/>olur. Bir başkası, biriyle o kadar uğraştım ki sonunda içki içirmeye muvaffak oldum,<br/>deyince İblis, İşte bu! der. Yâni, Sen gerçekten razı olacağım büyük bir iş başardın! Bir<br/>diğeri de der ki: Biriyle o kadar uğraştım ki sonunda zinâ etti, deyince, ona da sensin<br/>işte! der. Bir başka asker, ben de biriyle o kadar uğraştım o kadar uğraştım ki sonunda<br/>birini öldürdü, deyince İblis, sensin işte sen! Yâni en büyük işi sen becerdin; benim en<br/>yüksek dileğimi sen yerine getirdin ve eksiksiz rızâmı sen kazandın! der.<br/>
İblis’i en çok razı eden şeyin bir cana kıymak oluşunun sebebi, cana kıyma karşısında<br/>
vârid olan ilâhî tehdîdin en şiddetli ve en büyük tehdîd olmasıdır. Allah buyurur ki:<br/><i><b>“Kim bir mü’mini kasden öldürürse, cezâsı, içinde ebedî kalacağı cehennemdir.<br/>Allah, ona gazap etmiş, lânet etmiş ve onun için büyük bir azap hazırlamıştır.”</b></i> (en-<br/>Nisâ 4/93).<br/>
İşte bu sebepledir ki, İblis “sensin işte sen!” diyerek “sen” kelimesini iki kez<br/>
tekrarlamak sûretiyle bu askerinden son derece razı olduğunu ifâde etmiştir.<br/>
Bir şeyhin şöyle dediği rivâyet edilir: Şeytanın, kendisi hakkında en çok ağladığı kişi,<br/>
dünyada kendisi için hazırladığı fitnelerden kurtularak ölebilen bir mü’mindir. Denir ki:<br/>Allah Teâlâ, İblis’e o mâhûd müddeti tanıyıp onu yeryüzüne indirince, kendisine<br/>dünyanın tüm bölgelerini verip gösterdi; onun ise ilk baktığı yer dağlar oldu. İşbu<br/>bakışın uğursuzluğundandır ki, o zamandan beri su, taşları tutamayıp en derin kısmına<br/>gönderir. İblis’in dîni üzere olanlar da sırât-ı müstakim üzere tutunamayıp aşağıların en<br/>aşağısına (<i>esfel-i sâfilîn</i>) inerler. Hem insan olup hem de İblis’le birlikte cehenneme<br/>düşenler kendilerine ne kadar yazık etmektedir!<br/>
