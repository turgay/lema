<a name=8758></a>Cömert olan Allah’ın rızası en büyük ve en değerli rıza olduğu gibi, Aziz ve Ekber olan<br/>Allah’tan gelen ziyade de en büyük ve en aziz ziyadedir. Allah’ın vech-i kerîmine nazar<br/>eylemek, rızânın kemâl hali ve fazl u inâyetin ziyâdeli hâlidir.<br/>
<b>Hasan Basrî</b> şöyle der: Allah cennet ehline tecellî edecek ve O’nu gördüklerinde<br/>
cennet nimetini unutacaklar. Ardından Allah meleklerine “Onları saraylarına geri<br/>götürün” diyecek. Zira cennet ehli iki husustan dolayı kendi yollarını bulamaz halde<br/>olacaklar. Bunlar, Allah’ı görmenin rü’yetullah etkisiyle içine düştükleri sekr hali ve<br/>yollarında daha önceden bilmedikleri ziyade hayırların ortaya çıkışıdır. Melekler onlara<br/>yollarını göstermese evlerini bulamayacak hâle gelirler. Evlerine vardıklarında<br/>kendilerini hûri ve çocuklarından oluşan hane halkı karşılar ve bütün mülklerinin<br/>yüzlerinden parlaklık, güzellik ve nur kazandığını görürler. Hane halkına, “sizin<br/>nûrunuz, parlaklığınız ve güzelliğiniz bıraktığımız hale göre daha da artmış” derler.<br/>Hane halkı da cevaben; “siz de öylesiniz, sizin de parlaklık ve güzelliğiniz daha<br/>öncekine göre artmış” der. İşte rü’yetin ziyade olarak isimlendirilişin sırlarını<br/>anlayasın! Zira rü’yet güzellikte, ilimlerde ve kemâlde ziyade sağlar ve insanlar<br/>arasında da rü’yete bağlı olarak amelleri ölçüsünde farklılıklar hâsıl olur.<br/>
Büyüklerden birisi şöyle demiştir: İnsanlar cennette evlerine (menzillerine)<br/>
yerleşince Hak Teâlâ onları Kesîb makamında kendisini görmeleri (rü’yet) için dâvet<br/>eder. Burası, Aden cennetinde beyaz bir misktir. Kesîb’de minberler, yataklar, kürsüler<br/>ve basamaklar hazırlanmıştır. Cennet ehli Rablerine itâat husûsundaki himmetleri,<br/>binekleri ve yürüyüşleri ölçüsünde oraya koşuştururlar. Kimisi hızlı, kimisi yavaş,<br/>kimisi de orta hızda gider ve Kesîb’de bir araya gelirler. Herkes, kendiliğinden hâsıl<br/>olan bir bilgiyle konumunu bilir ve oraya yönelir, başka yerlere gitmez. Tıpkı bebeğin<br/>annesinin memesine, demirin de mıknatısa yönelmesi gibi. Zaten başka bir yere gitmek<br/>istese de bunu yapamaz. Başka bir konuma sarılmak istese de bunu gerçekleştiremez.<br/>Bilakis kendi konumundayken emelinin ve kasdının son noktasına ulaşmış olduğunu<br/>görür ve buradaki nimetlere tabîî, zâtî bir sarılışla sarılır. Sahip olduklarıyla kendisini<br/>içinde bulunduğu halden daha güzel bir hâle taşıyamaz. Eğer böyle olmasaydı orası<br/>elem ve sıkıntı yurdu olurdu, cennet ve naîm olmazdı. Herkes, kendi naîmiyle sınırlıdır:<br/>
<i>Ey Câmî ilmi elde etmeye çalış ki,<br/>İlimden elde edilen kıymet başka bir şeyde yoktur.</i><br/>
<b>Mağribî</b><i> </i>şöyle demiştir:<br/>
<i>Önce göz iste, daha sonra görülecek cemâli<br/>Ancak bundan sonra sevgili, ülü’l-ebsâra cilve eder.</i><br/>
<b>Hucendî</b> şöyle demiştir:<br/>
