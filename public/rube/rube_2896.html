<a name=2897></a><img src="RuhulBeyan-2897_1.jpg"/><br/>
<img src="RuhulBeyan-2897_2.jpg"/><br/>
Ayrıca ihlâslı bir müminle dostluk kurmanın münafığa zor geldiğine işaret edilmektedir.<br/>Çünkü her cins kendi cinsinden olana meyleder. Kendi cinsinden olmayana meyletmez.<br/>
<b>Sa‘dî</b>, <i>Gülistân</i>’da demiştir ki:<br/>Bir papağanla bir kargayı bir kafese koymuşlardı. Papağan, karganın çirkin<br/>
manzarasından sıkılıyor, diyordu ki: “Ne çirkin surat! Ne iğrenç sima! Ne melun<br/>manzara!.. Keşke aramız meşrıkla mağrip arası kadar açık olsaydı da şu yüzü<br/>görmeseydim.”<br/>
<i>Sabahleyin yüzüne kalksa, baksa bir insân<br/>Sabah rûz-ı selâmet olur ona zindân<br/>Senin gibi bir uğursuz gerekti hem-kafesin<br/>Fakat senin gibiyi var mı bulmaya imkân?</i><br/>
Asıl tuhaflık nerde!.. Karga da onun arkadaşlığından memnun değil. O da “lâ havle”<br/>
çekerek inliyor, talihinin aksiliğinden şikâyet ediyor, diyordu ki: “Bu, ne talihsizlik!<br/>Benim şerefime lâyık olan, kendim gibi bir karga ile bir bağ duvarı üzerinde zıplaya<br/>zıplaya gezmekti.<br/>
<i>Bir âbidi istersen eğer hapse tıkılsın<br/>Sok meclis-i rindâna sıkılsın da sıkılsın</i><br/>
Acep günahım neydi de böyle ahmak, kendini beğenmiş, saçma sözlü bir yabancının<br/>
arkadaşlığıyla mübtelâ oldum.<br/>
<i>Bir duvarda olsa sûretin menkûş<br/>Kimse o duvarın altına varmaz<br/>Eğer sen cennetlik olursan, bi’l-farz,<br/>Cennete gidecek bulunur pek az</i><br/>
Bu temsili şunun için getirdim ki, âlimler, câhillerden ne kadar nefret ederlerse,<br/>
cahiller de âlimlerden yüz kat fazla ürkerler.<br/>
Denilir ki: İnsana en sıkıntılı gelen zindan, aynı meşrebden olmayanların (zıtların)<br/>
birbiriyle muâşeret etmesidir.<br/>
<b>Asmaî</b> anlatır: Halil (b. Ahmed)’in yanına vardım. Küçük bir hasır üzerinde<br/>
oturuyordu. Bana oturmamı işaret etti. Ben:<br/>
“–Sana darlık veriyorum.” dedim. O da şöyle dedi:<br/>“–Birbirinden nefret eden iki kişiye bütün dünya dar gelir. Birbirini seven iki kişiye<br/>
ise bir karışlık yer bile geniş gelir.” dedi.<br/>
