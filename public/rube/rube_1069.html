<a name=1070></a><img src="RuhulBeyan-1070_1.jpg"/><br/>
<img src="RuhulBeyan-1070_2.jpg"/><br/>
<img src="RuhulBeyan-1070_3.jpg"/><br/>
Hakiki hayra çağıranlar tasavvuf uluları ve mâneviyat pîrleridir. Çünkü mutlak hayr<br/>
insanın Hakk’ı bilme ve O’na varma konularındaki mertebesine göre elde ettiği mutlak<br/>kemâldir. Hz. Peygamber (a.s.)’deki kemal gibi. Allah’ı bilmeyen hayrı ne bilir?<br/>
Kendisi ile mutlak doğruya ulaşılan şey izâfidir. Dâvet edilen hayr; ya Hak’tır ya da<br/>
Hakk’a ulaşma yoludur.<br/>
<i>“Mârûf”: </i>Hakk’a yaklaştıran her şeydir. <i>“Münker” </i>de: Hak’tan uzaklaştıran her<br/>
şeydir. Tam bir tevhid ve istikamet üzere yaşamayan hiç kimse, hayra dâvet etme<br/>makamında değildir. Çünkü, istikamet üzere olmayan, ne kadar muvahhid olursa olsun,<br/>ola ki hadd-i zâtında münker olduğu halde kendisine göre mârûf olan bir şeyi emreder.<br/>Yine ola ki, kendisine göre münker olup da hadd-i zâtında mârûf olan bir şeyi meneder.<br/>Cem makamına ulaşıp, Hak ile olan beraberliğinden dolayı halkı göremeyenler gibi.<br/>Bunlar da çoğu kez haramı helal; helali haram sayarlar. Bunlar, ehl-i hicâb ve mutlak<br/>kurtuluş erleridir. Bunlar, kendilerinden perde kalkmış kişilerdir; Allah’ın yeryüzündeki<br/>halifeleridir. Allah Teâlâ, cümlemizi hakiki hâlin bilgisine ulaştırsın. Müteâl varlığına;<br/>aşkın katına ulaşma şerefine nâil eylesin.<br/>
<b>105. Kendilerine apaçık deliller geldikten sonra parçalanıp ayrılığa düşenler gibi</b><br/>
<b>olmayın. İşte bunlar için büyük bir azap vardır.</b><br/>
<i>“Dağılıp ihtilâf edenler”</i> Tevrat ve İncil ehlidir. Çünkü yahûdîler de hıristiyanlar da<br/>
çeşitli gruplara ayrılmışlardır. Meylettikleri değersiz dünya metâı karşılığında hakkı<br/>söyleyen âyetleri gizleyip tahrif ederek, gerçek dışı eserler yazmak sûretiyle ihtilâfa<br/>düşmüşlerdir.<br/>
<b>İmam Fahreddin Râzî</b>, diyor ki: “Kitap ehli, büyük âlimlerinden her birinin bir<br/>
şehirde başkan olması ile bedenen dağılmışlar; sonra bunlardan her birinin, kendisinin<br/>hak üzere ötekilerin ise bâtıl üzere olduklarını iddiâ etmesi ile ihtilâfa düşmüşlerdir.<br/>
Doğruyu söylemek gerekirse, zamanımızın bir çok âliminin de aynı sıfatları taşıdığını<br/>
söylemek lâzımdır. Allah’dan afvü mağfiret dileriz.”<br/>
<i>“Kendilerine”</i> hakta birleşip tek yumruk olmayı gerektiren ve hakkı açıklayan <i>“açık</i><br/>
<i>deliller”</i> âyetler <i>“geldikten sonra dağılıp ihtilâf edenler gibi olmayın.”</i><br/>
<i>“İşte onlar için</i> “bu ayrılıkları yüzünden âhirette hiç kesintiye uğramadan devam<br/>
edecek olan” <i>büyük bir azap vardır.”</i><br/>
Allah Teâlâ, bu ümmete, mârûfu emredip, münkeri meneden kişiler olmalarını<br/>
emrediyor; bu da ancak mârûfu emreden kişinin zâlim ve zorbalara karşı bu teklifi<br/>yürürlüğe koyabilecek güçte olmasıyla mümkündür. Bu güç ise, ancak din ve hak ehli<br/>olanlar arasında muhabbet ve ülfet oluştuğu zaman mümkün oluyor. Şüphesiz bütün bu<br/>
