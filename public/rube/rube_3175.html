<a name=3176></a><img src="flower_sep.jpg"/><br/>
<img src="flower_sep.jpg"/><br/>
<img src="figure_sep_1.jpg"/><br/>
<i>Fakirlik hoştur ki bin türlü söz ve niyaz içerir</i><br/>
Ulemâdan birisi şöyle der: Yağmur gül ağacına ulaşınca letâfet ve tarâvetini, dikene<br/>
ulaşınca ise keskinliğini artırır. Dünya malı da böyledir. Sâlih bir kimseye ulaşınca<br/>onun salâhını artırır. Nitekim bir hadiste şöyle buyrulmuştur: “<i>Salih bir adamın sahip<br/>bulunduğu salih bir mal ne kadar güzeldir</i>.”<a href="RuhulBeyans.html#3177">[46] </a>Eğer mal kötü bir adamın eline düşerse<br/>onun fesadını ve inadını artırır. Nitekim faydalı bir ilim, hevâsını yok etme konusunda<br/>sahibi için keskin bir kılıç iken faydasız ilim, sahibinin hak yoldan ayrılmasına sebep<br/>olur. Birincisi ne güzel, ikincisi ise ne kötüdür.<br/>
Bir başka âlim de şöyle der: Yağmur suyu yere ulaşınca karar kılmaz, belki<br/>
yeryüzünün her tarafına ve yönüne akar. Dünya malı da bir yerde karar kılmaz, her gün<br/>el değiştirir, her gece birisiyle iş pişirir. Ne ahdinin vefâsı, ne vefâsının bakâsı vardır.<br/>
<i>Emân bucağı bu yerde yoktur<br/>Vefâ beyni bu kemikte yoktur<br/>Yüz yerde rehin eski bir saraydır<br/>Köhnedir ve durmadan el değiştirir</i><br/>
Hz. Peygamber (s.a.)’e dünyanın ne olduğu sorulunca şöyle buyurmuş: “<i>Dünyan, seni</i><br/>
<i>Rabb’inden alıkoyan her şeydir</i>.”<a href="RuhulBeyans.html#3177">[47]</a><br/>
Ben derim ki: Dünya ana gibidir. İnsanları kendi çocukları gibi terbiye eder. Tıpkı<br/>
anası ile meşgul olup öğretmenine kulak asmayan bir çocuk gibi ki böyleleri cahil kalır,<br/>anasını taptığı bir put haline getirmiş olur. Kim de öğretmenle meşgul olup anasına<br/>kulak asmazsa alim olur, hevâsına kulluk etmekten kurtulur, maksadına nail olur. Bu<br/>bakımdan dünyanın kötülenmesi bizzat kendisi yüzünden değil sırf Allah’tan alıkoyması<br/>sebebiyledir.<br/>
“Dünyanın sınırı Kaf’tan Kaf’a kadardır.” denilir. Tahkik ehli der ki: “Hakîkatte<br/>
dünyanın sınırı, kürsîden toprağın altına kadardır. Dolayısıyla kevn ve fesad âlemi ile<br/>ilgili her şey dünyaya dahildir. Yine semalar, arzlar ve bunlarda mevcud kevn ve fesad<br/>âlemi de dünyanın sınırına girer. Arş, kürsî ve bunlarla ilgili bulunan salih ameller<br/>tayyib ruhlar, cennet ve cennetlikler ise âhiret sınırına girer.”<br/>
Allah Teâlâ bizi ve sizi ne olursa olsun kendisinden başkasıyla ilgilenmekten korusun.<br/>
Hepimizi imkan âleminden tam tecerrüd ile şereflendirsin.<br/>
