<a name=7626></a><img src="RuhulBeyan-7626_1.jpg"/><br/>
cesedlerini yemeyi toprağa haram kılmıştır.<br/>
İnsânî ruh ise böyle değildir. O, emâneti de ma’rifeti de îmânı da yüklenip taşır. Bu<br/>
ruh hakkında ilâhî hakîmler (hukemâ-i ilâhiyye) aracılığı ile şerîat, tarîkat, ma’rifet ve<br/>hakîkat ilmi tasarrufta bulunur. Toprak onu yiyip bitiremez. Bir nefs olması îtibâriyle<br/>nebî olan da velî olan da, ‘ben’ diye gösterilen de odur. Bedenden ayrıldıktan sonra bir<br/>bez parçasına konulacak, kabirde sorgulanacak, sevâb verilecek ve cezâya çarptırılacak<br/>olan da bu ruhtur. Bu rûhun bedeni, hisler/duyular ağı vâsıtasıyla ma’rifetleri kazanırken<br/>kullanması dışında bedenle alâkası yoktur. Beden onun âleti, bineği ve ağıdır. Âlet,<br/>binek ve şebekenin bozulup gitmesi ise avcının da yok olup gitmesini gerektirmez.<br/>Tamam, av bittikten sonra ağ bozulur. Onun bozulması esasen bir ganimettir. Çünkü ruh<br/>onu taşımaktan ve onun ağırlığından kurtulur. Bu yüzden Hz. Peygamber (a.s.): “<i>Ölüm<br/>mü’mine verilmiş bir hediyedir</i>.”<a href="RuhulBeyans.html#7643">[120] </a>buyurmuştur. Ancak ağ av bitmeden bozulacak<br/>olursa bu durumda büyük bir hasret ve pişmanlık söz konusu olur. Bu yüzden<br/>amellerinde eksik ve kusurları olanlar âhirette <i><b>“Ya Rabbi! Beni geri döndür, belki o<br/>boşa geçirdiğim dünyada sâlih ameller işlerim!” </b></i>(el-Mü’minûn, 23/99-100) derler.<br/>
Hayat hissedici kuvvenin mevcut olması demek olduğu gibi ölüm de bu kuvvenin sona<br/>
ermesidir. Canlılara ‘hayevân/canlı’ denilmesi de bundandır. Bu kuvvenin kaynağı ise<br/>mahalli dimağ olan hayvanî ruhtur. Nitekim insanî ruhun mahalli de çam kozalağını<br/>andıran sanavberî kalbdir. Ehl-i sünnete göre beşerî ruhlar boşlukta yer işgal etse de, bu<br/>ruhun kalbde yer kaplamakta olması lâzım gelmez. Sonra insan canlı olduğu sürece<br/>hakîkî olarak insandır. Öldüğü zaman ise mecâzî olarak insandır. Çünkü hakîkatte<br/>insanlık, ancak insânî rûhun taalluku iledir. Ölenden ise ayrılmış bulunmaktadır.<br/>
<i>Mesnevî</i>’de der ki:<br/>
<i>Can, bedendeki bıyıkla sakala gerek duymaz.<br/>Fakat cansız beden değersiz bir leş olur</i><br/>
Âyetin mânâsı şöyledir: Allah bu insanî ruhların bedenlerle bağını koparmak ve<br/>
bedenlerdeki zâhirî ve bâtınî tüm tasarruflarını bitirmek sûretiyle onları bedenlerden<br/>çekip alır/kabz eder. Bu ise ölüm sırasında gerçekleşir. Bedenden his ve hareket<br/>kaybolur ve kuru bir kütük gibi kalır. Akıl, îman ve ma’rifet ise ruhlarla birlikte gider.<br/>
<i>el-Vasît</i>’ta şöyle der: “<br/>
” - muzâfın hazfi sûretiyle- bedenlerinin ve cesedlerinin<br/>
ölümü sırasında demektir.<br/>
Fakir (<b>Bursevî</b>) der ki: “Bu âyetin zâhiri/ondan ilk anlaşılan mânâ, <i><b>“Her nefs ölümü</b></i><br/>
<i><b>tadacaktır”</b></i> (Âl-i İmrân, 3/185; el-Enbiyâ, 21/35; el-Ankebût, 29/57) âyetine aykırıdır.<br/>Çünkü bu ifâdeden anlaşılan, ölümün bedenlere değil, nefislere ârız olduğudur. Bu<br/>yorum, ancak şöyle bir te’vil ile doğru kabul edilebilir: Maksad Allah Teâlâ ruhlarını<br/>onlardan ayırmak sûretiyle bedenlerinin ölümü sırasında ruhları kabz eder, demektir.<br/>
Âyette “can alma” Allah Teâlâ’ya isnâd edilmiştir. Çünkü can alan meleklere bu emri<br/>
veren O’dur.<br/>
