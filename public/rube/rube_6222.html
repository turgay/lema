<a name=6223></a><img src="flower_sep.jpg"/><br/>
<img src="RuhulBeyan-6223_2.jpg"/><br/>
<img src="RuhulBeyan-6223_3.jpg"/><br/>
<b>84. Kim bir iyilik getirirse ona bundan daha hayırlı karşılık vardır. Kim bir</b><br/>
<b>kötülük getirirse, o kötülükleri işleyenler, ancak yaptıkları kadar cezâ görürler.</b><br/>
<i>“Kim bir iyilik getirirse ona bundan” </i>zât, sıfat ve kadr (miktar) yönünden <i>“daha</i><br/>
<i>hayırlı karşılık vardır.”</i><br/>
Karşılığın zât itibariyle hayırlı olması bedenle işlenen amellerin cüzlerinde açıkça<br/>
görülür. Çünkü ameller ârâz; cüzleri ise cevherlerdir. Mal ile yapılan ibâdet ve ameller<br/>de böyledir. Çünkü dünyanın fânî çekici güzellikleri ile âhiretin bâkî, dâimi ve hakîkî<br/>güzellikleri arasında bir münâsebet yoktur. Karşılığın vasıf itibariyle hayırlı olması ise<br/>onun bâkî olup elem, sıkıntı, keder vb. hâllerden uzak olmasıdır. Karşılığın miktar<br/>itibariyle daha iyi olmasına gelince, ahiret iyiliğinde en az bire on karşılık vardır. Yani,<br/>tek bir iyilik on iyilik ile mükâfatlandırılır. Dolayısıyla biri, yapılan iyiliğin karşılığı,<br/>geriye kalan dokuzu ise Allah’ın kerem ve ihsanındandır. İşte bu dokuz, kendi cinsinden<br/>olan “bir”den daha hayırlıdır.<br/>
Bazıları demiştir ki: Buradaki “hasene” marifetullahtır. Ondan daha hayırlı olan ise<br/>
rü’yetullahtır. Yahud da hasene, Allah’ın dışındakilerden yüz çevirmedir. Bundan daha<br/>hayırlı olan ise, Hak Teâlâ’nın mevhibe ve lütuflarıdır. Çünkü yüz çevirme (<i>i’râz</i>),<br/>fânîye nisbet edilir ve mahlûkla ilgilidir. Mevhibeler ise Bâkî’ye nisbet edilir ve Kadîm<br/>ile ilgilidir.<br/>
<i>“Kim” </i>şirk, riya, cehalet vb. <i>“bir kötülük getirirse, o kötülükleri işleyenler, ancak</i><br/>
<i>yaptıkları kadar cezâ görürler.”</i><br/>
“<img src="RuhulBeyan-6223_4.jpg"/> (<i>o kötülükleri işleyenler</i>)” ifâdesinde fâilin zamir olarak değil de<br/>
“kötülükleri işleyenler” şeklinde açıkça zikredilmiş olması, diğer bir ifâdeyle<br/>“kötülük” kelimesinin iki defa tekrar edilmesi, hallerinin ne kadar kötü olduğuna dikkat<br/>çekmek içindir. Bunun faydası, akıl sâhiplerini bu kötülükleri işlemekten daha fazla<br/>sakındırmaktır.<br/>
<i>Dine ve akla kötü gelen şeyi<br/>Akıllı olan kimse yapmaz.</i><br/>
“<img src="RuhulBeyan-6223_5.jpg"/> (<i>ancak yaptıkları kadar</i>)” ifâdesinin aslı, “<img src="RuhulBeyan-6223_6.jpg"/> (<i>ancak</i><br/>
<i>yaptıklarının misli kadar</i>)”dır. (<i>yaptıkları</i>) ifâdesinde muzaf konumunda olan “<img src="RuhulBeyan-6223_7.jpg"/><br/>
kelimesi hazfedilmiş ve yerine, yapılan kötülük ile verilen cezânın birebir aynı<br/>olduğunu mübalağalı bir şekilde ifâde etmek için “<i>ancak yaptıkları kadar</i>” ifâdesi<br/>getirilmiştir.<br/>
