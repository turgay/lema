<a name=10892></a><img src="flower_sep.jpg"/><br/>
<img src="RuhulBeyan-10892_2.jpg"/><br/>
<b>7. Hayra da mâni olurlar.<br/></b><i>“Mâûn”</i> kelimesi, “ma‘n” kökündendir. Ma‘n az şey demektir. Zekât da “mâûn” diye<br/>
isimlendirilir. Çünkü malın kırkta biri zekât olarak verilmektedir. Bu ise çoktan verilen<br/>az bir malı ifâde eder.<br/>
<b>Ebu’l-Leys</b>, mâûn kelimesinin Habeş lisânında “mal” anlamına geldiğini söyler.<br/><i>Burhânü’l-Kur’ân</i>’da şöyle deniyor: Bu sûrede “ellezîne hum” denildikten sonra bir<br/>
kez daha aynı ifâdenin tekrar edilmesi, fiilin isme atfedilmesinin mümkün olmamasından<br/>dolayıdır. Daha sonra ise “Ellezîne hum yemneûn” denmemiştir, çünkü bu kelime zâten<br/>fiildir. Bu fiilin önceki fiile atfedilmesi gâyet güzel olmuştur. Bu da güzel bir nüktedir.<br/>
Âyet, “onlar zekâtı vermezler” demektir. Mâûn kelimesinin “salât/namaz” kelimesinin<br/>
akabinde zikredilmesi de buna delâlet etmektedir. Veya âdet olarak ödünç alınıp verilen<br/>şeyleri birbirlerine vermezler, demektir.<br/>
Cezâsına inanmamaktan kaynaklandığı için yetîm ve fakîre önem vermemek kınanma<br/>
ve azarlanmayı gerektirirse, dînin direği namaza ve küfrün bir şûbesi olan riyâya<br/>ihtimâm göstermemek, İslâm’ın köprüsü zekâtı vermemek ve insanlara kötü davranmak<br/>buna daha fazla müstahaktır. Müslüman adını taşıyan hattâ âlim olan ama bu sıfatları<br/>üzerinde taşıyan nice insanları görüyorsun! Aman Allah’ım, bu ne büyük bir musîbet!<br/>
“Âdet olarak ödünç alınıp verilen şey”den maksad, insanların âriyet/ödünç olarak<br/>
birbirlerinden alıp verdikleri ve birbirlerine yardım ettikleri şeylerdir. Balta, kazan,<br/>tencere, kova, iğne, çanak, elek, keser, çakmak, ateş, su ve tuz gibi. Komşunun senin<br/>fırınında ekmek pişirmek istemesi veya bir malını birgün ya da yarım gün senin yanında<br/>bırakması da bu kabîldendir.<br/>
<b>Hz. Âişe</b> (r.anhâ)’dan rivâyet olunuyor: “Hz. (r.anhâ) Âişe bir gün Nebiyy-i Ekrem<br/>
(s.a.) Efendimiz’e:<br/>
“–Ey Allah’ın Rasûlü! Verilmemesi harâm kılınan şey nedir?” diye sordu. Efendimiz<br/>
(s.a.):<br/>
<i>“–Su, ateş, tuzdur”</i> buyurdu. Hz. Âişe (r.anhâ) tekrar:<br/>“–Ya Rasûlallah! Suyu, anladık. Peki ateş ve tuzu vermemek niçin yasaklandı?” diye<br/>
sordu.<br/>
Nebiyyullah (s.a.):<br/><i>“–Ey Humeyra! Kim komşusuna ateş verirse sanki, bu ateşle pişen yemeği sadaka</i><br/>
<i>olarak vermiş gibi olur. Kim tuz verirse, sanki onunla tatlandırılmış yemeğin tümünü<br/>sadaka olarak vermiş gibi olur. Kim suyun olmadığı bir yerde başkasına bir yudum su<br/>verirse bir nefsi diriltmiş gibi olur.”</i><a href="RuhulBeyans.html#10893"> [236] </a>Nitekim <i>Keşfu’l-esrâr</i>’da böyle zikredilir.<br/>
Bir kişi zarûret sebebiyle yukarıda zikredilen şeylerden birini isterse, onu vermemek<br/>
şer‘an mahzurludur, ama zarûret hâli dışında istediyse, o zaman onu vermemek<br/>
