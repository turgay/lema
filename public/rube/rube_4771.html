<a name=4772></a><img src="RuhulBeyan-4772_1.jpg"/><br/>
<img src="RuhulBeyan-4772_2.jpg"/><br/>
<img src="RuhulBeyan-4772_3.jpg"/><br/>
<b>100. Ve kâfirleri o gün cehennemle yüz yüze getirmişizdir.<br/></b><i>“Ve kâfirleri o gün”</i> bütün mahlûkâtı topladığımız günde <i>“cehennemle” </i>mâhiyeti<br/>
bilinmeyen korkunç bir halde <i>“yüz yüze getirmişizdir.”</i> Cehennemi kâfirlere açıkça<br/>göstermişizdir. Cehennemi öyle kıldık ki kâfirler onu görür, öfke ve homurtusunu<br/>işitirler.<br/>
Bazı âlimlerin dediğine göre cehennem, Arapçalaştırılmış ve <i>“çeh-nem</i> (Dibi uzak<br/>
kuyu)” olan bir kelimedir.<br/>
Bir hadiste şöyle buyrulmuştur: “<i>O gün cehennem getirilir. Onun yetmiş bin yuları</i><br/>
<i>vardır. Kıyâmet gününde her yuların başında Allah’ın onu yarattığı yerden çeken<br/>yetmiş bin melek vardır. Cehennem öyle bir yere konur ki, cennete geçebilmek için<br/>sırat köprüsünden başka bir yol kalmaz</i>.”<a href="RuhulBeyans.html#4778">[222] </a>İşte bu yularlar, Allah’ın dilediği<br/>kimselerin dışında cehennemin mahşer halkına saldırmasına mâni olur. <b>İbn Melek</b>’in<br/><i>Şerhu’l-Meşârık</i> adlı eserinde böyle geçmektedir.<br/>
Cehennemle yüz yüze getirme kâfirlere tahsis edilmiştir. Halbuki cehennem mahşerde<br/>
toplanan herkesin göreceği bir yerdedir. Bunun sebebi yüz yüze getirmenin, özel olarak<br/>kâfirler için olmasıdır. Onları kaplayan büyük keder ve gam sebebiyle bu, daha işin<br/>başından onlara ceza yerine geçer.<br/>
<i>et-Te’vîlâtü’n-Necmiyye</i>’de der ki: “Bu âyet işaret eder ki cehennem, kıyâmetten önce<br/>
mü’minlerin ruhlarına arzedildiği gibi kâfirlerin ruhlarına da arzedilseydi, mü’minlerin<br/>îman ettikleri gibi onlar da îman ederlerdi. Çünkü bu durumda gözleri Allah’ın zikrine<br/>karşı kapalı kalmayacak, kalblerinin kulakları da açık olduğu için Allah’ın kelâmını<br/>dinleyebileceklerdi.”<br/>
<b>101. Onlar gözleri beni anmaya kapalı bulunan, kulak vermeye de tahammül</b><br/>
<b>edemez olanlardı.</b><br/>
<i>“Onlar gözleri beni anmaya kapalı bulunan” </i>dünyada iken gözleri, her taraftan<br/>
çepeçevre kalın bir perde ile perdelenen kimselerdi. Yâni, tedebbür sâhibi akıl ve<br/>basîret ehlini, beni anmaya, tevhide ve beni yüceltmeye sevkeden âyetlerden gözleri<br/>kapalıydı. Nitekim şâir şöyle demiştir:<br/>
<i>Her şeyde O’na bir âyet/delil var.<br/>Onun tek olduğuna delâlet eder.<br/></i>---<br/><i>Ağacın yeşil yaprağı akıllı/uyanık kimsenin nazarında<br/>Her yaprak Hakk’ın vahdâniyetini bildiren bir defterdir</i><br/>
