<a name=4618></a><img src="RuhulBeyan-4618_1.jpg"/><br/>
<img src="RuhulBeyan-4618_2.jpg"/><br/>
<img src="RuhulBeyan-4618_3.jpg"/><br/>
Allah’tan başkasını tanrı edinenlerin delillerini inkâr, onları âciz bırakma ve susturmaya<br/>yöneliktir. Çünkü putlara tapınmaya dâir sağlam deliller bulmak imkansızdır.<br/>
<i>“Öyle ise” </i>O’na ortak nisbet ederek <i>“Allah hakkında yalan uydurandan daha zâlimi</i><br/>
<i>var mı?” </i>Oysa Allah bu kabil yakıştırmalardan münezzehtir, çok yücedir. Bunun anlamı,<br/>Allah’a bu tür yakıştırmada bulunanlar zâlimlerin hepsinden daha zâlimdir. Allah’ın<br/>buna cür’et edenlere azâbı da, azabların en şiddetlisidir. Çünkü zulüm, azâbı gerektirir<br/>ve azâbın en şiddetlisi de en zâlim olanadır.<br/>
<i> </i><br/>
<b>16. <i>(İçlerinden biri şöyle demişti:) </i></b><b>“Mâdem ki siz onlardan ve onların Allah’ın</b><br/>
<b>dışında tapmakta oldukları varlıklardan uzaklaştınız, o halde mağaraya sığının ki,<br/>Rabbiniz size rahmetini yaysın ve işinizde sizin için fayda ve kolaylık sağlasın.”</b><br/>
İçlerinden biri şöyle demişti:<i> “Mâdem ki siz onlardan ve onların Allah’ın dışında</i><br/>
<i>tapmakta oldukları varlıklardan uzaklaştınız,” </i>Yâni siz onlardan îtikadda ayrıldınız<br/>cismen de ayrılmak istediniz. Bu ifâde, Ashâb-ı Kehf’in dinleri uğrunda kaçmaya kesin<br/>olarak karar verdikleri zaman bazılarının diğerlerine hitâbıdır.<br/>
<b>Kâşifî</b> der ki: “Daha önce geçti ki Dakyanus bunlar ile muârazadan sonra mühlet<br/>
verdi. Onlar da kaçtılar. Onların büyüğü olan <b>Yemliha</b> yolda onlara: “<i>Mâdem ki siz<br/>onlardan ve onların Allah’ın dışında tapmakta oldukları varlıklardan uzaklaştınız…</i>”<br/>dedi. Yâni mâdem ki şirk ehlinden bertaraf oldunuz ve onlardan uzaklaşmak istediniz,<br/>demektir”<br/>
Âyetin anlamı şöyledir: “Mâdem ki siz onlardan ve Allah’ın dışındaki mâbûdlarından,<br/>
yâni Allah’a ibâdet dışında onların mâbûdlarına ibâdetten ayrılıp uzaklaştınız.”<br/>
<i>“O halde mağaraya sığının”</i> yâni mâdem ki onlardan îtikâden ayrıldınız, o halde<br/>
cismen de onlardan ayrılın. Ya da eğer onlardan ayrılmak istiyorsanız, bunu mağaraya<br/>sığınarak yapın.<br/>
Burada îtikâdî ayrılığın cismânî ayrılığı da gerekli kılacağına işaret vardır. Bu<br/>
sebeple <i>Mecmau’l-fetâvâ</i>’da şöyle der: <b>Rustuğfenî</b>’ye Ehl-i sünnet ile Mûtezile<br/>arasında evliliğin caiz olup olmadığı sorulduğunda o “Hayır, câiz olmaz.” diye cevap<br/>verdi.<br/>
<i>“Ki Rabbiniz” </i>işinizin mâliki <i>“size rahmetini” </i>iki cihanda fazlını, nimetlerini<br/>
<i>“yaysın”</i> bollaştırsın, genişletsin “<i>ve işinizde” </i>sadedinde olduğunuz din uğrunda kaçma<br/>işinde<i> “sizin için fayda ve kolaylık sağlasın</i>” ki ondan faydalanasınız. Onların böyle<br/>bir şeye kesin karar vermeleri, îmanlarının şüphe şâibesinden uzak ve bağlılıklarının<br/>kuvvetli olduğu içindir. Bir hadiste şöyle buyrulmuştur: “<i>Kabûl edileceğine kesin<br/>inanarak Allah’a duâ edin.</i>”<a href="RuhulBeyans.html#4621">[162]</a><br/>
Âyette işaret vardır ki sıdk ile tevbe eden ve gerçek tâlib olan kimse, kavminden<br/>
