<a name=9043></a><img src="RuhulBeyan-9043_1.jpg"/><br/>
<img src="RuhulBeyan-9043_2.jpg"/><br/>
<img src="RuhulBeyan-9043_3.jpg"/><br/>
<b>5. Bu büyük bir hikmettir. Fakat <i>(yüz çevirene)</i></b><b> uyarılar ne fayda verir!<br/></b><i>“Bu büyük bir hikmettir.”</i><b> </b>Yâni eksiksiz, mükemmel bir hikmettir. Yahut, sakındırma,<br/>
nehy etme ve öğüt vermede amacına ulaşmış hikmettir. <i>Kâmûs’</i>ta hikmet, “ilim, hilim ve<br/>Kur’ân” demektir, denilir. <i>Müfredat’</i>ta<i> </i>hikmet, “ilim ve fiil ile hakkı bulmak”tır.<br/>Allah’a nisbetle hikmet, “eşyayı bilmek veya onları son derece muhkem bir halde icad<br/>etmek”tir. İnsana göre hikmet ise, “varlıkları tanımak ve hayırları işlemek”tir. Hikmeti<br/>ihtiva ettiği içindir ki, Kur’ân-ı Kerim, “hakîm” vasfıyla nitelenmiştir. Hikmet ilmî ve<br/>amelî olmak üzere iki kısımdır. Konuşulan, ifâde edilen hikmet denilince; dînî ve şerî<br/>ilimlerle, tasavvuf ve tarikat ilimleri akla gelir. Konuşulmayan, ifâdeye girmeyen hikmet<br/>ise; hakikatin esrârı, gerçeğin sırları, dünyayı âhirete tercih eden âlimlerin<br/>bilemedikleri, bilmemeleri îcab eden sırlardır ki, onlar bu sırlara muttalî olsalardı<br/>anlayıp, içlerine sindiremeyeceklerinden zarar görür, mahv olurlardı.<br/>
<i>“Fakat (yüz çevirene) uyarılar ne fayda verir!” </i>Yâni uyarılar hiç bir şeye fayda<br/>
vermiyor. Yahut onlar yalanlayıp muhâlefet edince, hangi fayda onlara yararlı olabilir?<br/>Yâni hiç bir yararı olmaz. <i><b>“Fakat inanmayan bir topluma deliller ve uyarılar fayda<br/>vermez.”</b></i> (Yunus, 10/101). Bu âyette inkârcı nefislerin, kalp ve ruh korkutucu ve<br/>sakındırıcılarının sakındırmasından faydalanamıyacağına işâret vardır. Zira ruh, Kur’an<br/>sakındırıcısının mazharı göründüğü yerdir, kalp de hakikat inzarcısının mazharıdır.<br/>
<b>6. Çağıranın görülmemiş bir şeye çağırdığı gün, sen de onlardan yüz çevir.<br/></b>Sakındırmanın onları kesinlikle etkilemeyeceğini bildiğin için <i>“çağıranın</i><br/>
<i>görülmemiş bir şeye çağırdığı gün, sen de onlardan yüz çevir.”</i><br/>
Davetçi, İsrâfîl (a.s.)’dır. Beyt-i Makdis’in sahrâsına durarak Sûr’a üfürür, onları<br/>
çağırır. Şöyle diyerek seslenir: “Ey çürümüş kemikler, lime lime olup kesilmiş etler, ey<br/>param parça dağılmış düşünceler! şüphesiz Allah ilâhî mahkemenin görülmesi için<br/>toplanmanızı emreder.<br/>
Başka bir görüşe göre İsrâfîl (a.s.) sûra üfürür. Cebrâîl (a.s.) ölmüşleri çağırarak<br/>
kaydedildiği tarzda seslenir. Her iki görüşte de çağırma hakikattir, mecaz değildir. Bazı<br/>müfessirlere göre ise dâvet mecâzîdir. Nasıl ki, Allah Teâlâ bir şeyi yaratmak murad<br/>ettiği zaman, “kün” emrine gerek kalmadan, ilâhî irâdenin tecellîsiyle gerçekleşirse, bu<br/>da öyledir. Tekvîn olayında “Kün” emri mecâzîdir. Dâvetine icâbet edilen dâvetçiye<br/>muhâlefet edilmez. Mahşerin başlaması için İsrâfîl (a.s.) veya bir başkasına gerek<br/>kalmaz. Buradaki dâvet, ilâhî meşîetin, irâde-i ilâhiyyenin infâzından ibarettir.<br/>
Fakir (<b>Bursevî</b>) derim ki, bu dâvet olayını hakikî mânâda kabul etmek daha yerinde<br/>
