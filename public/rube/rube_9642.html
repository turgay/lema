<a name=9643></a><b>Ebû Osman</b> (r.h) aynı âyeti şöyle anlamıştır: Kimin Allah’a îmânı sağlam ve sahih<br/>
olursa Allah, Peygamberinin (s.a.) sünnetlerine uyması için onun kalbine hidâyet verir.<br/>
Bir kimsenin îmânının sağlam ve sağlıklı olmasının belirtisi, o kişinin sünnetlere<br/>
devam edip tam olarak uyması, sapık görüşleri, heva ve hevesi terketmiş olmasıdır.<br/>Âlimlerden birisi bu âyet-i kerimeyi şöyle tefsir eder: Kim tahkiki îmanla Allah’a<br/>inanırsa îmânın gereği olarak Allah onun kalbini güzel amele yönlendirir ve böylece o<br/>kişi, matlubunun kemalini bulur, O’nun nazargahına erişir. Bir başkası bu âyet-i<br/>kerimeyi şöyle anlamıştır: Kim Allah’a, zâtına uygun olarak inanırsa Allah onun kalbini<br/>doğruya götürür; isim ve sıfatlarının mârifet nuru ile onu nurlandırır. Çünkü zâtı bilmek,<br/>zorunlu olarak sıfat ve isimlerin bilgisini sağlar. Fakat isim ve sıfatları bilmek, zâta âid<br/>bilgiyi doğurmaz.<br/>
Âyette hidâyetin önce olması ve sonra gelmesi meselesine gelince: Allah’a îman daha<br/>
önce gerçekleşen bir hidâyet neticesidir. Kalbin hidâyeti ise daha sonra gerçekleşen bir<br/>hidâyet sayesinde olur. Böylece “îman hidâyete bağlıdır” şeklindeki yanlış kanâat<br/>ortadan kalkar. Şart mânâsını ifâde eden “men” kelimesinin belirttiği gibi hidâyet îmâna<br/>bağlı olduğuna göre -çünkü şart meşruttan öncedir- yâni önce îman sonra hidâyet gelir.<br/>Hidâyetin öncelik ve sonralık açısından bitmez mertebeleri vardır. Bunun için her gün<br/>Allah’a duâ ederiz ve durmadan <i><b>“ihdina’s-sırata’l-müstakim” “bizi doğru yola<br/>ulaştır”</b></i> deriz. Bu duâyı yapma istediğimiz her amelde doğru yol olduğu ve bu yol<br/>Allah’ın rızâsına eriştirdiği içindir.<br/>
Bazılarına göre bu âyette önce îman, sonra hidâyet şeklindeki sıralama,<br/>
maklûb/tersine bir sıralamadır. Âyetin mânâsı bunlara göre şöyledir. Allah kimin<br/>kalbini doğruya götürürse, o Allah’a inanır.<br/>
Âyet metninde yer alan “yehdi” fiili için yedi kırâat rivâyet olunmuştur. Bu yedi kıraat<br/>
şekli arasında tercih edileni, müfred gaib kipi ile “yehdi” şeklinde olanı olup fâili Allah<br/>yerine kullanılan “o” zamiridir. Fiilin sonu meczum olup ‘yü’min’ fiilinin cevabı olmuş<br/>olur. Bu fiilin türediği masdar da “hidâyet”tir. Bu fiil yine aynı masdardan türemek<br/>üzere, gaibden nefs-i mütekellim sigasına geçilmek sûretiyle “nühdi” şeklinde de<br/>okunmuştur. Buna göre mânâsı; “kim Allah’a inanırsa onun kalbini doğruya götürürüz”<br/>demek olur. Bir başka kıraat şekli de “yühde kalbuhû” şeklindedir. Bu takdirde kalb<br/>kelimesi nâib-i fâil olur ki mânâsı; “Kim Allah’a inanırsa kalbine doğru olan gösterilir”<br/>demek olur. Bir diğer kıraat ise, “yehiddi kalbuhû” şeklinde olup mânâsı ise, “Kim<br/>Allah’a inanırsa onun kalbi doğruyu bulur” demek olur. Bu takdirde fiil, <i><b>“emmen la<br/>yehiddi illa en yuhdâ”</b></i> <i><b>“..yoksa hidâyet verilmedikçe kendi kendine doğru yolu<br/>bulamayan mı?...”</b></i> (Yunus, 10/35) ifâdesi gibi olur. Kıraat şekillerinden bir diğeri ise,<br/>“yehdeu” hemzenin elife çevrilmiş hâliyle “yehdâ” ve “yehde” şekilleridir. Bu son üç<br/>kıraat biçimi aynı masdardan türeme olup, şekilleri farklıdır. Mânâsı “Kim Allah’a<br/>inanırsa o kişinin kalbi hakka kani olur, onunla huzur bulur” demek olur.<br/>
<i>“Allah herşeyi”</i>; kendi emrine boyun eğeni, kendini kerih göreni hoş görmemesi gibi<br/>
kalbin hallerini, kalbin âfetlerini ve âfetlerden uzak olanlarını <i>“bilendir”</i>, Mü’minin<br/>
