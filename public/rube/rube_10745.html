<a name=10746></a>açmamış olduğumuz doğru değildir. Tam tersine biz senin göğsünü açtık ve genişlettik.<br/>Ta ki, kalbin görünmeyen gayb alemi ile görülen şehâdet alemini istifâde ve ifâde<br/>melekesi arasında ihtiva edip, kuşatabilsin. O halde cismânî ilişkilerle içli dışlı olman<br/>rûhânî meleke nurlarından almanı engellemesin. Halkın maslahatları ile ilgilenmen<br/>hakkın işlerine dalmaktan seni alıkoymasın. Hak ile meşgul olup halktan, halk ile meşgul<br/>olup Hak’tan mahrum kalmış değilsin. Tam tersine, sen cem’ ile farkı bir arada hazırda<br/>ve gaibde bulunduran kimsesin.<br/>
<i>et-Te’vilâtü’n-Necmiyye</i>’de bu âyetle ilgili olarak şu ifâdelere rastlıyoruz: Burada<br/>
Allah Teâlâ Peygamber Efendimiz’in kalp sadrının nübüvvet nuru ile açılıp<br/>genişlediğine, ins ve cin iki zümreyi dâvet etme vâsıtasıyla peygamberlik makamının<br/>sıkıntılarını üstlenebilme, risalet ışığı ile sırr sadrının inşirah bulduğuna, kâfirlerin,<br/>nifak ehlinin, yapacak olduğu kötülüklere tahammül gücüne, Peygamber Efendimiz’in<br/>nurunun sadrının velâyet ışıklarının nuru ile açılıp yayıldığına, onun ilm-i ledunni’yi,<br/>ilahi hikmetleri, rabbani mârifetleri, rahmânî hakikatleri elde etmiş olduğuna işâret<br/>vardır. Buna karşılık Peygamber Efendimiz’in (s.a.) vücudundaki göğsünün maddi<br/>yönden yarılmasına gelince kendisi beş veya altı yaşlarında iken bir kaç kez bu olay<br/>meydana gelmiştir. Şeytanın vesvese verme noktası çıkarılmak için göğsü yarılmıştır.<br/>Kalbin mâsiyetlere meyletmesine, itâatlerden yüz çevirmesine yardımcı olan siyah kan<br/>kalbinden çıkarılmıştır. Peygamber Efendimiz’in göğsünün yarılması bir kez vahyin<br/>inmeye başladığı sırada, bir kez de miraç gecesinde vuku bulmuştur.<br/>
Hadiste gelmiştir ki Miraç gecesi Cebrâil (a.s.) beni yatırdı ve göğsümün üstünden<br/>
göbeğime kadar yardı. Mikâil (a.s.) zemzemle dolu bir leğen getirdi; göğsümün içini,<br/>boğazımı ve damarlarımı bu su ile yıkadı. Cebrâil (a.s.) kalbimi dışarı çıkardı, onu<br/>yardı ve yıkadı. Ardından hikmet ve îman dolu altından bir leğen getirdi ve kalbimi<br/>ondan doldurup yerine koydular. -Başka bir rivâyette ise nurdan bir hâtemle<br/>mühürlediler şeklinde gelmiştir.- Öyle oldu ki bu hâlin lezzet ve rahatlık eserlerini<br/>damar ve eklemlerimde hâlâ hissetmekteyim.<br/>
<i>Gönlüm kaza elindeydi ve sırlar hazinesiydi<br/>O, gönül kapısını kilitledi.<br/>Anahtarını gönül alıcıya verdi.</i><br/>
Buradan hareketle meşayıh der ki: Sülûk yolunun daha başında bu mertebeleri elde<br/>
etmek isteyen kimse “lâ ilâhe illallah” kelimesini zikretmekle meşgul olmalıdır. Çünkü<br/>bu zikir göğsün sol tarafından başlayarak göğsün sol üst tarafına geçer ve böylece<br/>şeytanın çizgisi, nefsani şehvetlerin kaynağı olan kan pıhtısını oradan azar azar çözer.<br/>Bu pıhtının çözüldüğü yerlere nur dolmaya başlar. Tevhidin harâreti ile o kanın<br/>çözülmesi, zikrin ateşi ile erimesi sebebiyle kelime-i tevhid çekmeye devam eden talib,<br/>ince ve siyah bir kan kusabilir. Bu anlattığımız kâmil insanların sıfatlarındandır. Zikre<br/>devam etmekle göğüs genişleyip, açılır ve kalp açılır.<br/>
