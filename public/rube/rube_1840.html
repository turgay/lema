<a name=1841></a><img src="RuhulBeyan-1841_1.jpg"/><br/>
Hz. Peygamber (a.s.): <i>“Onu da yapma, ey Osman. Çünkü ümmetimin hicreti, Allah’ın<br/>yasakladığı şeylerden uzaklaşmak; ben hayatta iken bana hicret; vefâtımdan sonra<br/>kabrimi ziyâret şeklindeki hicret ve vefât edip de ardında bir, iki, üç, dört hanım<br/>bırakmak şeklinde olan hicretlerdir.”</i> buyurdu.<br/>
Osman b. Maz’ûn: “Yâ Rasûlallah, bana onu boşamayı yasakladın. İçimden onunla<br/>
berâber yatmamak geçiyor.” deyince, Rasûlullah (s.a.): <i>“Ey Osman, bir müslüman<br/>hanımıyla veya câriyesiyle münâsebette bulunur ve bu ilişkiden çocuk olmazsa o<br/>kişiye cennette bir hizmetçi verilir. Şâyet bu ilişkiden çocuk olur da bu çocuk<br/>kendisinden önce ölürse kıyâmette kendisine şefâatçi olur. Şâyet bu çocuk<br/>kendisinden sonra ölecek olursa kıyâmet günü kendisi için bir nur olur.”</i> buyurdu.<br/>
Osman b. Maz’ûn: “Yâ Rasûlallah, güzel koku da sürünmek istemiyorum.” dedi.<br/>
Rasûlullah (s.a.): <i>“Ey Osman, Cebrâil bana gün aşırı ve cuma günleri koku<br/>sürünmemi emretti. Ben de bunu hiç terk etmiyorum. Sen de benim sünnetimden<br/>ayrılma. Çünkü kim benim sünnetimden yüz çevirirse ve tevbe etmeden ölürse kıyâmet<br/>günü melekler o kişinin yüzünü benim havzımdan çevirirler.”</i> buyurdu.<br/>
<b>Ebû Mûsâ el-Eş’arî</b>’den rivayet edildiğine göre o şöyle demiştir: “Rasûlullah (s.a.)’i<br/>
tavuk yerken gördüm. Yine onu (a.s.) yaş hurma ve karpuz yerken gördüm.<a href="RuhulBeyans.html#1842">”[28]</a><br/>
<b>Hz. Aişe </b>(r.a.)’dan rivayet edildiğine göre Rasûlullah (s.a.) tavuk; un, bal ve sudan<br/>
mamul pelte yerdi. Tatlı ve baldan hoşlanırdı. Nitekim <i>“Mü’min tatlıdır, tatlıyı<br/>sever.”</i><a href="RuhulBeyans.html#1842">[29] </a>ve <i>“Mü’minin karnında öyle bir yer vardır ki orayı ancak tatlı<br/>doldurabilir.”</i> buyurmuştur.<br/>
Bir adam <b>Hasan-ı Basrî</b>’ye gelir ve bir komşusunun, şükrünü edâ edemeyeceği için<br/>
pelte yemediğini söyler. Hasan-ı Basrî de: “Komşun soğuk su içiyor mu?” diye sorar.<br/>Adam, “Evet” deyince de: “Senin komşun soğuk suyun şükrünün, pelteden daha ağır<br/>olduğunu bilemeyecek kadar cahil bir adammış.” der.<br/>
<b>Fudayl </b>(k.s.)’a zühd için güzel elbise, et ve hurma tatlısı gibi güzel şeyleri<br/>
terketmenin hükmü soruldu. Ben tatlı yemem diyen adama: “Keşke hem yeseydin hem de<br/>Allah’tan korksaydın. Çünkü Allah Teâlâ helâl ve temiz şeyleri yemeni kerih görmez.<br/>Sen asıl, annene babana iyilik yapmaya, sıla-i rahime riayete, komşuna iyilik etmeye,<br/>bütün müslümanlara merhametli olmaya, kinini yutmaya, sana zulmedeni affetmeye, sana<br/>kötülük yapana iyilik etmeye, belalara karşı sabırlı ve tahammüllü olmaya bak. Bu gibi<br/>hükümler zühd için hurma tatlısını terketmekten daha önemlidir.” dedi.<br/>
Hâsılı ruhbanlıkta aşırı gitmek, lezzetlerden ve temiz şeylerden büsbütün el-etek<br/>
çekmek, kalp ve dimağ gibi insanın esas organlarını zaafa uğratır. Bu uzuvlar zaafa<br/>uğradı mı insanın düşünceleri karma karışık olur. Kafa karışıklığına maruz kalan birisi<br/>de akılla elde edebileceği kemalatı kaçırır. Buna bağlı olarak amelle ilgili bazı<br/>kemalatında eksiklikler ortaya çıkar. Zîrâ ameldeki kemalat, düşünce kabiliyetinin<br/>kemaline bağlıdır.<br/>
