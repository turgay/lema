<a name=3223></a><img src="flower_sep.jpg"/><br/>
<img src="RuhulBeyan-3223_2.jpg"/><br/>
<img src="flower_sep.jpg"/><br/>
<i>Sırf hidâyet ve hikmet olan senin kelâmın ne güzeldir<br/>İnâyet ve rahmetin ta kendisi olan senin haberin ne güzeldir<br/>Senin kelamın irfan ehline kement, bağ çekti.<br/>Çorak yerden himmet gülistanına çekti</i><br/>
Denilir ki: “Kur’an nefislere öğüt, göğüslere şifa, ruhlara hidâyettir, yol göstericidir.”<br/>
Yine şöyle söylenir: “Kur’an’ın öğüt olması avam için, şifa olması havas için, hidâyet<br/>olması/yol göstermesi ehassu’l-havas için, rahmet olması ise bütün varlıklar içindir.<br/>Çünkü Allah her bir varlığı kendi mertebelerine ulaştırmıştır.<br/>
<b>58. De ki: “Allah’ın lütfuyla ve rahmetiyle <i>(evet) </i></b><b>işte onunla ferahlansınlar. O,</b><br/>
<b>onların toplayıp yığdıklarından daha hayırlıdır.”</b><br/>
Ey Muhammed, insanlara <i>“de ki: “Allah’ın lütfuyla ve rahmetiyle” </i>lütuf ve rahmet<br/>
Kur’an’ın indirilmesinden ibarettir. Cümlede bir hazf vardır. Aslı şu şekildedir:<br/>‘Allah’ın lütuf ve rahmetiyle ferahlansınlar.’<br/>
Allah’ın lütuf ve rahmetinin her biri ferahlanmayı gerektirir. Âyetin ifâde biçimine<br/>
göre mânâ şöyle olmaktadır: “Sadece onun lütuf ve rahmeti sebebiyle sevinsinler.”<br/>
Sonra şöyle buyrulmuştur: Evet <i>“işte bununla ferahlansınlar.”</i> Bu ifâde, mânâyı<br/>
te’kid etmek ve pekiştirmek içindir. Yâni eğer bir şey ile ferahlayacaklarsa, başka bir<br/>şeyle değil bununla ferahlasınlar. <i>“O,”</i> yani Allah’ın mezkur lütuf ve rahmeti <i>“onların<br/>toplayıp yığdıklarından”</i> fânî mallarından <i>“daha hayırlıdır.”</i><br/>
Büyüklerden birisi şöyle der: “Allah’ın lütfu sana ihsanda bulunmasıdır. Rahmeti ise<br/>
sen daha hiçbir şey değilken Allah tarafından senin için önceden belirlenen hidayettir.<br/>Allah Teâlâ sanki şöyle buyuruyor. Ey kulum! Ne tâatine ne de ettiğin hizmete güven.<br/>Sen sadece benim lütuf ve rahmetime güven. Çünkü tek sermayen budur.”<br/>
<i>Herkesin bir sermayesi vardır.<br/>Mü’minlerin sermâyesi benim lütfumdur.<br/>Herkesin bir hazinesi vardır.<br/>Mü’minin hazinesi benim rahmetimdir.<br/>Eğer padişahlar hazineleri olmasına heves ederlerse<br/>Dervişe Dost’un lütfu hazine olarak yeter ancak</i><br/>
Şayet dünya malı biriktirmede fayda olsaydı bu Karun’a fayda verirdi.<br/>
<b>Malik b. Dînar </b>der ki: “Bir gün bir toplulukla beraber gemideydim. Öşür memuru,<br/>
