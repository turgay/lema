<a name=1871></a><img src="RuhulBeyan-1871_1.jpg"/><br/>
<b>99. Peygamber’in üzerine düşen sadece tebliğ etmektir. Allah açıkladığınızı da</b><br/>
<b>gizlediğinizi de bilir.</b><br/>
<i>“Peygamber’in üzerine düşen sadece tebliğ etmektir.” </i>Sevap ve azap hususundaki<br/>
ilâhî mesajı bildirmektir. Bu ifade, Hz.Peygamber (s.a.s.)’in emrettiği şeylerin<br/>yapılmasının gerekliliğini şiddetli bir şekilde vurgulamaktadır. Yani mânâ şöyle<br/>olmaktadır: Peygamber, üzerine vâcib olan tebliği daha üstünü mümkün olmayacak<br/>şekilde yerine getirmiş, elinizde bahane bırakmamıştır. Size düşen itâat etmektir. Artık<br/>bundan sonra kusurlu ve ihmalkar davranmak için bir mazeretiniz kalmamıştır.<br/>
<i>“ Allah açıkladığınızı da gizlediğinizi de bilir.”</i> Yani, açıktan söylediğiniz söz ve<br/>
fiiller ile gizlediklerinizi bilir. Ona göre de sizi hurma çekirdeğinin oyuğu ve zarı gibi<br/>en ufak, önemsiz görünen şeylere varıncaya kadar hesaba çeker.<br/>
<b>Sa’dî</b> (k.s.) şöyle der:<br/>
<i>Ona bir zerrenin bilgisi bile gizli değildir<br/>Gizli ve açık olan O’nun yanında birdir</i><br/>
Allah Teâlâ Kâbe’yi hem avam hem de havas için zahirde dirlik ve düzen sebebi<br/>
kılmış, insanlar da Kâbe’ye sığınıp yalvarıp yakararak, dünyevî ve uhrevî ihtiyaçlarını<br/>halletme yolunu tutmuşlardır. Aynı şekilde Allah Teâlâ gönül Kâbesini de havâs ve<br/>havâssu’l-havâssın bâtınî cihetten ayakta kalmalarına vesile kılmıştır. Onlar da ona<br/>sığınırlar. Bu sığınma ise üç şeyle olur.<br/>
1- Devamlı zikir,<br/>2- Hâvatırı gönülden tamamen uzaklaştırmak,<br/>3- O’ndan başka mevcut bulunmadığını, varlığın yalnız O’na ait olduğunu, O’ndan<br/>
başka, matlûb (arzulanan) ve mahbûb (sevgili) olmadığını bilerek Hakk’ın birliğini<br/>(vâhidiyyet) ve rubûbiyetini ispat etmek.<br/>
Allah (c.c.) gönül Kâbe’sini, <i>el-Beytül-harâm</i> (haram ev) diye isimlendirmiştir ki,<br/>
onun hâkikatte Allah’ın evi olduğu ve orada Allah’tan başkasının oturmasının haramlığı<br/>bilinsin; Allah lütuf ve rahmet kapılarını açana kadar, orada Hak’dan başkasının zikri,<br/>sevgisi ve arzusu olmaması için murakabeye devam edilsin.<br/>
“Haram ay” ise, Allah’ı talep ve O’na doğru yol alma (seyr ilallah) günleridir. O<br/>
günlerde halkın arasına karışmak ve Hak’dan başkasını gönülden geçirmek tâlibe<br/>haramdır.<br/>
Âyetteki <i>“hac kurbanın” </i>dan maksat, hayvânî nefsdir. Şeriatın esasları demek olan<br/>
“<i>gerdanlıklar” </i>la beraber gönül Kâbesine doğru sevkedilir. Kalbin kapısı önünde,<br/>tarikat adabı bıçağıyla, hayvânî bütün şehvet ve lezzetlerinden kesilip kurban edilir.<br/>
<i>“İşte bu... bilmeniz içindir”</i> âyeti hakikate işaret etmektedir: Ne zaman ki kul gönül<br/>
Kâbesine varır, Allah’ın evini görür; cemâl ve celâl nurlarını müşahede ederse; işte bu<br/>nurlarla göklerde ve yerde olan şeyleri de müşahede eder. Çünkü artık o, Allah’ın<br/>
