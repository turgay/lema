<a name=4551></a><img src="flower_sep.jpg"/><br/>
<img src="RuhulBeyan-4551_2.jpg"/><br/>
<img src="RuhulBeyan-4551_3.jpg"/><br/>
doldurur. Onların kalbleri mânevî hazlarla dolar ve aydınlanır. Sonra bunlar onların<br/>kalblerinden gâfillerin kalblerine yayılır.<br/>
<b>80. Ve şöyle niyaz et: Rabbim! Gireceğim yere dürüstlükle girmemi sağla;</b><br/>
<b>çıkacağım yerden de dürüstlükle çıkmamı sağla. Bana tarafından, hakkıyla yardım<br/>edici bir kuvvet ver.</b><br/>
“<i>Ve şöyle niyaz et: Rabbim! Gireceğim yere” </i>kabre<i> “dürüstlükle” </i>kendisinden<br/>
hoşnut olunan, kötülüklerden temizlenmiş pak bir şekilde <i>“girmemi sağla;” </i>ba’s günü<br/><i>“çıkacağım yerden de dürüstlükle” </i>yâni hoşnut olunan, haysiyetli bir şekilde ve<br/>gazâbdan emin olarak<i> “çıkmamı sağla.</i>”<br/>
Önceki âyette ba’sdan söz edilmesi âyetin bu şekildeki tefsirine işâret etmektedir.<br/>
Âyetin mânâsı, girdirmek denilmeye lâyık olan bir girdirme ki bunda hoşa gitmeyecek<br/>bir şey görülmez, demektir. Çünkü bu ifâdeler, kötülük üzere girdirmek ve kötülük üzere<br/>çıkarmak karşılığında zikredilmiştir. Girdirmek ve çıkartmaktan maksadın Medine’ye<br/>girdirmek ve Mekke’den çıkartmak olduğu da söylenilmiştir. Buna göre âyet Medine’ye<br/>hicret emri sırasında nâzil olmuştur. “<i><b>Yine onlar, seni yurdundan çıkarmak için<br/>nerdeyse dünyayı başına dar getirecekler</b></i>.” (el-İsrâ, 17/76) âyeti bu anlama delâlet<br/>etmektedir. Yine denilmiştir ki: Âyette kasdedilen herhangi bir yer veya işe girdirmek<br/>ve çıkartmaktır. Çoğunluk bu te’ vîli tercih etmiştir. Bu durumda âyetin mânâsı: “Beni<br/>nereye girdirir veya nereden çıkarırsan doğruluk üzere kıl. Beni iki yüzlülerden eyleme!<br/>Çünkü iki yüzlü olan emîn olamaz.<br/>
“<i>Bana tarafından,” </i>yardım ve rahmet hazinelerinden <i>“hakkıyla yardım edici bir</i><br/>
<i>kuvvet ver</i>” Din düşmanlarına karşı bana yardım edecek bir delil ve galibiyet ver. Ya da<br/>İslâm’a yardımcı olacak, onu küfre üstün kılacak bir mülk ve şeref ver.<br/>
Allah Teâlâ Hz. Peygamber (s.a.)’in bu duâsını “<i><b>Allah seni insanlardan korur</b></i>.” (el-<br/>
Mâide, 5/67), “<i><b>Üstün gelecek olanlar şüphesiz Allah’ın tarafını tutanlardır</b></i>.” (el-<br/>Mâide, 5/56)”, “<i><b>Bütün dinlerden üstün kılmak üzere</b></i>…” (el-Fetih, 48/28)”,<br/>“<i><b>kendilerinden öncekileri sahip ve hâkim kıldığı gibi onları da yeryüzüne sahip ve<br/>hâkim kılacağını… vaat etti</b></i>.” (en-Nûr, 24/55) buyurarak kabul etmiştir. Yine İran ve<br/>Bizans hâkimiyetini sona erdirip O’na vereceği vaadinde bulunmuştur.<br/>
Rivâyete göre Hz. Peygamber (s.a.) <b>Attâb b. Esîd</b>’i Mekke’ye vâli tayin etti ve ona:<br/>
“<i>Kalk, seni Allah’ın ehline vâli tâyin ettim</i>” buyurdu. Attâb münâfıklara karşı sert,<br/>mü’minlere karşı yumuşak huyluydu. Bir gün “Allah’a yemin olsun ki cemâatle<br/>namazdan geri kalan birisini görürsem boynunu vururum. Çünkü münâfıktan başkası<br/>namazdan geri kalmaz.” dedi. Mekkeliler Hz. peygamber (s.a.)’e: “Ey Allah’ın Rasûlü,<br/>
