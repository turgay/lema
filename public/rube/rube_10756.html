<a name=10757></a><b>Ali b. Mûsâ er-Rızâ</b> (r.a.)tan şöyle dediği rivâyet olunur: İncir ağız kokusunu giderir,<br/>
saçların uzamasına yardımcı olur, insanın felce yakalanmamasının güvencesidir.<br/>
<b>İmam Fahreddin Razi</b> şöyle diyor: Hz. Adem (a.s.) Allah Teâlâ’ya isyan edip de<br/>
elbisesi üstünden düşünce incir yaprağı ile edep yerlerini örttü. Cennetten<br/>indirildiğinde incir yaprağı ile edep yerleri örtülmüş vaziyetteydi. Yeryüzüne<br/>indirildiğinde yalnızlık hissetti ve ceylanlar etrafında dolaşmaya başladılar. Hz. Adem<br/>onlarla yalnızlığını giderdi. Bundan dolayı ceylanlara biraz incir yaprağı yedirdi. Allah<br/>onlara sûreten güzellik ve manen hoşluk verdi. Onların kanlarını misk kokusuyla<br/>değiştirdi. Ceylanlar dağılıp meskenlerine dönünce diğer hayvanlar onlardaki güzelliği<br/>görüp hayrete düştüler. Ertesi gün bir başka grup ceylan öncekilerin izini sürerek Hz.<br/>Adem’in yanına geldiler. Adem (a.s.) onlara da aynı yapraktan yedirdi. Allah bu sefer<br/>gelenlerin kanlarını misk ile değiştirmeksizin sâdece güzelliklerini sağladı. Çünkü ilk<br/>gelenler sırf Hz. Adem için herhangi bir şeye tamah ederek gelmemişlerdi, ikinci<br/>gelenler ise zâhiren Hz. Adem’e, ancak bâtınen tamah ettikleri şey için gelmişlerdi.<br/>Bundan dolayı bâtınları değil, sâdece zâhirleri değiştirildi.<br/>
<i>Esiletu’l-Hikem</i>’de şöyle deniyor: Şöyle bir soru sorulsa ve dense ki; “İncir ağacının<br/>
dışında diğer ağaçlar meyveye dururken önce meyvenin dış kapçığı meydana geliyor ve<br/>meyve onun içinde şekillendikten sonra kapçıktan dışarıya çıkıyor. İncir ağacında ise<br/>meyve herhangi bir kapçık olmaksızın doğrudan dalın ucunda zuhûr etmeye başlıyor.<br/>Acaba bunun hikmeti nedir?” Bu soruya bizim cevabımız şöyle olur: “Çünkü Hz. Adem<br/>(a.s.)’ı sâdece incir ağacı örtmüştür. İncir Hz. Adem’i örttükten sonra Allah Teâlâ bu<br/>ağaca dönerek sende dâvâdan önce mânâ zuhûr etsin, diğer ağaçlarda ise mânâdan önce<br/>dâvâ ortaya çıksın, buyurdu.<br/>
<i>Harîdetu’l-Acâib</i>’te şöyle deniyor: İncir ağacının külleri bahçelere serpildiğinde<br/>
orada bulunan her türlü haşere, böcek yok olur. İncirin dumanı tahta kurularını ve<br/>sivrisinekleri kaçırır.<br/>
Zeytine gelince; zeytin bir yandan meyvedir, öte yandan katık ve ilaçtır. Zeytinin<br/>
yağsız olan kuru topraklarda yetişmesi yanında çok faydalı bir yağ ihtiva etmekten başka<br/>hiçbir özelliği olmasa bu şeref olarak ona yeterdi. Zeytin ağacı Kur’an’da adı geçen<br/>mübarek ve meşhur bir ağaçtır.<br/>
<b>Hz. Muaz b. Cebel</b> (r.a.) bir gün bir zeytin ağacına rastlar. Ondan bir parça dal<br/>
kopararak dişlerini fırçalar ve sonra şöyle der: “Ben Peygamber (s.a.) Efendimiz’i<br/>şöyle derken işittim: <i>‘Zeytin misvakı ne hoş bir misvaktır. O benim ve benden önce<br/>geçen peygamberlerin misvâkidir.’ </i><a href="RuhulBeyans.html#10764">[150]</a><br/>
Zeytin ağacı üçbin sene yaşayabilir. Bu ağacın özelliklerinden bir tanesi de tıpkı<br/>
hurma ağacı gibi uzun süre susuzluğa dayanabilmesidir. Zeytinin meyvesi erkenden<br/>koparılırsa bozulur ve bütün yeşilliklerini atar, yaprakları dağılır. Zeytin ağacının<br/>toprağı sıkı, yapışkan olan yerlere dikilmesi gerekir. Çünkü böylesi yerlerde toz çok<br/>olur ve toz ağaçtaki zeytin meyvesi üzerine ne kadar çok kalkıp konarsa zeytin o derece<br/>yağlı ve olgun olur. Zeytin yaprağının külü göze sürme olarak sürülürse çok faydalı olur<br/>
