<a name=4786></a><img src="RuhulBeyan-4786_1.jpg"/><br/>
mâsivâya kapatmak ve Hz. Mevlâ’yı müşâhededen başkasına açmamaktır. Nitekim<br/>Allah Teâlâ: “<i><b>(Muhammed)in gözü kaymadı ve sınırı aşmadı</b></i>.” (en-Necm, 53/17)<br/>buyurmuştur.<br/>
<i>Yüzümü cümleden çevirdim sana döndüm<br/>Gözümü cümleye kapattım senin dîdârını gördüm</i><br/>
<b>“<i>Ve Rabbine ibadette hiçbir şeyi ortak koşmasın.</i></b><b>”<br/>Ebü’l-Bakâ</b> der ki: “<i>Rabbine ibâdette</i>” ifâdesinin, Rabbine ibâdet sebebiyle<br/>
anlamında olması da mümkündür.”<br/>
<i>el-İrşâd</i>’da der ki: “Hem münkirlerin yaptığı gibi Rablerinin âyetlerini ve O’na<br/>
kavuşmayı inkâr ederek şirk-i celî/açık şirkte bulunmasın, hem de riyâ ehlinin ve<br/>menfaat talebinde olanların yaptığı gibi şirk-i hafî/gizli şirk içinde olmasın.”<br/>
<b>İbn Abbas</b> (r.anhümâ)’dan rivâyet edilmiştir: “Allah Teâlâ, “<br/>
 (O’na ortak<br/>
koşmasın)” buyurmamıştır. Çünkü O, kulunun kendisine yaptığı ve onun yüzünden<br/>övülmekten hoşlandığı ameli kastetmiştir.”<br/>
<b>Hasan Basrî</b>’den rivâyet edilmiştir: “Bu âyet, yaptığı amelle hem Allah’ı hem de<br/>
insanları murâd ederek amelde ortak koşanlar hakkındadır. Nitekim rivâyete göre<br/><b>Cündeb b. Züheyr</b> (r.a.) Rasûlullah (s.a.)’e: “Ya Rasûlallah! Ben, Allah için amel<br/>işliyorum. İnsanlardan birinin bu amele muttalî olması da hoşuma gidiyor.” dedi. Bunun<br/>üzerine Hz. Peygamber (s.a.): “<i>Allah Teâlâ şirk koşulan ameli kabul etmez.</i>” buyurdu.<br/><a href="RuhulBeyans.html#4790">[232]</a> İşte O’nu tasdik etmek üzere bu âyet nâzil oldu.<br/>
Diğer bir rivâyette Hz. Peygamber (s.a.) O’na: “<i>Senin için iki ecir vardır: Gizlilik</i><br/>
<i>ecri, aleniyet ecri</i>.”<a href="RuhulBeyans.html#4790">[233] </a>buyurmuştur. Bu, niyete göredir. Kâmil, ihlâs sâhibi ve<br/>Allah’tan başkasından yüz çeviren kimselerin şânından olduğu üzere kendisine uyulması<br/>için amelinin açığa çıkması kişinin hoşuna giderse veya farz ibâdetlerde olduğu için<br/>kendisinden töhmeti uzaklaştırmak için amelini açıktan yaparsa, o kimse için iki ecir<br/>vardır. Ancak amelini açıktan yaparak insanların övmesini, isminin ve şöhretinin<br/>yayılmasını isterse; bu, sırf riyâ ve şirktir. Bu durumda yolun başında olan kimse<br/>(mübtedî), amelini ifsâd etmekten kaçınmak için onu gizler.<br/>
<b>Abdullah b. Gâlib</b>’ten rivâyet edildiğine göre o, sabahleyin “Bu gece Allah beni<br/>
hayırla rızıklandırdı; şunu okudum, şu kadar namaz kıldım.” derdi. Eğer ona: “Ey Ebû<br/>Firas! Senin gibi bir kimse, böyle der mi?” diye sorulsa, o buna şöyle cevap verirdi:<br/>Allah Teâlâ: <i><b>“Ve Rabbinin nîmetini an.”</b></i> (ed-Duha, 93/11) buyuruyor. Siz “Allah’ın<br/>nîmetini anlatma!” Diyorsunuz. Dolayısıyla Allah’ın ihsan ve lütfunun dile getirilmesi,<br/>başkasının kendisine uyması kastedildiğinde, kendisi de fitneden emin olduğu zaman bu<br/>ve benzeri sözleri söylemek câizdir. Ama gizleyip söylememesi daha evlâdır. Böyle<br/>değil de sırf riyâ ve süm‘a ehline benzemek kasdı ile olursa, bunu terk eder. <i>el-<br/>Keşşâf</i>’ta Duhâ sûresi tefsîrinde böyle denilmektedir.<br/>
