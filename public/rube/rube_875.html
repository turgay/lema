<a name=876></a>kurtuluşa erer. Doğru yoldan sapan ise azar.<br/>
<i>Gayret ve himmeti yüce olan kimsenin<br/>Hak nezdindeki değeri de yüksek olur.</i><br/>
Allah Teâlâ, kullarına olan merhametinden dolayı, birbirlerine karşı muâmelelerinin<br/>
nasıl olacağını bildirmiş; böylece onları birbirleriyle münakaşa etmekten, sürtüşmekten<br/>ve birbirlerine kin gütmekten kurtarmak istemiştir. Bu sebeple yazmak ve şâhid tutmak<br/>sûretiyle haklarının korunmasını emretmiştir. Şâhidlere şâhidlik etmelerini; kâtiplere de<br/>Allah’ın emrettiği şekilde adâletle yazmalarını emretmiştir. Böylelikle birçok inceliği<br/>ortaya koymayı murâd buyurmuştur.<br/>
Bu mânâlar üç duruma işâret eder:<br/><i>Birincisi, </i>Allah’ın kullara karşı olan durumudur. Allah lütfu sebebiyle kullarına<br/>
şefkatle muamele eder. Dünyada nasıl davranacaklarını bildirir. Böylece yaptıkları boşa<br/>gitmez. Dünyada aralarında maîşetlerini zarara uğratacak husûmet ve düşmanlık olmaz.<br/>Âhirette de azap görmezler. Bu da gösteriyor ki dînî emirler, Allah’ın kullarına olan<br/>merhametinin bir neticesidir. Kullar bu emirlere uyduğu sürece Allah’ın nimetleri<br/>onların üzerine yağmur gibi yağar. Nitekim bu konuda Allah Teâlâ şöyle buyurur:<br/><i><b>“Allah size güçlük çıkarmak istemez. Fakat Allah sizi temizlemek ve size olan<br/>nimetini tamamlamak ister.”</b></i> (el-Mâide, 5/6)<br/>
<i>İkincisi,</i> kulların Allah ile olan durumudur. Kullar bilmelidir ki, fânî olan dünya<br/>
işlerinde bu kadar ince hususlara dikkat etmek gerekirse bâkî olan âhıret işlerinde ve<br/>Allah ile olan münâsebetlerde daha çok dikkatli olmak gerekir. Çünkü kul bunlardan<br/>hesaba çekilecektir. Zerre miktarı hayır sebebiyle sevap görecekler ve zerre miktarı şer<br/>sebebiyle azap olunacaklardır. O hâlde âhıret işlerine ehemmiyet vermek ve bu<br/>husustaki inceliklere riâyet etmek, dünya işlerine riâyetten daha mühimdir.<br/>
Allah, kullarına alış-veriş sırasında yazmayı ve şâhid tutmayı emrettiği gibi, kulları<br/>
ile kendi arasındaki alış-veriş tarzını yazmış ve şöyle buyurmuştur: <i><b>“Allah<br/>mü’minlerden cennet karşılığı mallarını ve canlarını satın almıştır.”</b></i> (et-Tevbe,<br/>9/11) İşte bu hususta Allah kulları ile ahidleşmiş ve melekleri de buna şahid tutmuştur.<br/>Levh-i mahfuzda şöyle yazılmıştır: “Emanet olarak cennetten dünyaya bir taş<br/>bırakılmıştır. O da Hacer-i Esved’dir.”<br/>
<i>Üçüncüsü, </i>kulların kendi arasındaki durumudur. Aralarındaki muâmelelerde Allah’ın<br/>
kendilerine olan lütuflarından ibret alsınlar, karşılıklı ilişkilerinde Allah’ın kendilerine<br/>davrandığı gibi davransınlar. Yani Allah’ın ahlâkı ile ahlâklansınlar, birbirlerine güzel<br/>davranmak suretiyle Allah’a tevessül etsinler ve her hususta Allah’ın koyduğu sınırları<br/>korusunlar. Sevgileri Allah için, yönelişleri Allah’a ve nasîhatları Allah adına olsun.<br/>
Böyle olunca onlarla arkadaşlık eden doğru yola kavuşur ve onların grubunda bulunan<br/>
büyük ecirler elde eder. O halde ey kullar, bütün hâllerinizde Allah ile beraber olunuz.<br/>Bu üç durumda da Allah’ın öğrettiği şekilde O’ndan sakınınız. Allah konuştuğunuz bütün<br/>sözlerinizi, yaptığınız bütün işlerinizi ve içinizden gizlediğiniz her şeyi bilir.<br/>
