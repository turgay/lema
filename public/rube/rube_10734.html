<a name=10735></a><img src="RuhulBeyan-10735_1.jpg"/><br/>
<b>8. Seni fakir bulup zengin etmedi mi?<br/></b>Âyette yer alan “âil” fakir demektir. Zaten <b>Abdullah b. Mes’ud</b>’un mushafında “ail”<br/>
yerine yoksul, hiçbir şeyi olmayan anlamına “adîmen” kelimesinin yer alması yapmış<br/>olduğumuz tefsiri desteklemektedir. “Âilen” kelimesi, “ayleten” kökünden gelmektedir.<br/>Bu kökün anlamı fakir olmak demektir. İşte âyet-i kerimede sorulan şudur: Seni fakir<br/>bulup da Hz. Hatice (r.anha)’nın malıyla veya sana vermiş olduğu ganimetlerle zengin<br/>kılmadı mı? Nitekim Allah Teâlâ Peygamber (s.a.) Efendimiz’e o kadar çok ganimet<br/>nasip etmiştir ki bir seferde yüz deveyi birden bağışlayabilecek hale gelmiştir.<br/>
Bir hadis-i şerifte Peygamber Efendimiz (s.a.) şöyle buyurur: <i>“Benim rızkım</i><br/>
<i>mızrağımın gölgesi altında takdir olunmuştur.” </i><a href="RuhulBeyans.html#10736">[134]</a> Bu âyet-i kerimede işâret<br/>olunuyor ki Peygamber Efendimiz (s.a.) daha ilk baştan mal sâhibi bulunsaydı bazı<br/>kimselerin aklına: “O izzeti ve başkalarına galebe çalmayı elindeki mal sebebiyle elde<br/>etti” şeklinde bir düşünce gelirdi. Fakat fakir Peygamber Efendimiz (s.a.) bütün zengin<br/>ve hükümdarlara üstün hale gelince anlaşıldı ki onun elde ettiği bu izzet ve galebe Hak<br/>Teâlâ tarafındandır.<br/>
Bazı âlimler bu âyet-i kerimeyi şu şekilde anlamışlardır: Seni fakir bulup da kanâat<br/>
sâhibi yapmadı mı? kalbini zengin kılmadı mı? Zaten Peygamber Efendimiz (s.a.) bir<br/>hadislerinde şöyle buyururlar: <i>“Gerçek zenginlik mal çokluğu değildir; fakat asıl<br/>zenginlik gönül zenginliğidir.” </i><a href="RuhulBeyans.html#10736">[135] </a>Bu nedenle <b>Rağıb Isfahânî</b> bu âyet-i kerimenin<br/>mânâsını şu şekilde verir. O senden nefis fakirliğini giderdi ve sana en büyük zenginliği<br/>verdi. Nitekim Peygamber Efendimiz’in <i>“Zenginlik gönül zenginliğidir”</i> hadis-i<br/>şerifinde kasdedilen işte budur.<br/>
“Âle” fiilinin fakir düşmek anlamına geldiğini şu sözde görebiliyoruz: <i>“Mâ âle</i><br/>
<i>muktesidun</i>/<i>ortalama harcama yapan kimse fakir düşmez.”</i><br/>
<i>et-Te’vilâtü’n-Necmiyye</i>’de tefsirini yaptığımız bu âyet-i kerime şu şekilde<br/>
anlaşılıyor: Seni, kadim istidadına göre inniyyetinden ve enâniyyetinden fâni olmuş bir<br/>fakir bulup da vücud ve esmâsı ile sıfatlarının vücudu sâyesinde bakayı bahşederek<br/>zengin kılmadım mı? Gerçek fakirlik masivadan (Allah’tan başka herşeyden) tahalli<br/>yâni soyutlanmadır. Varlık ve onu takip eden şeyleri vermektir. İşte öğünülen şey budur.<br/>
<b>İmam Kuşeyri</b> (rh.) ise şöyle der: Allah Teâlâ kullarını iki şekilde zengin eder. Bir<br/>
kısmını mallarını geliştirmek sûretiyle zengin eder ki bunlar avam dediğimiz sıradan<br/>insanlardır. Bu çeşit zenginlik hakîkî değil mecâzî zenginliktir. Bir kısmını ise hallerini<br/>tasfiye ederek zengin eder ki bunlar havastır, gerçek zenginlik işte budur. Çünkü halkın<br/>hal sâhibinin himmetine olan ihtiyacı mal sâhibinin nimetine olan ihtiyacından daha<br/>fazladır. Öte yandan bu nimetlerin birbir sıralanmasından maksad başa kakmak değildir.<br/>Tam tersine Peygamber Efendimiz’in kalbini tevdi yâni ayrılmanın ardından huzura<br/>kavuşturarak takviye etmektir.<br/>
