<a name=10205></a>adıma izin yoktur.<br/>
Yukarda yaptığımız açıklamaların ışığı altında âyet-i kerîmeye mânâ vermek<br/>
gerekirse; yüzler O’nun dışındaki hiçbir şeyi farkedemeyecek derecede O’nun<br/>güzelliğini incelemeye dalarak apaçık bir şekilde Allah’ı keyfiyetsiz ve cihetsiz olarak<br/>görürler. Böylesi yüzlerin yaratıcısına bakarken pırıl pırıl parlaması haklarıdır.<br/>
Mü’minin misâli şâhin kuşuna benzer. Şâhini yakalayıp padişahın koluna lâyık hâle<br/>
getirmek için bir müddet gözünü bağlar, ayağına bağ vurur, karanlık bir yere koyar ve<br/>eşinden ayırırlar. Birkaç gün aç bırakır, onu zayıf ve nahîf hâle getirirler. Vatanını<br/>unutur, kendi fıtratını terk ederek sonunda gözünü açar, önünde bir mum yakarlar, onun<br/>için davula vururlar ve önüne bir parça et koyarlar. Padişahın kolunu onun karar kıldığı<br/>bir yer hâline getirirler. Şâhin kendi kendine “mum gözümün önündedir, davulun sesi<br/>musiki olarak kulağımdadır, kuş eti yemeğim olarak önümdedir ve padişahın kolu<br/>mekânımdır. Bu âlemde bana yapılan bütün bu ikramlara kim sâhip olmuştur ki?” der.<br/>
Bu temsilde olduğu gibi mü’min kula dostluk elbisesi giydirirler, muhabbet şarabı<br/>
içirirler ve şâhine yaptıkları gibi muâmele ederler. Bir müddet kabrin dört duvarında<br/>alıkoyarlar, tutmayı elinden yürümeyi ayağından, görme kudretini gözünden alırlar. Bir<br/>zaman bu sıfatla kaldıktan sonra ansızın kıyâmet davulunu çalarlar, kul başını topraktan<br/>dışarı çıkarır, gözünü açar ve cennet nûrunu görür. Dünyayı unutur, vuslat şarabını içer<br/>ve cennet sofrasına oturur. Şâhin gözünü açtığında kendini padişahın kolunda bulması<br/>gibi, kul da gözünü açtığında kendini “mak‘ad-ı sıdk”ta görür. Sultanın selâmını işitir,<br/>onun didârını müşâhede eder, tûbâ, zülfâ ve hüsnâ arasında mutlu ve mesrûr bir şekilde<br/>Hakk’ın cemâl ve celâlini seyreder.”<br/>
Bu söylediğimiz gerçek bütün hâl ve şartlar için vârid değildir. Tâ ki bu yüzlerin<br/>
Allah dışında başka birçok şeye bakması ile çelişmiş olsun. En uygun açıklama tarzı bu<br/>“ilâ rabbihâ/rablerine” ifâdesinin öne alınması bir ihtimam ve âyet sonlarındaki ses<br/>uyumunu gözetmek içindir. Yoksa yüzlerin Allah’tan başka cennetteki birçok şeye<br/>bakmayacağını ifâde etmek için değildir. Çünkü herhangi bir şeyi birçok hâlin içinde bir<br/>hâl ile kayıtlamak delilsiz bir kayıtlamadır ve medh yâni övgü makamı ile çelişir. Bu<br/>övgü makamı bütün ahvâli gerektirir. Ayrıca bu açıklama “yüzler vardır ki o gün ışıl ışıl<br/>parıldayacaktır” âyet-i kerîmesine uygun değildir. Çünkü bu âyet bütün ahvâli ihtivâ<br/>etmektedir. Biz yukardaki iddiâyı kabul etsek bile oradaki ihtisas (yâni yüzlerin sâdece<br/>Allah’a bakacağı) iddiâdan ibârettir. Çünkü Allah’a bakmanın yanında O’nun dışında<br/>başka şeylere bakış aslında “bakış” sayılmaz. Tam tersine o yok mesâbesindedir, tıpkı<br/>bu “Zeyd var ya cömert odur” ifâdesinde anlatılan gibidir.<br/>
Fakat cennet ehlinden Allah’ın zâtının ebediyyen kendilerine tecellîsini kazanan<br/>
kimseler olacaktır. Bu öyle bir tecellî olacaktır ki artık Allah’ın hicâba girmesi gibi bir<br/>durum olmayacaktır. Bunun karşısında mükemmel insanlar için bir istikrar da<br/>olmayacaktır. İşte bu nimete Peygamber (s.a.) Efendimiz şöyle işâret eder: <i>“Cennetlik<br/>olanlardan öyle bir zümre vardır ki Rab onların karşısında kendini gizlemez ve<br/>perdeye bürünmez.” </i><a href="RuhulBeyans.html#10215">[195] </a>Öte yandan Peygamber Efendimiz (s.a.) bu gerçeği duâlarında<br/>
