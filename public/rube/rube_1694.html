<a name=1695></a><img src="RuhulBeyan-1695_1.jpg"/><br/>
<img src="RuhulBeyan-1695_2.jpg"/><br/>
<img src="RuhulBeyan-1695_3.jpg"/><br/>
<img src="RuhulBeyan-1695_4.jpg"/><br/>
<img src="RuhulBeyan-1695_5.jpg"/><br/>
<i>Ölünün damarına neşter vurmak gibidir</i><br/>
<i>“Eğer namazı dosdoğru kılarsanız”</i> âyetinin tahkîkine gelince, namazı dosdoğru<br/>
kılmak demek, onu Hakk’a mîrac hâline getirmektir. Mîsak (kâlû belâ) gününde<br/>müşahede ettiğin gibi Hakk’ı müşâhede edene kadar namazın derecelerinde mîrâcı<br/>(yükselmeyi) devam ettirmektir.<br/>
Namazın dereceleri dörttür: Bunlar, yüceler yücesinden ve âlemlerin Rabbi’nin<br/>
civârından indiğin aşağıların aşağısı olan kalıp (beden) âleminin derekelerine uygun<br/>olarak kıyâm, rükû, sücûd ve teşehhüddür.<br/>
Bu derekeler insan bedeninin kendisinden yaratıldığı dört unsurdur. Bu dört unsurdan<br/>
doğan şeyler de dört kısma ayrılır. Onlardan her kısmın seni, Hakk’ı müşâhededen<br/>perdeleyen bir zulmeti ve özelliği vardır. Bunlar: Cemadlık, nebatlık, hayvanlık ve<br/>insanlıktır. Cansız varlıkların husûsiyeti teşehhüddür. Bitkilerin özelliği secdedir.<br/>Hayvanların özelliği rükûdur. İnsanların özelliği ise kıyamdır.<br/>
Kıyam, senin insanî vasıfların perdelerinden kurtulmana işaret eder. Bu perdelerin en<br/>
büyüğü kibirdir. Kibir de ateşin özelliklerindendir. Rükû, hayvanî vasıfların<br/>perdelerinden kurtulmana işaret eder. O vasıfların en büyüğü şehvettir. Şehvet de<br/>hevânın özelliklerindendir. Secde, senin nebâtî huyların perdelerinden kurtulmana işaret<br/>eder ki o huyların en büyüğü bir şeyi elde etme ve artırmaya olan hırstır. Bu da suyun<br/>özelliklerindendir. Teşehhüd, senin cansız varlıkların huylarının perdelerinden<br/>kurtulmana işâret eder ki o perdelerin en büyüğü donukluktur. Bu da toprağın<br/>özelliklerindendir. İnsanlık sıfatlarının geri kalanları da bu dört sıfattan neş’et eder. Sen<br/>bu derekelerden ve perdelerden kurtulup da bu dört yolla Âlemlerin Rabbi’nin civârına<br/>ve kurbiyetine döndüğün zaman Peygamber (s.a.v.)’in <i>“Allah’ı görüyormuşçasına<br/>ibâdet et.”</i><a href="RuhulBeyans.html#1703">[284] </a>hadîsinde buyurduğu gibi namazını Allah’a münâcât ve müşâhede ile<br/>kılmış olursun. Bu bilgiler, <i>et-Te’vîlâtü’n-Necmiyye’</i>den alınmıştır.<br/>
<i> </i><br/>
<i> </i><br/>
<b>13- Sözlerini bozmaları sebebiyle onları lânetledik ve kalplerini katılaştırdık.</b><br/>
<b>Onlar kelimelerin yerlerini değiştirirler <i>(kitaplarını tahrif ederler). </i></b><b>Kendilerine<br/>öğretilen şeyin <i>(Tevrât’ın) </i></b><b>önemli bir bölümünü de unuttular. İçlerinden pek azı<br/>hâriç, dâima onlardan hâinlik görürsün. Yine de sen onları affet ve aldırma.<br/>Şüphesiz Allah iyilik edenleri sever.</b><br/>
