<a name=4318></a>ve fiillerini temizlenmek için tarîkata sıdk ile yapışmaktır. Kalb bakımından sâlih amel<br/>ise Allah’ı taleb için tamâmen Allah’a güzelce yönelmek ve Allah’ın sıfatlarıyla<br/>süslenmek ve ahlâkıyla ahlâklanmak için tasfiye yoluyla mâsivâdan yüz çevirmektir.<br/>
<i>“Onu mutlaka güzel bir hayat ile yaşatırız.” </i>âyeti, erkek ve kadından her birinin,<br/>
amelinin salahı ve husn-i kabûle mazhar olması durumuna göre iyi bir hayatla yeni bir<br/>hayata kavuşmalarına işaret etmektedir. Nefsin iyi bir hayatla yeni hayata kavuşması;<br/>kötü sıfatlardan temizlenmesi, rûha âit kalbî ahlakla süslenmesi (tahliye), Allah’ın<br/>zikriyle mutmain olması, Allah’tan razı (radıye) ve Allah’ın da ondan razı (merdıyye)<br/>olarak Allah’a dönmesi ile olur. Kalbin iyi bir hayatla ihyası ise Allah’ın ahlâkıyla<br/>ahlâklanıp ikilik kiri ile sonradan olma (hudûs) şüphesinden temizlenerek yeni bir<br/>hayatla O’nun varlığında nefsinden geçip fânî olmaktır. Çünkü “<i>Allah</i>” bu vasıflardan<br/>berî olup “<i>tayyibdir (temizdir) ve ancak tayyib (temiz) olanı kabûl eder.</i>”<a href="RuhulBeyans.html#4323">[199]</a><br/>
Sonra bil ki kulların amellerinin sâlih olması, muâmelelerdeki sıdk ve ilâhî feyzi<br/>
kabûldeki istîdatlarının güzelliğine göredir. Hayatlarının tayyib olması da ancak bu<br/>hallerine göre Allah’ın onları ihyâsıyla olur. <i><b>“Zerre miktarı bir iyilik olsa onu kat kat<br/>yapar ve kendi katından da büyük bir mükâfat vardır”</b></i> (en-Nisa, 4/40) âyetinin<br/>açıklaması ise şöyledir: “Biz âhirette her tâifeye, Allah’ın kendi amellerine karşılık<br/>olarak vereceğini sandıkları mükâfatlardan daha fazlasıyla veririz.”<br/>
<b>Ahmed b. Hanbel</b> (r.h.)’ın bir arkadaşlarından nakledilmiştir: Ahmed b. Hanbel vefat<br/>
ettikten sonra onu rüyada çalımlı çalımlı yürürken gördüm. Ona: “Ey kardeşim, bu nasıl<br/>yürüyüş!” dedim. “Allah için hizmet edenlerin selam yurdundaki yürüyüşü.” diye cevap<br/>verdi. Ona: “Allah sana nasıl muâmele etti?” diye sordum. “Beni affetti ve bana<br/>altından iki ayakkabı giydirdi ve: “Bu senin ‘Kur’an Allah’ın indirdiği kelamıdır,<br/>mahluk değildir.’ sözünün bir mükâfatıdır.” buyurdu ve dedi ki: “Ey Ahmed, dilediğin<br/>yerde dur.” Ben de cennete girdim. Baktım ki, <b>Süfyan Sevrî</b> orada, iki yeşil kanadı var,<br/>bir hurma ağacından diğerine uçuyor ve şu âyeti okuyordu: <i><b>“Bize verdiği sözü yerine<br/>getiren ve bizi dilediğimiz yerde oturacağımız bir cennet yurduna vâris kılan<br/>Allah’a hamdolsun. Allah için çalışanların yeri ne güzeldir.” </b></i>(ez-Zümer, 39/44)<br/>Ona: <b>Abdülvâhid Verrak</b> (r.h.)’dan bir haber var mı?” diye sordum. “Onu bir nur denizi<br/>içinde bıraktım ki onunla ancak Melik ve Gafur olan Allah kastedilir.” Yine ona: “<b>Bişr<br/>b. Hâris</b>’e nasıl muâmele edildi?” diye sordum. “Çok çok iyi. Bişr gibilerini Celil olan<br/>Allah’ın önünde bıraktım. Allah ona yöneliyor ve buyuruyordu ki: “Ey yemeyen kimse<br/>ye. Ey içmeyen kimse iç. Ey nîmetlenmeyen kimse nîmetlen.”<br/>
Hayırlı kimselerden biri dedi ki: “Şeyh Ebû İshak İbrâhim b. Ali b. Yusuf Şîrâzî<br/>
(r.h.)’yi vefatından sonra rüyada gördüm. Üzerinde beyaz bir elbise, başında bir tâc<br/>vardı. O’na: “Bu beyaz elbise nedir?” diye sordum. “Tâatin şerefidir.” dedi. “Peki<br/>tâc?” dedim. “İlmin izzeti.” diye cevap verdi. Bundan anlaşılmış oldu ki, kim salih amel<br/>işlerse, amelinin karşılığı mutlaka ona ulaşır. Karşılık her amelin kendi cinsindendir. Bu<br/>da işleyenin durumuna göre değişir. Akıllı kimseye gereken sâlih amellerde acele<br/>
