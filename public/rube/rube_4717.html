<a name=4718></a><img src="flower_sep.jpg"/><br/>
<img src="RuhulBeyan-4718_2.jpg"/><br/>
<img src="RuhulBeyan-4718_3.jpg"/><br/>
Kim şeriat, tarikat ve hakîkatte onlara tâbî olur, onların ilimlerini öğrenir, amelleriyle<br/>
amel eder, edeb ve ahlâklarıyla hallenirse - hangi mezheb üzere olursa olsun- gücüne ve<br/>tâkatine göre Rasûlullah (s.a.)’in izine tâbî olmuş olur. Kim de bu hususlarda onlara tâbî<br/>olmazsa, şüphesiz ki Allah Rasûlü (s.a.)’in izinden sapmış, kabul dâiresinden çıkmış<br/>olur.” Buraya kadar yapılan nakil, şeyhim <b>Osman Fazlî Efendi</b>’nin sözünün özetidir.<br/>
Bazı meşâyıhın, müctehidlerin aşk mertebesine ulaşamadıklarına dair nakledilen<br/>
sözlerinin yorumları vardır. Biz onların bir kısmını <i>Tamâmü’l-feyz</i> adlı kitabımızda<br/>zikrettik. Öyle görünüyor ki bunlar sekr ve kabz hallerinde sâdır olan sözlerdir. Bu<br/>yüzden onlara îtibar edilmez. Tam olan bir edeb de bu büyük imamlar hakkında hayırlı<br/>söz dışında dili tutmayı gerektirir.<br/>
<b>66. Mûsâ ona: Sana öğretilenden, bana, doğruyu bulmama yardım edecek bir bilgi</b><br/>
<b>öğretmen için sana tâbi olayım mı? dedi.</b><br/>
Bu âyet, sözün gelişinden neş’et eden bir suale cevâben bir başlangıç cümlesidir.<br/>
Sanki: “İkisi arasında neler cereyan etmiştir?” diye sorulmuş ve cevab olarak şöyle<br/>denilmiştir:<br/>
<i>“Mûsâ ona:”</i> Hızır (a.s.)’a <i>“Sana öğretilenden, bana, doğruyu bulmama yardım</i><br/>
<i>edecek bir bilgi öğretmen için”</i> dinim konusunda kendisiyle rüşde ereceğim/doğru yolu<br/>bulacağım rüşd sâhibi bir ilim öğretmen şartıyla<i> “sana tâbi olayım mı? dedi.”</i><br/>
Bu cümle, öğretme şartıyla Mûsâ (a.s.)’ın Hızır (a.s.)’dan izin istemesidir. Doğruya<br/>
tâbi olmanın şerefi konusunda bu âyet sana delil olarak yeter.<br/>
“__WORD__ <i>er-Rüşd</i>” hayra isâbet etmek demektir. <b>Kâşifî</b> “rüşden” kelimesi hakkında şöyle<br/>
der: “Rüşde dayanan bir ilim”<br/>
Hz. Mûsâ (a.s) konuşmasında tevâzua son derece riâyet etmiştir. Demek ki insan<br/>
kendisinden daha iyi bilenin yanında tevâzu sâhibi olmalıdır.<br/>
<b>İmam (Râzî)</b> der ki: Âyet Mûsâ (a.s.)’ın ilim yolunda her türlü âdâba riâyet ettiğine<br/>
delâlet eder. “<i>Sana tâbi olayım mı?</i>” diyerek kendisini ona tâbî kılmış, bu tâbi oluşu<br/>isbat için izin istedi. “<i>Bana öğretmen için</i>” diyerek kendisinin bilmediğini ve üstazının<br/>ilim sâhibi olduğunu ikrar etti. “<i>Sana öğretilenden</i>” diyerek Hızır (a.s)’ın bildiğinden<br/>bir kısmını öğretmesini istedi. Yâni sana verilen ilimde senin mertebene ulaşmak<br/>istemiyorum. Fakirin zenginin malından biraz istediği gibi ilminden biraz taleb<br/>ediyorum. Yine “<i>sana öğretilenden</i>” ifâdesi, onun ilmi Allah’tan aldığını itiraftır.<br/>“<i>Doğruyu bulmama yardım edecek</i>” ifâdesi, irşad talebinde bulunmaktır. Yâni, eğer o<br/>ilim olmasaydı, dalâlete düşerdi. Mûsâ (a.s.), Hızır (a.s.)’dan Allah’ın kendisine<br/>muâmele ettiği gibi muâmele etmesini istemiş, yâni Allah’ın kendisini öğretme nimeti<br/>ile nimetlendirdiği gibi, o da Mûsâ (a.s.)’a öğretme iyiliğinde bulunmasını taleb<br/>
