<a name=4955></a>Seni iyiden iyiye imtihan ettik. Yani seni imtihan etmek için belâ potalarına bıraktık. Sen<br/>oradan hâlis olarak çıktın. Mûsâ (a.s.)’ın geçirdiği imtihanlardan bazıları Kıptî’yi<br/>öldürüp vatanından ayrı düşmesi, dostlarından ayrılması, yaya yola düşmesi ve azığının<br/>olmaması gibi Medyen’e ulaşmadan önce gördüğü diğer belâlardır.<br/>
<i>et-Te’vîlâtü’n-Necmiyye</i>’de şöyle der: “Fir’avn ile beraber olman, onun kavmi<br/>
yanında terbiye edilmen de bu imtihanlardandır. Biz seni onların dînine girmekten<br/>koruduk. Yine bu imtihanlardan birisi, senin haksız yere birini öldürmen ve bu cinayet<br/>sebebiyle Fir’avn’dan kaçmandır. Biz seni bu belâdan da kurtardık. Yine biz seni Şuayb<br/>(a.s.)’ın iki kızıyla; koyunlarını sularken onların sana muhtaç olmasıyla imtihan etmiştik.<br/>Eğer seni muhâfaza etmeseydik bir erkeğin kadınlara meylettiği gibi sen de onlara<br/>meylederdin. Yine seni Şuayb (a.s.)’a hizmet, onunla beraberlik ve seni yanında<br/>çalıştırmasıyla imtihan ettik. Onun haklarını yerine getirmeye ve verdiğin sözleri yerine<br/>getirmeye seni muvaffak kıldık.”<br/>
Büyüklerden birisi şöyle der: “Allah Teâlâ, Mûsâ (a.s.)’ ın sabrı kuvvetlensin ve<br/>
meleke haline gelsin diye onu birçok yerde imtihan etmiştir. Allâh’ın Mûsâ (a.s.)’ı<br/>geçirdiği ilk imtihan, onun sırrına verdiği bir ilhamla Kıptî’yi öldürmesidir. Her ne<br/>kadar o bunu bilmese de öldürmenin ilham sebebiyle olduğuna dâir alâmetler vardır:<br/>Bunlar, onun Kıptî’yi öldürdükten sonra pek umursamaması ve bu konuda vahyi<br/>beklememesidir. Eğer böyle olmasaydı Mûsâ (a.s.)’ın yaptığı fiilden büyük bir yalnızlık<br/>ve korku duyması gerekirdi.<br/>
Mûsâ (a.s.)’ın Kıptî’yi kendine gelen bir ilhamla öldürdüğünü söylüyoruz. Çünkü<br/>
peygamberlerin bâtınları, gizli de olsa Rableri tarafından emredilmedikleri bir işe<br/>meyletmekten korunmuştur. Peygamber bilip hissetmediği halde bâtınen korunduğu için<br/>nasıl olsun da bu işin gizli olarak emredildiğini haber versin. Nitekim Hızır (a.s.), Mûsâ<br/>(a.s.)’ın dikkatten kaçırdığı Kıptî’yi öldürmesinin ilhamla olduğunu ona hatırlatmak<br/>isteyince kendisine çocuğu öldürdüğünü gösterdi. Mûsâ (a.s.) onun çocuğu öldürmesini<br/>reddetti ve kendisinin Kıptî’yi öldürdüğünü hatırlamadı. Hızır (a.s.) ona: “<i><b>Ben bunu<br/>kendiliğimden yapmadım</b></i>.” (el-Kehf, 18/82) dedi. Böylece Mûsâ (a.s.)’a peygamber<br/>olmadan önceki mertebesini ve farkında olmasa da aslında onu öldürmekte mâsum<br/>olduğunu hatırlatmıştır. Yine Hızır (a.s.) ona gemiyi deldiğini gösterdi. Bu zâhirde<br/>helâk, bâtında ise gaspçının elinden kurtuluştu. Hızır (a.s.) bunu Mûsâ (a.s.)’ın sandık<br/>ile denize atılışı mukabilinde yapmıştır. Çünkü bu iki olay birbirinin aynısıdır. Çünkü<br/>zâhiri helâk, bâtını ise kurtuluştur. Annesi bunu gâsıb Fir’avn’un onu boğazlaması<br/>korkusuyla onun elinden kurtarmak için yapmıştır. Her ne kadar farkında olmasa da<br/>annesi bunu vahiy (ilhâm) yoluyla yapmıştır. Kendi içinde onu emzirme arzusu bulmuş,<br/>onun hayatından endişe edince de nehre atmıştır. Allah hakkında beslediği hüsn-i zan<br/>sebebiyle O’nun Mûsâ’yı kendine tekrar döndüreceğine kanâat getirmiştir. Bu kendisine<br/>ilham edildiğinde ‘Belki bu çocuk Fir’avn’un ve Kıptîlerin elinde helâk olacakları<br/>peygamberdir.’ demiştir. Bu zan ve tahmin, her ne kadar başlangıçta ilim ifade eden bir<br/>delile dayanmasa da kendisini yalancı çıkarmamış, sonuçta sevinen o olmuştur. Zan<br/>
