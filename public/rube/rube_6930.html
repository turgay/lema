<a name=6931></a>Beytü’l-makdis Süleyman (a.s.)’ın inşa ettiği şekilde hiç bozulmadan 453 sene devam<br/>
etti. Sonunda <b>Buhtunnasr</b> Kudüs’e saldırdı, şehri harâb etti, yaktı, yıktı, mescidi bozdu.<br/>Mescidde bulunan altın, gümüş ve mücevheratın hepsini gasp ve yağma etti. Bunları<br/>yüklenip kendi ülkesi olan Irak’a götürdü. Beytü’l-makdis yetmiş sene böyle harab<br/>halde kaldı. Sonra Buhtunnasr, burun ve genizinden beynine giren bir sivrisinek<br/>sebebiyle helak olup gitti. Çünkü o böyle beyninin büyüklüğü ve şişmesi dolayısıyla<br/>nice tahrîbât katliâm ve zulümler yapmıştı. Allah Teâlâ da en zayıf bir hayvanı ona<br/>musallat ederek helâk etti.<br/>
<i>Ömrüm boyunca asla işitmedim<br/>Kötü adamın iyilikle karşılaşacağını<br/>“Heykellerden, havuzlar kadar (geniş) leğenlerden, sâbit kazanlardan ne dilerse</i><br/>
<i>yaparlardı.”</i><br/>
“<img src="RuhulBeyan-6931_1.jpg"/>, “<img src="RuhulBeyan-6931_2.jpg"/> (heykel)” kelimesinin çoğuludur. Heykel, başkasının misâli üzere olan<br/>
sûrettir. Yâni onların âdet edindikleri şekilde kıyamda, rükûda ve secdede duranların<br/>sûretleri üzere meleklerin ve peygamberlerin sûretlerini yaparlardı. Çünkü o zaman<br/>mescidlerde insanlar onlara baksınlar ve onlar gibi ibâdet etsinler diye camdan,<br/>bakırdan, mermerden ve benzeri şeylerden bu heykeller yapılırdı.<br/>
Yine denilir ki bu heykeller bakırdan yapılmış erkek heykelleriydi. Süleyman (a.s.)<br/>
Rabbinden Allah yolunda savaşmaları için onlara ruh üfürülüp can verilmesini ve<br/>onlara silahın etki etmemesini istemişti. İsfendiyar onlardandı. Nitekim <i>Kurtubî<br/>Tefsîri</i>’nde böyle geçmektedir.<br/>
Rivâyete göre cinler Süleyman (a.s.)’ın kürsüsünün alt tarafına iki aslan, üst tarafına<br/>
da iki kartal heykeli yaptılar. Süleyman (a.s.) kürsüye çıkmak istediğinde aslanlar ön<br/>ayaklarını uzatır, Süleyman (a.s.) da onların üzerinde yükselirdi. Kürsüye oturduğu<br/>zaman da o iki kartal kanatları ile onu gölgelerdi. Süleyman (a.s.) vefat edince Efridun<br/>kürsüye çıkmak için geldi. Fakat nasıl çıkacağını bilemedi. Kürsüye yaklaşınca aslan<br/>onun ayağına bir pençe attı ve ayağını kırdı. Bundan sonra kimse kürsüye yaklaşmaya<br/>cesaret edemedi.<br/>
Bilesin ki resim ve heykel yapmanın haram oluşu yeni bir şer’î hükümdür. Bu<br/>
ümmetten önce sûret ve heykeller edinmek mübah idi. Bu ümmete haram kılınması,<br/>Peygamberimiz (s.a.)’in kavminin heykellere, yâni putlara tapıyor olmaları<br/>sebebiyledir.<br/>
Onun için sûret ve heykel yapmakla meşgul olmak yasaklanmıştır. Havâssa,<br/>
varlıkların en sevimsizi kendisiyle Allah’a isyan edilen şeydir. Bir hadîste şöyle<br/>buyrulmuştur: <i>“Kim bir sûret/heykel yaparsa, o kişi yapmış olduğu bu sûret ve heykele<br/>can ve ruh üfleyinceye kadar Allah ona azab eder. O kişi ise ebedî olarak o şeye ruh<br/>üfleyemez.”</i><a href="RuhulBeyans.html#6941">[15] </a>Bu hadis canlı varlıkların heykellerinin yapılmasının haram olduğuna<br/>delâlet eder.<br/>
