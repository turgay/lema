<a name=4637></a><img src="flower_sep.jpg"/><br/>
kesinlikle sâbit olmuştur.” İşte İbn Abbâs’ın “Ben de âyette sözü edilen o az<br/>insanlardanım.” sözünün dayanağı budur.<br/>
<b>Hz. Ali</b> (r.a.) şöyle demiştir: “Ashâb-ı Kehf yedi kişidir. Bunların isimleri ve<br/>
aralarında vazife dağılımı şöyledir: <b>Yemliha</b>, <b>Mekşelina </b>ve <b>Meşilîna</b>. Bu üçü, kralın<br/>sağ yanında bulunan danışmanları idi. Sol yanında bulunan danışmanları ise: <b>Mernoş</b>,<br/><b>Debernoş </b>ve <b>Şâzenoş </b>idi. Kral, bir işe karar vereceği zaman onlara danışırdı.<br/>Yedincisi ise kral Dakyanus’tan kaçtıkları zaman onlara katılan çobandı. Onun adı,<br/>Kefeştetayuş ya da Kefişitetayuş’tur... <b>Kâşifî</b>: “En doğrusu onun isminin Mertuş<br/>olmasıdır.” der.<br/>
<i>“Öyle ise Ashâb-ı Kehf hakkında, delillerin açık olması hâricinde bir münakaşaya</i><br/>
<i>girişme.”</i> Yâni “Artık sen ilk iki görüşü seslendirenlerin bu konuda hiçbir şey bilmeyen<br/>câhiller olduğunu anladıktan sonra onlarla Ashâb-ı Kehf’in durumları hakkında derin<br/>bir tartışmaya girme!.. Belki, yüzeysel bir tartışma olabilir. Bu da cehâletlerini<br/>yüzlerine vurup onları utandırmadan ancak Kur’an’da Ashâb-ı Kehf’in haberlerine dâir<br/>zikredilenleri nakletmenden ibâret olmalıdır. Çünkü aksi bir tarz, güzel ahlâkı ihlâl olur.<br/>
<i>“Ve onlar hakkında (ileri geri konuşan) kimselerin hiçbirinden mâlûmât isteme.”</i><br/>
Ashâb-ı kehf’in durumları hakkında onlardan sayılarını tahmine yeltenen, esasen ve<br/>sayıları da pek az olan ilk iki zümreden hiç birine herhangi bir şey sorma. Çünkü, bu<br/>konuda sana vahyedilenler, onlara soru sormanı gereksiz kılar. Onlar, Ashâb-ı Kehf’in<br/>haberlerine dâir bilgi sâhibi değildirler.<br/>
<b>Kâşifî </b>der ki: “Te’vil ehlinin Ashâb-ı Kehf hakkında sözleri/görüşleri çoktur. Bazıları<br/>
der ki bu kıssa büdelâ-i seb‘anın hâllerini gösterir ki âlemin yedi iklîmi onlarla<br/>kâimdir. Mağara onların halvethânesi ve köpek de hayvânî nefis idi.”<br/>
<b>Hızır</b> (a.s.)’ın şöyle dediği hikâye edilir: “300 evliyâ, 70 nücebâ/seçkinler, 40 evtâd-ı<br/>
arz/yeryüzü direkleri mesâbesindeki kişiler, 10 nukabâ/reisler, 7 urafâ/ârifler, üç<br/>seçilmişler/muhtârûn ve bir de gavs vardır. Bunlar vâsıl oldukları derecelere çok oruç<br/>tutmak, çok namaz kılmak, huşû sâhibi olmak ve güzel vasıflar ile ulaşmamışlardır.<br/>Onlar bu mertebeye ancak sıdk ile verâ sâhibi olmak, iyi niyet sâhibi olmak, iç<br/>âlemlerinin sâlim olmasıyla ve bütün müslümanlara karşı engin bir merhamet duymakla<br/>erişmişlerdir. Çünkü Allah onları ezelî ilmi ile seçmiş ve sırf kendi nefsine has<br/>kılmıştır.<br/>
Onlar hiç kimseye kötü söz söylemezler, hiç kimseye bedduâ etmezler. Kendilerinden<br/>
aşağıda olanlara eziyet etmezler ve asla onları hor görmezler. Kendilerinden üstün<br/>olanlara da hased etmezler. Onlar, insanlar içinde huyca en mülâyim ve kelâmı en doğru<br/>olanlardır. Cömertlikte eşsizdirler.” <b>İmam Yâfiî</b> (r.h.)’ın <i>“Ravzu’r-rayyâhîn”</i> adlı<br/>eserinde böyle geçmektedir.<br/>
<b>Kâşifî</b> devamla şöyle der: “Bir topluluğa göre de Ashâb-ı Kehf kıssası ruh, kalb, fıtrî<br/>
akıl, maîşet, kuvvet-i kudsiyye, sır ve hafîye işarettir ki bunlar beden mağarasına<br/>
