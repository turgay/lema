<a name=2162></a><img src="flower_sep.jpg"/><br/>
<img src="RuhulBeyan-2162_2.jpg"/><br/>
<img src="RuhulBeyan-2162_3.jpg"/><br/>
<img src="RuhulBeyan-2162_4.jpg"/><br/>
<img src="flower_sep.jpg"/><br/>
Allah Teâlâ mâni olmaya kadir olduğu halde onları, kendi hallerine bırakmıştır. O halde<br/>sen de onları yaptıkları ile baş başa bırak. Çünkü onların, bu yaptıklarından ötürü<br/>hesaba çekilecekleri bir yer ve zaman vardır. Allah’ın dilediği her hususda büyük<br/>hikmetler vardır.<br/>
<i> </i><br/>
<b>138. Onlar saçma düşüncelerine göre dediler ki:”Bu <i>(tanrılar için ayrılan)</i></b><br/>
<b>hayvanlarla ekinler haramdır. Bunları bizim dilediğimizden başkası yiyemez. Bunlar<br/>da binilmesi yasaklanmış hayvanlardır.” Birtakım hayvanlar da vardır ki, <i>(Allah<br/>böyle emrediyor diye) </i></b><b>O’na iftira ederek üzerlerine Allah’ın adını anmazlar.<br/>Yapmakta oldukları iftiraları yüzünden Allah onları cezalandıracaktır.</b><br/>
Hiçbir delil olmaksızın kendi bâtıl <i>“zanlarınca dediler ki: “Bunlar”</i> yani, putları<br/>
için ayırdıkları ekinler ve hayvanlar, <i>“dokunulmaz”</i> haram <i>“hayvanlar ve ekinlerdir.<br/>Bunları bizim dilediğimizden”</i> yani ilahlarımızın hizmetine bakanlardan ve erkeklerden<br/><i>“başkası” </i>kadınlar <i>“yiyemez.”</i><br/>
Müşrikler öncekilerden ayrı olan bazı hayvanlara işaret ederek şöyle dediler:<br/>
<i>“Bunlar da sırtı</i>(na binilmesi) <i>yasaklanmış hayvanlardır.”</i> Bununla kulağı yarılıp<br/>işaretlenmiş “bahîra”, putlara adanan “sâibe” ve serbest bırakılan “hâm” hayvanları<br/>kastediyorlardı (bk. el-Mâide, 5/103).<br/>
Yine yukarıda zikredildiği üzere <i>“bir kısım hayvanları da üzerlerine Allah’ın adını</i><br/>
<i>anmadan boğazlarlar.”</i><br/>
“Üzerlerine Allah’ın adını anmazlar” ifadesi, “bir kısım hayvanları” tanımlamaktadır,<br/>
onlara ait bir sıfattır. Fakat bu ifade yukarıdan beri nakledilen müşriklerin sözlerine<br/>dâhil değildir. Bilakis Kur’an’ın başka yerlerindeki benzerleri gibi tanımlanan şeyin<br/>belirlenmesi ve onun başkalarından ayırt edilmesi için Allah Teâlâ tarafından<br/>sevkolunmuş bir ifadedir. Nitekim bir tefsîre göre: <i><b>“Biz Allah’ın elçisi, Meryem oğlu<br/>İsa Mesih’i öldürdük.”</b></i> (en-Nisa, 4/157) âyetinde de “Allah’ın elçisi” ifadesinin<br/>durumu aynıdır.<br/>
Sanki şöyle buyurulmaktadır: Putları için kestikleri hayvanlar üzerine Allah’ın adını<br/>
anmıyorlar, putların adını anıyorlardı.<br/>
Bütün bunları <i>“Allah’â iftira ederek yapıyorlardı”</i> ve kendilerine bunu Allah’ın<br/>
emrettiğini iddia ediyorlardı. <i>“Allah onları, bu iftiraları sebebiyle cezalandıracaktır.”</i><br/>
