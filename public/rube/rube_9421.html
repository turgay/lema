<a name=9422></a><img src="flower_sep.jpg"/><br/>
<img src="RuhulBeyan-9422_2.jpg"/><br/>
<i>âlemlerin Rabbi olan Allah’tan korkarım”</i> demektedir. <i>Târif lamı</i> ahd için olmak üzere<br/>insan kelimesinden Ebû Cehil kasdedilmişse, bu durumda âyet-i kerimedeki “inkâr et”<br/>ifâdesi; yâni “küfür hâli üzerinde bulunmakta devam et” anlamına gelir. Sonra o küfür<br/>üzerinde sebat edince, şirk fidanı onun kalbinin zemininde muhkem oldu. <i>“Ben senden<br/>uzağım”</i> demesi olayı İblis’in Ebû Cehil’e Bedir savaşı günü: <i><b>“Hani şeytan onlara<br/>yaptıklarını güzel gösterdi de: Bugün insanlardan size galip gelecek kimse yoktur,<br/>şüphesiz ben de sizin yardımcınızım, dedi.</b></i> <i><b>Fakat iki ordu birbirini görünce ardına<br/>döndü ve: Ben sizden uzağım, ben sizin görmediklerinizi (melekleri) görüyorum;<br/>Allah’ın azâbı şiddetlidir, dedi.”</b></i> (el-Enfal, 8/48) sözünden ibârettir. Yâni<br/>Peygamberimiz’in yönetimindeki müslümanlarla müşrikler savaşa tutuştular. İblis,<br/>Cebrail (a.s.)’ı Peygamberimiz Hz. Muhammed (s.a.) ile birlikte görünce ondan korktu<br/>ve perişan olup uzaklaşıp gitti. Âlimlerin bir kısmı şöyle demişlerdir: “Allah’tan<br/>korkarım” demesi lânetlenmiş şeytanın yalanlarından biridir. Çünkü gerçekten o<br/>Allah’tan korkmuş ve bu sözü doğrulukla söylemiş olsaydı, bundan sonra da sonucundan<br/>korkulacak ve tehlikeye götürecek işlere asla devam etmezdi. İnsanları aldatmak için<br/>kıyamet gününe kadar mühlet istediği halde şeytanın: “Allah’tan korkarım” demesi nasıl<br/>doğru olabilir?<br/>
<b>Ebu’l-Leys</b> demiştir ki: İblis “Allah’tan korkarım” sözünü istihzâ ve Ebû Cehil ile<br/>
alay etmek için söylemiştir. Onu pişmanlığa ve yandım, demeye sürüklemek için demiş<br/>olması da uzak bir ihtimal değildir.<br/>
Fakîr (<b>Bursevî</b>) der ki: Şeytan -acil olarak kendisine mühlet verilmiş olsa da- bazı<br/>
konularda Allah’ın azamet ve celâl sıfatlarının bilincine erip muâheze edilmekten<br/>korunmak için O’ndan korkmaktadır. Şüphe yok ki, Allah’ın kahrının emareleri<br/>göründüğünde O’ndan korkmayan yoktur. Şu âyet-i kerimede anlatılanların hâlini bir<br/>görsene: <i><b>“O gemiye şiddetli bir fırtına gelip çatar, her yerden onlara dalgalar<br/>hücum eder ve onlar çepeçevre kuşatıldıklarını anlar da dini yalnız Allah’a hâlis<br/>kılarak: Andolsun eğer bizi bundan kurtarırsan mutlaka şükredenlerden olacağız,<br/>diye Allah’a yalvarırlar.”</b></i> (Yunus, 10/22) Nitekim, yol kesen eşkıyalar, adam öldüren<br/>kimseler bile çoğunlukla Allah’ın kendisini cezâlandıracağından korktuğu halde bu<br/>yaptıklarını yaparlar.<br/>
<b>17. Nihâyet ikisinin de sonu, içinde ebedî kalacakları ateş olacaktır. İşte bu,</b><br/>
<b>zâlimlerin cezâsıdır.</b><br/>
<i>“Nihâyet ikisinin de sonu, içinde ebedî kalacakları ateş olacaktır.”</i> Yâni şeytanın ve<br/>
bu insanın âkıbetleri hiç ayrılmamak üzere devamlı kalacakları cehennem olacaktır. Bu<br/>cümledeki <i>âkıbetühüma</i> lafzı <i>kâne</i> fiilinin haberi olarak nasbedilmiştir. İsmi ise<br/>
