<a name=411></a>gerekliliği. Bâzılarının “Üstükapalı sözler (târizli ifâde) kullanmada bir beis<br/>yoktur” demeleri, zor bir durumda kalıp yalan söylemeye mecbûr edilen, bunun için de<br/>kalbinde başka bir kasıd olmamakla beraber, ağzından böyle bir söz çıkması<br/>anlamınadır. Fakat böyle bir zarûret ve ihtiyaç yoksa, târizde bulunmak da sâhibini<br/>tehlikeye düşürecek kadar açık kelime kullanmak da câiz değildir. Peygamberimiz<br/>(s.a.)’de: <i>“Müslüman, ırzlarından ve kanlarından haram olan şeye taarruz etmemek<br/>sûretiyle müslümanların elinden ve dilinden zarar görmediği kimsedir”</i><a href="RuhulBeyans.html#428">[342]<br/></a>buyuruyor. Önce dil zikredilmiştir. Çünkü dil ile yapılan şeyin vukûu daha çabuk olur.<br/>Bu da halk arasında çok olan bir durumdur. Burada dilden sonra eli de zikretmesinin<br/>sebebi, pek çok işin elle yapılmasından ileri gelmektedir.<br/>
<i>Mesnevî</i>’de şöyle der:<br/><i>İnsanların dili, kav ile demir çakmak gibidir.<br/>Dilden gayretle sıçrayan şey ateştir.<br/>Beyhûde yere taşı çakmağa vurma; konuşma<br/>Hikâye anlatarak, boş lâf ederek<br/>Çünkü anlattığın şeylerin hakîkati sence ma’kûldur.<br/>Her taraf pamuktur, pamuk içinde kıvılcım mı olur?<br/>Bir kıvılcımın âlemi yaktığı gibi, bir söz cihânı yakar,<br/>Nitekim tilki bir cür’etiyle aslan kesilir, ama ölür.</i><br/>
2- Günaha giden veya götüren yolların önünün kapanıp insanların bundan<br/>
korunmasıdır. <i>Zerîa </i>aslında kendisi yasak bir iş olmamakla beraber, yasağa<br/>götürmesinden korkulan şeydir. Bu durumu âyete uygularsak <i>“râinâ” </i>kelimesi,<br/>yahûdîlerin lügatında bir “sövme” sözü idi. Allah Teâlâ bunu, yahûdîlerin kötü bir<br/>mânâda kullanmaya başlamasıyla haram bir işe vesîle olacağından müslümanların<br/>kullanmasını yasaklamıştır. Âyet-i kerîme’de Cenâb-ı Hakk: <i><b>“Allah’dan başka duâ<br/>ettikleri şeylere (putlarına) sövmeyin ki onlar da bilmeyerek aşırı gidip Allah’a<br/>sövmesinler!”</b> </i>(el-En’âm, 6/108) buyurarak bu durumu açıklamaktadır. Yine bir âyet-i<br/>kerîme’de de: <i><b>“Ey Muhammed: Onlara deniz kıyısında bulunan şehir halkının<br/>hâlini sor. Hani onlar Cumartesi yasaklarına tecâvüz ediyorlardı. Cumartesileri<br/>balıklar sürüyle geliyor, tâtil yapmadıkları başka günler gelmiyorlardı. Biz onların<br/>yoldan çıkmaları sebebiyle böylece deniyorduk.”</b> </i>(el-A’râf, 7/163) buyuruyor. Balıklar<br/>Cumartesi günü topluca gelirlerdi. Yahûdîler, yasak olmasına rağmen Cumartesi<br/>havuzun ağzını kapatıp balıkları Pazar günü topluyorlardı. Aslında onların Cumartesi<br/>günü havuzun ağzının kapatılması, avlanmaya bir vesîle; yâni <i>“zerîa” </i>idi. Bu yüzden de<br/>Allah onları maymun ve domuzlara çevirdi.<br/>
<b>Hz. Âişe </b>(r.a.)’den şöyle bir rivâyet gelmiştir: <b>Ümmü Habîbe</b> ve <b>Ümmü Seleme</b>,<br/>
Habeşistan’da içinde Peygamber Efendimizin resimlerinin de bulunduğu bir kilise<br/>gördüklerinden bahsettiler. O zaman Peygamberimiz (s.a.) buyurdu ki: <i>“Onlar,<br/>içlerinden sâlih bir zât öldüğünde kabiri üzerine bir mescid inşâ eder ve içine o</i><br/>
