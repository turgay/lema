<a name=80></a><img src="RuhulBeyan-80_1.jpg"/><br/>
<img src="RuhulBeyan-80_2.jpg"/><br/>
üç sıfatın peşpeşe sıralanmasının sebebi anlaşılır.<br/>
Rahmân ve Rahîm arasındaki fark: Rahmân, sadece Allah’a mahsûs bir sıfattır.<br/>
Rahmân kapsamına giren rahmet, herkese şâmildir. Bütün nimetler çokluk ve büyüklüğü<br/>ile birlikte Allah’a âiddir. Buna göre kullardan Rahmân mânâsında rahmetin sudûru<br/>mümkün değildir. Rahîm’in kullara isnâdı mümkündür.<br/>
<b>Zünnûn</b>’dan şöyle bir kıssa nakledilir: Aklıma gelen bir düşünce üzerine evden dışarı<br/>
çıkmıştım. Nil kenarına vardım. Koşmakta olan bir akrep gördüm, peşine takıldım.<br/>Akrep nehrin kenarında duran bir kurbağanın yanına geldi ve onun sırtına binip Nil<br/>nehrini geçti. Ben de bir kayığa binip onları takip ettim. Akrep kurbağanın sırtından indi<br/>ve uyuyan bir gence doğru koşmaya başladı. Bir de ne göreyim, o gencin yanından<br/>akrebe doğru koşup gelen bir yılan. Yılanla akrep birbirleriyle dalaşmaya başladılar. Ve<br/>birbirlerini ısırarak öldürdüler. Böylece genç kurtuldu.<br/>
Anlatıldığına göre karga, yumurtadan yeni çıkan yavrusu kızıl et gibi olduğundan<br/>
korkup kaçarmış. Ve sinekler gelip yavrunun başına üşüşürmüş. Karga yavrusu da<br/>başına üşüşen sinekleri yutar ve onlarla gıdalanırmış. Tüyleri bitmeye başlayınca da<br/>ana karga yavrusunun yanına dönermiş. Bu yüzden Allah’a: “Ey yuvasındaki âciz karga<br/>yavrusuna bile rızkını veren” diye nidâ edilir.<br/>
Rahmân, rahmeti umûmî olan demektir. Denilirse ki: “Kulun belâdan uzak olması pek<br/>
nâdirdir. Rahmân ismi ile bunu nasıl îzâh edersiniz?” Cevâben deriz ki: “Olaylar türlü<br/>türlüdür. Bazen rahmet sanılan şey nıkmet; yâni sıkıntı olur, bazen de nıkmet sanılan şey<br/>nimet olur. Nitekim Allah Teâlâ: <i><b>“Sizin hoşlanmadığınız şeylerde belki de hayır<br/>vardır.” </b></i>(el-Bakara, 2/216) buyurmaktadır. Hayır sanılan şeyler de şâirin dediği gibi,<br/>her zaman hayır olmayabilir:<br/>
<i>Gençlik, boş zaman ve ataklık,<br/>Kişinin başına neler açar artık?!</i><br/>
Yâni bunlar görünüşte hayır oldukları halde bazen şerdirler. Şer sanılan şeylerin hayır<br/>
olduğuna örnek de şudur: Çocuğu mektebe göndermek ve okumasını sağlamak çocuk için<br/>sıkıntılı bir iştir, hırsızlık yapanın elini kesmek zâhiren o kimse için kötü bir durumdur.<br/>Fakat aslında bunlar bir başka açıdan nimettir.<br/>
Ahmak insan zâhire bakar. Akıllı ise işin özünü arar. Hiç bir belâ ve sıkıntı yoktur ki,<br/>
altında rahmet ve lütuf bulunmasın. Ancak az bir hayır için çok hayrı terketmek büyük<br/>bir şerdir. Zorluklar, ruhları bedene âid bağlardan kurtarıp temizlemek içindir.<br/>Cehennemin yaratılması kötüleri iyi ameller işlemeye yöneltmek içindir. Şeytanın<br/>varlığı, kulları içinde muhlis olanları ortaya çıkarmak içindir. Tahkîk erbâbının hâli de,<br/>Mûsâ (a.s) ile Hızır kıssasında olduğu gibi zâhire değil, hakîkatlere sarılmaktır. İnsan<br/>
