<a name=8842></a><b>46. Bunlardan önce de Nuh kavmini helâk etmiştik. Çünkü onlar yoldan çıkmış bir</b><br/>
<b>toplum idiler.</b><br/>
<i>“Bunlardan” </i>helâk edilen bu kavimlerden<i> “önce de Nuh kavmini”</i> helâk etmiştik.<br/>
Âyetin öncesi “helâk”e delâlet ettiği için bu mânâ verilmiştir. Yine “kavme” kelimesinin<br/>mukadder bir fiille mansûb kılınmış olması da câizdir. <i>“Çünkü onlar yoldan çıkmış”<br/></i>küfür ve mâsiyetler gibi helâklerine sebep olacak şeylerle haddi aşmış <i>“bir toplum<br/>idiler.”</i><br/>
Şunu bil ki, Allah Teâlâ pek çok peygamber göndermiş, kanunlar vaz’edip cezâlar<br/>
tayin etmiştir. Ne zaman Şâri Teâlâ’nın senin için tayin ettiği bu haddi aşarsan, fâsık<br/>olup şeytanın seni isyâna sürüklemesine maruz kalırsın. Bu fiili yaptığın için de<br/>mü’minlere güç veren Melik Teâlâ’yı yanında bulamazsın. Demek ki nefsine ve şeytana<br/>râm olan her kul, muhakkak helâke sürüklenmektedir. Her ateş, azap ve belâ ancak<br/>insanın içinde oluşur, dışarıdan gelmez. Çünkü hariçten gelen hiçbir şey, insanın öz<br/>varlığı; yâni fıtrat-ı asliyesinden değildir. Nasıl ki kişi Allah Teâlâ’ya isyan ettiği<br/>zaman, isyanı sebebiyle kendisinde bulunan sıfat, fiil ve huyları bir sûrete bürünüp azap<br/>olarak geri iâde ediliyorsa, kişi Allah Teâlâ’ya itâat ettiği zaman da itâati sebebiyle<br/>kazandığı güzel vasıfları, fiilleri ve ahlâkı bir sûrete büründürülüp kendisine mükâfât<br/>olarak takdim edilir.<br/>
Şâyet sen bütün bunların ayn-ı sâbite ile ilgili ahvâl olduğunu, her kulun ancak<br/>
kendisine belirlenen hidâyet ve dalâlet yolu üzerinde gittiğini, peygamberlerin dâveti ve<br/>evliyânın irşadına lüzûm olmadığını iddiâ ediyorsan ben sana şunu derim: Bu dâvet de,<br/>ona icâbet eden ve etmeyenlerin nazargâhlarını ona çevirip çevirmemelerine bağlıdır.<br/>Her ne kadar bu dâvet tecellî sebebi ise de, peygamberlerin getirdiği hakikatler de diğer<br/>taraftan bu dâvetin kabul veya reddedilme yönünü belirleyen unsurlardır. Ayrıca senin<br/>söylediğini doğru kabul edersek o zaman da peygamberlerin bir şaşkınlık içinde<br/>olduklarını söylememiz icâb edecektir. Çünkü, şâyet onlar teklifî bir emri insanlara<br/>ileteceği zaman tecellîy-i ilâhiye tam olarak hizmet etmiş olmak için insanlardan<br/>hiçbirinin bu emirlerin hiçbirini reddetmemeleri gerekecektir.<br/>
Peygamberlerin getirdiği teklifî emrin insandaki cüz’î irâdeye muvâfakâtına gelince...<br/>
Şâyet kişi muvâfakât hasıl olan bir işi tasdik eder, her iki hâle uygun hareket ederse,<br/>teklifle emrolunan bu şahıs artık Allah Teala’nın “Mudill” ismi dâiresinden “Hâdi” ismi<br/>dâiresine intikal eder. İnsan her ne kadar muvâfakâtında dâimî olmazsa da, bu intikâl,<br/>onun irâdî ahvâlinin bir fiilidir. Mükellefiyet, şahıstan kesinlikle ayrılmayan irâdî<br/>ahvâldir ki şakînin saîdden, saîdin de şakîden ayırt edilebilmesi ancak bununla mümkün<br/>olabilir.<br/>
Bu söylediklerimi iyi kavra ki saadete eresin. Çok çalış ki Allah seni cânib/yan<br/>
dâiresinden ahbâb/dost dâiresine döndürsün. Kâfirlerin ve fasıkların yaptığı gibi dünya<br/>malı ve uzun ömürle aldanma ki onların başına gelen ve kaçınılması mümkün olmayan<br/>ölüm yıldırımı ve tûfân-ı havâdis senin de başına gelmesin. Eğer bu ikisi bir kimseye<br/>uğrarsa kesinlikle o kimseyi yerinden kalkamayacak bir hale sokarlar ve bunun peşinden<br/>
