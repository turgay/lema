<a name=6891></a><b>İkinci tabaka</b>, emâneti yüklenip emânetin hakkını yerine getirmeyen ve ona hıyânet<br/>
edenlerdir. Onlar münâfık erkekler ve münâfık kadınlar, müşrik erkekler ve müşrik<br/>kadınlardır. Onlar kendi nefislerine zulmederek emâneti yüklenmişler, emânetin kadrini<br/>bilemeyip onu zâyi etmişler ve emânete hakkıyla riâyet etmemişlerdir. Onların işlerinin<br/>sonu ebedi azabdır.<br/>
<b>Üçüncü tabaka</b> ise emâneti yüklenen, emânetin hakkını yerine getiren ve ona hıyânet<br/>
etmeyenlerdir. Ancak bu emânet yükünün ağırlığı ve insaniyetin zayıflığı sebebiyle bazı<br/>vakitlerde duraklarlar. Ardından günahlarını îtiraf ederek yalvarıp yakarmak sûretiyle<br/>Allâh’a geri dönerler. İşte bunlar mü’min erkekler ve mü’min kadınlardır. İşte Allah<br/>onların tevbelerini kabul eder. Çünkü Allah: <i>“îman eden erkeklerin ve îman eden<br/>kadınların da tevbesini kabul buyuracaktır” </i>buyurmuştur.<br/>
Yaratılmışların bu konuda üç tabaka olmalarının hikmeti, bu üç tabakadan her birinin<br/>
kendisinde Allâh’ın sıfatlarından bir sıfatın cemâlinin zâhir olduğu bir ayna olması<br/>içindir. Birinci tabaka emâneti yüklenmeyip zararından dolayı faydasını da terk<br/>etmişlerdir. Onlar Allah Teâlâ’nın adâlet sıfatının cemâlinin aynasıdırlar. İkinci tabaka,<br/>faydasına tamah ederek emâneti yüklendikleri için emânetin hakkını yerine<br/>getiremediler, fânî dünyâ karşılığında onu satmak sûretiyle emânete hıyânet ettiler.<br/>“<i><b>Ancak onların bu ticareti kazançlı olmamış ve kendileri de doğru yola<br/>girememişlerdir.</b></i>” (el-Bakara, 2/16). Onlar Allâh’ın kahır sıfatının cemâlinin zâhir<br/>olduğu bir aynadırlar. Üçüncü tabaka ise emâneti gönülden arzu edip isteyerek, şevk ve<br/>muhabbetle yüklendikleri için güçleri nispetinde o emânetin hakkını yerine<br/>getirmişlerdir. Ancak “Her küheylanın bir tökezlemesi vardır.” denildiği gibi onların da<br/>zaman zaman kendi tercihleri olmaksızın Rableri nezdindeki sadâkat ayakları belâ ve<br/>ibtilâ taşına çarpar. Sonra yine Rableri onları seçkin kılar, tevbelerini kabul eder, onları<br/>inâyet cezbeleri ile yüce Hazretine hidâyet eder. İşte onlar Allâh’ın fazlının ve lütfunun<br/>cemâlinin zâhir olduğu bir aynadır. Allah Teâlâ’nın <i>“Allah bağışlayandır, merhamet<br/>edendir” </i>sözü bunu ifâde etmektedir. Allah mü’minlere fazlı ile çok bağışlayan ve<br/>merhamet edendir. “<i><b>Bu, Allâh’ın lütfudur, onu dilediğine verir.</b></i>” (el-Mâide, 5/54).”<br/>
Âriflerden birisi şöyle demiştir: İlâhî hikmet Allâh’ın rahmet ve bağışlamasının<br/>
ortaya çıkması için insanlardan bir muhâlefetin meydana gelmesini gerektirmiştir.<br/>
<b>Hâfız</b> der ki:<br/>
<i>Hak katında kulun suçunun ve hatâsının îtibârı yoksa,<br/>Suçları bağışlayan Allâh’ın af ve rahmetinin ne mânâsı var?</i><br/>
Kudsî bir hadîste şöyle buyrulmuştur: “<i>Şâyet siz günah işlememiş olsaydınız, elbette</i><br/>
<i>sizi yok eder, günah işleyen ve istiğfâr eden/Allah’tan mağfiret dileyen insanlar<br/>yaratır ve onları mağfiret ederdim.</i>”<a href="RuhulBeyans.html#6893">[330] </a>Yine bir nebevî hadîste şöyle buyrulmuştur:<br/>“Şâyet siz hiç günah işlemeseydiniz, ben sizin için günahtan daha kötü bir şeyden<br/>korkardım. Dikkat edin o ucüb ve kendini beğenmektir.”<a href="RuhulBeyans.html#6893">[331]</a><br/>
