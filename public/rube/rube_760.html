<a name=761></a><img src="flower_sep.jpg"/><br/>
<img src="RuhulBeyan-761_2.jpg"/><br/>
<img src="flower_sep.jpg"/><br/>
<b>244. Allah yolunda savaşın ve bilin ki Allah, her şeyi işitir ve bilir.<br/></b>Hitap ümmet-i Muhammed’edir. Yâni “Ey Muhammed ümmeti! Allah’ın emrine itâat<br/>
edip ölümden kaçmanın mümkün olmadığını ve kaderin muhakkak vukû bulacağını<br/>bilerek Allah’ın dinini yüceltmek gayesiyle O’nun yolunda savaşın. Böylece şu iki<br/>nasîbten birisini elde etmekten mahrum kalmayın: Ya zafer ve sevap veya Melik ü<br/>Vehhâb olan Allah yolunda ölüm.<br/>
Biliniz ki Allah <i>semî</i>’dir; cihâda koşup başkalarını da cihâda teşvik edenlerin<br/>
söyledikleri sözleri ve cihaddan geri kalanların da, diğer kimseleri cihaddan caydırmak<br/>için yaptıkları konuşmaları işitir. <i>Alîm</i>’dir; onların, içlerinde gizledikleri her şeyi;<br/>savaştan geri kalanın hangi maksadla geri kaldığını, savaşa gidenin de hangi sebeple;<br/>Allah için mi yoksa dünyalık için mi, savaşa gittiğini bilir.<br/>
Allah Teâlâ’nın <i>“görmedin mi?”</i> hitâbı, ölüm korkusuyla yurtlarından çıkan<br/>
kimselerin hallerini kötüleme maksadıyla vârid olmuştur. Cenâb-ı Hak onların, ölümden<br/>kaçmak için memleketlerini terketmelerini, kurtuluş ümitlerini yok etmekle<br/>cezalandırmıştır. Bütün bunlar, vebâ salgını olan bir yerden kaçmanın kerâhetine delâlet<br/>etmektedir. Bu âyetle, vebâ çıkan yerde kalmanın daha iyi ve faydalı olduğu bildirilmek<br/>istenmiştir. Hadis-i şerifte buyurulmuştur ki: <i>“Vebâdan kaçan, savaştan kaçan<br/>gibidir.”</i><a href="RuhulBeyans.html#763">[198] </a>Bu hadis, vebâdan kaçmanın haramlığına ve böyle davranmanın büyük<br/>günah olduğuna delildir<a href="RuhulBeyans.html#763">.[199]</a><br/>
Rivâyete göre <b>Abdülmelik</b>, vebâdan kaçmak üzere geceleyin binitine binip çıktı.<br/>
Yanında bir de çocuk vardı. Çocuk, binit üzerinde uyukluyordu. Abdülmelik ona dedi<br/>ki:<br/>
–“Bana bir şeyler söyle!” Çocuk:<br/>–“Ben kimim ki sana bir şeyler söyliyeyim?” dedi. Abdülmelik:<br/>–“Her olay hakkında işittiğin bir şey vardır. İşte onlardan anlat,” dedi. Çocuk dedi ki:<br/>“Bana ulaştığına göre vaktiyle bir tilki, kendisini istediği şeylerden koruması için bir<br/>
aslana hizmet eder, aslan da onu korurmuş. Tilki bir gün bir kartal görünce aslana<br/>sığınmış. Aslan onu sırtına oturtmuş. Kartal süzülerek gelmiş ve tilkiyi gagalayıp<br/>parçalamaya başlamış. Tilki şöyle bağırmış: “Ey aslan! Bana olan sözünü hatırla ve<br/>imdâdıma yetiş.” Bunun üzerine aslan demiş ki:<br/>
–“Ben, seni ancak yeryüzü ehlinden korumaya güç yetirebilirim. Ben seni semâ<br/>
ehlinden koruyamam.”<br/>
Bu fıkrayı dinleyen Abdülmelik çocuğa: “Bana öğüt verdin ve bunu becerdin” dedi.<br/>
Kazâya râzı olarak vebâdan kaçmaktan vazgeçti.<br/>
