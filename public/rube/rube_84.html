<a name=85></a><img src="RuhulBeyan-85_1.jpg"/><br/>
<b>5. “Ancak Sana kulluk eder, ancak Senden yardım dileriz.”</b> Allah Teâlâ, sözün<br/>
başını ârifin kendi esmâ-i hüsnâsını düşünmeye ve zikre, nimetlerine nazar etmeye,<br/>şânına ve saltanatına delâlet eden sanatıyla istidlâl etmeye binâ etmiş ve onun<br/>arkasından asıl gayeyi göstermiştir. O da vuslat deryasına dalmak ve müşâhede ehlinden<br/>olarak Hakk’ın âsârını açıkca görmek, dudaklarıyla O’na yalvararak şöyle demektedir:<br/>“Bizi eserini duyanlardan değil, zâtına vâsıl olanlardan eyle!” Burada ayrıca ibâdet ehli<br/>olan kulun, önce bizzat mâbûduna (ilâhına); ondan da sonra ibâdete bakması gerektiğine<br/>işâret vardır. Çünkü ibâdete yöneliş de O’ndandır. İbâdet bizzat kuldan sâdır olmaz.<br/>İbâdetin kula nisbet edilmesi şerefli bir nisbet ve kul ile Hakk arasında bir vuslattır.<br/>Çünkü ârif, Hakk’ın kuds makamını mülâhazada istiğrak hâline erince ve Hak’tan başka<br/>herşeyden gaybet hâline geçince vuslata erer. Ârif bu hale geldiğinde ne nefsini, ne de<br/>herhangi bir hâlini kendisine izâfe etmez. Ancak nefsinin farkındadır ve ona bağlı<br/>olduğunu düşünmektedir. Bu açıdan Allah Teâlâ maiyyet sıfatında habîbi Hz.<br/>Peygamber’den naklettiğini, kelîmi Mûsâ (a.s.)’dan naklettiğine üstün saymıştır.<br/>Nitekim Hz. Peygamber hakkında: <i><b>“Üzülme! Allah bizimle beraberdir”</b></i> (et-Tevbe,<br/>9/40) buyururken, Mûsâ (a.s.) hakkında: <i><b>“Rabbım benimle beraberdir, mutlaka bana<br/>kurtuluş yolunu gösterecektir.”</b> </i>(eş-Şuarâ, 26/62) buyurmaktadır.<br/>
<i>“Ancak sana kulluk ederiz” </i>ibâresinde mef’ûl, tahsîs bildirmek için fiilden önce<br/>
gelmiştir. Bunun anlamı “Biz ibâdeti Sana has biliriz ve Senden başkasına ibâdet<br/>etmeyiz.” demektir. İbâdet, boyun eğmenin, hiçliği kabullenmenin en ileri derecesidir.<br/>
<b>İkrime</b>’den gelen bir rivâyet şöyledir: Kur’ân’da geçen tüm “ibâdet” kelimeleri<br/>
tevhîd; “tesbîh” kelimeleri salât yâni duâ; “kunut” kelimeleri ise tâat anlamınadır.<br/>
<b>İbn Abbas</b>’dan (r.a) rivâyete göre Cebrâîl (a.s.) Hz. Peygamber’e şöyle söylemiştir:<br/>
“Ya Muhammed! De ki: Ancak Sana kulluk ederiz, sözü Seni düşünürüz, Senden<br/>başkasından ümitvar olmayız” demektir. Kulluk ederiz, yardım dileriz kelimelerinin<br/>çoğul olarak söylenmesi hem okuyanı, hem yanımızda bulunan hafaza meleklerini, hem<br/>de cemâate iştirak edenleri ve diğer tevhîd ehli kimseleri içine alır. Bu lâfızlarla<br/>ibâdetini bütün tevhid ehlinin ibâdeti içine katmış olmaktadır. Cemâat bereketi ile<br/>duâları kabûl olunsun diye, kendi ihtiyaç ve talebini cemâatin ihtiyâcı sayarak çoğul<br/>sîgası kullanılmıştır. Burada cemâatin önemine de işâret vardır.<br/>
Şeyh-i Ekber <b>İbn Arabî</b> <i>Kitâbu’l-azame</i> adlı eserinde der ki: “Kul mütekellim<br/>
sîgasını kendinden kinâye olarak kullandığında yâni “ben” demeyip “biz” dediğinde<br/>ta’zîm anlamı ifâde etmez. Hakk Teâlâ’dan kinâye olarak da müfred sîgası kullanması<br/>kulun kalbinde tevhîdin hâkimiyetinden ve bunun kalbde gerçekleşmesinden dolayıdır.<br/>Hatta bu tevhîd, onun her tarafına sirâyet etmiş demektir. Bu durum kulda bilgi,<br/>müşâhede ve ayn olarak gerçekleşir. Konuşmalarında da lâfız olarak görülür. Buradaki<br/>“nûn” cemi nûnudur. Çünkü kul, her ne kadar rûh ve beden olarak tek gibi ise de,<br/>aslında tek değildir. İnsanda hiç bir cüz yoktur ki, Hakk Teâlâ ondan hakîkat-ı<br/>
