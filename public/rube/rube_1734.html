<a name=1735></a><img src="RuhulBeyan-1735_1.jpg"/><br/>
<img src="RuhulBeyan-1735_2.jpg"/><br/>
<img src="RuhulBeyan-1735_3.jpg"/><br/>
<img src="RuhulBeyan-1735_4.jpg"/><br/>
<img src="RuhulBeyan-1735_5.jpg"/><br/>
<img src="flower_sep.jpg"/><br/>
<b>ALLAH VE RASÛLÜ İLE </b><br/>
<b>SAVAŞANLARIN CEZASI</b><br/>
<i> </i><br/>
<i> </i><br/>
<i> </i><br/>
<b>33- Allah ve Rasûlü’ne karşı savaşanların ve yeryüzünde fesat çıkarmaya</b><br/>
<b>çalışanların cezâsı ancak ya öldürülmeleri, ya asılmaları, yâhut el ve ayaklarının<br/>çaprazlama kesilmesi, yahut da bulundukları yerden sürülmeleridir. Bu onların<br/>dünyâdaki rüsvaylığıdır. Onlar için âhirette de büyük azap vardır.</b><br/>
<b>34- Ancak, siz kendilerini yenip ele geçirmeden önce tevbe edenler müstesna;</b><br/>
<b>biliniz ki Allah çok bağışlayıcı ve esirgeyicidir.</b><br/>
<i>“Allah ve Rasûlü’ne karşı savaşanların”</i> yani, onların dostları olan müslümanlarla<br/>
savaşanlar, demektir. Müslümanların şânını yüceltmek için onlarla savaşmak, Allah ve<br/>Rasûlü ile savaşmak gibi sayılmıştır. Onlarla savaşmaktan maksat, yol kesmektir. Bu da<br/>güç ve kuvvet sahibi, kendilerini yakalamak isteyenlere karşı koyabilen kişilerin çölde<br/>veya kırda toplanıp müslümanların kanlarına, mallarına, karılarına ve cariyelerine<br/>saldırmalarıdır.<br/>
<i>“Ve yeryüzünde fesat çıkarmaya çalışanların cezâsı” </i>Bu âyet, <b>Hilal b. Uveymir el-</b><br/>
<b>Eslemî</b>’nin kavmi hakkında inmiştir. Rasûlullah (s.a.v.) Hilal ile lehte ve aleyhte<br/>yardımlaşmamak üzere sulh yaptı. Ona giden bir müslüman ve Rasûlullah (s.a.v)’e<br/>gelen Hilal’in kavminden bir kimse emin olacak ve ona karşı bir hareket<br/>yapılmayacaktı. Aynı zamanda Hilal’in himâyesinde, Rasûlullah (s.a.v.)’e giden de<br/>korunacaktı. Kinâneoğulları’ndan müslüman olmak isteyen bir grup insan, Hilal’in<br/>kavminden bâzı insanlara rastladı. O gün Hilâl orada yoktu. Bu yüzden yollarını kesip<br/>onları öldürdüler ve mallarını da aldılar.<br/>
Eğer “Sâdece müslüman olmak isteyen kimse harbî (gayri müslim ülke vatandaşı)<br/>
olmaktan çıkmaz ve o kimseye eman verilmiş de olsa yolunu kesene had cezâsı<br/>gerekmez.” dersen, ben de şunu derim: Bunun mânâsı, onların gerçekte müslüman olup<br/>da İslâm ahkâmını öğrenmek isteyen bir gurup olmalarıdır. Yâhut onlar müslüman olma<br/>kastıyla gelen ehl-i zimmet mevkiindedirler. Ehl-i zimmetin yolunu kesmek ile işlenen<br/>suç da haddi gerektirir. Savaş ve bozgunculuk, farklı mertebe ve değişik şekillerde<br/>
