<a name=9278></a>âyetini işitmedin mi?” dedi ve açıklamasını yaptığımız bu âyeti okudu: “<i>Yeryüzünde<br/>vuku bulan ve sizin başınıza gelen herhangi bir musîbet yoktur ki, biz onu<br/>yaratmadan önce bir kitapta yazılmış olmasın.</i>”<br/>
<i>Ravza </i>adlı eserde şunlar nakledilmiştir: Haccâc ölümünden sonra rüyada görülmüş<br/>
ve kendisine, “Allah sana ne muâmele etti?” diye sorulmuş. Haccâc cevap olarak,<br/>“Allah beni öldürdüğüm her kişinin karşılığında bir kez, amma Cübeyr’i öldürmüş<br/>olmam karşılığında yetmiş kez öldürdü.” dedi.<br/>
Âyet-i kerîmede yeryüzünde gerçekleşen bütün olaylar ve insanların yaptıkları bütün<br/>
amellerin bütün ayrıntıları ile meydana gelmeden önce Levh-i Mahfûz’da yazılmış<br/>olduğuna delil vardır. Böylece melekler, bu yazılmış olanlarla, Allah Teâlâ’nın, her şeyi<br/>meydana gelmeden önce bildiğine dâir delil olarak kullansınlar ve O’nun ne kadar<br/>halîm olduğunu bilsinler. Çünkü Allah Teâlâ günah işleyeceklerini bildiği halde onları<br/>yaratmış, rızıklandırmış ve onlara mühlet vermiştir. Ayrıca bu gibi isyanlardan sakınıp,<br/>Allah’a itaat etmeğe onları muvaffak ettiği ve günah işlemekten mâsûm kıldığı için O’na<br/>şükretmelerini istemiştir. Yine bu âyet-i kerîmede, olaylar olmadan önce Cenabı<br/>Hakk’ın onları bildiğine delil vardır. Aksi halde, yoksa onların o kitapta yazılması<br/>mümkün olmazdı. Bir kimse, Allah Teâlâ cennet halkının nefeslerinin sayısını da bilir<br/>mi? diye soracak olsa, cevap olarak: “Onların nefeslerinin sayısız olduğunu bilir, denir.<br/>
“<i>Şüphesiz bu</i>” yâni çok olmakla beraber bunları bir kitapta yazmak “<i>Allah’a göre</i><br/>
<i>kolaydır.</i>” Çünkü O’nun süreye ve herhangi bir hazırlığa ihtiyacı yoktur. Bu iş kullara<br/>göre zor da olsa Allah’a göre kolaydır.<br/>
<b>Cüneyd</b> (k.s.) şöyle demiştir: Allah’ın rubûbiyetini ve O’na karşı kulluğu sürdürmeye<br/>
muhtaç olduğunu bilir ve kudret eserlerinden Allah’ın ona açtığı sırra şâhid olarak:<br/><i><b>“Yeryüzünde vuku bulan ve sizin başınıza gelen herhangi bir musîbet yoktur ki, biz<br/>onu yaratmadan önce, bir kitapta yazılmış olmasın”</b></i> âyetini Rabbinden işitir, kalbiyle<br/>de şâhidlik ederse; o kişinin göğsü rahatlık ve huzur içinde genişler. Başına ne musîbet<br/>gelirse gelsin ona zor gelmez.<br/>
Dersen ki; Allah Teâlâ kullarını kendisine yorulmadan, belâsız ve imtihansız<br/>
kendisine ulaştırmağa kadir olduğu halde, onları bunca meşakkat ve belâya<br/>düşürmesinin sebebi nedir?<br/>
Cevaben derim ki; Kahır imtihânıyla onlara rubûbiyet hakîkatlerini ve O’na giden<br/>
yolların garipliklerini öğretmeyi, bu sayede kullarının kendisine celâl ve cemâl yolu ile<br/>ulaşmalarını murâd etmiştir. Böyle olunca bu âyet-i kerîme, kulları kazâya rızâ<br/>gösterme, belâya sabretme makamına yerleştirmekte olduğu gibi, belâ içinde imtihân<br/>edilme müşâhedesine de sevk etmektedir. İşte böylece imtihanlara dayanmak kolaylaşır.<br/>Böyle olmasaydı, lütuf ve kahrın başlangıcından gafil olan kimse lütuf ve kahrın içinde<br/>de gafil olurdu. Bu sebeple de huzûr ehli onların aksine, bu gibi kimselere musîbet çok<br/>büyük gelir. Huzûr ehli ise âfiyetten duydukları zevki belâdan da duyarlar, hattâ belâdan<br/>daha çok lezzet alırlar.<br/>
