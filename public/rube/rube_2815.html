<a name=2816></a><img src="flower_sep.jpg"/><br/>
<b>koştukları şeylerden münezzehtir.</b><br/>
<b>32. Allah’ın nurunu ağızlarıyla söndürmek istiyorlar. Halbuki kâfirler hoşlanmasa</b><br/>
<b>da Allah, mutlaka nurunu tamamlamak ister, <i>(bundan başka bir şeye râzı olmaz)</i></b><b>.</b><br/>
<b>33. O, elçisini hidayetle ve hak dinle gönderdi ki müşrikler hoşlanmasa da onu</b><br/>
<i><b>(dinini)</b></i><b>, bütün dinlerin üstüne çıkarsın.</b><br/>
<i>“Ey îman edenler! Müşrikler ancak bir pisliktir.”</i> Pislik anlamına gelen “neces”<br/>
necaset mânâsında masdardır. Âyette müşriklerin masdar ile vasf edilmiş olmaları,<br/>mübalağa içindir. Sanki bizzat necâsetin kendisi olup onlardan sakınılıp uzak durulması<br/>ve kendileri ile olan sevgi bağlarının kesilmesi gerektiği ifade edilmektedir.<br/>
<b>Haddâdî</b> demiştir ki: Müşrik, “neces” (pislik) olarak isimlendirilmiştir. Çünkü, şirk<br/>
de pislik sayılır. Necâsetlerden sakınmak gerekli olduğu gibi şirkden de uzak durmak<br/>gereklidir. Ya da müşrikler cünüplük ve hadesten temizlenmedikleri, hakîkî necâsetten<br/>sakınmadıkları için çoğu zaman bu necâsete bulaşırlar. Dolayısıyla görünen âzâlarında<br/>hükmî ve hakîkî pisliğe sâhip olmaları mânâsında veya şirk ve bâtıl inançlarla<br/>pislendikleri için bâtınlarında pisliğe sâhip olmaları mânâsında onların pis olduklarına<br/>hükmedilmiştir.<br/>
<i>“Artık bu yıllarından sonra” </i>bu yıl, Ebû Bekir (r.a.)’ın hac emîri olarak hac<br/>
yaptırdığı hicretin dokuzuncu senesidir. Veda haccı ise onuncu senede olmuştu. Zahir<br/>olan görüş budur. İmam Şâfi’î de bu görüşü benimsemiştir.<br/>
<i>“Mescid-i Haram’a yaklaşmasınlar.”</i> Yani, bizzat pislik olmaları sebebiyle Mescid-i<br/>
Haram’a girmeleri şöyle dursun, oraya yaklaşmasınlar bile. Müşriklerin Mescid-i<br/>Harâm’a yaklaşmalarının yasaklanması, oraya girmelerini yasaklamak konusunda<br/>mübâlağa içindir.<br/>
<i>et-Tibyân</i> adlı eserde şöyle denilir: “Bunun mânâsı Harem bölgesinin tamamına<br/>
girmesinler, demektir. Haremin sınırları, Medine yönünden üç mil, Irak yolundan yedi<br/>mil, Ci’râne yolundan dokuz mil, Tâif yolundan dokuz mil, Cidde yolundan ise on mil<br/>mesafedir.”<br/>
<b>İmâm-ı A’zam</b>’ın mezhebine göre âyette kastedilen, (müşriklerin) haccetmek veya<br/>
umre yapmak üzere girmelerinin men edilmesidir. Bu görüşe göre mânâ: Bu seneden<br/>sonra haccetmesinler ve umre yapmasınlar, şeklinde olur. Hz. Ali (r.a.)’nin (bu âyetin<br/>hükmünü) ilan ederken söylediği “Biliniz ki bu seneden sonra hiçbir müşrik hac<br/>yapamayacaktır!” sözü de buna delalet eder. Dolayısıyla İmam-ı A‘zam’a göre müşrik,<br/>Harem’e, Mescid-i Harâm’a ve diğer mescidlere girmekten men edilmez.<br/>
<i>el-Eşbâh</i> adlı eserin “Zimmî ile İlgili Hükümler” bölümünde şöyle denilir: Bir<br/>
zimmi, cünüp olarak mescide girmekten men edilmez. Müslüman ise men edilir.<br/>Zimmînin -Mescid-i Harâm bile olsa- mescide girmesi, bize göre müslümanın iznine<br/>bağlı değildir.” Daha sonra “Harem ile İlgili Hükümler” bölümünde ise “Kâfir,<br/>Harem’de ikamet edemez, bununla birlikte oraya girme hakkı vardır.” denilir.<br/>
