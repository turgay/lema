<a name=9400></a>Fakîr (<b>Bursevî</b>)’ye göre muhtemelen bu sözün aslı: “İman yurdunu yurt edinmiş ve<br/>
îmânı gönüllerine yerleştirmiş olanlar” demektir. Çünkü Medine’ye îman yurdu denir.<br/>Îmânın sığınıp insanlığa yansıması oradan olduğu için bu isim verilmiştir. Müslümanlar<br/>oraya göç edip sığındıkları için de ona ayrıca hicret yurdu denmiştir. Sadece “oraya<br/>yerleşmiş olduklarını” ifâde etmek, orasını gereği kadar övmeye yetmediği için<br/>gerçekleşen tarzda bir ifâde kullanılmıştır.<br/>
Âyet-i kerimedeki “onlardan önce” ifâdesi, “muhâcirlerin hicretinden önce”<br/>
anlamındadır. Burada muzaf takdir edilmiştir. Çünkü ensar muhâcirlerden önce îman<br/>etmiş değildir. Bir kısmı hicretten önce, diğer bir kısmı da hicretten sonra îman<br/>etmişlerdir.<br/>
Bazıları demiştir ki; burada murad ensârdır. Kendi memleketlerinde îman ettiler. Hz.<br/>
Peygamber (s.av.)’in gelişinden iki sene önce mescidler yaptılar. Ana kuşun yavrusunu<br/>büyütüp beslediği gibi onlar da İslâm’ı var güçleriyle destekleyip yaymağa ve<br/>güçlendirmeğe çalıştılar.<br/>
<i>İrşad’</i>da şöyle denilmiştir: Îmânın kendisine yerleşilecek yurt edinilmesini, onun<br/>
lüzumunu ve onda samîmî olmayı îmânın bütün hukukunu yerine getirmek mânâsına<br/>almak da mümkündür. Îmânın haklarından biri de onun bütün şeâirini ve nişanelerini<br/>ızhar etmektir. Ensârın bu konuda muhâcirlerin önünde bulunduklarında kuşku yoktur.<br/>Çünkü Ensar îman için kalplerini açmışlar ve İslâm’ı samîmiyetle kucaklamışlardır.<br/>Ama muhâcirler kadar İslâm’ı tanımadıkları için onun bazı hükümlerini açıklamaya<br/>güçleri yetmemiştir. Ensarın bu konuda muhâcirlerin önünde olmaları düşünülemez.<br/>
Bu âyette, samîmiyet ve sadakatin yurdu olan kalp evine ve yerleşip gerçekleşmesi<br/>
itibariyle de vehbî ve özel îmâna işâret vardır.<br/>
<i>“Kendilerine göç edip gelenleri severler.”</i> Bu cümle, âyetin başında geçen ism-i<br/>
mevsûlün haberidir. İman etmeyi sevdiklerinden dolayı kendilerine hicret edip gelenleri<br/>severler. Çünkü Allah ile O’nun habibi o muhâcirlerin dostlarıdır. Dostun dostu ise<br/>onlar için dosttur.<br/>
<i>Keşfü’l-esrâr</i>’da der ki: Bu ifâde, ensârın misafirlere olan dostluk ve muhabbetinden<br/>
kinâyedir.<br/>
<i>“Ve onlara verilenlerden dolayı içlerinde bir rahatsızlık hissetmezler.”</i> Yâni<br/>
muhâcirlere verilen fey ve diğer şeylerden dolayı kendi nefislerinde bir rahatsızlık<br/>duymazlar. <i>Mimmâ</i>’daki <i>min</i> harfi min-i beyâniye yâni açıklayıcı min harfidir.<br/>Arapçada <i>hüz minhü hâceteke</i> denir ki “ihtiyacın olan şeyi al” demektir. “Kendilerinde<br/>bir rahatsızlık duymazlar” demek “bir rahatsızlık bilmezler” demektir. Çünkü, insanın<br/>kendinde rahatsızlık bulmaması ilmî bir algılama ve idraktir. Burada maksadın<br/>“bilmezler, hissetmezler” tarzında değil de “bulmazlar” tarzında ifâde edilmesinin<br/>sebebi, bunun daha mübalağalı olmasından dolayıdır. Bazıları şöyle demiştir: “Ona<br/>muhtâcın talebiyle bir talep bulmazlar” demektir. Yâni onlar, muhâcirlere verilenlerden<br/>bir şey istemedikleri gibi ihtiyaçları olan o <i>fey</i>e de göz dikmediler. İfadenin, “Onlar,<br/>Rasûlullah (s.a.)’in muhâcirleri kendilerine tercih edip öncelik vermesinden dolayı bir<br/>
