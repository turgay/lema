<a name=491></a><img src="flower_sep.jpg"/><br/>
<img src="RuhulBeyan-491_2.jpg"/><br/>
<img src="RuhulBeyan-491_3.jpg"/><br/>
<img src="RuhulBeyan-491_4.jpg"/><br/>
üstünüdür. Kitabımız Tevrât kitapların en iyisidir, dînimiz ise dinlerin en<br/>mükemmelidir.” deyip Îsâ (a.s.)’ın peygamberliğini ve İncil’i, Muhammed (s.a.)’in<br/>peygamberliğini ve Kur’ân’ı inkâr ettiler.<br/>
Hıristiyanlar ise: “Hıristiyan olunuz. Çünkü peygamberimiz Îsâ, peygamberlerin en<br/>
üstünüdür, kitabımız İncil kitapların en iyisidir, dînimiz dinlerin en mükemmelidir.”<br/>diyerek, Mûsâ (a.s.)’ı ve Tevrât’ı, Muhammed (s.a.)’ı ve Kur’ân’ı inkâr ettiler.<br/>
Ey Muhammed! Onların dâvetini red ve doğru yolu açıklamak üzere de ki: “Sizin<br/>
dediğiniz gibi olmayız. Tersine <i>“Hanîf”</i> olan İbrâhîm’in milletine ve dinine uyarız.” “O<br/>hanifti, çünkü her bâtıl dîni bırakır, hak dine yönelirdi. Bu açıdan o Yahûdîlik’ten de,<br/>Hıristiyanlık’tan da uzaktır.<br/>
<i>“O müşriklerden de değildi.” </i>Âyette dolaylı olarak Yahûdî ve Hıristiyanlar’ın<br/>
İbrâhîm’in dinine uyma iddialarının tutarsız olduğu ifâde edilmiştir. Zirâ Yahûdîler:<br/><i>“Üzeyr, Allah’ın oğludur”</i> sözleriyle, Hıristiyanlar ise: <i>“Îsâ, Allah’ın oğludur.”<br/></i>sözleriyle Allah’a ortak koşmuşlardı. Hz. İbrâhîm müşrik olmadığına göre, demek ki<br/>ona uymamışlardır. Burada Peygamber (s.a.), ashâbı ve tâbiînin uyduğu din olan<br/>İbrâhîm’in dinine uymaya da teşvik vardır.<br/>
<i> </i><br/>
<i> </i><br/>
<b>136. “Biz, Allah’a ve bize indirilene; İbrâhîm, İsmâîl, İshâk, Ya’kûb ve esbâta</b><br/>
<b>indirilene, Mûsâ ve Îsâ’ya verilenlerle Rableri tarafından diğer peygamberlere<br/>verilenlere, onlardan hiçbiri arasında fark gözetmeksizin inandık ve biz sadece<br/>Allah’a teslim olduk” deyin.</b><br/>
Ey mü’minler deyiniz ki: “Allah’ın birliğine, Peygamberimiz (s.a.)’e indirilen<br/>
Kur’ân’a, -ki peygamberlere indirme ümmetine indirme gibidir, çünkü indirilen, herkes<br/>için bağlayıcıdır- İbrâhîm (a.s.)’a indirilen on suhufa; İsmâîl, İshâk ve Ya’kûb’la onun<br/>on iki oğluna indirilene inandık.” Ya’kûb’un oğulları arasında peygamberler vardı.<br/>Sahifeler her ne kadar İbrâhîm (a.s.)’a indirilmiş ise de ondan sonrakiler onlardaki<br/>bilgiler ışığında ibâdet ediyorlar, hükümlerinden de sorumlu bulunuyorlardı. Nasıl<br/>Kur’ân, bize indirilmiş gibi kabûl edilmiş ve biz de sorumlu tutulmuş isek sahifeler de<br/>onlara indirilmiş gibi kabûl edilmiştir. Ya’kûb’un oğulları <i>“sibt” </i>diye<br/>isimlendirilmiştir. <i>“Sibt”</i> aslında dalları olan tek bir ağaç anlamındadır.<br/>Ya’kûboğulları’nın her birinden birçok nesiller ürediği için bu ismi almışlardır.<br/>İsrâîloğulları’nda<i> “sibt” </i>Araplar’daki kabîle gibidir.<br/>
“Ayrıca biz, Mûsâ’ya indirilen Tevrât’a ve Îsâ’ya verilen İncîl’e de inanırız.” Konu,<br/>
