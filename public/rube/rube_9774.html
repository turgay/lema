<a name=9775></a>mülk namına ne varsa hepsini kuşatma anlamı ifâde eder. Buna göre âyet-i kerîmenin<br/>mânâsı; Allah Teâlâ, kendisinin dışındaki herşeyden zâtı, sıfatı ve fiili itibariyle<br/>azimdir, yücedir, uludur demek olur. O’nun fiili öyle bir fiildir ki her meselede mutlak<br/>ve kâmil mânâdaki tasarruf gücü O’nun kudret elindedir. O’nun dışında başkasının<br/>elinde değildir. O emreder, yasaklar, verir, vermez, yaşatır, öldürür, aziz eder, zelil<br/>kılar, ihtiyaç içinde bırakır, zengin eder, hasta edip şifâ verir, yaklaştırır ve uzaklaştırır,<br/>ömür verir, harap eder, ayırır, birleştirir, keşfeder, mahrum bırakır. Bunların dışında<br/>O’nun daha birçok azîm işleri vardır. Bunlar O’nun ilâhî kudretinin eserleri, ezelî ve<br/>ebedî saltanatının tezahürleridir.<br/>
Bâzı âlimlere göre bereket, hayrın çokluğu ve devamı demektir. Bereketin Allah<br/>
Teâlâ’ya nispet edilmesi kendisinden yarattıklarına çeşit çeşit hayırların bol bol<br/>kaynayıp, akması itibariyledir. Bir başka ifâde ile âyet-i kerîmenin mânâsı şu demektir:<br/>Bütün saltanat elinde olan Allah’ın hayrı çoğalmış, nimetleri ve ihsanı artmıştır. Bu<br/>tıpkı Allah’ın şu âyet-i kerîmesini andırır: <i><b>“Allah’ın nimetini sayacak olsanız,<br/>sayamazsınız.”</b></i> (İbrahim,, 14/34)<br/>
<b>Râğıb </b>der ki: Bereket demek ilâhî hayrın her şeyde sâbit olması demektir. Buna göre<br/>
“mübârek” demek sözünü ettiğimiz ilâhî hayrın içinde bulunduğu şey demektir. İlâhî<br/>hayır insanların hissedemeyeceği biçimde ve sayılmayacak derecede Allah Teâlâ’dan<br/>kaynaklandığına göre, gözle görülmeyecek şekilde fazlalık müşâhede edilen her şeye<br/>mübârek denmiştir. “Bu şeyde bereket vardır” denilmiştir. İşte bu ziyâdeliğe, rivâyet<br/>edilen bir hadis-i şerifte şöyle işâret olunmaktadır: <i>“Sadaka vermekle hiçbir mal<br/>eksilmez.” </i><a href="RuhulBeyans.html#9791">[1]</a><i> </i>Allah’ın <i><b>“gökte burçları var eden, onların içinde bir çerağ (güneş) ve<br/>nurlu bir ay barındıran Allah yüceler yücesidir”</b></i> (el-Furkan,, 25/61) âyet-i kerîmesi,<br/>O’nun bu burçlar ve zikredilen ışık kaynakları vâsıtasıyla bizlere vermiş olduğu<br/>nimetleri bir hatırlatma niteliğindedir. “Tebâreke” sözünün geçmiş olduğu her yerde<br/>Allah’ın zikredilen hayırlar noktasında tek başına olduğuna dâir bir hatırlatma var<br/>demektir.<br/>
<b>Kevâşi</b> tefsirinde “tebâreke” kelimesinin mânâsı; “O, sonradan olan varlıkların<br/>
sıfatlarından münezzeh ve yüce oldu” demektir şeklinde ifâde olunmaktadır. “B-r-k”<br/>harflerinden türeyen bütün kelimeler “sâbit oldu” anlamınadır.<br/>
<b>Sehl</b> (k.s.) bu âyeti şöyle anlar: Hükümranlık başkalarına benzemekten, evlâd sâhibi<br/>
olmaktan ve zıtlardan münezzeh olan zâtın elindedir. O kendi gücü ve kuvveti ile<br/>mülkünde tasarruf eder; dilediğine onu verir, dilediğinin elinden de onu çeker alır.<br/>
Bâzılarının görüşüne göre Allah Teâlâ bununla peygamberliği kasdetmiştir. Yâni<br/>
Allah peygamberlik vâsıtasıyla bunu gerçekleştirir. Peygamberlere uyanları aziz eder,<br/>onlara karşı gelenleri ise zelil eder.<br/>
<b>Cafer</b> (k.s.) der ki; Allah Teâlâ her şeyden bağını kesip de kendisine yönelene ya da<br/>
hep kendisiyle olana bereket verir. Onu mübârek kılar. O kişi peygamberin vârisi ve<br/>halîfesidir. Nitekim böyleleri hakkında “bâreke aleyhi” yâni “Allah ona bereket verdi”<br/>
