<a name=8294></a><img src="RuhulBeyan-8294_1.jpg"/><br/>
<b>53. İnce ipekten ve parlak atlastan giysiler giyerek karşılıklı otururlar.<br/></b><i>“İnce ipekten ve parlak atlastan giysiler giyerek karşılıklı otururlar”</i> bu ikinci<br/>
haberdir. “<img src="RuhulBeyan-8294_2.jpg"/> kelimesinin hemzesi hemze-i katı’ olup okunur. <b>İmam Halîl</b> bu<br/>
hemzeyi vasl etmiş vestebrak şeklinde okumuştur.<br/>
<i>Keşfü’l-esrâr</i>’da şöyle denilmektedir: Sündüs ince ipektir ve ipek türlerinin en çok<br/>
satılanıdır. Bu çeşit ince ipek gömlek ve etek gibi dış elbise olarak giyilmesi mutâddır.<br/>İstebrak ise kalın ipek olup dokumasının sık ve doluluğundan dış elbise mesâbesindedir.<br/>İpeğin en üstün olanı budur. İpek başlıca iki çeşittir, bunlardan biri ne kadar ince olursa<br/>o kadar enfes ve değerli olur. Diğeri ise ibrişimi ne kadar sık dolu ve ağır olursa o<br/>kadar enfes olur.<br/>
Fakir <b>(Bursevî)</b> der ki: Belki de sündüs mukarreblerin, istebrak ise ebrârın elbiseleri<br/>
olabilir. Mukarreblerin şaraplarının hâlis tesnîmden, ebrârın şarâbının ise tesnîm<br/>karışımı şaraptan oluşu da buna delâlet eder. Çünkü mukarrebler zât, ebrâr ise sıfat<br/>ehlidirler. Nasıl ki zât sıfatlardan daha hassas ve nazik ise, bunun gibi zât ehlinin<br/>elbiseleri ve içecekleri de, sıfat ehlinin elbise ve içeceklerinden daha hâlis, berrak ve<br/>şeffâf olacaktır. Ayrıca istebrak kelimesi Arapça olmayıp kef yerine kaf getirilerek<br/>Arapçalaştırılmıştır.<br/>
<i>Kàmûs’</i>ta şöyle denilmektedir: İstebrak kalın ipek olup isterve kelimesinden<br/>
Arapçalaştırılmıştır. Bunun ism-i tasgîri übeyriktir. İstebr kelimesi “te” yahut “tı” ile<br/>kalın mânâsına gelir.<br/>
<b>Cevâlikî</b> <i>Mu‘arrabât</i> kitabında şöyle demektedir. İstebrak kelimesi diğer dillerden<br/>
Arapçaya geçmiştir. İsm-i tasgîr yahut cem‘i mükesser yapıldığı zaman übeyrik ve<br/>ebârik olarak gelir. Bu kalıplarda sîn ve tâ hazfedilir. Ta‘rîb demek Arapça olmayan bir<br/>kelimeyi Arapça lafza muvâfık olacak şekilde geliş yollarını değiştirip Arapça îrâb<br/>şekillerine icrâ etmek demektir.<br/>
Tamamen Arapça olan Kur’ân’da böyle diğer dillerden gelerek Arapçalaşmış lâfızlar<br/>
olabilir. Çünkü yabancı kelime Arapçalaştırıldığı zaman artık yabancı kelime olmaktan<br/>çıkar. Ve diğer Arapça lafızlardan farksız olarak kendisinde aynen hâlis Arapça gibi<br/>tasarruf edilir. Kur’ân Arapça değil, başka bir dildedir, diyen kâfir olur. Çünkü bu iddâ<br/>Allah Teâlâ’nın “<i><b>Biz düşünüp anlamanız için onu Arapça bir Kur’ân yaptık</b></i>”<br/>(Zuhruf, 43/3) kavliyle zıtlık arz etmektedir. Ancak Kur’ân’da bazı yabancı kelimeler<br/>var, derse, bu durumda bakılır. Bununla bazı kelimelerin aslen yabancı olup sonradan<br/>Arapçalaştırılmış olduğunu murâd ederse bu doğrudur. Hayır, şu kelime,<br/>Arapçalaştırılmamış orijinal ve aslî olarak yabancı kelimedir, derse bu yanlıştır.<br/>
Birbirleriyle ünsiyet kurabilmeleri için meclislerde böyle <i>“karşılıklı otururlar”</i>.<br/>
“Mütekabilîn” demek yüzyüze karşılıklı oturup birbirlerinin enselerine değil yüzlerine<br/>bakarlar, demektir. Bazıları, âilelerinin etrafında dönerler ki, bu durum ünsiyete daha<br/>elverişlidir. <i>Sûrâbâdî Tefsîr</i>’inde şöyle geçer: Bu mukabele dâr-ı Celâl’deki ziyâfet<br/>
