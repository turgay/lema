<a name=3055></a>fazladan bir ikram ve fazîlet demektir. Şayet Peygamberimiz’in anne babasının<br/>diriltilmeleri îmanlarına ve tasdiklerine fayda vermeyecek olsaydı, kesinlikle<br/>diriltilmezlerdi. Nitekim güneşin her gün tekrar doğması, vaktin devamı konusunda<br/>faydalı olmasaydı, tekrar tekrar doğmasına gerek duyulmazdı. En doğrusunu Allah<br/>bilir.”<br/>
Fakir (<b>Bursevî</b>) der ki: Hz. Peygamber (a.s.)’ın anne babasının, aynı şekilde amcası<br/>
Ebû Tâlib’in ve dedesi Abdulmüttalib’in diriltildikten sonra îman etmeleri hususunda<br/>Bakara sûresindeki <i><b>“Cehennem halkından sen sorumlu değilsin.”</b></i> (2/119) âyetini<br/>tefsir ederken doyurucu bilgi verdik. Oraya mürâcaat et.<br/>
Bir haberde geldiğine göre Abdulmuttalib ömrünün sonlarına doğru putlara tapmaktan<br/>
vazgeçmiş, Allah’ın birliğini kabul etmiştir. O bir takım sünnetler (uygulamalar)<br/>yapmıştır ki bunların çoğunu Kur’ân ve sünnet (hüküm olarak) getirmiştir. Mesela<br/>yaptığı nezre vefa göstermesi, mahremlerle nikahlanmayı yasaklaması, hırsızın elini<br/>kesmesi, kız çocuğunu diri diri öldürmeyi yasaklaması, şarap ve zinayı yasaklaması,<br/>Beytullah’ı çıplak olarak tavaf etmemesi bunlardan bazılarıdır. <b>Sıbt İbn Cevzî</b>’nin<br/>sözleri arasında böyle geçmektedir.<br/>
<i>Ebkâru’l-efkâr fî müşkili’l-ahbâr</i> adlı eserde denmiştir ki: “Abdulmuttalib çoğu<br/>
hallerinde Hz. İbrâhim’in (a.s.) şeriatıyla ibadet eder, Hz. İsmâil (a.s.)’ın sünnetleriyle<br/>hareket ederdi. Hz. Muhammed (a.s.)’ın nübüvvetini de inkar etmemişti. Çünkü onun<br/>sağlığında Hz. Muhammed peygamber olarak henüz gönderilmemişti. Fetret döneminde<br/>ölen bir kimsenin küfrüne kesin olarak hüküm verilemez. Böyle bir insanın hükmü,<br/>Peygamber (a.s.)’ı idrak eden müşrik kâfirlerin cehennemde kömür olacakları<br/>yönündeki hüküm gibi olamaz.”<br/>
<i>es-Sîretü’l-Halebiyye</i>’de denilir ki: Hz. Peygamber’in (a.s.) annesi için mağfiret<br/>
talebinde bulunmasını kabul etmemek, “Fetret döneminde yaşayıp da dinini değiştiren<br/>veya onu bozan ya da putlara tapan kimse cehennemde azap görecektir.” görüşüne<br/>dayanmaktadır. Bu, (vahiy olmasa bile) akıl ile kişinin îman ve tevhid inancına sahip<br/>olması gerektiği temeline bina edilmiş zayıf bir görüştür.<br/>
Ehl-i sünnet ve’l-cemâat âlimlerinin çoğuna göre kişinin cehennemde azap görmemesi<br/>
için îman ve tevhid inancına sahip olması şartı ancak rasûller gönderildikten sonrası<br/>için geçerlidir. Herkesçe kabul edilen bir gerçektir ki Araplar’a Hz. İsmâil (a.s.)’dan<br/>sonra Peygamber Efendimiz’e kadar peygamber gönderilmemiştir. Hz. İsmâil’in (a.s.)<br/>risâleti de diğer peygamberlerinki gibi ölümüyle sona ermiştir. Öldükten sonra risaletin<br/>devam etmesi, sadece bizim Peygamberimiz (a.s.)’a mahsus bir durumdur. Fetret<br/>döneminde yaşamış Araplar, dinlerini değiştirmiş veya bozmuş ya da putlara tapmış<br/>olsalar da azap görmeyeceklerdir.<br/>
Yukarıda adı geçen kişilerin veya dinini değiştiren, bozan ya da putlara tapan<br/>
kimselerin (cehennemde) azap göreceklerine dair rivayet edilen hadislere gelince<br/>bunlar, ya te’vil edilmiştir ya da insanları İslâm’a teşvik etmek için bu durumlara<br/>düşmekten sakındırmak için söylenmiştir.<br/>
