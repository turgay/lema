<a name=4226></a><img src="RuhulBeyan-4226_1.jpg"/><br/>
<img src="RuhulBeyan-4226_2.jpg"/><br/>
<img src="RuhulBeyan-4226_3.jpg"/><br/>
<img src="RuhulBeyan-4226_4.jpg"/><br/>
<img src="RuhulBeyan-4226_5.jpg"/><br/>
demektir.” Yâni yeminlerinde gayret sarf ederek, son derece aşırı davranarak Allah’a<br/>yemin ettiler, yemini şiddetinde ve kuvvetinde sona vardılar, demektir.<br/>
<i>Ebü’l-Leys Tefsîri</i>’nde der ki: “Allah adına yemin eden herkes, kuvvetli yemin<br/>
etmiştir. Çünkü müşrikler putlara ve atalarına yemin ederlerdi. Allah adına yemin<br/>etmeyi “en güçlü yemin” diye isimlendirirlerdi.”<br/>
“<i>Aksine,” </i>Allah onları diriltir<i> “bu O’nun bizzat kendisine karşı gerçek bir</i><br/>
<i>vaadidir.</i>” Allah bu vaadi sâbit bir vaad olarak vaat etmiştir. Allah’ın vaadinden<br/>dönmesi imkânsız olduğu için onu gerçekleştirmek O’na düşer.<br/>
“<i>Fakat insanların çoğu” </i>diriltileceklerini <i>“bilmez.</i>” Onların diriltilmenin<br/>
olmayacağını söylemelerinin sebebi, Allah Teâlâ’nın ilim, kudret, hikmet ve diğer<br/>kemâl sıfatlarıyla ilgili vasıflarını, hakkında câiz olan ve olmayan şeyleri, O’nun kâinâtı<br/>var etmesinin sırrını ve bu var etmekten nihâî maksadın ne olduğunu bilmemeleridir.<br/>
<b>39. Hakkında ihtilaf ettikleri şeyi onlara açıklaması ve kâfir olanların da</b><br/>
<b>kendilerinin yalancılar olduklarını bilmeleri için <i>(Allah onları diriltecek).</i></b><br/>
Ölümden sonra dirilme, amellerinin karşılığının verilmesi, her şeyi beyan eden<br/>
şerîatın getirip de onların muhâlif oldukları bütün şeyler “<i>hakkında” </i>mü’minlerle<br/>aralarında <i>“ihtilâf ettikleri şeyi onlara açıklaması” </i>‘Açıklama’ daha önce kapalı olan<br/>şeyi açığa çıkarmak anlamınadır. Yâni Allah, mü’min olsun, kâfir olsun bunu<br/>kendilerine göstermek için ölümlerinden sonra onları diriltecektir. Mü’minler, her ne<br/>kadar bu hususları bilmiş olsalar da, hakîkat o anda gözler önüne serilince durum<br/>tamâmen ortaya çıkmış olur. Böylece onların da ilimleri, yakîn mertebesine ulaşır.<br/>Çünkü halleri olduğu gibi müşâhede ve hakîkî sûretleriyle muâyene etmeleri<br/>gerçekleşir.<br/>
“<i>Ve kâfir olanların da” </i>şirk koşarak, öldükten sonra dirilmeyi inkâr ederek,<br/>
kabirlerinden çıktıkları zaman O’nun hak olan vaadini tekzîb ederek Allah Teâlâ’yı<br/>inkâr edenlerin de<i> “kendilerinin” </i>“Allah, öleni diriltmez” ve benzeri sözlerinde<br/><i>“yalancılar olduklarını bilmeleri için” </i>Allah her öleni mü’min olsun kâfir olsun<br/>diriltir. Bunda, ölümden sonra dirilmenin hikmetine işâret vardır. O da hak ile bâtılın<br/>belli olması, îmân edenle inkâr edenin birine sevap diğerine ceza verilmek sûretiyle<br/>aralarının ayrılmasıdır.<br/>
