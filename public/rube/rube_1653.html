<a name=1654></a>Efendimiz (a.s.): <i>“Ya Ömer, niçin ağlıyorsun?”</i> buyurdu. Hz. Ömer cevâben dedi ki:<br/>“<i>Biz </i>dînimizin ziyâde olmasını beklerdik. Artık kemâle erdiğine göre kemâle eren şey<br/>mutlaka eksilir.” Rasûlullah (s.a.v.): <i>“Doğru söyledin.”</i> buyurdu.<a href="RuhulBeyans.html#1657">[241]</a><br/>
Bu âyet, Rasûlullah (s.a.v.)’in ölümünü haber vermektedir. Nitekim bu âyetin<br/>
nüzûlünden sonra ancak 81 gün yaşamış ve hicretin on birinci yılında Rabîulevvel<br/>ayından iki gece geçtikten sonra Pazartesi günü güneşin batıya yöneldiği bir vakitte<br/>vefât etti. Rebîulevvel ayının 12. günü vefât ettiği de söylenmiştir. Hicreti de yine aynı<br/>ayın 12’sinde olmuştu.<br/>
<b>Sa’dî </b>der ki:<br/>
<i>Dünyâ kimseye kalmaz, ey kardeş!<br/>Gönlü dünyâyı yaratana bağla, yeter<br/>Ey oğul! Dünyâ ebedî bir mülk değildir<br/>Dünyâdan vefa ummak doğru değildir<br/>Bu yıllanmış mekâna gönül verme<br/>Kubbenin üzerinde ceviz durmaz</i><br/>
<i>“Kim gönülden günâha yönelmiş olmamak üzere açlık hâlinde dara düşerse” </i>Yani,<br/>
yenmesi haram olan bu şeyleri yemek fâsıklıktır. Bunların haramlığı, kâmil dînin, tam<br/>nîmetin ve Allah’ın râzı olduğu İslâm’ın gereğidir. Mânâ şöyledir: Kim açlık korkusuyla<br/>bu haram olan şeyleri yemek zorunda kalırsa lezzet alarak, ruhsat sınırını aşarak ve<br/>darda kalan birinden zorla çekip alarak onlara meyletmeden yesin. Nitekim Allah Teâlâ:<br/><i><b>“Kim mecbur kalırsa </b></i>(başkasının hakkına)<i><b> saldırmadan sınırı da aşmadan<br/></b></i>(bunlardan)<i><b> yiyebilir.”</b></i> (Nahl, 16/115) buyurmuştur.<br/>
<i>“Çünkü Allah çok bağışlayıcı ve esirgeyicidir.”</i> Onları yemesinden ötürü darda<br/>
kalmış olanı hesâba çekmez.<br/>
Rivâyet edilir ki bir adam Efendimiz (s.a.v.)’e şöyle dedi: “Ya Rasûlallah, biz öyle<br/>
bir yerdeyiz ki, zaman zaman açlığa mâruz kalıyoruz. Ne zaman leş yememiz helal<br/>olur?” Rasûlullah (s.a.v.): <i>“Onu, sabah ve akşam yemediğiniz ve onu ota tercih<br/>etmediğiniz sürece yiyebilirsiniz”</i> buyurdu.<a href="RuhulBeyans.html#1657">[242]</a><br/>
Açlık sebebiyle ölümle karşı karşıya olan kimse leş yemekten imtinâ eder ya da oruç<br/>
tutar da bu hal üzere ölürse günahkar olur. Tedâviden imtina ederek ölen kimsenin<br/>durumu ise ondan farklıdır. Tedâviye yanaşmayan günahkar olmaz. Çünkü tavsiye edilen<br/>ilacın ona mutlakâ şifâ vereceği kesin değildir. Belki hiç ilaç kullanmadan da şifaya<br/>kavuşabilir.<br/>
Âyetin işârî yorumu şöyledir: Bu âyetin zâhiri dünyâ ve âhiret ehline hitap etmektedir.<br/>
Batını ise ehlullâhı ve Allah’ın has kullarını ikaz etmektedir.<br/>
Ey Hak ehli, <i>“size leş” </i>yani bütünüyle dünyâ<i> “haram kılındı.”<br/>Mesnevî</i>’de şöyle denilmiştir:<br/>
