<a name=7689></a><img src="flower_sep.jpg"/><br/>
<img src="RuhulBeyan-7689_2.jpg"/><br/>
bir düşünce yaratmaz.” denilmiştir.<br/>
<i>el-Kevâşî</i>’de ise şöyle der: “Bu ifâde, bir kimsenin başkasının yerine oturacağına<br/>
değil, ihtiyaç duyulandan daha fazla bir bolluk ve fazlalık bulunacağına işâret<br/>etmektedir.”<br/>
<i>Fethu’r-Rahmân</i>’da der ki: “Rivâyete göre Muhammed ümmeti ilk olarak cennete<br/>
girer ve cennetin diledikleri yerine yerleşir. Sonra da diğer ümmetler cennete girer.”<br/>
“<i>İyi amelde bulunanların mükâfatı</i>” fermana boyun eğenlerin sevabı olan cennet “<i>ne</i><br/>
<i>güzelmiş!” derler.</i>”<br/>
Büyüklerden birisi şöyle der: “Hiç bir farîza, nâfile, hayır işi, haram ve mekruhu terk<br/>
yoktur ki ona mahsus bir cennet ve ona has nimetler olmasın. Bu cennet ve nimetlere o<br/>cennete girenler nâil olurlar. Yine hiçbir amel yoktur ki, sâhipleri arasında bir üstünlük<br/>sıralamasının meydana geleceği bir cennet olmasın. Üstünlük sıralaması ise mertebe<br/>mertebe olacaktır: Mertebelerden biri, yaşa göre belirlenecektir. Ancak tâat ve İslâm<br/>üzere geçirilen <i><b>yaş</b></i>a göre. Buna göre aynı amel mertebesinde oldukları takdirde yaşı<br/>büyük olan küçük olandan üstün tutulacaktır. Bir mertebe de (amelin işlendiği) <i><b>zaman</b></i>a<br/>göredir. Çünkü Ramazan’da, Cuma günü, kadir gecesi, Zilhicce’nin on gününde, aşure<br/>(âşûrâ) günü diğer zamanlarda yapılanlardan daha büyüktür. Bir başka mertebe ise<br/>(amelin işlendiği) <i><b>mekân</b></i>a göredir. Mescid-i Haram’da kılınan namaz Mescid-i<br/>Nebevî’de kılınandan, orada kılınan Mescid-i Aksâ’da kılınandan, orada kılınan da<br/>diğer mescid ve camilerde kılınandan efdaldir. Bu mertebelerden biri de (amelin<br/>işlendiği) <i><b>haller</b></i>e göredir. Çünkü cemâatle kılınan namaz tek başına kılınan namazdan<br/>efdaldir. Bu mertebelerden biri de <i><b>ameller</b></i>in kendisine göredir. Çünkü namaz yoldan<br/>eziyet verecek bir şeyi kaldırmaktan efdaldir. Bir başka mertebe ise bir tek ameldedir.<br/>Meselâ kendi yakınlarına tasaddukta bulunan biri, hem sıla-i rahimde bulunmuş hem de<br/>sadaka vermiş olmaktadır. Yine ehl-i beytten bir şerîfe hediye veren, başkasına hediye<br/>verenden ya da ihsanda bulunandan efdaldir.<br/>
Öyle insanlar vardır ki bir zamanda bir çok ameli toplar. Meselâ oruç tuttuğu ya da<br/>
sadaka verdiği sırada gözünü, kulağını ve elini gerektiği şekilde kullanır. Hattâ namaz<br/>kıldığı esnâda, Allah’ı zikrederken, bir şeyi yapmaya ya da terke niyyet ederken ayrı bir<br/>çok ameli bir araya getirir de bir zamanda bir çok yönden ecir ve mükâfat kazanır.<br/>Böylece kendisinde böyle bir özellik olmayanlardan üstün olur. Yüce Allah’tan bizi de<br/>sâlih amelleri bir araya getiren ve güzel amellerde yarışanlardan kılmasını niyâz ederiz.<br/>
<b>Sa’dî</b>, <i>Bostân</i>’da der ki:<br/>
<i>Koşuda hızlı gidenleri geçemedin; ama hiç olmazsa düşe kalka git<br/>O yel ayaklılar hızla gittilerse, sen de elsiz ayaksız oturma, kalk git</i><br/>
<i> </i><br/>
