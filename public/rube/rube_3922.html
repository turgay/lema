<a name=3923></a>Nitekim <b>Şeyh Sa‘dî</b> şöyle demiştir:<br/>
<i>Bir insanın tabîatında kötü huy yerleştiyse<br/>O kötü huydan ecel gününden başka günde kurtulunmaz.</i><br/>
Şu halde sıla-i rahim ile ömrün uzamasının mânâsı, öldükten sonra amelinin yazılmaya<br/>
devam etmesidir. Böylece sanki ömrü uzamış olur. Ya da şarta bağlama veya farz ve<br/>takdir etme kabîlindendir.<br/>
5- Allah bazı hâlleri siler ve onların zıtlarını sâbit kılar. Meselâ, nutfeyi alâkaya,<br/>
sonra bir çiğnem ete ilâ âhirih çevirmesinde olduğu gibi.<br/>
6- Allah bir takım amelleri siler. Meselâ bir kâfir, âhir ömründe müslüman olduğu<br/>
takdirde kâfirken işlediği ameller silinip güzel amele çevrilir. Nitekim Allah Teâlâ<br/>şöyle buyurur: <i><b>“Ancak tevbe ve îman edip iyi davranışta bulunanlar başkadır. Allah<br/>onların kötülüklerini iyiliklere çevirir.”</b></i> (el-Furkan, 25/70) Müslümanken âhir<br/>ömründe kâfir olan birinin de sâlih amelleri silinir ve onlardan faydalanamaz. Nitekim<br/>Allah Teâlâ şöyle buyurur: <i><b>“Dünyada yaptıkları da boşa gitmiştir, yapmakta<br/>oldukları şeyler zâten bâtıldır.”</b></i> (Hûd, 11/16)<br/>
Allah Teâlâ küfrü siler ve îmânı sâbit kılar. Cehâleti siler, ilim ve ma‘rifeti sâbit<br/>
kılar. Gaflet ve nisyânı siler, huzur ve zikri sâbit kılar. Buğzu siler, muhabbeti sâbit<br/>kılar. Zaafı siler, gücü sâbit kılar. Şekki siler, yakîni sâbit kılar. Hevâyı siler, aklı sâbit<br/>kılar. Riyâyı siler, ihlâsı sâbit kılar. Cimriliği siler, cömertliği sâbit kılar. Hasedi siler,<br/>şefkati sâbit kılar. Tefrikayı siler, birliği sâbit kılar. Böylece devam eder gider. Bunun<br/>delîli de <i><b>“O”</b></i> silmek ve sâbit kılmak suretiyle <i><b>“her gün bir iştedir.”</b></i> âyetidir. (er-<br/>Rahmân, 55/29)<br/>
<b>Kâşifî</b> der ki: Ebû’d-Derdâ (r.a.) Hz. Peygamber (s.a.)’den şöyle rivâyet etmiştir:<br/>
“<i>Gecenin son üçte biri kalınca Hak Teâlâ kendisinden başka kimsenin vâkıf olmadığı<br/>bir kitaba nazar eder. Her neyi isterse o kitaptan mahv eder, siler. Her neyi isterse o<br/>kitaba yazar, isbât eder</i>.” <i>Fusûl</i> kitabında rivâyet edilir ki: “Cenâb-ı Hak ebrârın<br/>kalblerinde yazılmış olan inkârı mahveder. Onun yerine remizleri ve sırları isbât eder.”<br/>
7- <b>Şiblî</b> (r.h.) ise şöyle diyor: “Allah dilediği kimsenin ubûdiyyetini ve vasıflarını<br/>
müşâhedeyi siler, onun yerine rubûbiyyeti ve delillerini müşâhedeyi isbât eder.”<br/>
8- <b>İbn Atâ</b> der ki: “Allah onların vasıflarını siler, sırlarını sâbit kılar. Çünkü orası<br/>
müşâhede mekânıdır.<br/>
9- <i>et-Te’vîlâtü’n-Necmiyye</i>’de der ki: Avâm için dilediği yerilmiş nefsânî ahlâkı siler<br/>
ve övülmüş ruhânî ahlâkı sâbit kılar. Havâs için rûhânî ahlâkı siler, rabbânî ahlâkı sâbit<br/>kılar. Ahassu’l-havâs için ise varlığın izlerini siler, cömertliğin eserlerini sâbit kılar.<br/><i><b>“O’nun zâtından başka her şey helâk olacaktır.”</b></i> (el-Kasas, 28/88)<br/>
10- <b>İmam Kuşeyrî</b> der ki: “Nefsânî hazları mahveder, rabbânî hakları isbât eder. Ya<br/>
da mahlûkatı müşâhedeyi giderir, Hakk’ı müşâhedeyi getirir. Beşeriyetin izlerini mahv<br/>eder, ahadiyyetin nurlarını sâbit kılar. Kula âid olan şeyleri eksiltir, Cenâb-ı Hakk’a âid<br/>
