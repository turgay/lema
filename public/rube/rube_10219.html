<a name=10220></a><img src="RuhulBeyan-10220_1.jpg"/><br/>
<img src="flower_sep.jpg"/><br/>
<img src="RuhulBeyan-10220_5.jpg"/><br/>
<b>36. İnsan, kendisinin başıboş bırakılacağını mı sanır!<br/></b>Yâni, kendi hâline bırakılıp hayat süreceğini, kendisine hiçbir mükellefiyet<br/>
yüklenmeyeceğini, yaptığının karşılığını görmeyeceğini mi sanıyor? Bâzı âlimlere göre<br/>bu âyet-i kerîmenin mânâsı: “İnsan, kabrine terk edileceğini ve bir daha dirilmeyeceğini<br/>mi sanıyor?” Âyette yer alan “südâ” başıboş anlamına gelir. Arapçada bu kök; “<img src="RuhulBeyan-10220_2.jpg"/>/Develerimi başıboş bıraktım” şeklinde kullanılır. Yine aynı kökün şu<br/>
şekilde kullanımları vardır: İhtiyacını karşılayıp yerine getirmediğin zaman: <img src="RuhulBeyan-10220_3.jpg"/>/İhmal etmek, yerine getirmemek anlamına kullanılır.<br/>
İnsanın bu zannını inkâr; yâni yerinde görmemenin tekrar edilmesi bir yandan insanın<br/>
yeniden dirilmeyi inkâr ettiğinin tekrarı, diğer yandan ise öldükten sonra dirilmenin<br/>sahih olduğuna delili içerir. Biraz açarsak; insanı mükellef; yâni sorumlu tutmadan<br/>kendisine güç vermek, bir takım âletler bahşetmek ve bâzı işleri yapabilme imkânını<br/>vermek, iyilikleri emredip kötülükleri yasaklamak ve gerçeğin bu olduğunu iddiâ etmek;<br/>“Allah Teâlâ’nın çirkin amellere râzı olduğunu söylemek” demektir. Bu da mümkün<br/>değildir ve böyle bir husus Allah Teâlâ’nın hikmeti ile bağdaşmaz. Şu hâlde dünyada<br/>mutlaka mükellefiyetler olacaktır. Yükümlülük getirmek kerîm ve rahîm olan Allah<br/>Teâlâ’ya ancak, îman edip sâlih amel işleyenlerle yeryüzünde fesat çıkaranları<br/>birbirinden ayırması, muttakileri günahkârlarla bir tutmaması ve her insana<br/>çabaladığının karşılığını vermesi durumunda lâyıktır. Yapılan işin karşılığını vermek<br/>bazen dünyada olmayabilir. Şu hâlde mutlaka öldükten sonra dirilmek ve kıyâmetin<br/>kopması kaçınılmazdır. Dünya mücâzât/yapılan amellere karşılık verme yeri değildir.<br/>Çünkü dünya dar bir alandır.<br/>
Büyüklerden birisi şöyle der: Her kim amellerinin ve ahvâlinin sonuçlarını bu<br/>
dünyada acele ile isterse edepsizlik etmiş, dünya imtihanının hakîkatine uymayan bir<br/>şekilde muâmele etmiş olur.<br/>
<b>37. O, <i>(döl yatağına)</i></b><b> akıtılan meninin içinden bir nutfe <i>(sperm)</i></b><b> değil miydi?<br/></b>Bu son cümle yukarda zikredilen zannın çürük olduğuna ve temelsiz bulunduğuna dâir<br/>
gelmiş bir cümledir. Bu cümlenin yaklaşımı ve odak noktası şudur: Kâfirler öldükten<br/>sonra yeniden dirilmeyi uzak bir ihtimal görünce Allah Teâlâ bunun olabileceğine<br/>yaratılışın başlangıcını delil göstermektedir.<br/>
<b>İbn Şeyh</b> der ki: Bu âyet-i kerîme öldükten sonra dirilmenin doğruluğuna yapılan<br/>
ikinci bir delil getirmedir. Âyetin başındaki “istifhâm/soru” azarlama anlamınadır.<br/>
