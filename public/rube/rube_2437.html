<a name=2438></a>“Allah, neden Mûsâ (a.s.) dışında diğer peygamberlerle karşılıklı konuşmamıştır?”<br/>
diye sorulursa, şu cevap verilebilir: Diğer peygamberlerin Mûsâ (a.s.)’ın düşmanları<br/>olan Firavun, Kârûn, Hâmân ve yahudiler gibi düşmanları yoktu. Mûsâ (a.s.)’ın<br/>kavminden daha katı kalpli ve kötü ahlaklı başka bir kavim yoktu. Bu yüzden Allah<br/>Teâlâ sadece onunla konuşmuştur. Görmez misin ki, Kıbtî sihirbazlar Mûsâ (a.s.)<br/>kendilerini ilk kez hak dine çağırdığında hemen inandılar. Yahudilerden bir topluluk ise<br/>pek çok mucize gördükten sonra inkar ettiler. İşte Mûsâ (a.s.), kavmi tarafından gelecek<br/>belalarla imtihana tahammüllü olsun diye Allah Teâlâ onu kelâmı ile teyid etmiş ve<br/>güçlendirmiştir.<br/>
Fakir <b>Bursevî</b> derim ki: Mûsâ (a.s.)’ın düşmanının çok güçlü ve şiddetli oluşu,<br/>
peygamberimiz dışındaki peygamberlerin düşmanlarına nisbetledir. Firavun’un boğulma<br/>anında iman ettiği sâbittir. Fakat Ebû Cehil böyle değil. Bilakis o, ölüm anında bile<br/>düşmanlığını ortaya koymuştur. Buradan Peygamberimiz (s.a.v.)’in Mirac gecesi, Hak<br/>Teâlâ ile konuşmak ve O’nu görmek bakımından ne kadar güçlü bir hal ve yüce bir<br/>makama sahip olduğu anlaşılmaktadır.<br/>
Bir hadiste buyurulmuştur ki: <i>“Mûsâ (a.s.) Rabb’ine üç günde yüz kırk bin kelime ile</i><br/>
<i>münacâtta bulunmuştur. Bunların hepsi vasiyet idi.”</i><a href="RuhulBeyans.html#2452">[86] </a>(<i>el-Vasît</i>’te böyle<br/>geçmektedir.)<br/>
Ulemâdan birisi şöyle demiştir: Allah Teâlâ, Mûsâ (a.s.) ile kırk gün kırk gece<br/>
konuşmuştur. Bu ise -en iyisini Allah bilir- vahiy ve ta‘limden önce olan kırk günden<br/>başkadır.<br/>
<b>Fudayl b. Iyaz</b>’dan nakledildiğine göre şöyle demiştir: Şeyhlerimden biri şöyle<br/>
anlattı: Mûsâ (a.s.), Tûr dağında Rabb’ine münâcât ederken İblis yanına geldi. Mûsâ<br/>(a.s.)’ın yanında bulunan melek, İblis’e : “Yazıklar olsun sana. O bu hal üzere Rabb’ine<br/>münâcât ederken ondan ne umuyorsun?” dedi. İblis: “Cennette iken babası Âdem<br/>(a.s.)’dan ne umdumsa bundan da onu umuyorum.” cevabını verdi.<br/>
<b>Süddî</b>, şöyle demiştir: Allah Teâlâ, Mûsâ (a.s.) ile konuşunca habîs İblis yere dalıp<br/>
Mûsâ (a.s.)’ın önüne çıktı ve ona: “Seninle konuşan Allah değil, şeytandır.” diye<br/>vesvese verdi.<br/>
Fakir <b>Bursevî</b> derim ki: Daha önce geçen o vakitte Mûsâ (a.s.)’dan şeytanın<br/>
uzaklaştırıldığına dair bilgi, bunu reddetmektedir. Doğru olan da budur. Çünkü o<br/>makamda şeytan bulunmaz. Şeytanın sadece mülk ehli üzerinde gücü vardır, melekût<br/>erbabına değil. Tûr dağında Rabb’ine münacât hâlinde olan Mûsâ (a.s.) ile cennette<br/>nimetler içinde yaşayan Âdem (a.s.) arasında fark vardır.<br/>
Eğer: “Hac suresinde geçen <b>“<i>Senden önce hiç bir rasul ve nebi göndermemiştik ki</i></b><br/>
<i><b>o, </b>(<b>bir şey</b>)<b> arzu ettiği zaman, şeytan onun arzusu içerisine mutlaka </b>(onu dünya ile<br/>meşgul edecek bir düşünce) <b>atmış olmasın.</b></i><b>”</b> (el-Hac, 22/52) ayeti, her peygamberin<br/>bununla mübtelâ olduğuna delâlet eder. Özellikle de tilâvet esnasında. Tilâvet ise<br/>münâcât türlerindendir.” dersen buna cevaben şöyle derim:<br/>
