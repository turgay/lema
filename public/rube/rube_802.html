<a name=803></a><img src="flower_sep.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
<i>Akıllı olan kimse başını yastığa bırakır da<br/>Uyku onu kahr ve kemend ile bağlayıverir.</i><br/>
Bir şeyhin iki müridi vardı. Bunlar bir gün münâkaşaya tutuştular. Birisi: “Uyku daha<br/>
hayırlıdır. Zira insan uyku halinde Allah’a âsî olmaz” diyordu. Diğeri ise: “Uyanıklık<br/>daha hayırlıdır. Çünkü Allah’ı tanımak ancak bu halde mümkündür.” diye ısrar<br/>ediyordu. Durumu şeyhlerine arzettiler. O da: “Ey uyanıklığın önemini savunan kişi!<br/>Hayat senin için daha hayırlıdır.” diyerek uyanıklığın uykudan daha mühim olduğuna<br/>işâret etti.<br/>
Adamın biri bir câriye satın almıştı. Gece olunca câriyeye yatağı hazırlamasını<br/>
söyledi. Câriye: “Efendim, senin efendin var mı?” diye sordu. Adam, “var” diye<br/>karşılık verdi. Câriye: “Senin efendin uyur mu?” dedi. Adam: “Hayır uyumaz.” cevabını<br/>verdi. Bunun üzerine câriye: “Efendin uyumadığı halde sen uyumaktan utanmıyor<br/>musun?” dedi.<br/>
<b>Bilâl Habeşî </b>(r.a.)’ın bazı seher vakitlerinde terennüm ettiği beyitlerden birisi<br/>
şöyledir:<br/>
<i>Ey derin uykuda olan kişi,<br/>Rabbı uyumayan kişiye uyumak yakışır mı?<br/>Yoksa sen, ben bir günahkar kulum,<br/>Uyuyarak günaha düşmüyorum mu diyorsun?</i><br/>
<i>“Göklerde ve yerde olan her şey O’nundur.”</i> Âyetin bu kısmı, Allah’ın<br/>
Kayyûmiyetini tahkik etmekte ve O’nun ülûhiyyette tek olduğunu kesinlikle ifâde<br/>etmekdedir. Zira içindekileriyle beraber gökleri ve yeri yaratan O’dur.<br/>
Allah Teâlâ, yerde ve göklerde olan her şeyi insan için yaratmıştır. Bu, insanın<br/>
Allah’a ortaklığını gerektirmez. Zaten böyle bir ortaklık imkânsızdır. Çünkü yerde ve<br/>gökte bulunan canlı cansız, akıllı akılsız her şey Allah’ındır. Kimsenin bunlarda bir payı<br/>yoktur ve Allah üzerinde başka bir güç yoktur. O halde O’ndan başkasına kulluk etmek<br/>câiz olmaz. Nitekim sizden biriniz, kölesinin izinsiz olarak bir başkasına hizmet<br/>etmesini ister mi?<br/>
Yerde ve göklerde olan şeylerden maksad, her ikisini meydana getiren cüzler;<br/>
buralarda mevcud akıllı, akılsız bütün varlıklar, içte ve dışta cereyan eden bütün<br/>olaylardır.<br/>
<i>“Göklerde ve yerde olan her şey O’nundur.”</i> demek, gökler ve yer ile onlarda<br/>
bulunan her şey O’nundur.” demekten daha belîğdir. Zira “Gökler ve yer” den sonra<br/>getirilen “onlarda bulunan her şey” kaydı, semâvât ve arzın hâricinde meydana gelen<br/>olaylara şâmil olur. Eğer bununla, yer ve göklerin dâhilinde ve hâricinde var olan ve<br/>
