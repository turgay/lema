<a name=4144></a><img src="flower_sep.jpg"/><br/>
<img src="RuhulBeyan-4144_2.jpg"/><br/>
içinde büyük bir olayın vukû bulacağı kısa bir vakittir.” <b>Şeyhzâde</b> de der ki: “Kopma<br/>zamanına doğru sa’yettiğinden/hızla gittiğinden dolayı kıyâmete ‘sâat’ denmiştir.<br/>Kıyâmetin mesâfesi ise nefeslerdir.<br/>
Denmek isteniyor ki: Ey Muhammed! Kıyâmet koptuğunda, Allah seni yalanlayan<br/>
düşmanlardan intikam alacak, sana iyiliklerinin, onlara da kötülüklerinin karşılığını<br/>verecek. Çünkü O, gökleri, yeri ve ikisi arasındakileri, bütün muhsinlerin iyiliğine ve<br/>bütün günahkârların da günahına karşılık vermek için yaratmıştır.<br/>
<i>“Şimdilik onlara güzel muâmele et.” </i>Yâni, Seni yalanlayanlardan güzel bir şekilde<br/>
yüz çevir, eziyetlerine tahammül et; intikam almakta aceleci olma, hoşgörülü, yumuşak<br/>huylu kimse gibi muâmele et. <b>Kâşifî</b> der ki: “Kendi nefsinin hakkını affeyle, fakat<br/>mükâfât sadedinde olma.”<br/>
<b>86. Şüphesiz Rabbin hakkıyla yaratan, pek iyi bilendir.<br/></b><i>“Şüphesiz” </i>seni kemâlin son noktasına ulaştıran <i>“Rabbin” </i>seni, onları ve mutlak<br/>
olarak tüm varlıkları <i>“hakkıyla yaratan,” </i>vifâk ve nifâk ehlini (sana uyanlarla<br/>ikiyüzlüleri) <i>“pek iyi bilendir.”</i><br/>
<b>Kâşifî</b> der ki: “Halâikı halk ve îcâd eden, eflâki bir üslûb üzere ve yıldızları yukarıda<br/>
yaratan, insanı, şeytanı, cinni ve kuşları var eden O’dur.”<br/>
<i>Deryayı, sahrayı, dağı ve ovayı yaratan O’dur.<br/>O’nun mülkü hadsiz ve O benzersizdir.<br/>O nakşeder ve benim nakkaşım O’dur.<br/>Başkası eğer bunları iddiâ ederse zâlimdir.</i><br/>
<i>el-İrşâd</i>’da der ki: “O, senin ve onların hallerini tüm ayrıntılarıyla bilendir. Onlarla<br/>
aranızda geçen hiçbir şey O’na gizli değildir. Dolayısıyla O, haklarında hükmetmek<br/>bakımından bütün işlerini kendisine bırakmana lâyıktır.”<br/>
Âyette Hz. Peygamber (s.a.) insanların en güzel huylusu, en ağır ve yumuşak başlısı,<br/>
en hoşgörülüsü ve kendini en fazla dizginleyeni olduğu hâlde, yalanlayanlara karşı güzel<br/>bir ahlâkla muhâlefet etmesi emredilmiştir.<br/>
<b>Fudayl</b> der ki: “Fütüvvet, ihvânın kusurlarını hoş görmektir.”<br/><b>Zeynelâbidin</b>, son derece hoşgörülü ve affedici bir kimseydi. Bir defasında adamın<br/>
biri ona ağır sözler söyledi, Önce duymazlıktan geldi. Fakat adamın ‘Ben, seni<br/>kasdediyorum!’ demesi üzerine de: <i><b>“Sen af yolunu tut, iyi olanı emret ve câhillerden<br/>yüz çevir.”</b> </i>(el-A‘râf, 7/199) âyetine işâret ederek: ‘Ben de senden yüz çeviriyorum!’<br/>dedi.<br/>
