<a name=9601></a><img src="RuhulBeyan-9601_1.jpg"/><br/>
<img src="RuhulBeyan-9601_2.jpg"/><br/>
<img src="RuhulBeyan-9601_3.jpg"/><br/>
yoğunluğu sebebiyle Allah’tan mağfiret dileme kabiliyetlerinin olmadığına işâret<br/>edilmektedir. Şâyet yarlığanmayı kabul edecek kabiliyetleri olsaydı, dünya sevgisinden,<br/>nefse ve heveslerine uymaktan çıkar, dine, Peygamber’e (s.a.) ve hidâyete uyarlar ve<br/>hayvânî şehvetlerin karanlıklarında, hayvânî huyları içinde kalmazlardı. Yine anlaşılan<br/>o ki, cezbe etkisi ne kadar büyük olursa olsun mürşid yönünden gelir. Ancak, mürid<br/>irâde ve dilek yönünden boş ise ona hiç faydası olmaz. Görülmez ki, Rasûlullah’ın<br/>(a.s.) Allah’tan mağfiret dilemesinden daha üstün bir şey olmadığı halde münâfıkların<br/>hidâyete ulaşmalarında etkili olmamıştır. Bunun aslı da ruhlar âlemine nurun<br/>kıvılcımlarının isabet etmemesidir. <i><b>“Bir kimseye Allah</b></i><b> <i>nur vermemişse, artık o<br/>kimsenin aydınlıktan nasibi yoktur.”</b> </i>(en-Nur, 24/40).<br/>
Anlatıldığına göre, bir şeyh yanında kırk yıl hizmet etmiş bir müridinin köyüne uğradı,<br/>
orada kırk yıldan beri davulculuk eden çok yaşlı biri vardı. Şeyh ona davulu atmasını<br/>emretti. Yaşlı davulcu davulunu hemen attı ve şeyhin peşine takıldı. Deniz sâhiline<br/>geldiklerinde Şeyh seccâdesini denizin üzerine serdi ve davulcuyla birlikte üzerine<br/>oturdular. Mürid ise sâhilde kaldı ve: “Bu nasıl olur!..” diye hayretler içinde bakakaldı.<br/>Şeyh: “Allah işte böyle hükmedip yaptı” dedi.<br/>
<i> </i><br/>
<b>7. Onlar: Allah’ın elçisinin yanında bulunanlar için hiçbir şey harcamayın ki</b><br/>
<b>dağılıp gitsinler, diyenlerdir. Oysa göklerin ve yerin hazineleri Allah’ındır. Fakat<br/>münâfıklar bunu anlamazlar.</b><br/>
<i>“Onlar: Allah’ın elçisinin yanında bulunanlar için hiçbir şey harcamayın ki,</i><br/>
<i>dağılıp gitsinler, diyenlerdir.” </i>Onlar ensâra, muhâcirlerin fakirlerini kasdederek,<br/>Allah’ın Peygamberinin yanındakilere geçinebilecek hiç bir harcamada bulunmayın ki,<br/>ondan ayrılıp kabîlelerine ve âilelerine dönsünler diyen münâfıklardır. Bu cümle<br/>münâfıkların fâsık olmalarının yahut Cenab-ı Hakk’ın onları yarlığamayışının sebebi<br/>yerine geçen başlangıç cümlesidir. Münâfıklar inanmadıkları halde, Allah’ın elçisi<br/>demelerinin sebebi, alay etmek içindir veya çok kızdıklarındandır ya da bu vasfın<br/>Rasûlullah’ın çok yaygın lakabı olduğu içindir. Zira onun peygamberliğini kabul etmiş<br/>olsalardı, yukarda söyledikleri nakledilen sözler onlardan çıkmazdı, başka şekilde<br/>söyleyebilirlerdi. Ama Allah Teâlâ, Peygamberine ikram ve onu yüceltmek için onların<br/>söylediklerini olduğu gibi ifâde buyurdu. Kendi yaptıkları kötü işleri gözlerini<br/>perdelediği için Allah’ın yaptığını göremedikleri ve kendi ellerinde bulunan imkânları<br/>kendilerini perdelediği için, Allah Teâlâ’nın sonsuz hazinelerini göremedikleri için<br/>bunları söylediler. Cehâletlerinden dolayı kendi harcamaları olmadığı takdirde<br/>muhâcirlerin Peygamberimiz’in çevresinden dağılacaklarını zannetme hatâsına düştüler.<br/>
