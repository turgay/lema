<a name=6878></a><img src="RuhulBeyan-6878_1.jpg"/><br/>
<img src="RuhulBeyan-6878_2.jpg"/><br/>
<img src="RuhulBeyan-6878_3.jpg"/><br/>
ile tahliye) ve onlarla sıfatlanmayı elde eder ki bu büyük kurtuluştur.<br/>
<i>Sahîh-i Müslim</i>’de <b>Câbir</b> (r.a.)’dan rivâyet edildiğine göre Rasûlullah (s.a.) şöyle<br/>
buyurmuştur: “<i>Bundan sonra (malûmunuz olsun ki) sözün en hayırlısı Allâh’ın<br/>kitabıdır. Yolun en hayırlısı da Muhammed’in yoludur.</i>”<a href="RuhulBeyans.html#6893">[323] </a>Yâni irşâdın en hayırlısı<br/>da O’nun (s.a.) irşâdıdır.<br/>
Bilesin ki Allah Teâlâ’ya itâat ef‘al, sıfât ve zât mertebelerini tahsil; Rasûlü’ne itâat<br/>
şerîat ipine sımsıkı sarılmakladır. Çünkü inkâr denizinden ve şirk karanlığından kurtuluş<br/>ya keşf nûru ya da şerîat gemisiyledir. Bunlardan birincisi, tâlib Allâh’a O’nun nuru ile<br/>yol bulana ve Allah ona kendi katından ilim verene kadar tâlibin talebinde Allâh’a<br/>sarılmasıdır. İkincisi ise vahdâniyyeti ikrar, taklîdî îman ve şerîatın zâhiri ile amel<br/>etmekle yetinmektir.<br/>
Rivâyete göre İmam <b>Ahmed b. Hanbel</b> (r.a.) hamamda edep yerlerini açan bir<br/>
topluluk arasında şerîata riâyet ettiği için rüyâsında ona: “Şerîata riâyetin sebebiyle<br/>Allah seni insanlara imam yaptı.” denilmiştir.<br/>
Nakledilir ki Mu‘tezile mezhebine müntesip olanlar Bağdad’da üstünlük kazanınca,<br/>
“Ahmed b. Hanbel’e Kur’ân’ın mahlûk olduğunu söylemesi için teklifte bulunmak<br/>gerek.” dediler. Sonra yola çıkıp onu halîfenin sarayına götürdüler. Sarayın kapısında<br/>bir komutan vardı. Şöyle dedi: “Ey İmam! Mert ol. Ben bir zaman hırsızlık yapmıştım,<br/>bin sopa vurdular bana. Ben suçu kabul etmedim, sonunda kurtuldum. Ben bâtıl olan bir<br/>hususta böyle sabır göstermişsem, doğruluk üzere olan senin sabretmen daha evlâdır.”<br/><b>Ahmed b. Hanbel</b> şöyle dedi: “Onun bu sözü bana büyük bir güç verdi, tesir etti.” Onu<br/>götürdüler. Yaşlı ve güçsüzdü. İki elini arkadan bağladılar ve bin kırbaç vurdular.<br/>‘Kur’ân mahlûktur’ demesini istiyorlardı. Demedi. O esnada donunun ipi çözüldü, eli<br/>bağlıydı. Hemen gaibden iki el göründü ve donu bağladı. Oradakiler bu delili görünce<br/>onu bıraktılar.<br/>
Bu durum şundan kaynaklanmıştı: Bir defasında yalnız başına hamamda idi.<br/>
Donunu/peştemalini çözüp yıkanmak istedi. Vazgeçti, açmadı. “Şâyet halk yoksa da Hak<br/>Teâlâ görmektedir.” dedi.<br/>
<i>Hak yolunda belâ ve sıkıntı çekmişlerdir.<br/>Bu belâ, kurbiyet ve velâyete sebep olmuştur.<br/>Sabır, takvâ ve Mevlâ’ya kulluk,<br/>Ârifler katında her şereften evlâdır.</i><br/>
<i> </i><br/>
<b>72. Biz emâneti, göklere, yere ve dağlara teklif ettik de onlar bunu</b><br/>
