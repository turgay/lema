<a name=3030></a>beraber olduğunu ifade ediyor. Kişi dünyada itaat ve şer‘î edeb ile Sevdiği ile<br/>beraberdir, âhirette ise bizzat gözü ile görmek ve müşâhedede yakın olmak sûretiyle<br/>O’nunla beraberdir.<br/>
3. Münâfıklar, inşa ettikleri o bina ile müminlere karşı tuzak ve hile kurmak istediler.<br/>
Allah Teâlâ’nın kendilerine karşı olan mekrinden gafil oldular. Bu yüzden de rezil ve<br/>rüsvay oldular.<br/>
<i>Mesnevî</i>’de şöyle denilmiştir:<br/>
<i>Allah’ın hilesi, bu hilelerin kaynağıdır<br/>“Kalp yüce Allah’ın iki parmağı arasındadır”<br/>Gönlüne hile ve kıyası veren Allah<br/>Hırkanı ateşe vermeyi de bilir</i><br/>
4. Bedbahtlığı aslî ve ezelî olan kimseyi Allah Teâlâ’nın sınayıp denemesi, o<br/>
kimsenin ancak sapıklığını, kinini ve inkarını artırır. Akıllı insan dünyada rüsvay olmayı<br/>tercih eder. Çünkü dünya rüsvaylığı ahiret rüsvaylığından çok daha hafiftir.<br/>
<i>Bu helâki düşünme, mert olmaya bak<br/>Çünkü bu helâk, kurtuluşa vesiledir</i><br/>
5. Rasûlullah (s.a.) daima insanları ateşten ve ateşe düşmekten alıkoymaya<br/>
çalışmaktadır. İşte bu yüzden Mescid-i Dırar’ı yıkmıştır. Çünkü eğer onu olduğu gibi<br/>bıraksaydı, inecek olan musîbetin zararı herkese dokunurdu ki bu manen cehennem<br/>demektir. Yine o bina olduğu gibi kalsaydı, bazı insanlar fitneye düşerdi. Dinde fitneye<br/>düşmek ise hakîkatte cehenneme gitmeye sebeptir.<br/>
Fesad ve şer ehli insanların içinde bulundukları kötü halleri kabul ve ikrar etmezler.<br/>
Bilakis onların içlerinde gizledikleri şeyler ortaya dökülerek rezil ve rüsvay edilerek,<br/>gerek görüldüğünde meskenlerinden çıkarılarak, ev ve yurtları yıkılarak onlar en<br/>şiddetli bir şekilde red ve inkar edilir.<br/>
<i>Fetâvâ-yı Ebü’l-Leys</i>’te zikedildiğine göre bir kimse sağ olduğu sürece mülkiyetinde<br/>
kalmak şartıyla müslümanlar için bir ribat (hangâh) bina etse, içerisinde şarap içilmesi<br/>ve benzeri gibi Allah’ın râzı olmadığı bir fâsıklık işlenmedikçe kimse ribatı onun<br/>elinden alamaz, mülkiyetinden çıkaramaz. Çünkü vakıf şartlarına riayet etmek gerekir.<br/>Zaruret olmadıkça bu şartları terk etmek câiz değildir.<br/>
<i>Nisâbü’l-ihtisâb</i>’da denilmiştir ki: Bir hangâh, fâsıklığından dolayı bânisinin elinden<br/>
alındığına göre nasıl o hangâhta fâsık veya bid’atçı bırakılabilir? Fâsık ve bid’atçilere<br/>misal şunlardır:<br/>
1. Demir giyinen veya takınan Hadîdiyye. Çünkü demir, cehennem halkının ziynetidir.<br/>
Takılan demir ister yüzük olsun, isterse bilekte, burunda veya boyunda halka şeklinde<br/>olsun farketmez.<br/>
