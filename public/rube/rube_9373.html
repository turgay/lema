<a name=9374></a>Buradaki <i>Kazf</i>’ten ise düşürmek, bırakmak, koymak mânâları kasdedilmiştir. <i>Keşşaf</i>’ta<br/><b>Zemahşeri</b>, <i>Kazfü’r-rü’b</i> ifâdesinin “korkuyu yerleştirmek” anlamında olduğunu<br/>belirtmiştir. Bu sebeple aslanın sıfatı olarak, “eti bir yerde sıkı sıkıya yığmak üzere<br/>atan” anlamında <i>mukazzif</i> demişlerdir <i>Rü’b,</i> korku ile dolmaktan dolayı çaresiz kalmak,<br/>kesilmek demektir. Bir havuzu su ile dolduran kimse, <i>ra’ibtü’l-havza</i> diyerek bunu<br/>ifâde eder. Bazı âlimler şöyle demişlerdir: <i>Rü’b</i>, kalbi doldurup aklı bozan, insanı<br/>çaresiz kılan, fikri karıştıran, tedbiri parçalayıp insan bedenine zarar veren korkudur.<br/>Bu açıklamaya göre âyet-i kerimenin mânâsı şöyledir: “Allah onların yüreklerine, onları<br/>çaresiz bırakan ve dolduran korku yerleştirdi.” Çünkü dikkate alınan “yerleşmiş”<br/>olandır. “Çabuk silinip giden bir şey” sanki olmamış gibidir. Bu âyet-i kerime,<br/>yüreklerine bu korkunun düşürülmüş olmasının onların bazı işlere baş vurmalarına ve<br/>tedbirler almalarına sebep olduğunu göstermektedir. Özet olarak denebilir ki, bir işe ve<br/>tedbire başvurmak ancak o işi yapmayı gerektiren bir sebebin kalpte yerleşip<br/>pekişmesiyle olur. Bu sebep de ancak Allah’tan olur. Bu yolla işlerin tamamı Allah’ın<br/>yaratmasına dayanır. <i>Lübâb</i> adlı eserde de böyle kaydedilmiştir.<br/>
<i>“Öyle ki evlerini hem kendi elleriyle, hem de müminlerin elleriyle harap</i><br/>
<i>ediyorlardı.”</i> Buradaki birinci cümle korku sırasındaki durumlarını açıklayan bağımsız<br/>bir cümledir. Yâni yıktıkları evlerinin enkazından olan ağaç ve taşlarla sokaklarının<br/>girişlerini kapatmak ve sürüldükten sonra müminlerin oturacakları mesken kalmaması<br/>ve kendilerine göre önemli olan taşınabilir bazı araç ve gereçleri taşımak üzere evlerini<br/>kendi elleriyle harap ediyorlardı.<br/>
<i>İhrab</i> ve <i>tahrib</i> kelimeleri Arapçada aynı anlamlı olup “tamirin zıddı”, “mamur ve<br/>
bayındır olmanın tersi” demektir. Birinin yıkıp bozduğu şeye <i>harrabehû</i> ve <i>ahrabehû<br/></i>denir. Ancak evlerin çokluğundan dolayı fiil Ebû Amr kıraatine göre tef’il babında<br/>kullanılarak mübalağa yapılmış; yâni bununla ifâde yoğunluğu kasdedilmiştir. Yâni <b>Ebû<br/>Amr</b> <i>ihrab</i> ile <i>tahrib</i> arasında fark olduğunu belirtmiştir. Ona göre şeddeli olarak<br/><i>harrabe</i> fiili yıkmak, bozmak ve ifsad mânâlarına gelmektedir. <i>Ahrabe</i> fiilinde ise yeri<br/>terk etmek anlamı vardır. Ebû Amr diyor ki; “Ben de şeddeli okunduğu şekli yâni <i>tahrib<br/></i>görüşünü seçtim. Çünkü, <i>ihrab</i> bir yeri içinde oturanı bulunmayacak şekilde terk<br/>etmektir. Oysa Nadiroğulları evlerini harab olarak terk etmemişler, onu yıkarak<br/>kendileri harab etmişlerdir. Nitekim, <i>“hem kendi elleriyle, hem de müminlerin<br/>elleriyle”</i> ifâdesi de bunu göstermektedir.”<br/>
Burada şöyle bir soru akla gelebilir: <i>Büyût</i> (evler) aynı zamanda yurtlardır. Âyet-i<br/>
kerimede daha önce zikri geçtiğine uygun olarak, “yurtlarını harab ediyorlar” tarzında<br/>neden buyrulmadı? Yine, harab edilmiş olduğu halde onlar yurtlarından nasıl çıkarılmış<br/>olabilirler? Cevap şöyledir: Dâr (yurt) kelimesi, içinde bir takım evleri bulunan yer<br/>demektir. Bu görüşe göre, evlerin bir kısmı tahrib edilmiş olduğu gibi bir kısmı<br/>bırakılmış da olabilir. İşte çıkarma olayı yıkılmadan bırakılmış evlerden olabilir.<br/>
<b>Sehl</b> (r.h.) şöyle demiştir: “Evlerini elleriyle harab ediyorlardı” demek, “kalplerini<br/>
işledikleri bid’atlarla harab ediyorlardı” demektir.<br/>
