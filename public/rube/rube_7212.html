<a name=7213></a>Bu âyette mücrimlerin kötü hallerinin ve nasıl cezâlandırılacaklarının hikâyesi,<br/>
cennetliklerin güzel hallerinin ve elde edecekleri sevabın vasıflarının hikâyesine<br/>atfedilmiştir. Sanki kalıbın/siyganın değiştirilmesi (emir kipine geçilmesi), iki grubun<br/>ve onların hallerinin birbirinden tamamen ayrı olduğu izlenimi vermek içindir.<br/>
Bu âyetin cennet ehlinin hallerinin hikâyesine uygun düşen gizli bir hükme de<br/>
atfedilmiş olabilir. Cennet ehlinin şânı yüce bir işte/meşguliyette oldukları, anlatılması<br/>imkansız sürekli nimetleri elde ettikleri açıklandıktan sonra sanki şöyle denilmiştir: Bu<br/>nimetlerle onların gözleri aydın olsun, siz ise onlardan ayrılın, uzaklaşın.<br/>
<i>“Bugün,” </i>kıyamet, hüküm ve cezâ/karşılık gününde <i>“ey günahkârlar!”</i> dönüp<br/>
varacağınız yere ayrılın. Cennetlikler için cennet, türlü nimetleri ve neşelerine bedel siz<br/>alevli cehennem, onun çeşit çeşit azabları ve alevi içinde olun. Ey müşrikler, bugün<br/>muvahhidlerden ayrılın. Ey münafıklar, siz de muhlislerden ayrılın. Çünkü sizi<br/>düşmanların zindanına sürerler ve onları dostların bahçelerine çağırırlar.<br/>
<b>Katâde</b>’den nakledildiğine göre bu âyetin mânâsı, ‘Umduklarınızdan, her hayır ve<br/>
iyilikten ayrılıp uzaklaşın!’ demektir. Ya da cehennemin içinde dağılın, demektir.<br/>Cehennemde her kâfir için tek başına kalacağı ateşten bir oda vardır. Bu odanın kapısı<br/>ateşle doldurulur. Orada ebedî ve sonsuz olarak kalır. Mü’minin kardeşleriyle bir araya<br/>gelmesinin aksine ne kimseyi görür ne de başkası tarafından görülür. Dostlardan ve<br/>arkadaşlardan ayrı kalma azabı, azabların en kötülerinden ve cezâların en şiddetli<br/>olanlarındandır.<br/>
<i>et-Te’vîlâtü’n-Necmiyye</i>’de der ki: “Allah Teâlâ mahşerde ve yeniden diriltilme<br/>
sırasında mü’minin yüzünün ak, kâfirin yüzünün siyah olmasıyla; mü’minin kitabının<br/>sağından, kâfirin kitabının solundan verilmesiyle; mü’minin sevab mîzanının ağır<br/>gelmesi, kâfirin hafif gelmesi; mü’minin nur, kâfirin zulmet içinde olmasıyla; mü’minin<br/>ayağının sıratta sâbit, kâfirin ayağının sırattan kaymasıyla ve daha diğer hususlarda<br/>mü’minin kâfirden ayrılacağına işâret etmektedir.<br/>
Büyüklerden birisi der ki: Bilesin ki cehennemden hiç çıkmayacak olanlar dört<br/>
gruptur: Bunlar mütekebbirler, Allah’ı yok sayanlar (muattıla), münâfıklar ve müşrikler.<br/>İşte ‘mücrimler’ bütün bunları toplar. Allah Teâlâ şöyle buyurmuştur: “<i>Ayrılın bir<br/>tarafa bugün, ey günahkârlar!</i>” yani cehenneme yerleştirilmeye müstehak olanlar<br/>demektir. İnsanlardan ve cinlerden bu dört grup asla cehennemden çıkamazlar. Onlar<br/>daha fazla olmaksızın dört gruba ayrılmıştır. Çünkü, Allah İblis’in bizim önümüzden,<br/>ardımızdan, sağımızdan ve solumuzdan geleceğini haber vermiştir (bk. el-Â’raf 7/17).<br/>Cehenneme giren herkes ancak şeytan vâsıtasıyla girer.<br/>
İblis müşrike önünden, mütekebbire sağından, münâfığa solundan ve muattıla (ateiste)<br/>
ardından gelir. Müşriğe önünden gelmesi, önünde gaybî bir cihet görmesi sebebiyledir.<br/>Müşrik Allah’ın varlığını kabul etmiş ve O’nu inkâra muktedir olamamıştır. Bu yüzden<br/>İblis müşrikin görüp müşâhede ettiği bir şeyi ülûhiyette Allah’a ortak koşturmuştur.<br/>Mütekebbire sağ tarafından gelmesi, sağın kuvvet mahalli olmasındandır. Bu yüzden<br/>mütekebbir kendinde hissettiği kuvveti sebebiyle büyüklenmiştir. Münâfığa en zayıf yön<br/>
