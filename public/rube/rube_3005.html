<a name=3006></a>Allah’tan ölünün bağışlanmasını isteme ve ümit etme kabilindendir. Sanki onlar (hal<br/>lisânıyla) şöyle söylerler: “(Ey Rabbimiz!) Sana üç saf halinde ve şefaatçiler olarak<br/>geldik. Bizi umut ve emelleri boşa çıkmış olarak geri çevirme!” Bu durum, mescidlere<br/>giderken adımları sık atma hasletine benzer. Çünkü mescide giderken adımları kısa<br/>olarak atmak müstehabdır. Çünkü her adım başına bir sevap yazılır, bir günah silinir ve<br/>bir derece yükseltilir. Öyleyse bu da Allah’ın engin rahmetini talep ve ümit etme<br/>babındandır. Cenaze namazı için üç saf oluşturmak müstehap olduğuna göre zâhir olan<br/>şudur: Bu üç saftan her birisi fazilet bakımından birbirine denktir. Dolayısıyla ön safın,<br/>diğer saflara karşı bir üstünlüğü yoktur. Çünkü cenaze namazına iştirak edenler, arka<br/>saflarda durmakla emrolunmuşlardır.<br/>
<b>Halebî</b> demiştir ki: Cenaze namazı saflarının en faziletlisi, -diğer namazların aksine-<br/>
son saftır. Çünkü diğer namazlarda ilk saftaki kimse imamın hal ve hareketlerini daha<br/>iyi görür, ona daha iyi tâbi olur ve neticede daha çok sevap kazanır.<br/>
<b>Ebû Saîd Hudrî </b>(r.a.)’dan rivâyet edildiğine göre Hz. Peygamber (a.s.) şöyle<br/>
buyurmuştur: “<i>Mescide ilk giren cemaat, namazlarını mescidin yan taraflarında<br/>kılsalar bile, ilk safı oluşturan cemaat sayılırlar</i>.”<a href="RuhulBeyans.html#3015">[266] </a><i>Hâlisatü’l-hakâik</i>’ta böyle<br/>geçmektedir.<br/>
Kırk kişi olmasının sırrı ise şudur: Çünkü, <i>Es’iletü’l-hikem</i>’de ifade edildiği üzere<br/>
bir cenâzede kırk kişi bir araya gelirse onların içerisinde mutlaka sâlih bir insan<br/>bulunur.<br/>
<i>Fethu’l-karîb</i>’de kaydedildiğine göre iki durumdan en az biriyle, yani üç saf veya<br/>
kırk kişinin bulunması ile ölü için şefaat hasıl olur. Müstehab olan, -daha önce de<br/>geçtiği üzere- birincisidir (yani üç saf oluşturulmasıdır).<br/>
5. Duâ ve istiğfârın ölüye faydası dokunur. Sadaka, köle âzâdı, namaz, oruç, hac,<br/>
Kur’ân okuma gibi bedenî ve mâlî ibadetlerin sevâbı ona ulaşır. Müslümanlar, ölünün<br/>borcunun ödenmesi halinde, borç bedeli yabancı (yani akrabası olmayan) bir kimse<br/>tarafından veya terekesinin dışından karşılansa bile, o borcun ölünün zimmetinden<br/>düşeceği ve bunun ona faydası olacağı konusunda ittifak etmişlerdir. Yine sağ bir<br/>insanın bir ölüde herhangi bir hakkı olsa ve o insan hakkını helal etse, tıpkı sağ insanın<br/>zimmetinden düştüğü gibi bunun ölüye fayda edeceği ve o haktan kurtulacağında ittifak<br/>etmişlerdir.<br/>
<b>İbn Melek </b>demiştir ki: “Bilesin ki insanın namaz, sadaka ve diğer amellerinin<br/>
sevabını başkasına bağışlaması, Ehl-i sünnete göre câizdir. Mu’tezile ise bunu câiz<br/>görmez. Onların gerekçesi şudur: Sevab cennet demektir. Halbuki hiçbir insan, cenneti<br/>başkasına temlik etmeye muktedir değildir.<br/>
Bizim delilimiz ise şudur: Hz. Peygamber (a.s.) iki alacalı koç kurban etmiş, birisini<br/>
kendisi için diğerini de mümin ümmeti için kesmiştir.<a href="RuhulBeyans.html#3015">[267] </a>Şâri’ye (din koyucuya) itiraz<br/>etmek bâtıldır. Çünkü ibadetin türleri vardır:<br/>
1. Namaz gibi sırf bedenle yapılan ibadetler. Bu tür ibadetlerde niyâbet (başkası<br/>
adına yerine getirmek) câiz değildir. Çünkü bedenî ibadetlerde esas maksat olan nefs-i<br/>
