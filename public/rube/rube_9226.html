<a name=9227></a>samediyetledir. Evvel heybetle, âhir rahmetle, zâhir hüccetle, bâtın ise nimetledir. Yine<br/>evvel nîmet vermekle, âhir cezâ vermekle, zâhir senâ edilmekle, bâtın ise vefâ iledir.<br/>Evvel hidâyet etmekle, âhir kifâyetle, zâhir velâyetle, bâtın ise gözetmekledir.<br/>
<i>Keşfü’l-esrâr</i> sâhibi demiştir ki: Hakk’ın merhamet dili şöyle ifâde buyurur: “Ey<br/>
âdemoğlu, halk senin için dört gruptur:<br/>
1- Anne ve baba gibi senin çocukluğunda senin için çalışan kimselerdir.<br/>2- Senin âhir ömrün olan yaşlılığında elinden tutan çocuk ve torunlarındır.<br/>3- Açıkça seninle birlikte olan dost ve sevdiklerindir.<br/>4- Seninle gizli hayatı olan kadınlar ve câriyelerdir. Âlemlerin Rabbi olarak derim ki:<br/>
Bütün bu kimselere itimâd etme, işini yapan kimselerin bunlar olduğunu zannetme. Seni<br/>yoktan var eden evvel benim, yine dönüşünün kendisine olacağı âhir de benim. Yüzünü<br/>en güzel şekilde süsleyip bezeyen zâhir benim, sırları ve hakîkatleri göğsüne emânet<br/>olarak koyan Bâtın da benim.”<br/>
<i>Evvel Sensin Âhir Sen hudûs ve kıdem nedir?<br/>Zâhir Sensin Bâtın Sen varlık ve yokluk nedir?<br/>Ulaşılmayan bir İlk, Sonu olmayan bir Son<br/>Bir Zâhir ki sorulamaz ne kadar ve nasıldır<br/>Bir Bâtın ki sorulmaz sayısı ve şekli ne?</i><br/>
Denilir ki: O, öncekileri yaratan evvel, sonrakileri yaratan âhir, açıkça görülen<br/>
âdemoğullarını yaratan zâhir, gizli olan cin ve şeytanları yaratan bâtındır.<br/>
(Hakîm) <b>Tirmizî</b><i> </i>demiştir ki: O, te’lîf ile birleştirmeyle evvel, kullarına teklifte<br/>
bulunmasıyla âhir, yaratılmışlar üzerinde tasarruf etmeyle zâhir, tanıtmayla bâtındır.<br/>Nîmetlendirmeyle evvel, tamamlamayla âhir, ikrâm etmekle zâhir, ilham vermekle<br/>bâtındır.<br/>
Usulcülerden bazı muhakkıkler demişlerdir ki: Bu âyet-i kerîme Allah Teâlâ’nın diğer<br/>
yaratılmışlara benzediği tasavvurunu ortadan kaldırması sebebiyle mübâlağa<br/>içermektedir. Çünkü evvel olan âhir olamaz, zâhir olan da bâtın olamaz. Bu sebeple O,<br/>evvel, âhir, zâhir ve bâtın olduğunu bildirdi ki, yaratılmış ve yapılmışlardan hiçbir şeye<br/>benzemediği bilinip anlaşılsın.<br/>
Mükâşefe ilmine vâkıf olanlardan bazıları demişlerdir ki: O, âlemin şekilleri bile<br/>
yokken evveldi. Nitekim Peygamberimiz (s.a.) “<i>Allah vardı ve O’nunla beraber hiç bir<br/>şey yoktu</i>”<a href="RuhulBeyans.html#9234">[242] </a>buyurmuştur. Bu sebeple O her şeyden evveldir. İşte bu öncelik,<br/>evveliyetle kasd edilen şeydir. O âhirdir, çünkü âlemin meydana gelmeleri esnasında<br/>onların şekillerini tayin edip ortaya çıkaran O’dur. Âlemin ortaya çıkarılması itibariyle<br/>onların O’ndan sonra gelmeleri söz konusudur. Aynı zamanda âhiriyet de O’na<br/>mahsûstur. Şu halde âhir zâhirin, bâtın da evvelin aynıdır. Bu durum zâtın Hakk<br/>âleminden halk âlemine sıfatlarıyla tenezzül etmesi, inmesi itibariyledir. Ama halktan<br/>Hakka terâkkî ve yücelme itibariyle âhir bâtının, zâhir de evvelin aynıdır.<br/>
