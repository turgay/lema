<a name=9231></a>olması sebebiyle rahmânî tecellîler ve rabbânî tenezzülât cümlesinden olan vicdânî<br/>zevklerin tohumlarını da bilir. Peygamberimiz’in (s.a.) “<i>Şübhesiz ameller niyete<br/>göredir</i>” hadîs-i şerîfinde buyurduğu gibi. Ve yine “<i>Herkes yaptığı işin karşılığını<br/>niyetine göre alır.</i>”<a href="RuhulBeyans.html#9234">[247]<i> </i></a>buyurmuştur. Çünkü niyet tohum, amel ise ekin mesabesindedir.<br/>Kalb, nefis ve ruh bütün bu tohumlar için hazırlanmış toprak gibidir.<br/>
Âlimlerin bir kısmı şöyle demiştir: O, mü’min kalbinin toprağına girenlerden ihlas ve<br/>
tevhîdi bilir. Kâfirin kalbine giren şüphe ve şirki de bilir. Onların hallerine göre<br/>kalplerinden çıkanları da bilir.<br/>
“<i>Gökten ineni</i>” kitaplar, melekler, hükümler, yıldırımlar, yağmurlar ve karlar gibi<br/>
şeyleri bilir “<i>ve oraya yükseleni bilir.</i>” Amelleri yazan melekler ve duâları, amelleri,<br/>mutlu ruhları, buhar ve duman gibi şeyleri de bilir. Bazıları da şöyle demiştir: Gökten<br/>velî kullarının kalblerine inen keşif ve lütufları bildiği gibi, âşık olan evliyânın<br/>nefeslerinden çıkıp yükselen hasret ve pişmanlık dolu âh ve iniltileri de bilir.<br/>
Yeryüzünde “<i>Nerede olsanız O sizinle beraberdir.</i>” Bu âyet-i kerîme Allah’ın ilminin<br/>
onları kuşattığına bir misal ve nerede dolaşırlarsa dolaşsınlar O’nun ilmi dışına<br/>çıkamayacaklarına dâir bir tasvirdir.<br/>
Bir hadîs-i şerîfte “<i>Kişinin en üstün îmânı, nerede bulunursa bulunsun Allah’ın</i><br/>
<i>onunla beraber olduğunu bilmesidir</i><a href="RuhulBeyans.html#9234">”[248] </a>buyrulmuştur.<br/>
<i>Her yerde seninle beraberdir Dost<br/>Neden başka yerde ararsın ey nâdân<br/>Bir örtü altında seninle bir olan O’dur madem<br/>Aklını başına topla ey nobran</i><br/>
<b>Hz. Mûsâ </b>(a.s.) Ey Rabbim! Seni nerede bulabilirim? diye niyaz etti. Allah Teâlâ<br/>
buyurdu ki: Ey Mûsâ bana ulaşmaya niyet ettiğinde bana ulaşmış olursun.<br/>
<i>et-Te’vilâtü’n-Necmiyye’</i>de şöyle denilmiştir: O, sizinle beraberdir. Ama bu<br/>
beraberlik avam ve havassın anladığı mânâdaki beraberlik değildir.<br/>
<i>Bir maiyyet ki bunu anlatamaz hiçbir beyân<br/>Ne zaman haberdâr olur ondan ne mekân</i><br/>
Bu beraberlik, keşfî müşâhedenin zevkiyle tadılan beraberliktir. Yâni, fiilî olarak<br/>
müşâhede mahallinde iseniz ben sizin müşâhedeniz derecesinde sizinle beraberim. Ben<br/>sizden ne önceyim, ne de sonrayım, zâtî tecellî ile sizinle beraberim.<br/>
Bazı büyükler de şöyle demişlerdir: Bu beraberlik, akılla düşünülebilen his, zihin,<br/>
hayal ya da vehim türünden bir maiyyet değildir. Allah Teâlâ bütün bunlardan<br/>tamamiyle münezzehtir. Bu beraberlik, aynı, tahakkuku ve ilmi bakımından sadece<br/>münezzeh olan Allah’a mahsûs olan, sırrını Cenâb-ı Haktan ve kendilerine bildirdiği<br/>kâmil kişilerden başka hiç kimsenin bilmediği bir beraberliktir. Allah, merhametinden<br/>
