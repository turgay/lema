<a name=5020></a><img src="flower_sep.jpg"/><br/>
<img src="RuhulBeyan-5020_2.jpg"/><br/>
<img src="RuhulBeyan-5020_3.jpg"/><br/>
<b>87. Dediler ki: “Biz sana olan vaadimizden, kendi kudret ve irademizle</b><br/>
<b>dönmedik. Fakat biz, o kavmin <i>(Mısırlıların) </i></b><b>ziynet eşyasından bir takım ağırlıklar<br/>yüklenmiş, sonra da onları atmıştık; aynı şekilde Sâmirî de atmıştı.”</b><br/>
<i>“Dediler ki:” </i>Biz senin bize emrettiğin hususlarda sebat edeceğimize dâir söz<br/>
vermiştik.<i> “Biz sana olan vaadimizden, kendi kudret ve irademizle dönmedik.”</i> Biz<br/>kendi gücümüz ve ihtiyârımızla sana muhâlefet etmedik. Ancak Sâmirî’nin hilesi bize<br/>üstün geldi. Onun bizi bu işe teşvikine aldandık. Kişi bir imtihana ve sınamaya tabi<br/>tutulduğu zaman kendisine hâkim olamaz ve mağlub olur.<br/>
<i>“Fakat biz, o kavmin (Mısırlıların) ziynet eşyasından bir takım ağırlıklar</i><br/>
<i>yüklenmiş” </i>yani Mısır’dan çıkmaya karar verdiğimiz vakit onlardan düğün bahânesi ile<br/>ziynetleri ödünç almıştık. <i>“sonra da onları” </i>günahlarından kurtulma ümidiyle ateşe<br/><i>“atmıştık;”</i> bizim attığımız gibi <i>“aynı şekilde Sâmirî de attı.”</i> Sâmirî, İsrâiloğulları’na<br/>yanında bulunan ziynetleri ateşe atıyormuş gibi göstermişti. Onun için onlar bu sözü<br/>söylediler. Aslında Sâmirî “hayat atı”nın izinden aldığı toprağı atmıştı. Bu toprak neye<br/>karışırsa mutlaka onu değiştiriyordu. Bu, Allâh’ın Rûhu’l-kudüs Cebrâil’e tahsis ettiği<br/>bir keramettir.<br/>
<b>88. Bu adam, onlar için, böğürebilen bir buzağı heykeli îcâd etti. Bunun üzerine:</b><br/>
<b>“İşte bu, sizin de, Mûsâ’nın da ilâhıdır. Fakat onu unuttu.” dediler.</b><br/>
<i>“Bu adam,” </i>yâni Sâmirî, ateşe atılan altınlara kattığı toprak ile<i> “onlar için,” </i>önceki<br/>
âyetteki sözü söyleyenlere <i>“böğürebilen bir buzağı heykeli icat etti.”</i> Yani ateşte<br/>
eriyen ziynet eşyalarından bir heykel yaptı. “<img src="RuhulBeyan-5020_4.jpg"/> ineğin yavrusu, buzağı demektir. “<img src="RuhulBeyan-5020_5.jpg"/> lafzı, kanı ve eti olan bir cüsse veya rûhu olmayan altından bir heykel demektir.<br/>
Olağanüstü şeylerin sapık bir kimsenin elinden zuhur etmesi imkânsız değildir.<br/>
Bağırdığı vakit İsrâiloğulları ona secde ettiler. <i>“Bunun üzerine:” </i>Sâmirî ve ona<br/>
aldananlar onu ilk gördükleri anda <i>“İşte bu,” </i>buzağı<i> “sizin de Mûsâ’nın da ilâhıdır.<br/>Fakat onu unuttu.” </i>ve onu aramak için Tûr’a gitti <i>“dediler.”</i><br/>
İşte bu, Allah Teâlâ cihetinden Sâmirî’nin hem söz hem fiille olan fitnesinin sonucunun<br/>
hikayesidir. Bu konuyu daha geniş anlatmak ve bunun sonucunda ortaya çıkan inkârı<br/>ortaya koymak maksadıyla hikâye edilmiştir. Yoksa burada sözleri nakledilen kimseler<br/>cihetinden hikâye edilmemiştir. Eğer öyle olsaydı: “<i>bizim için … îcâd etti</i>” denilirdi.<br/>Şüphesiz Allah, böğüren buzağı heykelini, yerinde sâbit duranla ayağı kayanı ortaya<br/>çıkarmak üzere kullarını sınamak için yaratmıştır. Allâh’ın buzağı heykelini<br/>yaratmasından daha şaşılacak olan, onları ve diğer insanları denemek için İblis’i<br/>yaratmış olmasıdır.<br/>
