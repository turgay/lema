<a name=4956></a><img src="RuhulBeyan-4956_1.jpg"/><br/>
<img src="RuhulBeyan-4956_2.jpg"/><br/>
Hakk’a taalluk etmesi, vâkıaya uygun olması ve bizzat gerçekleşmesi ile ilim olmuştur.<br/>
<i>“Bunun için yıllarca Medyen halkı arasında kaldın.”</i> Mûsâ (a.s.) Şuayb (a.s.)’ın<br/>
koyunlarını gütmek üzere Medyen’de on yıl kaldı. Zira Şuayb (a.s.) sekiz sene hizmet<br/>etmesi şartı ile kızı Sâfûrâ’yı onunla evlendirmişti. Kasas sûresinde de geleceği üzere<br/>o, Şuayb (a.s.)’ın taleb ettiği sekiz veya on sene hizmetten ikincisini tercih etmiş ve on<br/>sene ona hizmet etmiştir.<br/>
Medyen, Mısır’dan sekiz konak uzaklıktadır. Medyen’e ulaşması anlatılmadan<br/>
doğrudan orada kaldığı sürenin zikredilmesi, burada geçirdiği hayatın çok sıkıntılı<br/>olduğuna işarettir. Kendini kiralaması ve diğer imtihanlar bu sıkıntılar kabilindendir.<br/>
<i>et-Te’vîlâtü’n-Necmiyye</i>’de şöyle der: “Şuayb (a.s.)’ın terbiyesi ve onun yanında<br/>
kalarak nübüvvete ve risâlete müstahak olmak için<i>“Yıllarca Medyen halkı arasında<br/>kaldın.”</i><br/>
<b>Hâfız </b>der ki:<br/>
<i>Vâdî-i eymenin çobanı erişir murâdına<br/>Nice yıl can ile Şuayb’a hizmet edince</i><br/>
Fakir (<b>Bursevî</b>) der ki: Bir bak, Allah görünüşte kötü olan bir işten nasıl da güzel bir<br/>
iş yarattı. Kıptî’yi öldürmesi, Mûsâ (a.s.)’ı Şuayb (a.s.)’a hizmet etmeye sevketmiş,<br/>böylece peygamberliğe hazırlamıştır. Geri kalanını da buna kıyas et. Peygamberlik ilâhî<br/>bir ihtisas/lütuf olduğu halde hizmet ondan önce geliyorsa velâyet hakkında ne<br/>düşünürsün?!<br/>
<i>“Sonra”</i> sen karanlık bir gecede yolunu kaybetmiş ve koyunlarından ayrılmış bir<br/>
durumda seninle konuşmak için <i>“takdire göre”</i> benim takdir ettiğim Mukaddes Vadi’ye<br/><i>“geldin, ey Mûsâ!”</i> Bu gelişin belirlenen vaktinden ne erken ne de geç oldu. Ya da<br/>peygamberlere vahyin geldiği belli bir yaşta geldin. Bu ise tam kırk yaştır. Bir hadiste<br/>“<i>Allah kırk yaşına basmamış hiçbir peygamber göndermemiştir</i>.”<a href="RuhulBeyans.html#4964">[77]</a> buyrulmuştur.<br/>Nitekim <i>Bahru’l-ulûm</i>’da böyle denilmektedir. Bu hadisi bazı âlimler mevzû hadisler<br/>arasında zikretmiştir. Çünkü İsa (a.s.) otuz üç yaşındayken peygamber olmuş ve semâya<br/>yükseltilmiştir. Yusuf (a.s.)’a on sekiz yaşındayken kuyuda peygamberlik gelmiştir. Kezâ<br/>Yahya (a.s.)’a çocukken hikmet verilmiştir. Peygamberlik için kırk yaşın şart koşulması<br/>diye bir şey yoktur. Nitekim <i>el-Makâsıdü’l-hasene</i>’de böyle geçmektedir.<br/>
Âyetin sonunda Mûsâ isminin tekrar edilmesi, onu şereflendirmek ve hikâyenin<br/>
bittiğini bildirmek içindir. Bu hikâye, (37. âyetteki) <i>“Andolsun biz sana bir defa daha<br/>lütufta bulunmuştuk.”</i> âyetinin tafsîlâtıdır.<br/>
<b>41. Seni kendim için elçi seçtim.</b><br/>
