<a name=1006></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-1006_3.jpg"/><br/>
yani bu temel kâideden yüz çevirirlerse onlara şöyle deyin: <i>“Şâhid olun biz<br/>müslümanlarız”</i> Allah’ın bizi dâvet ettiği tevhidde, şirki terk etmeyi ve samimi olarak<br/>sırf O’na, kulluk etmeyi kabul ettik.<br/>
Hıristiyanları şâhid tutmasının sırrı kıyâmet günü, nasıl ki müslümanlar onlara<br/>
şâhidlik edecekse, bunların da müslümanların İslâm ve tevhid üzere olduklarına şehâdet<br/>etmelerini sağlamaktır. Nitekim Hz. Peygamber (s.a.), <b>Ebû Said el-Hudrî</b>’ye şöyle<br/>demiştir:<br/>
<i>“Görüyorum ki çölü ve koyunları çok seviyorsun. Çölde koyunlarını otlatırken,</i><br/>
<i>namaz vakti gelip de ezan okuduğun zaman yüksek sesle oku. Çünkü, müezzinin<br/>sesinin ulaştığı yerdeki hiçbir cin, insan veya başka bir varlık yoktur ki, kıyâmet<br/>günü onun için şâhidlik etmesin.”</i><a href="RuhulBeyans.html#1015">[50] </a>Böylece kâfirlerin kıyâmet günü onların<br/>müslüman ve muvahhid olduğuna şâhidlik etmeleri kendi aleyhlerine delil teşkîl<br/>edecektir.<br/>
<i>Tevhid; </i>kendisini ihlasla kabul edenler için gayb âleminden esen bir rüzgardır,<br/>
esasların esasıdır, tutunulacak sağlam bir kulptur (urve-i vüskâ). Öyleyse, akıllı bir<br/>adam, mâna ve delâletleri üzerinde kafa yormayıp onun esaslarına yüz çevirmek<br/>sûretiyle Allah’ın kitabına karşı çıkmamalı; bilakis, ilim ve amel yoluna girmeli; kefene<br/>sarılıp üzerine toprak atılmazdan evvel, cehâlet, azgınlık ve dalâletten uzak durmalıdır.<br/><b>Abdurrahman Câmi</b> (k.s.) der ki:<br/>
<i>Kisrâ’nın huzurunda hikmet ehli konuşuyorlardı:<br/>Gam deryasından gelen çetin dalgaların en büyüğü hakkında<br/>Birisi dedi ki: En büyük dert uzun süren hastalıktır.<br/>Bir başkası da: En zor şey ihtiyarlık ile birlikte fakirliktir.<br/>Bir üçüncüsü de: En fenâ şey ecel yakın iken kötü amele devamdır.<br/>En isâbetli söz olarak üçüncüye ait söz seçildi.</i><br/>
Bir gün <b>Enüşirvân</b>’ın sohbet meclisinde, üç düşünür biraraya geldi. Söz dönüp<br/>
dolaşıp en sıkıntılı şeyin ne olduğu konusuna gelince, <i>Rum düşünür</i>: “Yaşlılıkta fakru<br/>zarûret çekmektir.” dedi. <i>Hindli düşünür </i>de: “Birçok gam ve kederin yanısıra,<br/>hastalanmak ve bedenî bir illete tutulmaktır.” dedi. Öteki düşünür <i>Büzürc-i Mihr </i>ise<br/>şöyle dedi: “En şiddetli şey: Kötü amellerle dolu bir ömrün ecelinin yaklaşmasıdır.”<br/>Hakîm, Büzürc-i Mihr’in bu sözünde karar kıldılar.<br/>
Allah, cümlemize ibâdetlerin tadına varmayı nasip eylesin. Tüm lezzetleri sona<br/>
erdiren ölüm gelmezden evvel bizi tevfîki ile desteklesin. Âmin.<br/>
