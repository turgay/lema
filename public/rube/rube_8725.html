<a name=8726></a><img src="RuhulBeyan-8726_1.jpg"/><br/>
<img src="RuhulBeyan-8726_2.jpg"/><br/>
sen seni ilgilendirmeyen yerlerde dolanıyor, Allah’tan ve o iki melekten utanmıyorsun.<br/>Bu iki meleğin kaydetmesinin “yakınlık” anlamının beyanı olması câiz görülmüştür. Zira<br/>kayıt altına alanlar ve yazanlar bunun için vekil olduklarından dolayı kişinin<br/>yaptıklarına muttali olma noktasında daha yakındırlar.<br/>
Burada lafzen ve manen oturmak mânâsı ifade edilmiştir. (“Kaîd” ifadelerinden)<br/>
ikincisinin ona delaleti sebebiyle birincisi hazfedilmiştir. <i><b>“Melekler de ardından onun<br/>yardımcılarıdır” </b></i>(Tahrîm, 66/4) âyetinde de olduğu gibi <i>faîl</i> kalıbının bir ve birden<br/>fazla durum için kullanılabileceği söylenmiştir.<br/>
<b>18. İnsan hiçbir söz söylemez ki, yanında gözetleyen yazmaya hazır bir melek</b><br/>
<b>bulunmasın.</b><br/>
<i>“Bir söz söylemez ki”</i> ağzından hayır veya şer çıkmaz ki<i>“yanında”</i> sözlerini takip<br/>
eden ve yazan “gözetleyici” bir melek bulunmasın. “Söz” kelime ve kelamdan daha<br/>geneldir. “Rakîb, nazar eden, gözetleyen, gözetleyici; atîd ise yazmaya hazır, yazmaya<br/>âmâde olan demektir. Eğer sözleri hayır ise o kişi sağ ehlindendir, değilse sol<br/>ehlindendir. O melekler hayır ve şer olan şeylerden emredileni yazmaya nerede olursa<br/>olsun hazırdırlar.<br/>
Âyette “iki gözetleyici” ve “iki hazır” denilmemiş, bunlar müfred olarak<br/>
zikredilmiştir. Çünkü söz konusu işi beraber yapmış olmalarına rağmen tekil zikredilmiş<br/>olmaları, her birisinin arkadaşına değil de bizzat kendisine tevdi edildiği için<br/>gözetleyici olmasından dolayıdır. “Atid” ifadesinde de bu durum söz konusudur. Burada<br/>sadece “kavl/söz”ün zikredilmesi, nassın delaleti ile hükmün fiilde öncelikle sâbit<br/>olması sebebiyledir. Meleklerin ne yazdıkları husûsunda ihtilaf edilmiştir.<br/>Hastalığındaki inlemesi dâhil her şeyi yazarlar, denmiştir. Ecir ve hatâ içeren şeyleri<br/>yazarlar da denmiştir ki bu Hz. Peygamber (s.a.)’den de şu şekilde rivâyet edildiği<br/>üzere daha zâhir olan görüştür:<br/>
<i>“İyilikleri kaydeden kâtip, kişinin sağında ve kötülükleri kaydeden kâtip, kişinin</i><br/>
<i>solundadır. İyilikleri kaydeden, kötülükleri kaydedenin âmiridir ve güvenilirdir. Kişi<br/>bir iyilik yaparsa sağdaki melek onu on defa yazar. Eğer kişi kötülük yaparsa sağdaki<br/>soldakine şöyle der: ona yedi saat mühlet ver. Belki tesbih eder de istiğfarda<br/>bulunur.”</i><a href="RuhulBeyans.html#8736">[238]</a><br/>
İnsanoğlu ihtiyaç giderdiğinde ve cinsî münâsebete girdiğinde meleklerin ondan uzak<br/>
durduğu söylenmiştir. Bu sebeple helâda ve ihtiyaç giderildiğinde konuşmak şiddetli bir<br/>şekilde mekruh görülmüştür. Çünkü hafaza melekleri söylenen sözleri yazmak için bu tip<br/>çirkin yerlerde bulunmaktan eziyet duyarlar. Böyle bir durumda kişiye selam verilirse,<br/>ne yapılması gerektiği husûsunda <b>İmam Ebu Hanife</b>, şöyle demiştir: “Meleklerin<br/>
