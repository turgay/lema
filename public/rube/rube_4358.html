<a name=4359></a><img src="RuhulBeyan-4359_1.jpg"/><br/>
<img src="RuhulBeyan-4359_2.jpg"/><br/>
<img src="RuhulBeyan-4359_3.jpg"/><br/>
<img src="RuhulBeyan-4359_4.jpg"/><br/>
<b>HİKMET VE GÜZEL </b><br/>
<b>ÖĞÜTLE ÇAĞIR</b><br/>
<i> </i><br/>
<b>125. <i>(Rasûlüm!)</i></b><b> Sen, Rabbinin yoluna hikmet ve güzel öğütle çağır ve onlarla en</b><br/>
<b>güzel şekilde mücâdele et! Rabbin, kendi yolundan sapanları en iyi bilendir ve O,<br/>hidâyete erenleri de çok iyi bilir.</b><br/>
Ey peygamberlerin en üstünü! <i>“Sen,” </i>insanları şeytanın yolundan <i>“Rabbinin yoluna”</i><br/>
cennete ve Allah’a yakınlığa ulaştıran İslam’a<b> </b><i>“hikmet” </i>yani davet edilen kişinin<br/>tereddütlerini ortadan kaldıran ona hak olan itikadı veren faydalı kesin delillerle çağır.<br/>Bu, hakîkatlerin tâlibi olan ümmetin havassını/seçkinlerini dâvet etmek içindir.<b> </b><i>“ve<br/>güzel öğütle çağır” </i>yâni ikna edici delillerle, faydalı ve ibretli kıssalarla dâvet et. Bu<br/>da ümmetin avâmını dâvet içindir. Mev‘ıza, kişinin kalbini rikkate getiren sevap ve<br/>cezayı zikretmek demektir. Nitekim <i>el-Kâmûs</i>’ta böyle geçer.<br/>
Hz. Şeyh <b>Attâr</b> (k.s.) der ki:<br/>
<i>O’nun nûru mevcûdâtın aslı olduğundan<br/>Her şey O’nun zâtı hürmetine yaratıldığından<br/>Her iki cihanı dâvet etmek O’na vâcib oldu<br/>Gizli açık bütün zerreleri Hakk’a dâvet etmek</i><br/>
Bilesin ki, var olan a‘yândan her biri Allah’ın isimlerinden bir isme dayanır ve bu<br/>
isim yoluyla bütün isimlerin kendisinde toplandığı Allah ismine ulaşır. Bu durumda<br/>dâvetin ne faydası vardır, denilemez. Çünkü biz deriz ki: Dâvet, <i>“Mudill”</i> isminden<br/><i>“Hâdî”</i> ismine, zulmedenden âdil olanadır.<br/>
<i>“ve onlarla en güzel şekilde mücâdele et!” </i>Muhalif olanlarla en iyi münazara ve<br/>
mücâdele yolu olan rıfk, yumuşaklık, kolay olanı seçme ve İbrahim (a.s.)’ın yaptığı gibi<br/>önce onların kalplerini teskin eden ve içlerindeki alevi söndüren sözlerle başlayarak en<br/>güzel tarzda hakkı kabul etmeyen inatçılarla mücâdele et.<br/>
Âyet, hakkı ortaya çıkarmak için ilimde münâzara ve mücâdelenin caiz olduğuna<br/>
delildir.<br/>
Şeyh <b>Semerkandî</b>, tefsirinde der ki: “Bu âyette Hakk’a dâvet edilen kişilerin üç grup<br/>
olduğuna delil vardır. Çünkü hikmetle Allah’a davet edilen kimseler, havas ehlidir.<br/>
