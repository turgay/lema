<a name=1465></a><img src="RuhulBeyan-1465_1.jpg"/><br/>
<i>gibi tekrar yaratacak” </i>Yâni, öldükten sonra beni Allah Teâlâ tekrar diriltecek<br/><i>“değildir demesidir. Halbuki bir şeyi ilk defa yaratmak tekrar yaratmaktan daha<br/>kolay değildir.”</i> <i>“Beni yermesine gelince “Allah çocuk edindi.”</i> demesidir.<br/>
Bu ifâdenin yerme sayılmasının sebebi, doğumun parçanın bütünden büyüyerek<br/>
ayrılması demek olduğundandır. Böyle bir şey ancak mürekkep varlıklarda olur. Her<br/>mürekkep varlık da ihtiyaç hâlindedir. Aksine asıl bünye var olduğu için tekrar<br/>yaratmak, daha kolaydır. Bu ifâde, temsil yoluyla zikredilmiştir. Çünkü bizim gücümüze<br/>nisbetle tekrar yaratma, ilk olarak yaratmadan daha kolaydır. Ancak Allah Teâlâ’nın<br/>kudretine nisbetle hiç bir konuda kolaylık ya da zorluk yoktur. <i>“Oysa Ben bir”, </i>yâni<br/>beka, noksanlardan münezzeh olma ve diğer kemal sıfatlarda tek olan,<i> “Samed”, </i>yâni<br/>bütün ihtiyaçlar için kendisine yönelinen <i>“Doğmayan”, </i>benzeri ve hemcinsi olmayan<br/><i>“Doğurulmayan” </i>kadîm ve ilk olan, <i>“ve hiçbir şey dengi olmayanım.”</i><a href="RuhulBeyans.html#1466">[102] </a>Bu ifâde de<br/>kendinden öncekileri teyid etmektedir. <b>İbnü’l-Melek</b>’in <i>“Şerhü’l-meşârık”</i> adlı<br/>eserinden alınmıştır.<br/>
Bil ki kıyamet üç türlüdür:<br/>1. Küçük kıyamet, herkesin kendi ölümüdür. Hz. Peygamber (a.s) şöyle buyurmuştur:<br/>
<i>“Kim ölürse onun kıyameti kopmuş demektir<a href="RuhulBeyans.html#1466">”</i>[103]</a><br/>
2. Orta kıyâmet, sûra birinci üfürülüş ile bütün mahlukatın ölmesidir.<br/>3. Büyük kıyâmet ise sûra ikinci üfürülüş ile bütün cesetlerin haşredilip amellerin<br/>
karşılığını almak üzere mahşere sevkedilmesidir. <i>Mesnevî’</i>de şöyle geçer:<br/>
<i>İsrafil bir gün nağmesini düzer,<br/>Yüzlerce yıllık, çürümüş ölüye can verir<br/>Uyanık ol, çünkü velîler zamanın İsrafilidir<br/>Ölüler onlardan can bulur ve gelişirler</i><br/>
Bâkî hayat nefis ve sıfatlarından fenâdan sonradır. Bunun yolu ise Allah Teâlâ’yı<br/>
ihlasla zikretmektir. İsm-i a’zam olan lafz-i celâlin mânâsı tecellî ettiğinde, âlem ve<br/>varlık gözden kaybolur ve tevhîd denizinde istiğrak meydana gelir. Bu denizde istiğrâka<br/>erince Allah Teâlâ’nın dışındaki bütün varlıklar (mâsivâ) ondan kaybolur. Nitekim<br/>insan suda boğulunca aslâ başkasını göremez.<br/>
<b>Şeyh Ebû Yezîd Bistâmî </b>şöyle der: “Kim kalbi Allah’tan gafil olduğu halde ‘Allah’<br/>
derse, Allah onun hasmı olur.”<br/>
<i>Mesnevî’</i>de şöyle geçmektedir:<br/>
<i>Hakk’ı zikret de gulyabânîlerin seslerini mahvet<br/>Nergis gibi olan gözünü bu akbabaya kapa</i><br/>
