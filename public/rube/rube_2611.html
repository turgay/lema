<a name=2612></a><img src="RuhulBeyan-2612_1.jpg"/><br/>
<img src="RuhulBeyan-2612_2.jpg"/><br/>
<i>“O’nun âyetleri”; yâni </i>Allah’ın âyetleri, yani emir, nehiy ve diğer konularla ilgili<br/>
Kur’an âyetleri <i>“kendilerine okunduğu”</i> tilâvet edildiği<i> “zaman”</i> bu âyetler onların<br/><i>“imanlarını” </i>yakînlerini ve nefislerinin itmînânını<i> “artırır.” </i>Çünkü Allah’ın varlığı ve<br/>birliği konusunda birbirini destekler mahiyette pek çok delil ve bürhanın ileri<br/>sürülmesi, itmînanın ve yakîn kuvvetinin artmasına sebep olur.<br/>
<b>İmam Taftâzânî </b>der ki: “Tasdik, artıp eksilebilen şeylerdendir. Çünkü peygamberler<br/>
ve mükâşefe sahibi kimselerin yakîni ile ümmetin yakîni arasında büyük fark vardır. Bu<br/>sebeple müminlerin emiri <b>Hz. Ali </b>(r.a.): “Aradan perde kaldırılacak olsa yakînim<br/>artmaz.” buyurmuştur. Aynı şekilde tasdik edilmesi gereken şeylerden hakkında tek delil<br/>bulunan ile hakkında bir çok delil bulunan arasında kabule şayan oluş bakımından fark<br/>vardır.” Ebüssuûd Efendi de tefsirinde Taftâzânî’nin bu görüşüne katılır.<br/>
<b>Kâşifî</b> şöyle der: “<b>Sülemî</b>’nin <i>Hakâik</i>’ında zikrolunmuştur ki: Kur’an tilâvetinin<br/>
berekâtıyla onların bâtınlarında yakîn nûru zâhir olur. Tâat ve ibadet fazlalığı onların<br/>zâhirlerinde âşikâr olur. <i>Bahru’l-hakâik</i>’de şöyle buyurulmuştur: Hakîkî îman bir<br/>nurdur ki gayret ve himmet miktarı o, sâhibinin gönül penceresinden parlar. Kur’ân,<br/>erbâb-ı kulûb/gönül ehlinin üzerine okununca onların gönül penceresi kırâat berekâtıyla<br/>ziyâdesiyle açılır ve îmânlarının nuru ziyâdeleşir, alışılandan fazla olur. Böylece onlar<br/>cemâl-i ilâhînin nûrunda müstağrak olurlar.”<br/>
<i>“ve sadece Rab”lerine” </i>sahiplerine ve özel olarak işlerini çekip çeviren Allah’a<br/>
<i>“tevekkül ederler.” </i>İşlerini yalnızca O’na havale ederler. Sadece O’ndan korkar ve<br/>O’ndan iyilik umarlar.<br/>
<i>et-Te’vîlâtü’n-Necmiyye</i>’de şöyle denilmiştir: “<i>Sadece Rab’lerine tevekkül ederler</i>.”<br/>
Dünya ve dünya ehline dayanıp güvenmezler. Çünkü iman nuruyla Hakk’ın cemal ve<br/>celâlini müşahede eden kimse Hakk’ı müşâhedenin engin deryasına dalar. Böyle olunca<br/>Hak’tan başkasını görmeye ve onunla meşgul olmaya fırsatı kalmaz. Bütün eşyayı<br/>Cenab-ı Hakk’ın celâl tecellîleri altında yokluğa mahkûm olarak görür. Dolayısıyla<br/>tevekkül ve güveni başka şeye değil sadece Rabb’ine olur.<br/>
<i>Kim ki denizde boğulmuştur<br/>Gemiden sandaldan âzâdedir<br/>Boğulan adam denizden başkasını görmez<br/>Başka deryâ vardır, fakat ona zâhir değildir.</i><br/>
<b>3. Onlar namazlarını dosdoğru kılan ve kendilerine rızık olarak verdiklerimizden</b><br/>
<i><b>(Allah yolunda) </b></i><b>harcayan kimselerdir.</b><br/>
Allah Teâlâ önceki âyette ilk olarak haşyet, Allah’ın azamet ve celâlini düşününce<br/>
