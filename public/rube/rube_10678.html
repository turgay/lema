<a name=10679></a><img src="flower_sep.jpg"/><br/>
<img src="RuhulBeyan-10679_2.jpg"/><br/>
çocuğu -ki o Meryem’dir- doğurduğunu daha iyi bilir, demektir.<br/>
Ya da âyette geçen “<i>baba</i>” Âdem (a.s.), “<i>ondan meydana gelen çocuk</i>” ise onun<br/>
zürriyyetidir. Bu tefsir sonraki âyette gelecek cevabın içeriğine daha uygundur.<br/>
“nekra” kelimesinden anlaşılan ululamada mutlaka tağlîbi dikkate almak gerekir. Yâni<br/>
o bütünün bir kısmın vasfıyla tavsif edilmesi ya da herkesin ortak olduğu konuşma,<br/>açıklama, eşsiz bir sûret ve diğerleri gibi bir hususa şaşma türündendir.<br/>
“<i>Baba</i>”nın Hz. Peygamber (a.s.), “<i>çocuk</i>”un ise O’nun rahmete nâil olmuş ümmeti<br/>
olduğu da söylenmiştir. Çünkü Hz. Peygamber (a.s.): “<i>Ben sizin için ancak baba<br/>mesâbesindeyim, size dininize âid hususları öğretirim.</i><a href="RuhulBeyans.html#10682">”[100] </a>buyurmuştur. Hz. Ali’ye<br/>ise <i>“Ben ve sen bu ümmetin babalarıyız.”</i> demiştir. Hz. Peygamber (a.s.) şu sözü ile bu<br/>hususa işâret etmiştir: <i>“Kıyâmet günü her sebeb ve neseb bağı kopacaktır. Sadece<br/>benim sebebim ve benim nesebim kalacaktır.</i><a href="RuhulBeyans.html#10682">”[101]<i> </i></a>Onun sebebi din sebebi, nesebi ise<br/>takvâ nesebidir. Allah Teâlâ Hz. Peygamber (a.s.)’ı mü’minlerin babası olarak<br/>isimlendirerek şöyle buyurmuştur: <i><b>“Peygamber, mü’minlere kendi canlarından daha<br/>yakındır. Eşleri onların analarıdır.”</b></i> (el-Ahzâb, 33/6) Bazı kırâatlarda bu âyetin<br/>devamında “<i>O da onların babasıdır.</i>” şeklinde bir ilave vardır. Çünkü Peygamber<br/>(s.a.)’in temiz eşleri mü’minlerin anneleri olmaları O’nun da mü’minlerin babası<br/>olmasını gerektirir. Çünkü herhangi bir şeyin ortaya çıkmasına, ıslah olmasına, zuhûr<br/>etmesine sebep olan kimseye “baba” denir. Hz. Peygamber (a.s.): <i>“Ben Allah’tanım,<br/>mü’minler ise benim nûrumun feyzindendirler.”</i> buyurmuştur. Allah Teâlâ: <i><b>“İşte<br/>böylece sizin insanlığa şâhidler olmanız, resulün de size şâhid olması için sizi<br/>mutedil bir millet kıldık.”</b></i> (el-Bakara, 2/143) buyurarak bu ümmetin fazîletini<br/>açıklamaktadır. Bundan dolayı Allah Teâlâ bu ümmet üzerine yemin ederek onları<br/>yüceltmiştir.<br/>
Âyette baba olan ruh İbrahim’ine, ondan meydana gelen sır İsmâil’ine veya ruh<br/>
Âdem’ine ve sır İbrâhim’ine işâret vardır. Yine Îsâ (a.s.)’ın <i>“Ben babama ve sizin<br/>semavi babanıza gidiyorum.”</i> ve<i>“Semavi babanıza benzeyiniz.”</i> sözünde olduğu üzere<br/>insânî nefislerin hakîkî babası olan rûhu’l-kudse işâret vardır. Şu halde “<i>ondan<br/>meydana gelen çocuk</i>”tan maksad onun meydana getirdiği nefistir. Burada sanki şöyle<br/>denilmiş olmaktadır: Rûhu’l-kuds ve nefs-i nâtıkaya yemin ederim.<br/>
<b>4. Biz, insanı <i>(yüzyüze geleceği nice)</i></b><b> zorluklar içinde yarattık.<br/></b>Bu ifâde yukarda yapılan yeminin cevabıdır.<br/>Bir kimsenin ciğeri ağrıyıp şiştiği zaman “kebed” denir. Daha sonra kelimenin<br/>
kullanımı genişlemiş ve her türlü yorgunluk ve meşakkati ifâde etmek için kullanılmıştır.<br/>Sıkıntıya göğüs germek mânâsına olan “mükâbede” kelimesi de buradan türemiştir.<br/>
