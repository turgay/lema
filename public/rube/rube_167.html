<a name=168></a><img src="RuhulBeyan-168_1.jpg"/><br/>
<img src="RuhulBeyan-168_2.jpg"/><br/>
<img src="RuhulBeyan-168_3.jpg"/><br/>
<i><b>tanımayan kimse İbrâhîm dîninden yüz çevirir.” </b></i>(el-Bakara, 2/130) Çünkü: <i>“Nefsini<br/>bilen Rabbini bilir” </i>Rabbini bilen ise O’ndan başka her şeyi terkeder. Allah ehlini ve<br/>O’nun has kullarını tanır, asla onlardan uzak durmaz ve onları beyinsizlikle suçlamaz.<br/>Onlara izzetli kimseler nazarıyla bakar. Zira değerleri yüce, fakir kimseler, eski abalara<br/>bürünmüş sultânlara benzerler. Onların yüzleri Allah katında güneş ve ay gibi parıldar.<br/>Ama Allah’ın kubbeleri altında gizli ve başkalarının gözlerinden saklıdırlar.<br/>
<i>Mesnevî</i>’de şöyle denmiştir:<br/><i>Temiz insanların sevgisini canının ortasına koy,<br/>Gönlü temiz olanlardan başkasına gönül verme!<br/>Değilse katı ve taş gibi, mermer gibi olursun.<br/>Gönül sâhibi kimseler mücevher gibi makbûldür.<br/>Allah’ın kubbeleri altında emniyettedirler.<br/>Cenâb-ı Hakk’tan başkası onların durumlarını bilemez.</i><br/>
<b>14. <i>(Bu münâfıklar) </i></b><b>mü’minlerle karşılaştıkları vakit “<i>(Biz de) </i></b><b>îmân ettik”</b><br/>
<b>derler. <i>(Kendilerini saptıran) </i></b><b>şeytanları ile başbaşa kaldıklarında ise: Biz sizinle<br/>beraberiz, biz onlarla <i>(mü’minlerle)</i></b><b> sadece alay ediyoruz, derler.</b><br/>
Bu âyet, münâfıkların mü’minlere ve kâfirlere karşı nasıl davrandıklarını ve onların<br/>
nifâklarını açıklamaktadır. Yoksa önceki âyetlerin bir tekrârı değildir. Yâni zikri geçen<br/>bu münâfıklar, muhâcirler ve ensârdan mü’min kimselerle karşılaştıklarında yalan<br/>söyleyerek “biz de sizin gibi inandık ve sizin gibi tasdîk ettik” derler.<br/>
Rivâyet olunduğuna göre bir gün münâfıkların başı olan Abdullah ibn Übeyy ve<br/>
arkadaşları bir gurup sahâbe ile karşılaştı. Abdullah ibn Übeyy arkadaşlarına: “Bakınız,<br/>şimdi bu beyinsizleri sizden nasıl savuşturacağım” dedi. Onlara yaklaştıklarında Ebû<br/>Bekir (r.a.)’ın elini tutarak: “Ey Temîmoğulları’nın efendisi, İslâm’ın büyüğü, hicret<br/>sırasında Sevr mağarasında Rasûlullah (s.a.) ile beraber bulunan, canını ve malını onun<br/>yolunda harcayan sıddîk, merhabâ!” dedi. Sonra Hz. Ömer (r.a.)’ın elini tutarak “Ey<br/>Adiyy oğullarının efendisi, hakkı bâtıldan ayıran, dinde kuvvetli, canını ve malını<br/>Rasûlullah yolunda bezleden merhabâ!” dedi. Daha sonra da Hz. Ali (r.a.)’ın elini<br/>tutarak “Ey Rasûlullah’ın amcasının oğlu, dâmâdı ve Haşimoğulları’nın Rasûlullah’dan<br/>sonraki efendisi merhabâ!” dedi. Bunun üzerine Hz. Ali (r.a.): “Ey Abdullah, Allah’dan<br/>kork ve münâfıklık etme! Şüphesiz münâfıklar Allah’ın en şerli yaratıklarıdır.” deyince<br/>Abdullah b. Übeyy: “Ey Hasan’ın babası ağır ol, bunu nasıl söylersin? Vallahi bizim<br/>îmânımız ve tasdîkimiz sizin îmânınız ve tasdîkiniz gibidir.” dedi. Ashâb-ı kirâm<br/>(r.a.)’dan ayrılınca arkadaşlarına: “Onlara nasıl davrandığımı gördünüz mü? İşte siz de<br/>
