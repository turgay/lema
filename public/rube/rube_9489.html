<a name=9490></a><img src="RuhulBeyan-9490_1.jpg"/><br/>
<img src="RuhulBeyan-9490_2.jpg"/><br/>
<img src="RuhulBeyan-9490_3.jpg"/><br/>
<img src="RuhulBeyan-9490_4.jpg"/><br/>
<i>Dostun ahd ü peymânı olmayan her şeyden ayrıldık.</i><br/>
Nitekim bu husus sonraki âyette şöyle dile getirilmektedir:<br/>
<b>5. Rabbimiz! Bizi, inkâr edenler için deneme konusu kılma, bizi bağışla! Ey</b><br/>
<b>Rabbimiz! Yegâne galip ve hikmet sâhibi, ancak sensin.</b><br/>
<i>“Rabbimiz! Bizi inkâr edenler için deneme konusu kılma.”</i> Yâni onları bize gâlip ve<br/>
hâkim kılmak sûretiyle, bize dayanamayacağımız şekilde fitne çıkarmalarına ve azab<br/>etmelerine fırsat verme! Burada geçen <i>fitne</i> kelimesi mef’ûl, <i>Rabbenâ</i> kelimesi<br/>öncekinden bedeldir. Bundan sonraki <i>Rabbenâ</i> kelimesi de böyledir. Bazı âlimler de<br/>şöyle demişlerdir: “Rabbimiz! Bizi inkâr edenler için deneme konusu kılma; yâni bizi<br/>fakir onları zengin kılma ki, bu sebeple kendilerini doğru yolda, bizi de bâtıl yolda<br/>zannederler.”<br/>
<i>“Bizi bağışla!”</i> Bizden sâdır olan günahlarımızı bağışla! Şâyet bizi bağışlamazsan bu<br/>
durum, ayıplarımızın açığa çıkmasına ve neticede korkup kaçmak isteyeceğimiz bir<br/>felâkete sebep olur.<br/>
<i>“Ey Rabbimiz! Yegâne gâlip ve hikmet sâhibi, ancak sensin.”</i> Bu cümlede ki<br/>
<i>Rabbenâ</i> nidasının tekrarı, Cenab-ı Hakk’a yakarış ve niyâzda mübalağa ve ifâdenin<br/>yoğunluğu içindir. Böylece bu, önceki duâ ve yakarışlara bağlı ve onların devamı olur.<br/>Hikmet ve sonsuz kudretin O’na âid olduğunu ispatla Cenab-ı Hakk’ı övmeğe vesile<br/>kılmak için sonraki cümlelere başlangıç olması da mümkündür. Birinci görüşün daha<br/>kuvvetli olduğu açıktır. <b>Secavendî</b> de, <i>Rabbenâ</i> kelimesi üzerine vakfın câiz olduğunu<br/>belirten işâreti koymakla birinci görüşü tercih etmiştir. Bu işâret onun ıstılahına göre<br/>durmanın da geçmenin de câiz olduğunu göstermektedir. Bahsedilen vakıf işâreti, câiz<br/>kelimesinin baş harfi olan <i>Cim</i>’dir.<br/>
Yâni “Kendisine ilticâ edip sığınanın zelil olmadığı, O’na güvenenin ümidsizliğe<br/>
düşmediği yegane gâlib olan, her yaptığında ancak sonsuz hikmet sâhibi olan yegane<br/>varlık sensin!” demektir.<br/>
İşâret ehli bazı kişiler şöyle demişlerdir: Rabbimiz! Dostlarını kendinde fânî kılarak<br/>
hikmetinin bâkiliği ile güzellikle dirilten sensin. Bu takdirde, fitneden maksad, hevâ<br/>hevesler ve nefis karanlığının üstün gelmesi; mağfiretten maksad da, ahadiyet hüviyeti<br/>ile açığa çıkmış günahları vâhidiyyet sıfatlarıyla örtmektir.<br/>
