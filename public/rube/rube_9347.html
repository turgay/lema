<a name=9348></a>herhangi bir kusurları olmamıştır ki, gerçekten tevbeleri kabul edildiği mânâsına<br/>alınsın. Çünkü onlara kolaylık için yükümlülüklerini kaldırması, onların tevbelerini<br/>kabul etmesi mânâsınadır. Bu âyette onların endişeleri, bunu yapmaktan çekindiklerini<br/>bildiği için Allah’ın bağışladığı bir günah olarak belirtilmiştir ki, Allah’ın onları bunu<br/>işleme tehlikesinden kurtarması, tevbe yerine geçmiştir.<br/>
<i>İz</i> edatının zarfiyet için ve fiilin mâzi olması şu mânâya gelmesi demektir: Siz bu emri<br/>
geçmişte terk ettiniz, Allah da lütfu ile sizi bağışladı, öyleyse bundan böyle<br/>emredildiğiniz şekilde hareket etmeğe dikkat ediniz. <i>İz</i> harfi burada <i>izâ</i> harfi gibi,<br/><i><b>“Boyunlarında demir halkalar ve zincirler olduğu halde…”</b></i> (el-Mümin, 40/71)<br/>âyetinde olduğu gibi istikbal için olması da mümkündür. Yahut şart mânâsına gelen <i>“in”<br/></i>harfi anlamındadır ve önceki mânâya yakındır. Ancak şart için olan <i>“in”</i> hem<br/>gerçekleşme hem de gerçekleşmeme ihtimali olan yerlerde kullanılır.<br/>
<i>“Artık namazı kılın, zekâtı verin”</i> cümlesi, <i>“bunu yapmadığınıza ve Allah da sizi</i><br/>
<i>affettiğine göre”</i> sebep cümlesinin bir, gereğidir. Yâni sadaka vermeniz için gelen emri<br/>yapmadığınıza göre, farz olan namazı kılmağa ve zekât vermeğe devam ediniz. Diğer<br/>bütün emirlerde <i>“Allah’a ve Rasûlü’ne itâat</i> <i>edin.”</i> Çünkü namaz ve zekât konusundaki<br/>emri yerine getirmek, önceki aksamaları telâfî etmek gibidir. Önce hususi olarak<br/>zikredilen namaz ve zekât, Allah’a itâat edilen işler cümlesinden olduklarından, gerekli<br/>faydayı tamamlamak için tekrar umumi olarak zikredilmiştir.<br/>
<i>“Allah yaptıklarınızdan haberdardır,”</i> yapmakta olduğunuz açık ve gizli amelleri<br/>
bilir, gizli olan hiçbir şey O’na gizli değildir, size ona göre karşılığını verir. Öyleyse<br/>O’nun size emrettiği şeyleri gösteriş için değil, ancak O’nun hoşnutluğunu kazanmak için<br/>yapın. Azâbından korkarak ona yalvarıp yakarın. Özellikle cuma günleri duâ edin.<br/>Sevgili Peygamberimiz’in duâlarından biri de şudur: <i>“Allahım! Kalbimi nifaktan, iki<br/>yüzlülükten, amelimi riyâdan, dilimi yalandan, gözümü hâin bakışlardan koru. Çünkü<br/>Sen gözlerin hâin bakışını ve kalplerin gizlediğini bilirsin.<a href="RuhulBeyans.html#9349">”</i>[17]</a><br/>
Umumi olarak itâat edilmesi istenip emredilen ibâdetlerin arasından özellikle namaz<br/>
ve zekâtın zikredilmesi onların değerlerinin büyüklüğünü ve kıymetlerinin yüceliğini<br/>göstermektedir. Çünkü namaz bedeni ibâdetlerin ve amellerin başıdır. Kıyam, rükû,<br/>secde, tahiyyatta oturma gibi bütün ibâdetleri içine aldığı gibi, Allah’a sığınma,<br/>besmele, Kur’an okuma, tesbih, tahmid, kelime-i tevhid, tekbir, Peygamberimiz’e salât ü<br/>selam ile ibâdetin özü ve beyni durumunda olan duâların hepsini içinde toplamaktadır.<br/>Bu sebepledir ki, ona <i>namaz</i> adı verilmiştir.<br/>
Namaz olarak bildiğimiz <i>salat</i> kelimesi, sözlükte duâ demektir. Namaz, kulun Allah’a<br/>
arzettiği en mühim ibâdetidir. Namaz kılan kul, bu sayede yerlerde ve göklerde ibâdet<br/>edenlerin korunduğu gibi korunur. Onu terk eden korunmaktan mahrum olur. Ne mutlu<br/>namaz kılanlara! Ve ne yazık onu kılmayanlara!<br/>
Zekât da mâlî ibâdetlerin, malla yerine getirilen amellerin anasıdır. Onunla kalp<br/>
cimrilik kirinden temizlenir, mal da haram pisliğinden arınır. Bundan dolayıdır ki, zekât<br/>temizlik mânâsını almıştır. Zekât sayesinde mal dünyada kendi kendine artar. Çünkü,<br/>
