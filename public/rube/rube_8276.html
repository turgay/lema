<a name=8277></a>bu eve kasdedecek olursa onu helâk eder.”<br/>
Tübba‘ da bu fikrinden vazgeçip tevbe etti, Kâbe’ye ve ehline hürmet gösterdi. Îman<br/>
edip Hz. İbrahim’in (a.s.) dînine tâbî oldu. Kâbe’ye örtü yaptırıp, kendi halkından üstün<br/>tutarak Kâbe halkına iyi davranmalarını emretti. Mekke’den sonra Yesrib’e gitti, burası<br/>Hz. Muhammed Mustafâ’nın (s.a.) şehriydi. Fakat o sırada henüz bir binâ ve şehir<br/>kurulmamıştı, sadece bir çeşme vardı.<br/>
Tübba‘ askerleriyle birlikte bu çeşme başında durdu. Kendisiyle beraber olan<br/>
yaklaşık iki bin ilim sahibi bilgin, Yesrib’in Kur’ân vahyinin ineceği yer ve âhir<br/>zamanda gelecek peygamberin vatanı olacağını kitaplarda okumuşlardı. Bunlardan daha<br/>âlim ve fâzıl olanlarından dört yüz tanesi, birbirlerine buradan ayrılmayacaklarına söz<br/>verdiler ve gelecek bu elçiyi görme ümidiyle burayı yurt edindiler. Eğer onu kendileri<br/>göremeyecek olsalar bile evlâdları ve soylarından gelecek olanlar mutlaka<br/>göreceklerdi. Böylece bu son peygamberi görmenin bereketi onların ruhlarına da<br/>ulaşacaktı.<br/>
Bu durum tübba‘a söylenince alâka gösterdi ve bir sene burada kaldı. Kırk tane saray<br/>
yapılmasını, her bir âlime bir saray verilmesini emretti. Her âlim için bir câriye satın<br/>alıp âzâd etti, çeyizlerini tamamlayıp eş olarak onlara verdi. Onlara âhir zaman<br/>peygamberi gelinceye kadar burada kalmalarını vasiyet etti. Kendisi de bir mektup<br/>yazarak altın bir mühürle kapatıp bir âlime teslim etti. Hz. Muhammed’e (s.a.) ulaştığı<br/>takdirde bu mektubu kendisine vermesini, aksi halde bu mektubu Hz. Peygamber’e<br/>ulaştırması için evlâdlarına vasiyette bulunmasını istedi.<br/>
Mektubun muhtevâsı şöyleydi: Ey âhir zaman peygamberi, ey âlemin Rabbinin seçkin<br/>
kulu, ey hesap günü kulların şefaatçisi! Ben ki tübba‘ım, sana îman ettim, sen Allah’ın<br/>kulu ve elçisisin. Şehâdet ederim ki senin ve senin atan İbrahim Halil’in (a.s.) dîni<br/>üzereyim. Seni görebilsem de göremesem de beni unutma, kıyâmet günü bana şefâat et.<br/>
Mektup üzerindeki mühürde şöyle yazmaktaydı; <i><b>“Önünde de, sonunda da emir</b></i><br/>
<i><b>Allah’ındır. O gün mü’minler de ferahlanacak, Allah’ın yardımıyla…”</b></i> (er-Rûm,<br/>30/4-5) Mektubun başında şöyle yazmaktaydı: Tübba‘dan âlemlerin Rabbinin elçisi,<br/>peygamberlerin sonuncusu Muhammed bin Abdullah’a (s.a.)… Sâhibine ulaştıracak<br/>kimsenin elinde Allah’ın emânetidir.<br/>
Denilmiştir ki: Allah Rasûlü’nün (s.a.) yardımcıları olan Medîne halkı zikredilen bu<br/>
dört yüz âlimin soyundandırlar. Allah Rasûlü’nün evine misafir olduğu Ebû Eyyüb el-<br/>Ensârî, tübba‘a tavsiyede bulunup hastalığını iyileştirdiği âlimin torunlarındandır. Hz.<br/>Peygamber’in (s.a.) kaldığı Ebû Eyyüb el-Ensârî’nin evini tübba‘ yaptırmıştı. Allah’ın<br/>Elçisi (s.a.) Medîne’ye hicret ettiğinde tübba‘ın mektubunu kendisine ulaştırdılar. Allah<br/>Rasûlü (s.a.) mektubu okuması için Hz. Ali’ye (r.a.) verdi. Hz. Peygamber (s.a.)<br/>tübba‘ın sözlerini dinledi ve ona duâ etti. Mektubu kendisine ulaştıran kişinin adı Ebû<br/>Leylî idi, ona da yakınlık gösterip ikramda bulundu.<br/>
Başka bir rivâyete göre tübba‘, Mecûsî dînine mensup ateşe tapan birisiydi. Büyük<br/>
bir orduyla doğudan gelip Hz. Muhammed’in (s.a.) şehrinden geçiyordu. Onların<br/>
