<a name=1451></a><img src="flower_sep.jpg"/><br/>
<img src="RuhulBeyan-1451_2.jpg"/><br/>
<img src="RuhulBeyan-1451_3.jpg"/><br/>
<img src="RuhulBeyan-1451_4.jpg"/><br/>
<i>Dünya ve âhiret saadetinin sermayesidir Muhammed<br/>Hz. Adem’in yaratılmasının maksadıdır Muhammed<br/>Her ne kadar sûret olarak Adem önce gelse de<br/>Gerçekte öncü ve önderdir Muhammed<br/>Gerçi peygamberlik yüce bir makamdır Hüdâyî<br/>Fakat hem Hâlık’ın dostudur Muhammed,<br/>Hem hâtemü’l-enbiyâdır Muhammed</i><br/>
Hakîmlerden birisi şöyle der: Allah Teâlâ, Hz. Muhammed (s.a.v.)’i yaratırken başını<br/>
bereketten, gözlerini hayâdan, kulaklarını ibretten, dilini zikirden, dudaklarını tesbihten,<br/>yüzünü rızâdan, göğsünü ihlâstan, kalbini rahmetten, gönlünü şefkatten, avuçlarını<br/>cömertlikten, saçlarını cennet bitkisinden, tükrüğünü de cennet balından yarattı. Onu bu<br/>sıfatlarla kemâle erdirince; “Bu size hediyemdir. Hediyemin kadrini bilip, yüce tutun.”<br/>buyurarak onu bu ümmete gönderdi. Bu bilgi, <i>“Zehretü’r-riyâz” </i>adlı eserden alınmıştır.<br/>
Hz. Îsâ (a.s) semaya cesediyle birlikte yükseldiği halde Hz. Peygamber (s.a.v.)’in<br/>
şerefli ve tertemiz cesedinin dünyâ toprağında kalışının îzâhı sadedinde şöyle<br/>denmiştir: Onun temiz cismi burada cesedler âlemini ıslah ve düzenleme için kalmıştır.<br/>Çünkü o, zâtın tılsımıdır. Dolayısıyla bütün düzen, onun şerefli varlığı sâyesindedir. Bu<br/>bilgi, <b>Üftade Efendi </b>adı ile meşhur Şeyh hazretlerinden (Allah onun sırrını takdis<br/>eylesin! Âmîn, Âmîn yâ Rabbe’l-âlemîn)- naklen <i>“el-Vâkıatü’l-Mahmûdiyye”</i>de<br/>geçmektedir.<br/>
<i> </i><br/>
<b>84- Artık Allah yolunda savaş. Sen yalnız kendinden sorumlusun. Mü’minleri de</b><br/>
<b>teşvik et. Umulur ki Allah kâfirlerin gücünü kırar <i>(güçleriyle size zarar vermelerini<br/>önler). </i></b><b>Allah’ın gücü daha çetin ve cezâsı daha şiddetlidir.</b><br/>
<i>“Allah yolunda savaş.” </i>Ey Muhammed,<i> </i>münâfıklar ağırdan alır, diğerleri de<br/>
ihmalkârlık edip seni tek başına bırakırsa, Allah’ın rızasına ulaştıran yolda -ki bu yol<br/>cihaddır- sen tek başına savaş. Onların yaptığına aldırma!<i> “Sen yalnız kendinden<br/>sorumlusun!”</i> Sen sâdece kendi fiilinden sorumlusun. Onların karşı çıkıp ağırdan<br/>almaları sana zarar vermez. Kimse sana yardım etmese bile sen cihada giriş. Çünkü seni<br/>zafere ulaştıracak olan ordular değil, Allah’tır.<br/>
Tekellüf, meşakkatle yâhut yapmacık olarak yapılan şeyin adıdır. Övgüye layık olan<br/>
tekellüf, ibâdetlerde olduğu gibi başta meşakkatle yapılıp sonra ısınılarak muhabbetle<br/>yapılan şeylerdir. Yerilen tekellüf ise yapmacık ve gösteriş olarak yerine getirilen<br/>
