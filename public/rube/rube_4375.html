<a name=4376></a><i>Cihanda bahtsızlık kapılarını kapatır<br/>Sevinç gülücü söz gibi onun dudağında<br/>Mihnet günü ondan gece gece kaçar</i><br/>
“Mi‘rac karışıklık ve tenkid olmaması için neden gündüz değil de geceleyin meydana<br/>
gelmiştir?” dersen şöyle cevap veririm: Bu, tasdik edenin tasdikinin, yalanlayanın<br/>tekzibinin ortaya çıkması içindir. Yine gece sevgili ile halvet mahallidir. Dolayısıyla<br/>nasîbi vuslattır. Gündüzün nasîbi ise ayrılıktır. Gece gizlenmenin (butûn), gündüz ise<br/>meydana çıkmanın (zuhûr) mazharıdır. Gece rahatlıktır. Rahat ise cennettendir. Gündüz<br/>yorgunluktur. Yorgunluk ise cehennemdendir.<br/>
İsrâ, hicretten bir yıl önce olmuştur. Yâni bi‘setin on ikinci senesinde meydana<br/>
gelmiştir.<br/>
“<i>Kendisine âyetlerimizden bir kısmını gösterelim diye.</i>” Bu ifâde isrânın amacını<br/>
bildirmekte ve isrâdaki hikmetin Allah Teâlâ’nın kendi zâtına mahsus bâzı âyetleri<br/>Rasûlü’ne göstermek olduğuna işâret etmektedir. Allah Teâlâ, bu âyetleri göstererek<br/>rasullerin efendisi ve peygamberlerin sonuncusundan başka öncekilerden ve<br/>sonrakilerden kimseyi şereflendirmemişti.<br/>
Allah Tebâreke ve Teâlâ, Habîbi Muhammed (s.a.)’den sonra mahlûkatının kendi<br/>
katında en değerlisi olan halîli İbrahim (a.s.)’a melekût âlemini göstermişti. Nitekim bu<br/>konuda şöyle buyuruyor: “<i><b>Böylece biz, İbrahim’e göklerin ve yerin melekûtunu<br/>gösteriyorduk</b></i>.” (el-En‘âm, 6/75)<br/>
Habib’i Muhammed (s.a.)’e ise sevenlerden ve sevilenlerden olması için<br/>
rubûbiyyetinin âyetlerinin en büyüklerini gösterdi. Nitekim bu konuda şöyle buyuruyor:<br/>“<i><b>Andolsun o, Rabbinin en büyük âyetlerinden bir kısmını gördü</b></i>.” (en-Necm, 53/18)<br/>Âyette “<i><b>âyetlerinden bir kısmını</b></i>” buyrulmuştur. Çünkü Allah Teâlâ’nın Rasûlü (s.a.)’e<br/>bu gecede gösterdiği âyetler, onun büyük âyetlerinden bir kısmıdır.<br/>
Âyetlerin Allah’a izâfe edilmesi, onları tâzim içindir. Çünkü büyüğe izâfe edilen şey<br/>
de büyüktür. İşte bu yüzden “Allah Teâlâ İbrahim (a.s.)’a göklerin ve yerin melekûtunu<br/>gösterdi. Bizim Peygamberimiz’e ise âyetlerin bir kısmını gösterdi. Böylece İbrahim<br/>(a.s.)’ın mi‘racının daha üstün olması gerekir.” şeklindeki itiraz ortadan kalkmış oldu.<br/>Sonuç olarak Allah’a izâfe edilen bazı âyetlerin, bütün göklerin ve yerin melekûtundan<br/>daha üstün ve şerefli olması câizdir. Nitekim “<i><b>Andolsun o, Rabbinin en büyük<br/>âyetlerinden bir kısmını gördü</b></i>.” (en-Necm, 53/18) buyurmuştur.<br/>
Bu konuda müfessirler tefsirlerinde derler ki: “Sözü edilen bu “büyük âyetler”; bu<br/>
gecede Rasûlullah (s.a.)’in bir aylık yolu gecenin çok az bir anında katetmesi, Beytü’l-<br/>Makdis’i ziyaret etmesi, peygamberlerin ona temessül etmesi, yüksek makamlarında<br/>onlarla görüşmesi ve benzeri olaylardır.”<br/>
<i>Es’iletü’l-hikem</i>’de der ki: “En büyük âyetler”den bir kısmı dış âlemde (âfâkta)<br/>
olanlardır: Rasûlullah (s.a.)’in haber verdiği yıldızlar, gökler, yüksek burçlar, en yakın<br/>refref, kalemlerin cızırtısı, kaderin yazıldığı levhalara şâhid olması, sidretü’l-müntehâyı<br/>
