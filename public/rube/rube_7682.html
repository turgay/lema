<a name=7683></a><img src="flower_sep.jpg"/><br/>
<img src="RuhulBeyan-7683_2.jpg"/><br/>
<img src="RuhulBeyan-7683_3.jpg"/><br/>
<i>Bunlardan biri kendisinde de varmış gibi davranan olursa, onu ateşe atarım</i>.”<a href="RuhulBeyans.html#7692">[148]</a> İşte<br/>bu mânâdan dolayı Hz. Peygamber (s.a.): <i>“Kalbinde zerre kadar kibir bulunan cennete<br/>giremez!”</i><a href="RuhulBeyans.html#7692">[149]</a><i> </i>buyurmuştur. Oradakilerden bir adamın: “İnsan giysisinin güzel olmasını<br/>ister, (bu da kibirlenmeye dahil midir)?” diye sorması üzerine de: <i>“Şüphesiz Allah<br/>güzeldir, güzeli sever. Kibir hakkı kabul etmemek ve insanları küçümsemektir.”</i><a href="RuhulBeyans.html#7692">[150]<br/></a>yâni, Allah’ın emir ve yasaklarına gereken önemi vermemek ve O’ndan korkmamak;<br/>insanları küçümsemek ve ayıplamak demektir, diye cevap vermiştir.<br/>
<b>Hattâbî </b>bu hadîsin te’vili sadedinde iki açıklama zikreder: Bunlardan biri îman<br/>
etmeye karşı büyüklenmektir. İkincisi de azaba uğratılmak veya affedilmek sûretiyle<br/>kibrin ondan sökülüp alınmasıdır. Dolayısıyla kişi kalbinde zerre kadar kibir kalmış<br/>olarak cennete girmemiş olacaktır. Nitekim Allah Teâlâ <i><b>“Kalplerinde kinden ne varsa<br/>hepsini çıkarıp atarız.”</b></i> (el-A’râf, 7/43; el-Hicr, 15/47) buyuruyor. Şöyle denilmesi de<br/>mümkündür: Kibir öylesine kötü bir haslettir ki Allah kibrin en az miktarını bile<br/>cezâlandıracak olsa, cezâsı cennete girmemek olurdu. Fakat Allah ona karşılık cezâ<br/>vermemek sûretiyle kerem ve ihsanda bulunur. Böylece her muvahhid cennete girer.<br/><b>İbnü’l-Melek</b>’in <i>Şerhu’l-meşârık</i>’ında böyle geçmektedir.<br/>
Fakir (<b>Bursevî</b>) der ki: Hadîs konunun ağırlığını ve şiddetini ifâde eden bir üslubda<br/>
gelmiştir. Hattâbî’nin zikrettiği ikinci şık, bütün hatâlar aynı olduğu için uzak bir<br/>ihtimaldir. Şu halde kibrin tahsis edilmesinin bir mânâsı yoktur.<br/>
<b>Molla Câmî</b> der ki:<br/>
<i>Bütün hayırlar bir evde toplanmıştır<br/>O evin anahtarı tevazudan gayrı değildir<br/>Şerler de bunun gibi bir evde toplanmıştır<br/>Onun anahtarı da “bizlik” ve “benlik”ten başkası değildir</i><br/>
<i> </i><br/>
<b>73. Rablerine karşı gelmekten sakınanlar ise, bölük bölük cennete sevk edilir,</b><br/>
<b>oraya varıp da kapıları açıldığında bekçileri onlara: Selam size! Tertemiz geldiniz.<br/>Artık ebedî kalmak üzere girin buraya, derler.</b><br/>
“<i>Rablerine karşı gelmekten sakınanlar ise,</i>” fazilet tabakalarındaki yerlerine ve<br/>
derecelerinin yüksekliğine göre “<i>bölük bölük cennete sevk edilir,</i>” Bu sevk, hesaptan<br/>önce veya sonra, kolay ya da şiddetli olacaktır. Bu daha önceki âyetteki “<i><b>Kitab<br/>konuldu..</b></i>” ifâdesine de uygun düşmektedir.<br/>
Sevk edenler, Allah Teâlâ’nın emriyle hareket eden meleklerdir. Onları yormadan,<br/>
