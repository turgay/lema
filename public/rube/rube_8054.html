<a name=8055></a><img src="RuhulBeyan-8055_1.jpg"/><br/>
bazen her ikisine de nisbet yapılır. Allah Teâlâ’nın: <i><b>“İkisinden (her iki denizden) de<br/>inci ve mercan çıkar”</b></i> (er-Rahmân, 55/22) kavlinde olduğu gibi. Zîrâ inci ve mercan<br/>bunlardan sadece tuzlu olandan çıkar. Ayrıca melekler uçtukları gibi yeryüzünde yürüme<br/>vasfına da sâhip olabilirler. Hem Yüce Allah insanların yeryüzünde yürüdükleri gibi<br/>gökte yürüyen bir takım canlılar da yaratabilir. Şu kavl-i ilâhî bunu ifâde etmektedir:<br/><i><b>“Allah daha sizin bilmediğiniz nice şeyler yaratmaktadır.”</b></i> (en-Nahl, 16/28)<br/>
Rivâyet edildiğine göre Peygamberimiz (s.a.) şöyle buyurmuştur: <i>“Yedinci kat</i><br/>
<i>semanın üstünde bir deniz vardır. Derinliği yerle gök arası kadardır. Sonra bunun<br/>üstünde sekiz dağ keçisi vardır. Bunların tırnaklarıyla dizleri arası, yerle gök arası<br/>kadardır. İşte bunlardan sonra yüce arş vardır.”</i><a href="RuhulBeyans.html#8057">[111]</a><br/>
Fakir <b>(Bursevî)</b> der ki: Meleklerin muhtelif sûret ve halleri vardır. Bunları yürümek<br/>
yahut uçmak gibi bir takım sıfatlarla sınırlamak gerekmez. Meleklerin uçmaları, onların<br/>uzak mesâfeleri katetmelerindeki kuvvetlerine işârettir. Gerçi bu durum, onların<br/>gerçekten belirgin kanatları olmasıyla da çelişmez. Evet, meleklerin uçabilecekleri<br/>kanatları ve yürüyebilecekleri ayakları vardır.<br/>
<i>“O” </i>Allah Teâlâ<i> “dilediği zaman” </i>dirilişten sonra muhasebe için <i>“bunları biraraya</i><br/>
<i>toplamaya da kadirdir.” </i>Yani güç ve kudret sahibidir, âciz değildir. Burada Allah’ın<br/>dilemesiyle kayıtlı olan hüküm, Allah’ın onları toplamasıdır. Yoksa kayıtlanan, Allah’ın<br/>
kudreti değildir. “ /izâ” kelimesi vakit mânâsında kullanıldığı zaman mâzi üzerine dâhil<br/>olduğu gibi muzârî üzerine de dâhil olur. <i><b>“Örttüğü zaman geceye andolsun”</b></i> (el-Leyl<br/>92/1) âyetinde olduğu gibi.<br/>
Âyet-i kerîmede ruhların semâsına, bedenlerin arzına ve bunlarda serpilip yayılan<br/>
nefis ve kalplerin hayatına işâret edilmektedir. Bu zikredilenlerin her biri arasında ciddî<br/>bir münâsebet yoktur. Aksine ruhlarla bedenler arasında fenâ/yokluk konusunda pek<br/>uzak bir mesâfe vardır. Zîrâ bedenler aşağıların aşağısında, ruhlar ise yücelerin<br/>yücesindedir. Nefis dünyevî ve hayvânî şehvetlere meyleder. Kalp ise rabbânî, uhrevî<br/>ve ruhânî şâhidlere meyleder. Allah Teâlâ dilediği zaman bunlardan bazısını dünya ve<br/>ziynetini taleb üzere, bazısını âhiret ve derecelerini taleb üzere, bazısını da Mevlâ’nın<br/>yüce zâtını ve O’na yaklaşmayı taleb üzere toplamaya kadirdir.<br/>
Haşir çeşit çeşittir. Birincisi umûmî olan haşirdir. Bu, diriliş günü cesedlerin<br/>
kabirlerden mahşer meydanına çıkışıdır. İkincisi husûsî olan haşirdir. Bu, uhrevî<br/>ruhların hâl-i hayatlarında dünyevî kabirlerinden seyr u sülükle zulmânî perdeleri<br/>yırtarak ruhânî âleme çıkmasıdır. Üçüncüsü ise daha husûsî bir haşirdir. Bu da sırların,<br/>nurânî perdeleri keserek ruhânî kabirlerden hüviyet âlemine çıkmasıdır. İşte bu anda<br/>insan gerçek aslına dönmüş olur. Bu dönüş ihtiyârî bir dönüş olup bunda hoşnutluk ve<br/>rızâ vardır. Asla bir gazap ve öfke şâibesi yoktur. Bu ne güzel bir dönüş ve gidiştir. Bu<br/>gidiş, dostun dosta gidişi ve onunla baş başa kalışıdır.<br/>
Şâir der ki:<br/>
<i>Halveti tercih edenin gezip tozmayla ne işi olur?</i><br/>
