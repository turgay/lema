<a name=7014></a>Mânâsı: <i>“Allah’tan başka ilah yoktur! O birdir, tekdir! Ortağı yoktur, mülk ve hamd</i><br/>
<i>O’nundur. O her şeye kâdirdir. Allahım! Senin verdiğini kimse engelleyemez. Senin<br/>engellediğini kimse veremez. Allahım! Senin lûtfun, kudretin olmadan hiçbir güç<br/>sahibine gücü fayda vermez.”</i><a href="RuhulBeyans.html#7022">[56]</a><br/>
Burada “<img src="RuhulBeyan-7014_1.jpg"/> kelimesi, haz, pay ve dünyada öne geçmeyi ifâde eder. Böylesi bir<br/>
kazanımın zengin bir kimseye sağlayacağı fayda, senin amel ve taat karşılığında<br/>vereceğin bedele kıyasla bir fayda sayılmaz. Kula ancak ameli ve taati fayda verir!<br/>
<b>Muaz b. Cebel</b> (r.a.)’dan rivayet edilen merfû bir hadiste şöyle buyrulmuştur: <i>“Bu</i><br/>
<i>ümmetin hayırlıları, şerlileriyle dost ve arkadaş olmadığı, iyiler facirlere hürmet ve<br/>tâzim etmediği ve kurrâları Allah’a isyan noktasında emîrlere (yöneticilere) yardım<br/>etmediği sürece Allah’ın rahmet ve kudret eli hep ümmetin üzerinde olacaktır.”</i><a href="RuhulBeyans.html#7022">[57]<br/></a>Ancak ümmet bu kötülükleri yaparsa Allah onlardan rahmet ve kudret elini çeker.<br/>
<i>Keşfü’l-esrâr</i> sahibi der ki: İdrâk sâhipleri bu âyetin müminler ve erbâb-ı irfânın<br/>
fetihleri hakkında olduğu görüşündedir. Onlar için olan fetihler, aramadan ve istemeden<br/>gelir. İki kısımdır: Birincisi, çalışılmadan elde edilen rızık gibi<i> </i>“mevâhib-i suveriyye”<br/>kabilindendir. Diğeri ise “metâlib-i ma’neviyye” olup öğrenilmeden elde edilen ilm-i<br/>ledündür.<br/>
<i>Onun lütuf eli, ilim ve hikmet nüshasıdır.<br/>Kalemsiz olarak gönül sayfasına yazar.<br/>Gönül ehlinin ilmi mektepten öğrenilmez.<br/>Belki Rabb’in özel telkini ile öğrenilir.</i><br/>
Akıllı insan maddi (sûrî) ve manevi rızkın kendisine zorluk, meşakkat ve yorgunluk<br/>
olmadan gelmesi için çalışmalıdır. Rivayete göre <b>Şeyh Ebû Ya’kûb el-Basrî</b> der ki bir<br/>keresinde harem-i şerifte on gün kadar aç kaldım. İyice zayıf düştüm. Dışarıya, vâdiye<br/>çıkayım; belki açlık ve zafiyetimi giderecek bir şeyler bulurum, diye düşündüm.<br/>Haremden dışarı çıktım. Dışarıda bir köşeye atılmış bir şalgam buldum ve onu aldım.<br/>Bir de öteden bir adam gelip önüme oturdu. Yere bir nevâle ve azık çantası koydu ve<br/>bana “Bu senin olsun” dedi. Ben ona: “Nasıl benim olacak? Ne oluyor?” dedim. Adam<br/>dedi ki: “Biz bir grup arkadaş on gündür denizde yolculuk yapıyorduk. Gemimiz batma<br/>tehlikesi geçirdi. Bizden her bir arkadaş şayet Allah Teâlâ gemimiz batmadan bizi bu<br/>fırtınalı yolculuktan sağ salim kurtarırsa bir miktar sadaka vermeyi adadı. Ben de şayet<br/>Allah beni sağ salim kurtarırsa harem civarında karşıma ilk çıkan kimseye bu nevâle ve<br/>azık torbasını sadaka olarak vermeyi adadım. İşte karşıma ilk çıkan da sen oldun”, dedi.<br/>Ben adama “torbayı aç dedim”; adam torbayı açtı. Torbada güzel pişkin kek, badem ve<br/>bir miktar şeker vardı. Ben “bu nevâlenin hepsinden biraz aldım ve geri kalanını benim<br/>hediyem olarak çocuklarına götür; ben senin ikramını kabul ettim”, dedim. Sonra kendi<br/>kendime “Hey mübarek adam! Senin rızkın on gündür sana geliyor; sen onu vâdîde<br/>arıyorsun”, dedim.<br/>
