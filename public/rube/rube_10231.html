<a name=10232></a><img src="RuhulBeyan-10232_1.jpg"/><br/>
hem de “kâfiru’d-dini/dini inkâr eden” anlamına kullanılır.<br/>
Âyette “immâ” edatlarının “taksim” için olduğunu söylemek mümkündür. Bu durumda<br/>
“zülhal” olan “insan” kelimesi, mutlak kabûl edilir ve mâhiyete delâlet eden lafız olarak<br/>yorumlanır. Dolayısıyla “immâ” edâtının başına geldiği kelimelerden herbiri “insan”<br/>için bir kayd olur. Bu iki kısımdan herbiriyle yapılan kayd ile bir bölüm oluşturulmuş<br/>olur. Bir başka ifâdeyle; insanların bir kısmı doğru yolu tutmak sûretiyle “şâkir/<br/>şükredici”, bir kısmı da ondan yüz çevirerek “kefûr/nankör” olmuş olur.<br/>
Âyette “şükreden” anlamında ism-i fâil kalıbıyla “şâkir” kelimesi kullanılırken<br/>
“nankörlük” eden anlamında mubâlağa kalıbıyla “kefûr” denilmiştir. Bu kalıbın<br/>getirilmesinin sebeblerinden birincisi, âyet sonlarındaki ses uyumunu gözetmektir. Bir<br/>başka faydası ise; insanın herhangi bir şekilde nankörlükten -çoğu kez- uzak<br/>kalamayacağına işâret etmek içindir. Cezâlandırılacak olan nankörlük, ifrad derecesine<br/>varmış, aşırıya kaçmış nankörlüktür. İnsanlardan “şekûr/çok şükreden” ise azdır. Bu<br/>nedenle âyet-i kerîmede “immâ şekûran/çok şükredici ve immâ kefûran/çok nankör”<br/>denmediği gibi, “immâ şâkiran/şükredici ve immâ kâfiran/nankör” de denmedi. Kısaca<br/>ifâde etmek gerekirse; şükreden anlamına gelen “şâkir” ve çok nankör anlamına gelen<br/>“kefûr” ifâdeleri, sevaba eren ile cezâya uğrayan kelimelerinin kinâye yoluyla<br/>anlatımıdır. <br/>
Sırf <br/>
küfrân: <br/>
nankörlük <br/>
cezâlandırılmayı <br/>
gerektirmediği <br/>
için,<br/>
cezâlandırılacak insanın, küfran kelimesi ile kinâye yoluyla anlatılması doğru değildir.<br/>Buna karşılık sırf şükür, insanın sevaba ermesinin sonucudur. Allah Teâlâ’nın bu konuda<br/>vaadi vardır. Şu hâlde sevaba ermek mubalağa sîgası ile değil mutlak şükür ile ifâde<br/>olunurken, cezâlandırılmak ise küfran kelimesinin kökü ile değil, mübâlağalı olanı ile<br/>karşılanmıştır. Bütün bunlar Allah Teâlâ’nın rahmetinin genişliği ve O’nun rahmetinin<br/>gazabını geçmesinin gereğidir.<br/>
Kırâat imamlarından <b>Ebû Semmâk</b> “immâ” kelimesini “emmâ” şeklinde okumuştur.<br/>
Bu kırâat güzel bir kırâattır. Âyetin bu okunuşa göre mânâsı; “insanın şükredici olması<br/>bizim onu buna muvaffak kılmamızladır. İnsanın nankör olması ise kendisinin yapmış<br/>olduğu kötü tercih sonucudur” demek olur.<br/>
<i>et-Tevilâtü’n-necmiyye’</i>de bu son âyet-i kerîme şöyle anlaşılmıştır: <i>“Şüphesiz biz</i><br/>
<i>ona yolu gösterdik. İster şükredici olsun, ister nankör.”</i> Biz insanoğlunu cemâl<br/>vasıflarıyla vasıflı yed-i yumnâ’ya bağlı şükür yolunu, ya da celâl sıfatlarıyla sıfatlı<br/>yed-i yusrâ ile ilgili küfür yolunu tercih edip tutması noktasında muhayyer bıraktık.<br/>Artık insanoğlunun bir kısmı kendi ezelî hakîkatleri ve istidâdı gereği olarak şükür<br/>yolunu, bir kısmı da ezelî hakîkat ve kabiliyetlerinin gereği küfür yolunu tercih eder.<br/>Nitekim bir haberde şöyle buyurulmuştur: <i>“Ben aldırış etmem. Şunlar da<br/>cehennemliktir, ben onlara da aldırmam”</i> yâni övgü ve yergi bana âid değil onlara<br/>yöneliktir.<br/>
Allah Teâlâ bu iki grubu zikrettikten sonra onların peşinden tehdid ve vaadi getirip<br/>
şöyle buyuruyor:<br/>
