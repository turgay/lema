<a name=6763></a>Ehl-i beytin neslinin devamı, hilâfet-i âmmenin hâtemi ve velâyet-i hâssanın hâtemi<br/>
olan mehdinin sulbünden son bulacaktır. Bu durum Hz. Peygamber (s.a.)’in soyundan<br/>peygamberler gelmesini gerektirmez. Eğer O’ndan sonra peygamber gelecek olsaydı,<br/>elbette Ali (r.a.) peygamber olurdu. Çünkü Hz. Peygamber (a.s.)’a göre Hz. Ali’in<br/>durumu, Mûsâ (a.s.)’a göre Hârun (a.s.)’ın durumu gibidir. Hz. Ali peygamber<br/>olmadığına göre Hz. Hasan ve Hüseyin de peygamber değildirler. Çünkü onlar<br/>babalarından daha fazîletli değildiler.<br/>
Büyüklerden birisi şöyle demiştir: “Hakîkatte haseb fakr, neseb ise takvâdır. Kim<br/>
Rasûlullah (s.a.) ile irtibat kurmak ve O’nun makbul âile fertlerinden olmak isterse bu<br/>ikisine bağlansın.”<br/>
<i>Uyûnü’l-ecvibe</i>’de nakledilmiştir ki: “Her bir yazının (mektubun) sıhhati ve<br/>
geçerliliği mührüne bağlıdır. Hak Teâlâ peygamber’e “<i>hâtem/mühür</i>” dedi. Çünkü<br/>bununla, Allâh’ı sevme iddiâsının geçerli olması için Hz. Peygamber’e uymanın<br/>gerekliliğini bilmelerini istedi. “<i><b>Eğer Allâh’ı seviyorsanız bana tâbi olun</b></i>” (Âl-i<br/>İmrân, 3/31). Yazının (mektubun) büyüklüğünün şerefi, mührüdür. Bütün<br/>peygamberlerin şerefi de o Hazret (a.s.) iledir. Bu sebeple kıyâmet mahkemesinde<br/>hepsinin şâhidi O olacaktır. “<i><b>Her bir ümmetten bir şâhid getirdiğimiz ve seni de<br/>onlara şâhid olarak gösterdiğimiz zaman halleri nice olacak!</b></i>” (en-Nisâ, 4/41)<br/>Kitabı mühürledikleri zaman kitap cihanda bâkî kaldı. Peygamberlik de o Hazret ile<br/>sona erince nübüvvet kapısı kapandı. Ayrıca son olma mührü sebebiyle diğer bütün<br/>peygamberlerden ayrıldı ve üstün oldu.”<br/>
<i>Mesnevî</i>’de şöyle denir:<br/>
<i>Ona benzer ne gelmiştir, ne de gelecek,<br/>Bu yüzden son peygamber olmuştur.<br/>Sanatında son derece ileri gitmiş bir üstadı görünce,<br/>“Bu sanat seninle bitmiştir” demez misin?</i><br/>
<i>Hallü’r-rumûz</i>’da der ki: “Mektup üzerine mühür olursa kimsenin o mührü bozmaya<br/>
gücü yetmez. Aynı şekilde mühür vuran dışında Kur’an ilimlerinin hakîkatini kimse<br/>ihâta edemez. Hazine üzerinde mühür olduğu sürece kimse onu açmaya cesaret edemez.<br/>Şüphesiz Kur’an Allah tarafından indirilen bütün ilahî kitapların hazinesi, ilâhî<br/>ilimlerin ve ledünnî hakîkatlerin cevherlerinin toplandığı bir kitaptır. Onun için de<br/>Kur’an Peygamberlerin mührü/sonuncusu olan Muhammed (a.s.)’a tahsis edilmiştir. İşte<br/>bu sırdan dolayı peygamberlik mührü, O’nun sırtında, iki omzu arasındaydı. Çünkü<br/>hazine bekçisi, hazineyi ve içindekileri korumak için kapıyı dışarıdan mühürler. Kudsî<br/>bir hadîste: “<i>Ben gizli bir hazine idim</i>.”<a href="RuhulBeyans.html#6783">[234] </a>buyrulmuştur. Hazineye bir anahtar bir de<br/>kilit lâzımdır. Peygamberimiz (a.s.)’a “<i>hâtem/mühür</i>” denilmiştir. Çünkü O, varlık<br/>hazinesinin mührüdür. Yine O’na (s.a.) “fâtih/açan” denilmiştir. Çünkü ezelî hazinenin<br/>anahtarıdır. Hazine O’nunla açılmış ve O’nunla kapanıp mühürlenmiştir. Hazinede ne<br/>
