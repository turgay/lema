<a name=3399></a><img src="flower_sep.jpg"/><br/>
<img src="flower_sep.jpg"/><br/>
<i>el-Miftâh</i>’ta şöyle denilir: Âyette “Nûh’un işi” değil sâdece “<i>iş</i>” denilmiştir. Bu<br/>
“iş”in Nuh (a.s.)’a mahsus olduğunu belirtmek içindir.<br/>
<i>“Gemi Cûdî’ye oturdu.”</i> karar kıldı Cûdî, Arap Yarımadası’nda Musul yahut Şam<br/>
veya Âmid (Diyarbakır) yakınlarında bulunan bir dağdır.<br/>
Bir haberde şöyle rivâyet edilir: “Allah Teâlâ dağlara: “Nûh’un gemisini bir dağa<br/>
indireceğim.” diye vahyedince dağlar yükseldi. Cûdî Dağı ise Allah için tevâzu<br/>gösterdi. Onun için de gemi onun üzerinde karar kıldı.”<br/>
<b>Sa‘dî</b> der ki:<br/>
<i>Tarîkat dervişlere bundan başka bir şey değildir<br/>Tevazu kendi varlığını terk edip kendisini aşağı tutmaktır<br/>Sana yücelik gerek ise tevazuu seç<br/>Çünkü nâmı yüce olmak için tevazudan başka yol yoktur</i><br/>
Tevâzu, Allah erlerinin varabileceği son makamdır. Tevâzuun gerçek mânâsı, nefsin<br/>
kul olduğunu bilmesidir. Kullukla riyâset, baş olma sevdası asla bir yerde olmaz. Çünkü<br/>bu kulluğa ters düşer. Bu yüzden meşâyıh -Allah sırlarını takdis etsin- şöyle derler:<br/>
“Sıddîkların kalblerinden en son çıkan şey riyâset sevgisidir.” İnsanların çoğunda ve<br/>
bazı sâlihlerde görülen (yapmacık) tevâzuun tevâzu olduğunu zannetme. Bu (yapmacık<br/>tevâzu), senin bilmediğin bir sebepten dolayı gösterilen bir dalkavukluktur. Böyle<br/>kimselerden her biri elde etmek istediği şeye göre dalkavuklukta bulunur. Gerçek<br/>tevâzu, Allah’ın sırlarından bir sırdır. Allah onu kemâl üzere ancak nebîlere yahut<br/>sıddîklara verir.<i> el-Mevâkı‘</i>da böyle geçmektedir.<br/>
<b>Hz. Ali </b>(r.a.)’ın şöyle dediği rivâyet edilir: “Mahlûkatın en güçlüsü dağlardır. Ancak<br/>
demir dağlardan daha güçlüdür. Çünkü dağlar demirle yontulmaktadır. Ateş ise demire<br/>galip gelir. Su da ateşi söndürür. Bulut suyu taşır. Rüzgâr bulutu götürür. İnsanoğlu<br/>binâlar yaparak rüzgâra galebe çalar. Uyku ise insana galip gelir. Ama ölüm bunların<br/>hepsine galip gelir”<br/>
<i>Es’iletü’l-hikem</i>’de şöyle denilir: Allah Teâlâ dağları, peygamberleri için kürsüler<br/>
kılmıştır. Uhud’un Peygamber Efendimiz için, Tur’un Hz. Mûsâ için, Serendib’in Hz.<br/>Adem için, Cûdî’nin de Hz. Nûh için kürsü yapılması gibi. Bu özellik, şeref olarak<br/>dağlara yeter. Dağlar, bazı durumlar bakımından insanlara benzer. Kâmil kimseye “dağ”<br/>denir.”<br/>
Âlimler dağlardan hangisinin en faziletli olduğu konusunda ihtilaf ettiler. En üstün<br/>
dağın, yeryüzüne konan ilk dağ olması hasebiyle Ebû Kubeys olduğu söylenmiştir.<br/>Ayrıca Arafat, Musâ (a.s.)’ın dağı ve Kaf dağı da en üstün dağ olarak zikredilmiştir.<br/>
<b>Süyûtî </b>ise şöyle der: “En üstün dağ Uhud dağıdır. Uhud, Medine’deki dağlardan<br/>
