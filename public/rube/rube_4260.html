<a name=4261></a><img src="figure_sep_1.jpg"/><br/>
<b>vardır.</b>”<br/>
<i>et-Te’vîlâtü’n-Necmiyye</i>’de der ki: “Tâat hurmaları ve mücâhede üzümlerinden, tâat<br/>
ve mücâhedelerin meyvelerini elde edersiniz. Bunlar da, içki ve güzel gıda olarak<br/>mükaşefe, mücâhede ve sulûk ehlinin halleri ve insanı hayrette bırakan özel<br/>durumlarıdır. İçki, nefis şarabından elde edildiği için bazen sarhoşluğun tesiriyle nefis<br/>haktan ve doğru yoldan sapar. Bazen de riyâ, süm‘a ve şöhret (görülsün, duyulsun ve<br/>meşhûr olayım) diye yaptığı fiillerde ve söylediği sözlerde onun kendini bilmezliği<br/>ortaya çıkar. Güzel rızıktan kalb ve rûhun içeceği ortaya çıkar. Bundan da şevk,<br/>muhabbet, sıdk ve taleb artar. Nitekim bâzıları şöyle demiştir:<br/>
<i>Muhabbeti bardak bardak içtim.<br/>Ne şarab bitti, ne de ben kandım.</i><br/>
Yine şöyle demişlerdir:<br/>
<i>Bana bir içecek içirdi ki gönlümü ihya etti,<br/>Sevgi denizinden muhabbet bardağıyla.</i><br/>
Şüphesiz ki bunlarda, akılla Hakk’ın işâretlerini idrak edip anlayan kimseler için<br/>
ibretler vardır.”<br/>
Muhakkık âlimler der ki: Akıl bir ağaçtır. Meyvesi ilim ve hilimdir. Meyvenin şerefi,<br/>
meyveyi verenin şerefini gösterir. Kavmi arasında akıl sâhibi kişi ümmeti arasındaki<br/>peygamber gibidir.<br/>
Bazı âlimler de şöyle demiştir: “Akıl iki bin parçaya ayrıldı. Bini nebiler, rasuller ve<br/>
meleklerindir. Dokuz yüz doksan dokuz parçası Muhammed (s.a.)’indir. Bir parçadan<br/>dört dânik âlimlere, bir dânik bütün erkeklere, yarım dânik kadınlara, yarım dânik de<br/>köylü ve meskûn ahaliye verilmiştir. Dânik, dirhemin altıda biridir.<br/>
Bir hakim şöyle der: “Dünyâda ömür azdır, âhiretteki hasret ise uzundur. Kul, kendi<br/>
ameliyle âhirette ya aziz, ya da zelil olur.” Şu halde her akıl sâhibinin ölüm gelmeden<br/>önce nefsini ıslah ile uğraşması; her kuru, yaş, zayıf ve semizden ibret alması; gaflet ve<br/>heva sarhoşluğundan ayılması; teyakkuz ve hidâyet şarabından içmesi zarûrîdir.<br/>
<i>Mesnevî</i>’de şöyle denir:<br/>
<i>Cüz’î aklı kendine vezir yapma.<br/>Küllî aklı külle vezir yap pâdişahım.<br/>Çünkü hevâ, hırslarla doludur ve içinde bulunduğu hali görür<br/>Aklın düşüncesiyse din gününün düşüncesidir.</i><br/>
