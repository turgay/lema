<a name=3781></a><img src="RuhulBeyan-3781_1.jpg"/><br/>
<img src="RuhulBeyan-3781_2.jpg"/><br/>
<img src="RuhulBeyan-3781_3.jpg"/><br/>
<i>Günahkar diye ben mest olmuşu kınama,<br/>Takdîrin kendi başına ne yazdığını kim bilir?</i><br/>
<i> </i><br/>
<b>96. Müjdeci gelip de gömleği yüzüne koyunca derhal görür oldu: “Ben size,</b><br/>
<b>Allah’tan sizin bilmediğiniz şeyleri birilim demedim mi?’ dedi.</b><br/>
<i>“Müjdeci”</i> yani Yahuda <i>“gelip de gömleği”</i> Yâkub’un <i>“yüzüne koyunca”</i> önceki<br/>
körlüğünden kurtulup <i>“derhal görür oldu.”</i> Zaaf ve hüzün hâlinden kurtulup kuvvet ve<br/>sevinci yerine geldi.<br/>
<i>Hüzün evinde Câmî yer tuttu.<br/>Senden ona müjdeci geldi de kurtuldu</i><br/>
<i>et-Te’vîlâtü’n-Necmiyye</i>’de şöyle denilir: <i>“Müjdeci”</i> kalb Yûsuf’unun huzurundan<br/>
ruh Yâkub’una cemâl nurlarının gömleği ile <i>“gelip de gömleği”</i> ruhun “<i>yüzüne koyunca<br/>derhal görür oldu.”</i> Bu ifade, rûhun ilk fıtratı îtibariyle gören bir varlık iken dünyaya<br/>bağlandığı ve onda tasarrufta bulunduğu için körleştiğine, fakat daha sonra kalbden<br/>gelen vârid ile eskisi gibi görmeye başladığına işaret vardır.<br/>
<i>Müjdeci geldi gözleri aydınlatan haber ile,<br/>Nefisler şifâ buldu, maksadlarına nâil oldu hepsi de<br/>Öyle paylaşmış ki insanlar aralarında sevinci<br/>En fazla pay alan ben olmuşum bu taksimde.</i><br/>
Âyette işaret vardır ki kalb işin başında kemâle ermek için ruha muhtaçtır. Ancak ne<br/>
zaman ki kalb iki parmağı arasından Hakk’ın feyezânını kabul edebilecek kemâle ve<br/>elverişliliğe erer, nihâyette Allah’a yakınlık (kurbet) Mısırı’nda hilâfet hükümranlığına<br/>nâil olur. İşte o zaman Hakk’ın nurlarıyla pürnûr olduğu için bu sefer ruh kalbe muhtaç<br/>hâle gelir. Çünkü kalb ilâhî nûrunun ateşini kabul konusunda lamba mesâbesinde, ruh ise<br/>lambanın yağı mesabesindedir.<br/>
Başlangıçta lamba yanmak için yağa muhtaçtır. Sonunda yağ lamba vasıtasıyla<br/>
yanabilmek için ona ve ona koyulmaya muhtaçtır. Çünkü lamba ve aksâmı olmadan yağ<br/>yanmaz. İyi anla.<br/>
<i>“Ben size Allah’tan sizin bilmediğiniz şeyleri bilirim demedim mi?” dedi.”</i> Yâni, ey<br/>
oğullarım! Sizi Mısır’a gönderirken etrafı iyice araştırmanızı söyleyip emretmedim mi?<br/>Allah’ın rahmetinden ümid kesmenizi yasaklamadım mı? Yûsuf’un hayatta olduğu ve<br/>sizin için bir çıkış kapısı açacağı gibi hususlarda sizin bilmediğiniz şeyleri, Allah<br/>tarafından bilirim, demedim mi?<br/>
