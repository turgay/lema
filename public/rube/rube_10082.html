<a name=10083></a><img src="flower_sep.jpg"/><br/>
kelimenin taşımış olduğu mânâ göz önüne alınmaksızın mücerred olarak bir<br/>isimlendirmeden ibâretti.<br/>
Allah’ın kulunun ibâdete kalkmasından maksad -daha önce geçtiği üzere- Nahle’de<br/>
sabah namazını kılmak üzere ibâdete kalkmasıdır. <i>“Neredeyse”</i> cinler <i>“onun etrafında<br/>keçe gibi birbirlerine geçeceklerdi.”</i> Âyette yer alan “libed” kelimesi, “kırbe, kırab”<br/>kelimelerinde olduğu gibi “libde” kelimesinin çoğuludur. Mânâsı ise bir kısmı diğerine<br/>geçmiş, yâni birbirine yapışmış, birbiriyle terkib hâline gelmiş; keçelenmiş şey<br/>demektir. Kelimenin kök yapısındaki bu anlam dolayısı ile, aslanın iki omuzu arasındaki<br/>sık kıllı yelesine bu kelimeden türeme “libdetü’l-esed” demişlerdir. Bu durumda mânâ<br/>şöyle olur: “Allah’ın kulu O’na ibâdete kalkınca, cinler neredeyse onun etrafında<br/>birbirlerine gireceklerdi.” Meydana getirdikleri bu izdiham ve üşüşmeden dolayı<br/>neredeyse Peygamber (s.a.) Efendimiz’in üstüne düşeceklerdi. Çünkü onun ibâdetini<br/>gördüklerinde, okuduğu âyetleri işittiklerinde sahâbe-i kirâmın kendisine uymak üzere<br/>namaza kalktıklarını gördüklerinde, Allah Rasûlü (s.a.) ile birlikte kıyamda, ka’dede ve<br/>secdedeki hâllerinin müşâhede ettiklerinde çok hayret etmişlerdi. Çünkü onlar daha<br/>önce benzerini hiç görmedikleri ve işitmedikleri bir şeyi görmüşler ve işitmişlerdi.<br/>
“İnne” kırâatına göre ise bu ifâdeler cinlerin ağızlarından çıkan ifâdeler olur. Bu<br/>
takdirde “kâdû” kelimesindeki isim -yukarda açıkladığımız gibi- “cinler” değil de<br/>namazda Peygamber (s.a.) Efendimiz’e uyan sahâbeleri olur.<br/>
Fakîr (<b>Bursevî</b>) derim ki; “inne” ve “enne” kırâatlerine göre burada anlaşılması zor<br/>
bir nokta var. Çünkü âyetten maksad şâyet tefsir âlimlerinin kanâati üzere <b>İbn Abbas’</b>ın<br/>kanâati gibi ise o zaman izdihâmın herhangi bir mânâsı olamaz. Çünkü cinler Nahle<br/>bölgesinde nihâyet bir grup hâlinde yedi veya dokuz kişi idiler. Şu hâlde nahle gibi<br/>geniş bir mekânda hem de okuyan kişinin yakın olması dolayısıyla böylesine az bir<br/>topluluğun izdiham oluşturması hiç akla uygun gelmiyor. Cinlerin oluşturdukları asıl<br/>izdiham <b>İbn Mes’ûd</b>’un rivâyet ettiği üzere Nahle’den döndükten sonra Hacûn<br/>mevkiinde olmalıdır. Şu hâlde burada kaçınılmaz olarak şöyle demek zorundayız: Cinler<br/>bir tek yönden durmadan Peygamber Efendimiz’e yaklaştıkça yaklaştılar, üst üste<br/>yığıldılar, neredeyse izdihamdan keçe gibi olacaklardı. Ya da topluluk anlamına gelen<br/>“nefer” kelimesinde mecaz vardır deriz. Fakat o zaman bâzılarının yaptığı gibi sayıları<br/>şu kadardı diye kesin rakam vermek mânâsız olur.<br/>
Şâyet âyetin mânâsı; <b>İbn Mes’ûd</b> (r.a.)’ın kanâati gibidir, dersek daha önce Ahkaf<br/>
sûresinde geçtiği üzere bu olay müşâhede yoluyla olmuştur, demek zorunda kalırız. Bu<br/>takdirde gözle müşâhede edilen bir hâdisenin sûrenin başında geçtiği üzere vahiy<br/>yoluyla bildirilmesi anlamsız olur ve yine öte yandan o esnâda Peygamber (s.a.)<br/>Efendimiz’in beraberinde sahâbesinden az bir grup vardı, hattâ yanında <i>İnsanu’l-uyûn<br/></i>isimli eserde yer aldığı üzere <b>Zeyd b. Hârise</b>’den başka hiç kimse yoktu. Bu takdirde<br/>ise izdihamdan söz etmek anlamsız kalır. Murâdını en iyi bilen Allah Teâlâ’dır.<br/>
