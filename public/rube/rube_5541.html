<a name=5542></a><img src="RuhulBeyan-5542_1.jpg"/><br/>
<img src="RuhulBeyan-5542_2.jpg"/><br/>
(et-Tahrîm, 66/10)” buyrulmasından maksad onlara eziyet ettiler demektir. Nûh (a.s.)’ın<br/>hanımı onun hakkında “O bir delidir.” demiştir. Lut (a.s.)’ın karısı da (kavminin<br/>sapıklarına) onun misâfirlerini haber vermiştir.<br/>
Nûh ve Lût (a.s.)’ın hanımlarında olduğu gibi bir peygamberin hanımının kâfir olması<br/>
câizdir, ama zinâkâr olması asla câiz değildir. Çünkü peygamber kâfirleri dîne,<br/>söylediği hükümleri, sevap ve cezâyı kabule çağırmak için gönderilmiştir. Peygamberde<br/>kâfirleri kendilerinden nefret ettirip uzaklaştıracak bir durum olduğunda ise bu maksad<br/>gerçekleşmez. Küfür onlara göre nefret edilecek bir durum değildir. Zinâ ise bunun<br/>aksinedir. Çünkü o nefret verici şeylerin en büyüğüdür.<br/>
<b>Fahreddîn Râzî’</b>nin <i>Kitâbü’l-İşârât</i>’ında zikredildiği üzere Rasûlullah (s.a.) mezkûr<br/>
iftirânın konuşulduğu günlerde vakitlerinin çoğunu evde geçirirdi. Huzûruna Ömer (r.a.)<br/>vardı. Bu hâdise hakkında onunla istişâre etti. <b>Ömer</b> (r.a.): “Yâ Rasûlallah! Ben<br/>münâfıkların yalancı olduğuna kesin olarak eminim. Âişe’nin günahsız olduğunu<br/>sinekten anlıyorum. Çünkü sinek senin bedenine yaklaşmaz. Allah Teâlâ, senin bedenini<br/>pisliklere bulaşması sebebiyle sineğin bile konmasından koruduğu halde nasıl olur da<br/>âileni böyle bir kötülükten korumaz.” dedi.<br/>
Sonra O’nun huzûruna <b>Hz. Osman</b> vardı ve onunla istişârede bulundu. Hz. Osman:<br/>
“Yâ Rasûlallah! Âişe’nin suçsuz olduğunu senin gölgenden anladım. Çünkü ben gördüm<br/>ki Allah senin gölgeni yere düşmekten korumuştur.” -Çünkü ayaklarla üzerine<br/>basılmasın diye O’nun şerefli şahsının gölgesi ne güneşte ne de ay ışığında yere<br/>düşerdi.- “Senin gölgeni koruyan Allah, nasıl ehlini/âileni korumaz?!” dedi.<br/>
Sonra <b>Hz. Ali</b> geldi, onunla da bu konuyu istişâre etti. Hz. Ali de şöyle dedi: “Yâ<br/>
Rasûlallah! Âişe’nin günahsız olduğunu bir şeyden anladım. O da şu: Biz peşinizde<br/>namaz kılıyorduk. Sen de nalinlerinle namaz kıldırıyordun. Sonra nalinlerin birini<br/>çıkardın. Biz “Bunu, bizim için sünnet olsun diye mi yaptın?” diye sorduk. Sen: “Hayır,<br/>Cebrâil gelip şu nalinde necaset olduğunu söyledi. Ben de onu bu sebeple çıkardım.”<br/>dedin. Senin nalininde bile necaset olmazsa, âilende nasıl olur?”<br/>
Bütün bu sözlerden dolayı Rasûlullah (s.a.) pek sevindi. Allah onların söyledikleri<br/>
sözleri doğruladı ve “<i>bu ağır iftirâyı uyduranlar</i>” buyurarak bu ağır iftirâyı ortaya<br/>atanları rezil etti.<br/>
“<i>Şüphesiz sizin içinizden bir gruptur.</i>” “__WORD__ ve “__WORD__, ondan kırka kadar<br/>
kimseden oluşan topluluk demektir. Burada Abdullah b. Übeyy, Zeyd b. <i>Rifâa</i>, Mistah b.<br/>Üsâse, Hamne binti Cahş ve onlara yardımcı olanlar kasdedilmiştir. Hassân b. Sâbit’in<br/>onlardan olup olmadığında ihtilâf edilmiştir. Hz. Âişe (r.a.)’yı övdüğü ona nisbet edilen<br/>şu beyitler onun böyle bir iftirâdan berî olduğuna delâlet etmektedir:<br/>
<i>O edeblidir, Allah onun huyunu güzel kılmıştır<br/>Onu her kötülükten ve bâtıldan arındırmıştır.<br/>Eğer ben sizin iddiâ ettiğiniz şeyi söylediysem<br/>Elim kolum tutmaz olsun</i><br/>
