<a name=10411></a><img src="figure_sep_1.jpg"/><br/>
Burada şöyle bir soru gündeme gelebilir: Âyette neden “onlar bir akşam vakti ya da<br/>
kuşluk zamanı kadar kaldıklarını sanırlar” denmemiş de “duhâhâ” buyrularak “akşam<br/>üstünün kuşluğu” ifâdesi kullanılmıştır? Bunun faydası nedir? denilecek olursa buna<br/>cevabımız şudur: Âyette şâyet “lem yelbesû illâ aşiyyeten ev duhan” denseydi âyetin<br/>mânâsı; “onlar kıyamet gününü gördüklerinde dünyada sâdece bir akşam vakti ya da<br/>kuşluk zamanı kadar kaldıklarını sanırlar” şeklinde anlaşılabilirdi. Böylece “akşam<br/>üstü”nün bir güne “kuşluk vakti”nin ise bir başka güne âid olduğu ihtimali doğabilirdi.<br/>Böylece “dünyada kalma” olgusunun birinci günün kuşluğundan ikinci günün akşamına<br/>doğru uzadığı izlenimi doğardı. Oysa anlatılmak istenen bu değildir. Ama âyetteki<br/>ifâdesiyle “illâ aşiyyeten ev duhâhâ” dendiğinde asla böyle bir ihtimal doğmaz.<br/>
<i>el-İrşad</i>’da deniyor ki: İfadenin akışı, “onların dünyada veya kabirlerinde<br/>
kalmalarını” itibara almayı gerektirmiyor. Makamın yâni ifâdenin akışının asıl<br/>gerektirdiği, bunun uyarıdan veya tehdidden sonra olmasıdır. Böylece inzar yâni uyarı<br/>gerçekleşmiş ve onların “bunun gerçekleşmesine daha çok zaman var” şeklindeki<br/>zanları reddedilmiş olmaktadır.<br/>
Bu âyet-i kerimede Allah’da fâni olma vaktine işâret vardır. Çünkü bu vicdani bir<br/>
olgu olup onu ancak içine düşen ve başına gelen kimseler bilebilirler. Başına gelmeyen<br/>ve yaşamayan kimseler kendi galiz ve şedid nefislerinin içinde bâkidirler. Onlar<br/>ibarenin lisanı ile bunun zikredilmesi sâyesinde bu gerçeği nasıl anlayabilirler? Nitekim<br/>“tatmayan bilmez” demişlerdir. <i>“Onlar sâdece bir akşam vakti ya da onun kuşluk<br/>zamanı kadar kaldıklarını sanırlar”</i> Çünkü fenâ’nın sonu bakâ’nın başına bitişiktir.<br/>Nitekim ârif, tayyar<b> Attar</b> şöyle der:<br/>
<i>Eğer bekà istersen fenâyı seç,<br/>Zira fenâdan doğan ilk şey bekàdır.</i><br/>
Bir hadis-i şerifte Peygamber Efendimiz (s.a.) bu sûre ile ilgili olarak şöyle buyurur:<br/>
<i>“en-Nâziât sûresini her kim okursa o kişi Allah Teâlâ’nın kendisini kabirde ve<br/>kıyamette Cennete girinceye kadar bir farz namaz miktarı kadar tutacak olduğu<br/>kişilerden olur.” </i><a href="RuhulBeyans.html#10411">[11]</a><br/>
Hadisteki bu ifâde, <b>İbnuş Şeyh</b> (rh.)’ın <i>Havaşi</i>’sinde vurguladığı üzere o kişinin<br/>
berzah aleminde ve mahşerde durma esnasında karşılaşacak olduğu müjde ve ikramdan<br/>dolayı kabirde ve kıyamette kalma süresini ne kadar kısa göreceğini vurgulamaktadır.<br/><a href="RuhulBeyans.html#10411">[12]</a><br/>
<a href="RuhulBeyans.html#10411">[11].</a> İbn Hacer, Kâfi, IV, 700.<br/><a href="RuhulBeyans.html#10411">[12].</a> Allah’ın yardımı ile en-Nâziât sûresi tamam oldu.<br/>
