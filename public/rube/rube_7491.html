<a name=7492></a><img src="RuhulBeyan-7492_1.jpg"/><br/>
<img src="RuhulBeyan-7492_2.jpg"/><br/>
<b>İbn Abbâs</b> (r.a.) der ki: (Cennetteki) hiçbir şey için yok oluş söz konusu değildir.<br/>
Meyvesi yenen bir şeyin yerine yenisi geldiği gibi, yenen bir hayvan veya bir kuş da<br/>canlı olarak yerine geri döner.<br/>
<i>et-Te’vîlâtü’n-Necmiyye’</i>de (__WORD__)’den (__WORD__) ifâdesine kadarki kısmı işârî<br/>
olarak şu şekilde tefsir eder: Bütün bu özelliklere sâhip mezkûr cennetlerin kapıları<br/>muttakîlere açıktır. Cennetin bazı kapıları yaratılmışlara bazı kapıları da Yaratıcı’ya<br/>açıktır. Fakat bunlardan hiçbiri muttakîlere kapanmaz. Onlar da yaratılmışlara has<br/>kapılardan girip buradaki nimetlerden istifâde ettikten sonra Yaratıcı’ya has kapıdan<br/>çıkarlar ve <i><b>“Muktedir bir hükümdarın katında, doğruluk meclisinde”</b></i> (el-Kamer<br/>54/55) konaklarlar. Cennetlikler diye cennet nimetleri kendilerini esir etmez, tıpkı<br/>dünya nimetleri kendilerini dünya ehli etmek için bağlamadığı gibi. Aksine, Allah onları<br/>her iki cihanın da hapsetmesinden kurtarmış ve kendilerine her iki konakta konaklamak<br/>zevkini tattırmış; onları ehlullahtan ve gözde kullarından eylemiştir. “<i>Ona bitmek ve<br/>tükenmek yoktur.</i>” Yâni bunlar bizim kendilerine ezelde nasîbetmiş olduğumuz şeyler<br/>olup ebediyyen yok olmayacaklardır. Bu durumda aklı başında olanların fânî arzuları<br/>bırakıp bâkî zevklere yönelmeleri gerekir. Zira fenâ bakâya ulaştırır, tıpkı fakr u<br/>zarûretin zenginliğe ulaştırması gibi. Her ihtiyacın sonunda bir ihtiyaçsızlık (<i>istiğnâ</i>)<br/>hâli vardır.<br/>
Hikâye ederler ki: Bir adamın çok malı vardı. Ticaret yapmak istedi. Bindiği (ve<br/>
mallarını yüklediği) gemi parçalandı ve bütün malları battı. O adam bir tahta üzerinde<br/>kaldı ve bir adaya çıktı. Yıllarca o adada tek başına yaşadı. Üzülüp sıkıldı. Bir gece<br/>deniz kenarında oturmuştu. Saçları uzamış bir halde şu beyti okuyordu:<br/>
<i>Varacağım âileme, şu karga yaşlanınca<br/>Fakat heyhât, yaşlanmaz ki karga!<br/>O sırada denizden şöyle bir ses işitti:<br/>Çektiğin şu sıkıntının sonunda<br/>Vardır muhtemelen bir ferahlama</i><br/>
Ertesi gün denize baktı, gözü büyük bir şeye ilişti. Yaklaşınca onun gelinlik gibi güzel<br/>
bir gemi olduğunu gördü. Gemidekiler bu adamı görünce hâlini sordular. O da<br/>hikâyesini anlattı ve yaşadığı şehri söyledi. Gemidekiler: “Senin oğlun var mıydı?” diye<br/>sordular. O da “Evet” dedi ve oğlunun özelliklerini anlattı. Bunun üzerine onlar bu<br/>adama sarılıp öptüler ve “Şu kişi senin oğlundur, biz de onun köleleriyiz. Onun malı,<br/>senin malındır” dediler. Saçlarını kesip güzel elbiseler giydirdiler ve rahat bir şekilde<br/>evine getirdiler.<br/>
Böylece şu ortaya çıkmış oluyor ki hikâyedeki adam, rızkının tükendiğini ve helâk<br/>
olup gideceğini düşünürken bir de bakıyor ki Allah Teâlâ kendisine önceki durumundan<br/>çok daha güzel bir hâl ihsân etmiş. Çünkü O’nun rızkı için tükenme sözkonusu değildir<br/>ve ihsânı sonsuzdur.<br/>
