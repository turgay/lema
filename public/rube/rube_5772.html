<a name=5773></a>olunmayan kimsedir.<br/>
Fakir (<b>Bursevî</b>) -Kadîr olan Allah çok hayır yapma konusunda ona kuvvet versin- der<br/>
ki: Eğer “Hz. Peygamber (s.a.)’in <i>“Kim yatsı namazını cemaatla kılarsa gecenin<br/>yarısını ibâdetle geçirmiş gibi olur. Kim de sabah namazını cemaatla kılarsa bütün<br/>geceyi namazla geçirmiş gibi olur.”</i><a href="RuhulBeyans.html#5779">[252] </a>hadisi hakkında ne dersin? Çünkü bu hadis<br/>geceyi ibâdetle geçirme külfet ve meşakkatini kaldırmaktadır.” dersen, şöyle cevap<br/>veririm: Bu hadis cemaatla namaza teşvik, ruhsatı ve niyetin tesirini beyan etmektedir.<br/>Çünkü yatsı vaktinde sabah namazını cemaatle kılmaya niyet eden kimse, sanki<br/>mescidde onu bekleyen gibi olur. Nice yüksek himmetler vardır, ayakları (fiilen yapılan<br/>işleri) geçer. Ancak niyetle beraber amel etmek, mücerred niyetten efdaldir. Azîmet de<br/>ruhsatın üzerindedir.<br/>
<b>Sehl b. Abdullah Tüsterî</b> (r.h.) der ki: “Kul farzları tamamlamak için revâtib<br/>
sünnetlere, sünnetleri tamamlamak için nâfilelere, nâfileleri tamamlamak için âdâba<br/>muhtaçtır. Dünyayı terk etmek de edebdendir.”<br/>
Namazda kıyamın uzun olması mı yoksa çok secde ve rükû etmenin mi efdal olduğu<br/>
konusunda ihtilâf edilmiştir. <i>ed-Dürer</i><b>’</b>de der ki: “Kıyamın uzun olması, secdelerin çok<br/>olmasından efdaldir. Çünkü Rasûlullah (s.a.) şöyle buyurmuştur: <i>“Namazların efdali<br/>kunûtu (yani kıyamı) uzun olan namazdır.<a href="RuhulBeyans.html#5779">”</i>[253] </a>Çünkü kıyamın uzun olması ile kıraat<br/>çoğalır, rükû ve secdelerin çok olması ile de tesbih çoğalır. Kıraat ise tesbihden<br/>efdaldir.”<br/>
Bazıları, ikincisinin efdal olduğunu söylemiştir.<br/><b>İbn Ömer</b> birinin namazda kıyamı uzattığını gördü. Şöyle dedi: “Eğer ben o adamı<br/>
tanısaydım, ona rükû ve secdeyi de uzun tutmasını emrederdim. Çünkü Hz. Peygamber<br/>(s.a.)’in: “<i>Kul namaza kalktığı zaman günahları getirilir, başı ve iki omuzu üzerine<br/>konur. Rükû ve secde ettikçe günahları düşer.</i><a href="RuhulBeyans.html#5779">”[254] </a>buyurduğunu işittim.<br/>
<b>Ma‘dân b. Talha</b> der ki: “Rasûlullah (s.a.)’ın âzâdlısı Sevbân ile karşılaştım. Ona:<br/>
“Allah’ın beni sâyesinde cennete girdireceği bir ameli bana haber ver.” dedim. O: “Ben<br/>bunu Rasûlullah (s.a.)’e sordum. Şöyle buyurdu: “<i>Allah için çok secde yap (namaz kıl).<br/>Allah için her secde ettiğinde mutlaka onun sâyesinde Allah senin bir dereceni<br/>yükseltir ve bir hatânı bağışlar</i>.”<a href="RuhulBeyans.html#5779">[255]</a><br/>
Bilesin ki her amelde aslolan, niyeti hakkıyla yapmak ve ihlası tashih etmektir.<br/>
<i>Meşâyih bütün gece duâ eder,<br/>Sabahları da seccadeyi silkelerler<br/>Mihraptan yüz çeviren kimsenin<br/>Ehlullah küfrüne şahâdet ederler<br/>Sen de namazda sırtını kıbleye dönmüşsün;<br/>Allah’tan bir isteğin yoksa mihraptan yüz çevir</i><br/>
