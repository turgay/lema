<a name=6397></a><img src="RuhulBeyan-6397_1.jpg"/><br/>
“<i>Gökten</i>” semâdan veyâ buluttan “<i>su indirip ölümünün ardından arzı onunla</i>” yâni<br/>
bu su, yağmur ile, kuruduktan sonra yeryüzünü bitkilerle “<i>diriltiyor.</i>”<br/>
<i>İhvânü’s-safâ</i>’da der ki: “Yağmur, su parçalarıdır. Bunlar birleşip soğuduğunda ve<br/>
ağırlaştığında yeryüzüne doğru döner.”<br/>
Eğer “Arz/yer nedir?” diye sorulursa, şöyle cevap verilir: Cisimlerden olabilecek<br/>
kadar kalın, âlemin merkezinde duran, keyfiyeti altı yön ile açıklanan bir cisimdir. Doğu<br/>güneşin doğduğu yön, batı battığı yön, kuzey oğlak dönencesinin olduğu yön, güney<br/>Süheyl dönencesinin olduğu yön, üst okyanus tarafına gelen yön ve alt yerin merkezi<br/>tarafına gelen yöndür.<br/>
“Nebât nedir?” diye sorulacak olursa, şöyle denir: Üzerinde mâîlik gâlib olan şeydir.<br/>İranlılar: “Vâdiler süslendiğinde, vâdilerde çok su olduğunda meyve çok olur.<br/>
Rüzgârlar şiddetli estiğinde ise hubûbat çok olur.” derler. Bilesin ki meyveler ve<br/>ağaçlar, yağmurun bolluğundandır. Hepsi Allâh’ın yeryüzündeki işlerinin eserleridir.<br/>
<b>Muâviye</b> (r.a.) halîfeliğinin son zamanlarında Mekke’de bir hurma ağacı dikti ve<br/>
şöyle dedi: “Ben bu ağacın büyüyüp meyve vereceği zamana tamah ederek dikmedim.<br/>Fakat <b>Esedî</b>’nin şu sözü hatırıma geldi de onun için diktim:<br/>
<i>Yiğit yiğit değildir, onunla aydınlanılmazsa<br/>Hele bir de yeryüzünde eserleri olmazsa</i><br/>
“<i>Doğrusu bunda,</i>” zikredilenlerde “<i>aklını kullanan</i>” Allâh’ı; O’nun huccet ve<br/>
delillerini anlayıp kavrayan “<i>bir kavim için (alınacak) dersler</i>” ilâhî kudrete alâmetler<br/>“<i>vardır.</i>”<br/>
<b>Kâşifî</b> der ki: “Hâdisâtın meydana gelmesi üzerine düşünen topluluk için her hâdisede<br/>
mevcut olan yaratıcının eksiksiz kudreti zâhir olur.”<br/>
Allah Teâlâ yeryüzüne ölümünden sonra hayat vermeye kâdir olduğu gibi ölülere<br/>
hayat vermeye ve kabirlerdekileri diriltmeye de kâdirdir.<br/>
<i>Burhânü’l-Kur’ân</i>’da der ki: “Âyet “<br/>
” sözüyle tamamlanmıştır. Çünkü bu<br/>
konularda akıl işin esası ve ilme/bilgiye ulaştıran şeydir.”<br/>
Âlimlerden birisi şöyle demiştir: “Akıllı kimse ilk görüşüyle işlerin sonunu gören,<br/>
işlerin önemli olanlarının perdelerini aralayıp karanlıktan çıkaran, kalblerin<br/>inceliklerini ve gaybların emânetlerini bulup çıkaran kimsedir.” Bir hakîm şöyle<br/>demiştir: “Akıl ve tecrübe birbirleriyle yardımlaşmada su ve toprak gibidir. Biri<br/>olmadan diğeri bitki çıkaramaz.”<br/>
<i>Mesnevî</i>’de der ki:<br/>
<i>İşleri kolay tutan peygamber, ne de güzel buyurdu:<br/>“Aklın bir zerresi oruçtan ve namazdan daha hayırlıdır”<br/>Aklın cevher, bu ikisiyse âraz olduğundan,<br/>Bu ikisi, ancak onun tam olmasıyla farz olur</i><br/>
