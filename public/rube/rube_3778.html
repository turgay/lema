<a name=3779></a><b>Hâfız </b>ise şöyle der:<br/>
<i>Sabâ ile yanağından bir deste gül yolla da bize yoldaş olsun<br/>Ki bostanınızın toprağından bir koku duyalım</i><br/>
<i>et-Tibyân</i>’da şöyle geçer: Rüzgar hareketlendi, gömleğin kokusunu seksen fersahlık<br/>
mesafeden aldı ve Yâkub (a.s.)’a ulaştırdı. Yâkub (a.s.) cennetin kokusunu hissetti.<br/>Dünyada bu gömleğin kokusundan başka cennet kokusu taşıyan bir şey olmadığını<br/>biliyordu.”<br/>
Fakir (<b>Bursevî</b>) der ki: Bu durum, o gömleğin herhangi bir illete mâruz kalanların<br/>
üzerine konulduğunda mutlaka iyileşmesini sağlayan bir cennet kokusu taşıdığı<br/>şeklindeki görüşe uygundur. Dolayısıyla gömlekteki bu özellik Yûsuf (a.s.)’ın<br/>kokusunda değil, cennet kokusundadır. Nitekim <b>Beyzâvî</b> de bu görüştedir.<br/>
<i>“Yûsuf ’un kokusu”</i> ifadesindeki izâfet ise -açıkça anlaşılacağı üzere- ikisinin<br/>
birbiriyle münâsebeti (mülâbese) sebebiyledir.<br/>
<b>İmam Celdekî</b> <i>Kitâbü’l-İnsan min kitâbü’l-Burhân</i>’da der ki: “Ömrüme yemin olsun<br/>
ki insanın tıyneti kesifleşir ve bu kesâfet artarsa, asıl fıtratından zâtına ârız olan bu<br/>kesâfetin perdelerinden dolayı algılama hâsseleri azalır. Ama insan zâtının cevheri<br/>lâtifleşir ve bu letâfet artarsa, bütün hâsseleri güçlenir ve idrâki fazlalaşır. İnsanların<br/>çoğu koklama hâsseleri sayesinde bir ya da birkaç millik mesâfeden güzel kokuları<br/>duyabilmektedir. Belki de letâfeti fazlalaşan kimseler bilinen bir kokusu olmayan bazı<br/>şeylerin kokularını duyabilmektedirler. Nitekim Allah Teâlâ Yâkub (a.s.)’dan hikâye<br/>ederek: <i>“Şüphesiz ben Yûsuf ’un kokusunu duyuyorum!”</i> buyurmaktadır. Böyle bir<br/>duyum başkalarına değil sadece keşf ehline mahsustur.<br/>
<i>Mesnevî</i>’de şöyle denilir:<br/>
<i>Koku, göze nur veren bir devâdır.<br/>Hz. Yâkub’un gözü, bir koku yüzünden açıldı.<br/>Kötü koku, gözü karartır.<br/>Yûsuf ’un kokusu ise göze yardımda bulunur.<br/>Gül olmayan yerde, gül kokusu duydun mu?<br/>Şarap olmayan yerde şarabın köpürüp coştuğunu gördün mü?<br/></i>——<br/><i>Bayezid’in hikâyesini duymadın mı?<br/>Ebü’l-Hasan doğmadan nasıl onun hallerini gördü.<br/>O takvâ pâdişahı bir gün geçiyordu,<br/>Müridleri ile beraber sahrâ ve kır tarafından.<br/>Birden bire ona çok hoş bir koku geldi,<br/>Rey şehri yöresindeki Harakan köyü tarafından.<br/>Orada iştiyâklı bir feryâd çekti.</i><br/>
