<a name=517></a><b>150. <i>(Evet Rasûlüm!) </i></b><b>Nereden yola çıkarsan çık <i>(Namazda) </i></b><b>yüzünü Mescid-i</b><br/>
<b>Haram’a doğru çevir. Nerede olursanız olunuz, yüzünüzü o yana çevirin ki,<br/>aralarından haksızlık edenler <i>(kuru inatçılar) </i></b><b>müstesna, insanların aleyhinizde<br/><i>(kullanabilecekleri) </i></b><b>bir delili bulunmasın. Sakın onlardan korkmayın! Yalnız benden<br/>korkun. Böylece size olan nimetimi tamamlayayım da doğru yolu bulasınız.</b><br/>
Bulunduğun yerden uzak veya yakın, herhangi bir yere yolculuğa veya gazâya<br/>
çıktığında namaz kılarken yüzünü Mescid-i Haram’a doğru çevir. Siz de ey mü’minler,<br/>yeryüzünün hangi tarafında bulunursanız bulunun, mukîm veya seferî olarak namaz<br/>kılmak istediğinizde yüzünüzü o yöne çevirin.<br/>
Görüldüğü üzere kıblenin değiştirilmesi ve yüzlerin Mescid-i Haram’a doğru<br/>
çevrilmesi hükmü, birkaç kez tekrar edilmiştir. Bu, kıblenin ne kadar büyük bir<br/>ehemmiyeti hâiz olduğunu göstermektedir. Ayrıca neshedilen bir hüküm, şüpheye,<br/>fitneye ve şeytanın vesvesesine mahal teşkil edebilir. Bu şüpheyi gidermek için Allah<br/>Teâlâ bu hükmü te’kidle bildirmiş ve tekrar ettiği her yerde müstakil bir hikmet<br/>serdetmiştir.<br/>
<i>“İnsanların aleyhinizde delilleri bulunmasın.”<br/></i>Sizin Beyt-i Makdis’i bırakıp Kâbe’ye yönelmeniz, Yahûdîlerin delîl getirmesini<br/>
defeder. Çünkü bu Kâbe, “Tevrat’ta vasfı geçen peygamberin kıblesi olan Kâbe’dir.<br/>“Muhammed, Beyt-i Makdis’e yöneliyor.” diyen Yahûdîler’in, hem de: “Muhammed<br/>kendisinin İbrâhîm milletinden olduğunu söylediği halde onun kıblesine muhalefet<br/>ediyor.” diyen Arapların delillerini ortadan kaldıracak ve onları hüccetsiz bırakacaktır.<br/>
<i>“Yalnız onların haksızlık edenleri müstesna.”</i> ibâresiyle istisnâ edilenler,<br/>
Yahûdîler’den: “Muhammed kavminin dinine olan meyli ve doğduğu beldeye olan<br/>sevgisi sebebiyle bizim kıblemizi terkedip Kâbe’ye döndü.” Eğer o, hakk üzere olsaydı<br/>peygamberlerin kıblesini bırakmazdı diyen inatçı bir grup ile, Mekke Araplarından:<br/>“Muhammed doğruyu gördü ve babalarının kıblesine döndü, onların dînini<br/>benimsemesine fazla bir şey kalmadı.” diyen kimselerdir.<br/>
Bu tür kimselerin dâvâlarını ispat için geveledikleri saçma ve asılsız sözler, kendileri<br/>
tarafından delîl diye öne sürüldüğü için ve onlarla alay etmek üzere mecâz olarak<br/><i>“hüccet”</i> yâni delîl diye isimlendirilmiştir. Yoksa bunların delîl olabilecek bir tarafı<br/>yoktur.<br/>
Kâbe’ye doğru yönelme konusunda <i>“onlardan korkmayın.”</i> Bu yüzden size düşman<br/>
olup saldırmalarından çekinmeyin. Çünkü onların kınamaları size hiçbir zarar<br/>vermeyecektir. Fakat benden korkun. Emrime uyun. Faydanıza uygun olarak koyduğum<br/>hükümlere aykırı davranmayın. Çünkü ben sizin yardımcınızım.<br/>
Yüzlerinizi Mescid-i Haram yönüne çevirmenizi, <i>“size olan nimetimi tamamlamak</i><br/>
<i>için emrettim.”</i> Allah’ın emir ve tekliflerinin her biri ve mükellefin Allah’ın emrettiği<br/>yöne yönelerek bu emirlere uyması, sevap kazanmaya vesîle olması bakımından birer<br/>nimettir. Ancak Allah Teâlâ’nın, İbrâhîm (a.s.)’ın kıblesi olan Kâbe’ye dönmeyi<br/>emretmesi, kıble nimetinin tamamlanmasına sebeb olmuştur. Zira halk, yaptıkları her<br/>
