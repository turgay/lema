<a name=10122></a><i>“Eğer inkâr ederseniz,”</i> yâni inkâr üzere kalmaya devam ederseniz <i>“çocukları ak</i><br/>
<i>saçlı ihtiyarlara çevirecek o günden”</i> o günün azâbından <i>“kendinizi nasıl<br/>koruyabileceksiniz?”</i> <b>İbn Şeyh</b>’in ifâdesine göre “nasıl koruyabileceksiniz?” ifâdesi<br/>yukarda geçen “peygamber gönderme ve peygambere isyan” olayının bir sonucudur.<br/>Zâhirden bakıldığında bu ifâdenin “peygamber gönderdiğimiz gibi” ifâdesinden<br/>öncelikli olduğu izlenimi uyanıyor. Ne var ki bu ifâde yukarda vurgulanan korkutma<br/>unsuruna ziyâdelik ve fazlalık katmak üzere geriye bırakılmıştır. Çünkü <i><b>“Biz de onu<br/>ağır bir tutuşla yakalayıverdik”</b></i> ifâdesinden anlaşılıyor ki isyan edenler aynen Fir’avn<br/>gibi hattâ daha fazla ve şiddetli biçimde yakalanıp cezâlanacaklardır. Bu anlatımın<br/>ardından “kendinizi nasıl koruyabileceksiniz” ifâdesi getirilince önceden verilen<br/>korkunçluğa yeni bir unsur daha katılmış olmaktadır. Bütün bu açıklamaların ardından<br/>sanki burada şöyle denmiş olmaktadır: Varsayın ki sizler dünyada Fir’avn ve benzerleri<br/>gibi yakalanıp, cezâya çarptırılmadınız. O zaman kendinizi, çocukları ak saçlı<br/>ihtiyarlara çevirecek o günden nasıl koruyabileceksiniz?<br/>
Âyette yer alan ve gün anlamına gelen “yevmen” kelimesi korkma fiilinin mef’ulüdür.<br/>
Bu kelimenin zarf olması da mümkündür. Zarf olduğunda âyetin anlamı şöyle olur: Eğer<br/>siz dünyada inkâr edecek olursanız kıyâmet günü takvâ ve tevhidi nereden elde<br/>edeceksiniz. Bir başka ifâdeyle bu takvâ ve tevhide -iş işten geçtiği için- herhangi bir<br/>yol bulamayacaksınız. “Yevm” kelimesini “kefertum/inkâr ederseniz” fiilinin mef’ûlü<br/>yapıp o fiili inkâr etmek olarak alırsak yine durum değişmez ve âyetin mânâsı şöyle<br/>olur: Eğer siz kıyâmet gününü ve o günkü cezâyı inkâr edecek olursanız Allah Teâlâ’ya<br/>karşı nasıl takvâ içinde olacak ve O’nun cezâsından korkmuş olacaksınız.<br/>
O gün korkunçluğunun şiddetinden ve içinde cereyan edecek olan korkunç olayların<br/>
fecâatinden dolayı çocukları ak saçlı hâle getirecektir. Dilbilgisi açısından “çocukları<br/>ak saçlı hâle getiren” ifâdesi yukarda geçen ve gün anlamına gelen “yevmen”<br/>kelimesinin sıfatıdır. Kılmak anlamına gelen “ca’l” kelimesinin gün kelimesine nispet<br/>edilmesi o günün şiddetinin abartılı biçimde anlatılmasını sağlamak içindir yoksa günün<br/>bizâtihî kendisinin elbette hiçbir etkisi yoktur.<br/>
Vildân kelimesi “velîd”in çoğuludur. Kelime aslında hem yeni doğmuş çocuklar için,<br/>
hem de çocukluk döneminin daha sonraki zamanlarını yaşayanlar için kullanılır. Asıl bu<br/>olmakla birlikte bu kelime yeni doğmuş çocuklara verilen isimdir. “Şeyben” kelimesi<br/>ihtiyar, yaşlı demektir. Bu kelime “eşyeb” kelimesinin çoğuludur. Arapçada “şeyb”<br/>saçın aklığı, beyazlığı anlamınadır. Çocukların ihtiyarlatılması meselesi birkaç yönden<br/>açıklanmıştır:<br/>
1- Bâzı tefsir âlimlerine göre buradaki ifâde gerçek anlamında kullanılmıştır. Nitekim<br/>
<i>Keşşaf</i>‘ta <b>Zemahşerî</b>’nin yaptığı açıklama bunu desteklemektedir. <b>Zemahşerî</b> şöyle<br/>diyor: Kitaplardan birisinde rastladığıma göre adamın biri kuzgun simsiyah saçlarla<br/>akşamdan yatağına girer. Sabah olduğunda saçı sakalı yandık otu gibi bembeyaz kalkar.<br/>Sebebini soranlara şöyle der: “Ben rüyamda kıyâmeti, cennet ve cehennemi gördüm.<br/>İnsanlar zincirler içerisinde ateşe sürükleniyorlardı. Gördüğüm bu manzaranın<br/>
