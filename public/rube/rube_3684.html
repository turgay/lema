<a name=3685></a><img src="RuhulBeyan-3685_1.jpg"/><br/>
<img src="RuhulBeyan-3685_2.jpg"/><br/>
Erbâb-ı te’vilden biri şöyle demiştir: Nefsin kuvvelerine işâret olan kadınların<br/>
<i>“Hâşâ, Allah için”</i> demeleri ve nefs-i emmâre demek olan azizin karısının <i>“Şimdi<br/>gerçek ortaya çıktı.”</i> demesi, nefis ile kuvvelerin Hakk’ın nuruyla pürnûr olduğuna,<br/>doğruluk ve insaf sıfatlarıyla muttasıf bulunduğuna işâret ediyor.<br/>
Bütün bu güzel sıfatların meydana gelmesi ise yedi yahut on iki ismin halvet<br/>
zindanında tamamlanmasına bağlıdır. Çünkü bu halvet ve kemâl sayesinde kalb, vahdet<br/>(birlik) nûruna vâsıl olur. Nefis için tezkiye ve itmî’nân hâsıl olur. Kalbin üstünlüğünü,<br/>doğruluğunu ve suçsuzluğunu ikrar eder. Çünkü nefsin emmâre iken bile günahını îtiraf<br/>etmesi ve aşırıya kaçtığı hususlarda bağışlanmayı dilemesi, itmînânın kemâlinden ileri<br/>gelir. Davranış ve amellerdeki doğruluk (sıdk), onların her tür gaye ve maksaddan uzak<br/>olarak Allah’ın rızâsına uygun olmasıdır. Hallerdeki doğruluk (sıdk) ise hallerin nefsânî<br/>sıfatlardan uzak ve Allah’ın rızâsına uygun olması demektir.”<br/>
<b>52. <i>(Yûsuf dedi ki)</i></b><b>: “Bu, azizin yokluğunda ona hâinlik etmediğimi ve Allah’ın</b><br/>
<b>hâinlerin hîlesini başarıya ulaştırmayacağını <i>(herkesin) </i></b><b>bilmesi içindir.”</b><br/>
Yûsuf dedi ki:<i> “Bu,”</i> yani suçsuz olduğumun ortaya çıkmasını istemem ya da<br/>
suçsuzluğumun ortaya çıkması için gösterdiğim bunca gayret.<br/>
<b>Kâşifî </b>şöyle der: “Kral: “Kadınlar günahlarını îtiraf etti. Gel de senin huzûrunda<br/>
onları cezâlandırayım.” diye haber gönderdi.” Yûsuf (a.s.) buyurdu ki: “Benim<br/>maksadım kimsenin cezâlandırılması değildir. Ben bunu şunun için yaptım ki <i>“azizin”<br/></i>haremi konusunda <i>“yokluğunda ona hâinlik etmediğimi”</i> -çünkü karşı gelmek, hainlik<br/>etmek demektir- <i>“ve Allah’ın hâinlerin hîlesini başarıya ulaştıramayacağını” </i>yerine<br/>yetirmeyeceğini, neticeye erdirmeyeceğini, aksine iptal ve yok edeceğini <i>“bilmesi<br/>içindir.”</i> Nitekim, kendi karısının tuzağını neticeye erdirmemiş ve sonunda karısı eşinin<br/>kendisine karşı hissettiği güven duygusuna hıyânet ettiğini ikrâr etmiştir.<br/>
<i>“Yokluğunda ona hâinlik etmediğimi” </i>cümlesinden maksad, ben onun gıyabında iken<br/>
ona hâinlik etmedim veya o benim gıyâbımda iken arkasından hâinlik etmedim, demek<br/>olabilir.<br/>
Âyette hâinin fiili “hile” diye isimlendirilmiştir. Çünkü hâin yaptığını hîlelere<br/>
başvurup kafaları karıştırarak yapar. Buna göre âyetteki <i>“hilesini başarıya<br/>ulaştırmayacağını”</i> ifâdesi, tamamına erdirmez, maksadına ulaştırmaz demektir.<br/>
Bu sözüyle Yûsuf azizin karısına, kocasının emanetine hâinlik ettiği târizinde<br/>
bulunuyor. Azize de kendisinin nezih ve suçsuz olduğunu gösteren delilleri gördükten<br/>sonra karısının kendisini hapsettirmesine izin vererek Allah’ın emanetine hâinlik ettiği<br/>târizinde bulunmuş oluyor.<br/>
Bu ifadenin, kendisinin güvenilirliğini pekiştirmek ve hâin biri olması durumunda<br/>
