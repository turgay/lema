<a name=9405></a>bu kötü duygunun gereğinin yerine getirilmesi, bu kötü huya uyulması sebebiyledir. O<br/>zaman bu mezmum sıfat, mahvedici olur. Yoksa cimrilik yapılmadığında ve ona<br/>uyulmadığında bu duygunun nefiste mücerred halde bulunması kötülenmemiştir. Çünkü<br/>bu hâliyle cimrilik nefsin asıl yaratılışı olan topraktan gelmektedir. Toprağın tabiatinde<br/>almak ve tutmak özelliği vardır. Dolayısıyla bu özelliğin insanoğlunda bulunması, hayret<br/>verici bir şey değildir. Bu durum onda cibillîdir, yaratılıştan gelmektedir. Hayret veren<br/>husus, sehavet ve cömertlik gibi güzel duyguların insan tabiatında bulunmasıdır. İşte bu<br/>ulvî duygu, sûfilerin, kendilerini Allah yolunda harcamaya ve îsâr yapmaya dâvet eden<br/>nefislerinde bulunmaktadır.<br/>
Sehâ denilen cömertlik, cûd denilen cömertlikten daha üstün ve tam durumdadır.<br/>
<i>Cûd</i>un karşılığında bahillik/cimrilik vardır. Sehânın karşılğı olan ise <i>şuh</i>’tur. “Yalın<br/>cömertlik” olan cûd ile “yalın cimrilik” olan buhl/bahillik, âdet olan kazanma yoluyla<br/>elde edilirler. “Hırsla cimrilik” anlamına olan <i>şuh</i> ile cûd denilen cömertlikten daha<br/>tam ve olgun olan <i>sehâ</i> ise böyle değildir. Bunların ikisi de insanın yaratılışında vardır.<br/>Her sehavetli kimse aynı zamanda cûd sâhibidir. Ama her cûd sâhibi kimse sahi; yâni<br/>sehâvetli değildir. Cenab-ı Hak sehâ denilen cömertlik vasfıyla tavsif edilmez. Çünkü<br/>sehâ, insan tabiatının sonucu olan bir huydur. Allah Teâlâ böyle tabiatlardan<br/>münezzehtir. Cûd denilen ve kazanılan cömertliğe riyâ karışabilir. İnsan bu tür bir<br/>cömertliği halktan bir karşılık görmek veya Allah’tan bir sevap elde etmek için<br/>yapabilir. Sehâ ise, dünyevî ve uhrevî bir karşılık beklemekten yüce ve tertemiz olan bir<br/>nefisten kaynaklandığı için ona riyâ karışamaz. Karşılık istemek, karşılık olan bir şeyle<br/>lekeli olan cimriliği gösterir. Bu sebeple bir karşılık beklemek, sehâ denilen cömertlik<br/>huyuna karışmaz. O halde sehâ safâ ehlinin, îsâr ise nur ehlinin güzel huylarıdır.<br/>
<b>Hasan</b> (r.h.) şöyle demiştir: Şuh, günahları işlemektir ki itâatte cimrilik etmek bu<br/>
günahlardan biridir. Bu sebeple, <i>şuh</i> kelimesiyle ilgili “bir kimsenin kendisine âid<br/>olmayan şeye göz dikmesidir” tarzında yapılan târif de buna girer.<br/>
Peygamberimiz (s.a.), <i>“Senin olmayan yabancı bir kadına bakman şuh denilen</i><br/>
<i>çirkin huydandır”</i> buyurmuştur. Buna göre yabancı kadına bakan kimse, o esnada, göz<br/>kapaklarını gözlerinin üzerine indirme iffetini göstermekte cimrilik eder, bu sebeple de<br/>kurtuluş bulamaz.<br/>
Rivâyete göre bir adam, <b>Abdullah b. Mes’ud</b> (r.a.)’a “Ben helâk olmuş bulunmaktan<br/>
korkuyorum” dedi. İbn Mes’ud “Nedir o?” diye sorunca da adam: “Ben Allah Teâlâ’nın:<br/><i>‘Kim nefsinin cimriliğinden korunursa, işte onlar kurtuluşa erenlerdir’</i>, buyurduğunu<br/>işittim. Ben ise <i>şahih</i>/cimri bir adamım, hemen hemen elimden hayır için hiç bir şey<br/>çıkmaz” dedi. Bunun üzerine Abdullah b. Mes’ud (r.a.) “<i>Şuh</i>tan maksad, Allah<br/>Teâlâ’nın Kur’an-ı Kerim’de zikrettiği başkasına âid olan malı haksız olarak yemek,<br/>değildir. Ancak buna bahillik denir, bahillik de çok kötü bir huydur” dedi ve <i>şuh<br/></i>kelimesini daha başka bir şekilde târif etti.<br/>
<b>Hakîm Tirmizî</b> (k.s.)’ den nakledildiğine göre, <i>şuh</i> denilen cimrilik, fakirlikten daha<br/>
zararlıdır. Çünkü fakir ihtiyacını karşılayacak bir şey bulduğunda rahatlar. Ama <i>şuh</i><br/>
