<a name=4861></a><img src="figure_sep_1.jpg"/><br/>
çağrısına uyarak ona katılan kimselere bedenî ibâdetlerin en üstünü olan <i>“namaz<br/>kılmayı”</i> ve mâlî ibâdetlerin en üstünü olan <i>“zekât vermeyi emrederdi.” </i>Burada<br/>akrabaların tercih edilmiş olması da câizdir. Çünkü en önemlisi, kişinin kemâle<br/>erdirmek üzere önce kendisine ve yakınlarına yönelmesidir. Nitekim Allah Teâlâ şöyle<br/>buyurmuştur: <i><b>“Yakın akrabalarını uyar.”</b></i> (eş-Şuarâ, 26/214), <i><b>“Ailene namazı<br/>emret.”</b></i>, (Tâhâ, 20/132) <i><b>“Kendinizi ve âilenizi (cehennem) ateşinden koruyun.”</b></i> (et-<br/>Tahrîm, 66/6). Çünkü onlar düzelince herkes düzelir, hayır ve düzgün olmakta onların<br/>peşinden gider.<br/>
Bu âyette sâlih bir insanın akrabalarına ve yabancılara nasihat etmesi, dînen faydalı<br/>
olan şeylerden onları nasiplendirmesi gerektiğine işâret edilmektedir.<br/>
<i>Selâmetin şükrânesi olarak ey sâhib-i kerâmet,<br/>Fakir ve muhtaç dervişi görüp gözet.</i><br/>
<i>“Rabb’i yanında beğenilmişti.”</i> Yani İsmail (a.s.) söz, davranış ve durum olarak,<br/>
kısacası her yönüyle beğenilmişti. Bu hususta <i>Celâleyn</i>’de şöyle der: “O beğenilmişti.<br/>Çünkü Allâh’a itâatı yerine getirmişti.”<br/>
<i>Ey insan! Eğer sevgilinin rızâsı gerekse sana<br/>Yerine getirmek gerek sevgili ne buyurursa<br/>Söyleme ‘ne sebepten’ eğer sevgili kurban et derse<br/>Söyleme ‘elimden gelmez’ eğer sevgili can ver derse</i><br/>
Sâlihlerden birinin şöyle dediği rivâyet edilmiştir: “Bana birileri misafir oldu. Ben<br/>
onların abdâldan olduğunu anladım. Onlara: “Bana öyle tesirli bir tavsiyede bulunun ki<br/>Allah’tan korkayım.” dedim. Onlar şöyle cevap verdiler: “Sana altı şeyi tavsiye ederiz:<br/>
1- Çok uyuyan kalb hassasiyeti ummasın,<br/>2- Çok yiyen gece ibâdete kalkmayı ummasın,<br/>3- Zâlimin sohbetini tercih eden, istikâmet üzere olmayı ummasın,<br/>4- Gıybet ve yalancılığı âdet edinen, imanla göçmeyi ummasın,<br/>5- İnsanların arasına çok karışan, ibâdetin tadını ummasın,<br/>6- İnsanların rızâsını isteyen, Allah Teâlâ’nın rızâsını ummasın.”<br/>Bilesin ki mutlak olarak hoşnut olunan kimse, kemâlâtın hepsini kendisinde toplayan,<br/>
bütün eşya ve vasıfların hakîkatlerini kuşatan insan-ı kâmildir. Ondan aşağı olanlardan,<br/>bir yönden hoşnut olunursa da diğer yönden olunmaz, bir durumda râzı olunursa da diğer<br/>durumda râzı olunmaz.<br/>
Yüce Allah’tan bizi rızâ, yakîn, sükûnet ve temkîn ehlinden kılmasını dileriz. Âmîn!<br/>
