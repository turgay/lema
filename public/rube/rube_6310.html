<a name=6311></a>hakkında da bu fiil kullanılır.<br/>
Âyetin mânâsı: Bâtıl söyleyenler şüpheye düşüp derlerdi ki: Belki onu öğrenmiştir,<br/>
yahu da onu evvelkilerin kitaplarından bulup almıştır. Sen böyle biri olmadığın için<br/>(yazı yazan biri olmadığından dolayı) senin hakkında böyle bir şüpheye yer kalmamıştır.<br/>
<b>Kâşîfî </b>der ki: Bozguncu ve yanlış yolda gidenler şüpheye düştüler. Yâni Arap<br/>
müşrikler dediler ki mademki okuyup yazıyor, o halde Kur’an’ı eskilerin kitaplarından<br/>alıntı yaparak bize okuyor. Veya kitaplarımızda okuduğumuza göre ahir zaman<br/>peygamberi ümmî olacaktır; bu ise okuyup yazıyor diyerek Yahudice şüpheye düştüler.<br/>
Şayet dersen ki: Allah Teâlâ, niçin onları “mübtılûn” yâni bâtılı getirenler diye<br/>
isimlendirdi? Eğer Hz. Peygamber (a.s.), ümmî olmasaydı ve onlar da “Kitaplarımızda<br/>bu bilgiler yoktur” deselerdi, haklı olacaklardı. Aynı şekilde o, okuyan ve yazan biri<br/>olsaydı, Mekke halkı “Belki onu öğrenmiştir veya onu yazmıştır” sözünde de haklı<br/>olacaklardı.<br/>
Derim ki: Çünkü onlar, böyle bir şüpheden uzak ümmî bir kimse olduğu hâlde o<br/>
(s.a.)’i inkâr ettiler ve ona îmân etmediler. Sanki Allah Teâlâ burada şöyle buyurmuştur:<br/>Bâtıla uyanlar; şayet o (s.a.) ümmî olmasaydı, daha fazla şüpheye düşeceklerdi. Ancak<br/>okuyan ve yazan biri olmadığı için şüpheye düşmelerinin izah edilebilir bir yanı yoktur.<br/>
<i>el-Es’iletü’l-mükhıme’</i>de der ki: Allah Teâlâ Peygamber (s.a)’e ümmîlikle, okuma ve<br/>
yazma bilmemekle nasıl iyilikte bulunmuş olabilir? Zira yazı yazmak bir noksanlık<br/>değil, bir kemaldir.<br/>
Cevâben denir ki: Allah Teâlâ’nın Peygamber (s.a)’i hat ve yazı yazmamakla<br/>
vasfetmesi, ehl-i kitabın Tevrat ve İncil’de “O, ümmîdir; okumaz ve yazmaz” diye<br/>sayılan vasıflarını bulmalarından dolayıdır. İşte burada Allah Teâlâ onlara bu vaadini<br/>tahakkuk ettirmek istedi. Yazı yazmak sanat kabilindendir; yerilmeyi ve öğülmeyi<br/>gerektirmez. Çünkü hat ve yazının gayesi, unutmaktan ve gafletten sakınmak ve<br/>korunmak içindir. Nasıl ki, göz, kişiyi baston kullanmaktan ve elinden tutularak<br/>çekilmesinden müstağnî kılarsa; Allah Teâlâ da Peygamberini (s.a.) yazı yazmaktan<br/>müstağnî kılmış ve buna ihtiyaç bırakmamıştır.<br/>
<i>el-Es’iletü’l-Hikem</i>’de der ki: Rasûlullah (s.a.), yazıları bilir ve bunlardan haber<br/>
verirdi. O halde niçin yazı yazmamıştır? Cevaben denilir ki: Şayet o yazı yazsaydı,<br/>“Kur’ânı da evvelkilerin sâhifelerinden yazmıştır” iddiâsı ileri sürülebilirdi.<br/>
<b>Kâdî Iyâz,</b> <i>eş-Şifâ</i> adlı eserinde der ki: Hz. Peygamber (s.a.)’in gölgesi yere ancak<br/>
ayaklar altında kalmasın diye düşmemiştir. Denilmiştir ki: O, mahza nurdur; nurun ise<br/>gölgesi olmaz.<br/>
Burada Rasûlullah (s.a)’in kevnî ve zıllî vücûdunun fânî olduğuna ve zâtının (s.a.)<br/>
beşer sûretinde vücûd bulmuş bir nûr olduğuna işâret vardır. Ve yine beşer sûretinde<br/>tecessüd eden meleğin de gölgesi yoktur. İşte bu sebepledir ki bazı ârifler, kudsî<br/>ruhların cesede bürünmelerini bilirler. Habîs ruhlar cesede büründüğünde ise<br/>gölgelerinin yoğunluğu (<i>kesâfet</i>) ve zulmeti, diğer varlıkların gölgelerinden daha koyu<br/>olarak yere düşer. Bu bilgiyi muhâfaza et!<br/>
