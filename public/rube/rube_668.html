<a name=669></a><img src="RuhulBeyan-669_1.jpg"/><br/>
<b>216. Hoşunuza gitmediği halde savaş size farz kılındı. Sizin için daha hayırlı</b><br/>
<b>olduğu halde bir şeyi sevmemeniz mümkündür. Sizin için daha kötü olduğu halde bir<br/>şeyi sevmeniz de mümkündür. Allah bilir, siz bilmezsiniz.</b><br/>
Kâfirlerle savaşma size farz kılındı. Cumhûr-ı ulemâ cihâdın cenâze namazı gibi farz-ı<br/>
kifâye olduğu görüşündedir. Yâni müslümanlardan bir topluluğun bu farzı yerine<br/>getirmesi diğerlerini mes’ûliyetten kurtarır. Ancak hiç kimse bu farzı yerine getirmezse<br/>o zaman bütün müslümanlar günahkâr olur. Selâma icâbet de farz-ı kifâyedir. Evet,<br/><i>“cihâd size farz kılındı, gerçi sizin hoşunuza gitmez ya.”</i> Yâni size meşakkatli<br/>geldiğinden hoşlanmazsınız. Âyetteki <i>“kürh” </i>kelimesi masdar olup <i>“kerâhet”<br/></i>mânâsınadır. <i>“Kıtal”</i> kelimesine sıfat olmuştur. Bunda belâğat açısından mübâlağa<br/>sanatı vardır. Burada sanki kıtâl, hakikatte hoşlanılmayacak şeyin ta kendisiymiş gibi bir<br/>anlam çıkmaktadır ki; onların ondan hiç hoşlanmadıklarına telmihtir. Aslında bu<br/>hoşlanmama savaştaki mal sarfı ve can meşakkati sebebiyle beşer tabîatının ondan<br/>kaçmasıdır. Yoksa onlar Allah’ın emrini kerih görüyor değillerdi. Tabîat-ı beşeriyyenin<br/>bir şeyden nefreti zemmi mûcib değildir. Bilakis tabîatın hoşlanmamasına rağmen emr-i<br/>ilâhiyyeye imtisâl etmek ubûdiyyetin tahakkukudur. Fakat îtikâden kerih görmek ise<br/>münâfıkların sıfatlarındandır.<br/>
Sizin bir şeyi kötü görmeniz, ya da bir şeyden hoşlanmamanız onun hoşlanılmayacak<br/>
kötü bir şey olmasını gerektirmez ki. Zira bazen bir şeyden hoşlanmazsınız. Bunlar da<br/>genelde meşakkatli bulunan ve yapmakla mükellef tutulduğunuz şeylerdir -ki savaş da<br/>bunlardan biridir- halbuki hoşlanmadığınız o şey hakkınızda hayırlı olabilir. Meselâ<br/>cihâdda sizin için iki güzel şeyden birisi mutlaka vardır; ya zafer ve ganimet ya da<br/>cennet ve rütbe-i şehâdet.<br/>
Sevmediğiniz bir şey hayrınıza olabileceği gibi, bazen hoşlandığınız bir şey de<br/>
hakkınızda kötü olabilir. Nefsin hoşlandığı şeyler genelde nehyedilen şeylerdir ki<br/>cihâda gitmeyip oturmak da bu çeşit bir arzudur. Meselâ cihâda gitmeyip geri kalınırsa,<br/>Cenâb-ı Hakk’ın bahşedeceği mükâfatlardan mahrûm olunacağı gibi, ganimet ve<br/>düşmana gâlib gelme nimetleri de elden kaçmış olur. Ayrıca müslümanların yurtları<br/>düşman istilâsına uğramış olur. Şunu unutmamak gerekir; dînî ve dünyevî açıdan sizin<br/>için neyin hayırlı olduğunu ancak Allah bilir. Buna göre bir şeyin yapılmasını, ya da<br/>yapılmamasını emreder. Halbuki siz bilmezsiniz. Bilmediğiniz için de kâfirlerle cihâdı<br/>hoş görmezsiniz. Nitekim <b>Mevlânâ</b> <i>Mesnevî</i>’de der ki:<br/>
<i>Tasavvuf nedir? Dedi ki: Ferah bulmaktır.<br/>Gönüle hüzün çöktüğünde ferahlamaktır.<br/>Herkes belâ ve korku zincirine vurulmuştur.<br/>Evliyâ’nın dışında herkes bu yoldan gider</i><br/>
Yâni mukallid, zât-ı hazrete zoraki gider. Oysa velî severek gider.<br/>
