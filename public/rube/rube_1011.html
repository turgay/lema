<a name=1012></a><img src="RuhulBeyan-1012_1.jpg"/><br/>
<img src="RuhulBeyan-1012_2.jpg"/><br/>
<img src="RuhulBeyan-1012_3.jpg"/><br/>
<b>73. Sizin dininize uyanlardan başka hiçbir kimseye inanmayın.” <i>(Rasûlüm!) </i></b><b>De</b><br/>
<b>ki: Doğru yol ancak Allah’ın yoludur. Yine <i>(onlar, kendi aralarında şöyle dediler:)<br/></i></b><b>“Size verilenin benzerinin başka herhangi bir kimseye verildiğine, yahut Rabbinizin<br/>huzurunda onların size karşı deliller getireceklerine de <i>(inanmayın).”</i></b><b> De ki: Lütuf<br/>ve ihsan Allah’ın elindedir. Onu dilediğine verir. Allah’ın rahmeti geniştir ve O her<br/>şeyi hakkıyla bilir.</b><br/>
<i>“Sizin dininize uyandan başkasına inanmayın.”</i> Yani, Muhammed’in dînine uyarak<br/>
müslüman olanlara kalbî tasdikle inanmayın, kendi dindaşlarınıza güvenin. Az önce adı<br/>geçen grup, tâbîlerine “günün önünde Kur’ân’a îman etmiş gibi görünün.” dedikten<br/>sonra şöyle devam etmişlerdir: “İslâm’ın ve Kur’ân’ın hak olduğunu tasdiklemeyin, ama<br/>bunu da müslümanlara çaktırmayın, sadece kendi dindaşlarınıza söyleyin.” Ey<br/>Muhammed bu elebaşılara <i>“De ki: Hak yol, Allah’ın yoludur.”</i> O bu hidâyetle<br/>dilediğini îmana iletip îman üzere sabit-kadem kılar. Hidâyet ve tevfîk Allah’dan<br/>olduğuna göre, ne hîleleriniz, ne de komplolarınız zarar verebilir. Bu cümle, kitap<br/>ehlinin hîlelerinin üzerinde durmaya değmez şeyler olduğunu göstermek için getirilmiş<br/>bir cümle-i itiraziyyedir. “Başka hiçbir sebeple değil, sırf” size verilen kitap ve ilim<br/>üstünlüğünün bir benzeri başka birisine de verildiği için böyle şeyler söylüyor ve<br/>birtakım tuzaklar hazırlıyorsunuz. Şu söylediklerinizi size söyleten sırf içinizdeki<br/>hasettir.<br/>
<i>“Veya Rabbinizin huzurunda aleyhinize deliller getireceklerinden ötürü mü?”</i><br/>
cümlesi yukarıdaki “bir kimseye verilmiş olduğundan” cümlesine mâtuftur. “Bütün<br/>bunları, bir bundan dolayı bir de, birilerine size verilen kitap gibi bir kitap verilerek<br/>küfrünüze karşı, deliller getireceklerinden ötürü mü yapıyorsunuz?” demektir. Kıyâmet<br/>günü Rabbinizin huzurunda sizi delil ile susturabilecekler. Çünkü Allah’ın kendisine<br/>vahyettiği bir kişinin Rabbi katında muhaliflere karşı delil getirmesi mutlaka şarttır. De<br/>ki: <i>“Şüphesiz lütuf,”</i> kitap ve ilim vermek hidâyet ve başarıya ulaştırmak <i>“Allah’ın<br/>elindedir.”</i> Kudret ve meşîetindedir. Onu kullarından dilediğine verir. Allah’ın lütfu<br/>geniştir, gücü tamdır, bilendir, ilmi tamdır. Tam bir kudrete sahip olduğu için, istediği<br/>kulunu, istediği şekilde üstün kılabilir. Eksiksiz bir ilme sahip olduğu için de bütün<br/>fiilleri ancak hikmet ve doğruluk üzeredir.<br/>
<b>74. Rahmetini dilediğine ayırır. Allah üstün lütuf sahibidir.<br/></b>Bu iki cümle de, önce geçen ifadelerin devamı mahiyetinde olup bunların mânasını<br/>
kuvvetlendirmektedir.<br/>
