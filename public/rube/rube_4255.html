<a name=4256></a><img src="RuhulBeyan-4256_1.jpg"/><br/>
<img src="RuhulBeyan-4256_2.jpg"/><br/>
<img src="RuhulBeyan-4256_3.jpg"/><br/>
mü’minin baharıdır.”<br/>
<b>Hazreti Ali</b> (r.a.)’dan rivâyet edilmiştir: “Rasûlullah (s.a.)’i: “<i>Fitne çıkacak</i>” derken<br/>
işittim. “Bundan çıkış yolu nedir yâ Rasûlallah?” dedim. “<i>Allah’ın kitabıdır. Onda<br/>önceki ümmetlerin kıssaları, sizden sonrakilerin haberleri ve aranızda meydana<br/>gelen olayların hükümleri vardır. O ilimdir, şaka değil, doğruyu yanlıştan ayıran<br/>kesin sözdür. Âlimler ona doymazlar. O Allah’ın sağlam ipidir, hikmetli zikirdir,<br/>dosdoğru yoldur. Ona dayanarak konuşan doğru söyler. Onunla hükmeden âdil olur.<br/>Onunla amel eden ecir alır. Ona dâvet eden dosdoğru yolu göstermiş olur</i>.” buyurdu.<br/><a href="RuhulBeyans.html#4262">[159]</a><br/>
Kur’an’ın ahkâmını açıklama görevi bütün insanlara, hakîkatlerini açıklamak ise<br/>
havâssa âiddir. Bu asâleten ve müstakil olarak Rasûlullah (s.a.)’e, ikinci dereceden ve<br/>tâbi olarak da nesilden nesile O’nun vârislerine âiddir. Zâhir âlimleri, insanların<br/>aralarında meydana gelen zâhir ihtilafları açık beyanla çözerler. Hal sâhibi bâtın<br/>âlimleri ise onların iç (bâtınî) ihtilaflarını sahih keşifle çözüme kavuştururlar. Her<br/>birinin kendisine başvuranı boş döndürmeyen kendilerine âid meşrebleri vardır. Onlar<br/>dînin direkleri ve müslümanların sultanlarıdır.<br/>
Bilesin ki Kur’an, nasîhatlarından öğüt almak, kulu dâimî saâdete erdirir ve nefsânî<br/>
hazlardan da kurtarır. Hikâye edilir ki <b>İbrâhim b. Edhem</b> bir gün nâil olduğu mülke ve<br/>nîmetlere sevindi. Sonra rüyasında bir kişi kendisine bir kitab verdiğini gördü. Kitapta<br/>şöyle yazılıydı: “Fânîyi bâkîye tercih etme ve mülkümle de aldanma. Yok olacak<br/>olmasa, içinde olduğun nîmet çok büyük. Allah’ın emrine tâbi olma konusunda acele et.<br/>Çünkü Allah Teâlâ: <i><b>“Rabbinizin mağfiretine ve cennetine koşun.”</b></i> (Âli İmran, 3/133)<br/>buyuruyor.” İbrâhim b. Edhem korku içinde uyandı ve: Bu Allah’tan bir tenbih ve öğüt,<br/>hidâyet ve rahmettir.” dedi. Bunun üzerine Allah’a tevbe edip tâatla meşgul oldu.<br/>
<b>Molla Câmî</b> der ki:<br/>
<i>Kim dünyânın işve ve nazına gönül kaptırırsa<br/>Onun gurur ve cehâletinden sakın.<br/>Himmet saçan kimsenin eteğine yapış,<br/>Ki o, elini dünyâdan ve dünyâ ehlinden silkmiştir</i><br/>
Allah bizi ve sizi hevâdan korunmak ve hidâyet yollarına tutunmakla şereflendirsin.<br/>
<b>65. Allah gökten bir su indirdi ve onunla yeryüzünü ölümünden sonra diriltti.</b><br/>
