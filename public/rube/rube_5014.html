<a name=5015></a><img src="RuhulBeyan-5015_1.jpg"/><br/>
<img src="RuhulBeyan-5015_2.jpg"/><br/>
olmanın şevkiyle onlardan önce Tûr’a geldi ve onlara da peşi sıra gelmelerini emretti.<br/>Nitekim <i>Celâleyn</i>’de böyle geçmektedir.<br/>
<i>el-Arâis</i>’te şöyle der: “Halkla beraber olmaktan Mûsâ (a.s.)’ın göğsü daralmıştı.<br/>
Hakk’a vâsıl olma günlerini düşündü. Hz. Mûsâ’nın acele etmesinin sebebi, bir an<br/>evvel Allah ile mülâkî olma arzusudur.”<br/>
<b>Kâşifî</b> der ki: “Rivâyet edilir ki İsrâiloğulları Fir’avn’un helâkinden sonra Mûsâ<br/>
(a.s.)’dan ‘Bizim için bir şerîat kavâidi ve onun hükümlerini beyân et.’ diye taleb ettiler.<br/>Mûsâ (a.s.) bu konuda Allâh’a münâcât etti. Ona: ‘İsrâiloğulları’nın ileri gelenlerinden<br/>bir toplulukla Tur dağına gel ki sana şer‘î hükümleri kendisinde toplayan bir kitap<br/>vereyim’ diye hitap ulaştı. Mûsâ (a.s.) Hârun (a.s.)’ı yerine bıraktı ve kavminin önde<br/>gelenlerinden yetmiş kişiyle Tur’a doğru yöneldi. Kavmine kırk gün sonra döneceğini<br/>ve bir kitap getireceğini vaadetti. Tur’un yakınına varınca o yetmiş kişiyi terk etti.<br/>Hakk’ın kelâm ve irâdesini dinlemeye ziyâde iştiyâkından aceleyle Tur dağının tepesine<br/>çıktı. Bunun üzerine <i>“Seni acele ile kavminden ayrılmaya sevk eden nedir, ey Mûsâ?”<br/></i>rabbânî hitabı ona ulaştı.”<br/>
Fakir (<b>Bursevî</b>) der ki: “Bu soru, <i><b>“Sağ elindeki nedir, ey Mûsâ?”</b></i> (Tâhâ, 20/17)<br/>
âyetinde de olduğu gibi Hz. Mûsâ’nın gönlünü ferahlatmak içindir. Müfessirlerin<br/>çoğunun zannettikleri gibi red ve inkâr için olan bir soru değildir.<br/>
<b>84. Mûsâ: “İşte onlar da benim peşimdeler. Ben, memnun olasın diye sana acele</b><br/>
<b>ile geldim Rabbim.” dedi.</b><br/>
<i>“Mûsâ: İşte, onlar da benim peşimdeler.”</i> Arkamdan geliyorlar, bir sâate kadar<br/>
ulaşırlar.<i> “Ben,” </i>emrini yerine getirmekte acele etmemden ve sana verdiğim sözü<br/>yerine getirmekte özen göstermemden<i> “memnun olasın diye sana acele ile geldim<br/>Rabbim.” dedi.”</i><br/>
Son iki âyette değişik mânâlara işâret vardır:<br/>1- Hak yolunun yolcusu, Allâh’a olan yolculukta (seyr ilallah) gevşeklik<br/>
göstermemelidir. Allâh’ın rızâsının O’na yönelişte (seyr) acele etmekte olduğunu<br/>bilmelidir. Dinde acele etmek övülmüştür. Nitekim Allah Teâlâ: <i><b>“Rabb’inizden bir<br/>bağışa koşun.”</b></i> (Âl-i İmrân, 3/133) buyurmuştur. Burada asıl olan taleb etmektir.<br/>
<i>Mesnevî</i>’de der ki:<br/>
<i>İster yavaş gitsin, ister hızlı,<br/>Arayan nihayet aradığını bulur.<br/>İki elini de talebden çekme.<br/>Taleb, yolda en iyi bir kılavuzdur.</i><br/>
