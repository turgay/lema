<a name=10183></a><img src="RuhulBeyan-10183_1.jpg"/><br/>
<img src="RuhulBeyan-10183_2.jpg"/><br/>
<img src="RuhulBeyan-10183_3.jpg"/><br/>
<img src="RuhulBeyan-10183_4.jpg"/><br/>
<img src="RuhulBeyan-10183_5.jpg"/><br/>
<b>52. Daha doğrusu onlardan her biri, kendisine, <i>(önünde)</i></b><b> açılmış sahifeler <i>(ilâhî</i></b><br/>
<i><b>vahiy)</b></i><b> verilmesini istiyor.</b><br/>
Bu cümle ifâdenin akışının gerekli kıldığı mukadder bir cümle üzerine atfedilmiştir.<br/>
Burada sanki şöyle denmektedir: Onlar inad ve kibirlerinden dolayı bu öğütle yetinmez<br/>ve râzı olmazlar. Aksine onların herbiri kendi önlerine açılmış ve okunan sahifeler<br/>verilmesini ister. Onların bu istekte bulunmalarının sebebi şuydu: Ebû Cehil b. Hişam,<br/>Abdullah b. Ümeyye ve arkadaşları Peygamber (s.a.) Efendimiz’e: “Bizlerden her<br/>birimize gökten bir kitap getirmedikçe ya da âlemlerin rabbinden filanoğlu filancaya<br/>başlığı ile başlayan, içinde sana uymamızı emreden yâni: “Ey filanca! Muhammed’e uy<br/>o benim katımdan sana gönderilen elçidir” yazısı yazılan açılmış kağıtlar getirmedikçe<br/>senin ardından asla gitmeyeceğiz” dediler. Tıpkı: <i><b>“Bize okuyacağımız bir kitap<br/>indirmediğin sürece (göğe) çıktığına da asla inanmayız.”</b></i> (el-İsra, 17/93) dedikleri<br/>gibi.<br/>
Âyette yer alan “imriun” <i>Kamus</i>’un ifâdesine göre insan ya da erkek demektir.<br/>
“Müneşşera”, “suhuf” kelimesinin sıfatıdır. Suhuf ise kitap anlamında olan sahîfe’nin<br/>çoğuludur.<br/>
<i>Tâcu’l-masâdır</i>’da ifâde olunduğuna göre “müneşşera” kelimesi çokluk ifâde etmesi<br/>
için şeddeli kılındı.<br/>
<b>53. Hayır! Aslında onlar âhiretten korkmuyorlar.<br/></b><i>“Hayır!”</i> Bu ifâde onların önceki âyette belirtilen: “önlerine açılmış sahifeler”<br/>
verilmesi isteklerini red anlamı taşımaktadır. Çünkü onlar bunu hidâyete erip doğru yolu<br/>bulmak için değil, inad ve kibirlerinden istemişlerdir.<br/>
<i>“Aslında onlar âhiretten korkmuyorlar.”</i> Çünkü dünya sevgisine dalıp gitmişlerdir.<br/>
Onlar -kendilerine istedikleri gibi sahîfeler verilmediği için değil- âhiretten<br/>korkmadıkları için öğütten yüz çeviriyorlar.<br/>
<b>54. Asla <i>(düşündükleri gibi değil)</i></b><b>! Bilsinler ki bu, gerçekten bir îkazdır!<br/></b><i>“Hayır! Hayır!”</i> Bu ifâde ise onların öğütten yüz çevirmelerini reddir. <i>“O”</i> zikr veya<br/>
Kur’an <i>“bir öğüttür.”</i> Yâni nasîhattir. “Tezkire” kelimesindeki tenvin, tâzim ifâde eder.<br/>
