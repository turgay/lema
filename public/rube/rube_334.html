<a name=335></a><img src="RuhulBeyan-335_1.jpg"/><br/>
Âyetin sebeb-i nüzûlü şöyledir. İsrâîloğulları’ndan zengin bir ihtiyârı, mîrâsına<br/>
konmak için amcasının oğulları öldürürler ve cesedini şehir kapısının önüne veya başka<br/>bir köye götürürler ve orada bir adamın avlusuna atarlar. Sonra da sanki adamı<br/>kendileri öldürmemiş gibi ortaya çıkarak bâzı insanlara “amcamızı öldürdünüz” diye<br/>iftirâ atarlar ve onlardan diyet isterler. Mûsâ (a.s.) onlara durumu sorduğunda, inkâr<br/>ederler, Mûsâ (a.s.) maktûl konusunda müşkil duruma düşer. Çünkü o zaman henüz<br/>Tevrât’ta <i>“kasâme”</i><a href="RuhulBeyans.html#341">[308]</a> ile ilgili bir hüküm inmemişti. Mûsâ’dan Allah’a duâ ederek<br/>katili öğrenmesini isteyen İsrâîloğulları’na Allah: “Bir inek kesmelerini ve onun bir<br/>parçasıyla ölüye vurmalarını, ölünün o zaman dirilip katilini haber vereceğini” bildirdi.<br/>
“Bu emir karşısında ne yaptılar? Hemen onu yerine getirdiler mi yoksa yine yüz mü<br/>
çevirdiler?” diye sorulursa âyetten hareketle şöyle cevap verilebilir: “Sen bizi kendine<br/>alay ve eğlence mi yapıyorsun? Biz sana maktûlün katilini soruyoruz. Sen bize bir inek<br/>kesin, diyorsun, bizim istediğimizle senin söylediğin arasında hiçbir alâka<br/>göremiyoruz.” dediler.<br/>
Âlimlerden biri, “Emre uymaya ve ineği boğazlamaya yönelmemeleri onların<br/>
cehâletlerinden ve hatâya düşmelerindendir”, demiştir. Onların bu sözüne karşı Mûsâ<br/>(a.s.) şöyle cevap vermiştir: <i>“Câhillerden olmaktan Allah’a sığınırım.”</i> Zira Allah’ın<br/>emrini tebliğ esnâsında, başkalarıyla alay etmek cehâlet ve sefîhliktir. Bu delâlet ediyor<br/>ki, dîni konularda alay etmek, büyük bir günahtır. Aynı şekilde müslümanlarla ve saygı<br/>gösterilmesi gereken kimselerle alay edene azâb gerekeceğinden ve onu câhillerden<br/>kılacağından, yasaktır. Ancak mizâh ile alay birbirinden ayırdedilmelidir.<br/>
<b>Hz. Ali</b> (r.a.), insanı asık suratlı olmaktan kurtaracak kadar şaka ve mizâh yapmada<br/>
bir mahzûr olmadığını söylemiştir.<br/>
Rivâyete göre Kûfe kadısı Ubeydullah b. Hüseyn’e bir adam geldi. Kadı onunla şaka<br/>
yapmak için: “Bu cübben koyun yününden mi, yoksa koç yününden mi?” diye sordu.<br/>Adam: “Ey kadı, câhilce bir iş yapıyorsun?” deyince: “Mîzâhın câhillik olduğunu<br/>nerede gördün?” dedi ve bu âyeti okuyarak mîzâh ile alayı birbirinden ayırmayan bu<br/>adama yol verdi.<br/>
Sonra İsrâîloğulları, Allah’ın <i>“bir inek kesilmesi”</i> husûsunda kesin ve ciddî bir emir<br/>
verdiğini anladılar ve ineğin vasıflarını sormaya başladılar. Biraz sonra da göreceğimiz<br/>gibi, onlar lüzûmsuz birçok soru sormayıp da en kötü bir ineği bile boğazlasalardı, emir<br/>yerine gelmiş olacaktı. Ne var ki onlar işi zora koştukça Allah da onları zora koştu.<br/>Şüphesiz bunda bir hikmet vardır.<br/>
Hikâyenin aslı şöyledir: Benî İsrâîl’den bir çocuğu, bir de buzağısı olan sâlih bir<br/>
adam vardı. Bu adam buzağıyı yakındaki bir ormana götürerek: “Ya Rabbi bu buzağıyı,<br/>büyüyünce oğluma vermen için, sana emânet ediyorum” dedi ve öldü.<br/>
Buzağı büyüdü. Fakat kendini gören insanlardan kaçıyordu. Çocuk da büyüdü ve<br/>
annesine itâatli birisi oldu. Gecesini üçe böler, bir kısmında namaz kılar, diğerinde uyur<br/>
