<a name=2101></a><img src="flower_sep.jpg"/><br/>
<img src="RuhulBeyan-2101_2.jpg"/><br/>
<img src="RuhulBeyan-2101_3.jpg"/><br/>
geniş geniş açıklanmasına dil uzatsalar da sen hükümlerinin aslı tevhid olan Kur’an’a<br/>uymaya aynen devam et. <i>“O’ndan başka tanrı yoktur.” </i>Asla O’nun ortağı yoktur. <i>“O’na<br/>ortak koşanlardan yüz çevir!” </i>Onların sözlerine aldırma, görüşlerine değer verme.<br/>Çünkü, cahillerin cehaleti sebebiyle dâvet ve risaleti tebliğde gevşeklik câiz olmaz.<br/>
<i>Bildiğin faydalı sözü söyle<br/>Yoksa hiç kimsenin işine gelmez<br/>Yarın pişman olan feryad eder<br/>Ne yazık! Niçin doğruyu dinlemedim” diye</i><br/>
<b>107. Allah dileseydi, onlar ortak koşmazlardı. Biz seni onların üzerine bir bekçi</b><br/>
<b>kılmadık. Sen onların vekili de değilsin.</b><br/>
<i>“Allah”</i> onların tevhide gelmelerini ve şirk koşmamalarını <i>“dileseydi onlar ortak</i><br/>
<i>koşmazlardı.”</i> Bu âyet, Allah’ın kâfirlerin îman etmelerini murâd etmediğine delildir.<br/>Ne var ki bu, kâfirler îmana yöneldikleri halde onları Allah Teâlâ’nın bundan<br/>alıkoyması mânâsında değildir. Bilakis kâfirlerin cüz’î iradelerini îman yönünde<br/>kullanmamaları ve küfürde ısrar etmeleri sebebiyledir.<br/>
<i>“Biz seni onların üzerine bekçi”</i> bizim tarafımızdan bir gözetleyici, onların işlerini<br/>
kontrol edici <i>“kılmadık. Sen onların”</i> cihetinden maslahatlarını takib eden, onların<br/>işlerini onların adına yapan <i>“vekili de değilsin.”</i><br/>
<b>Haddâdî </b>şöyle demiştir: Manaları farklı olduğu için Allah Teâlâ hem “hafîz (bekçi,<br/>
koruyucu)” hem de “vekil” kelimelerini kullanmıştır. Çünkü bir şeyin bekçisi (hâfız),<br/>ona zarar veren şeylerden koruyan demektir. Bir şeyin vekili ise o şeye hayır getirmeye<br/>çalışandır.<br/>
Âyetten açıkça anlaşılmıştır ki hakkı kabul etmemek, aslî (fıtrattan gelen)<br/>
bahtlıktandır. Bu yüzden Allah onların saâdetini ve hidayetini istememiştir. Bedbahtlığın<br/>(şakavetin) alâmeti, gözün kuruması, kalbin katılığı, dünya sevgisi ve uzun emellerdir.<br/>Saâdetin alâmeti ise salihleri sevmek, onlara yakın olmak, Kur’an tilâveti, geceleri<br/>uyanık olmak, âlimlerin meclisinde bulunmak ve kalp yumuşaklığıdır.<br/>
<b>İbrahim Mühelleb Sâih</b> (rh.a.)’ın şöyle dediği nakledilmiştir: Kâbe’yi tavaf ederken<br/>
Kâbe’nin örtüsüne sarılmış bir cariye gördüm. “Allah’ım, bana olan sevginden dolayı<br/>kalbimi bana geri ver.” diyordu. “Ey cariye, Allah’ın seni sevdiğini nereden<br/>biliyorsun?” dedim. Bana şöyle cevab verdi: “Allah’ın bana olan ezelî yardımı<br/>sebebiyle benim için bir ordu yola çıkardı. Bu ordu bir çok mallar harcayarak geldi.<br/>Beni şirk beldesinden çıkarıp tevhid beldesine getirdi. Daha önce ben onu bilmediğim<br/>
