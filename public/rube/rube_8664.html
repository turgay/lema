<a name=8665></a><i>et-Tevîlâtü’n-Necmiyye’</i>de der ki: Kim İblisin sözünden ve fiilinden tevbe etmeyip<br/>
kendi nefsine ucûb ile, başkasına hakir gözle bakarsa işte onlar zâlimlerin ta<br/>kendileridir. İblis ile beraber lânet ve tard yoluna girmişlerdir. Cenâb-ı Hak buyurur:<br/><i><b>“Bilin ki, Allah’ın laneti zâlimlerin üzerinedir.”</b></i> (Hûd 11/18).<br/>
Âyet-i kerîmede kişinin tevbeyi terk etmekle zulmete dâhil olduğuna; dolayısıyla<br/>
bütün kabahatlerden ve mâsiyetlerden özellikle de bu makamda zikrolunan şeyden<br/>tevbe-i nasûh gerektiğine dair apaçık delâlet vardır. <b>Sâib </b>der ki:<br/>
<i>Doğru tevbe kurtuluşun sermâyesidir,<br/>Delinmiş gemi ile denize niye açılıyorsun?</i><br/>
Bir şeyde ısrâr eden sür’atle alınır. Zira en yakın şey zâlimin sırtının yere gelmesi; en<br/>
tesirli ok ise mazlûmun duâsıdır. Günah çeşidine göre tevbe de değişir. Bazı günahlar<br/>istiğfara ihtiyaç duyar. Bunlar küfür dışında olanlardır. Bazı günahlar ise Müslümanlığı<br/>ve -eğer hanımı varsa- nikâhı tazelemeye/<i>tecdîd-i nikâh</i> ihtiyaç duyar. <i>Zehratü’r-<br/>riyâz</i>’da der ki: Bazı zâhidler ihtiyaten her günahtan sonra îmanını tazeleyip küfürden<br/>beri olduğunu ikrar ederlerdi. Fakîr [<b>Bursevî</b>] der ki: Rasûlullah (s.a.)’den rivâyet<br/>olunan şu hadîs-i şerîf buna işaret eder: <i>“Allah’ım bilerek bir şeyi sana ortak<br/>koşmaktan yine sana sığınırım. Bilmediğim şey için de senden mağfiret dilerim.”</i><a href="RuhulBeyans.html#8675">[194]<br/></a>Şüphe yok ki, bütün peygamberler vahiyden önce ve sonra ulemanın icmâıyla küfürden<br/>mâsumdurlar. Vahiyden sonra da kasden diğer günahları işlemekten masumdurlar. Fetih<br/>suresinin başında tafsîlen îzah edildiği üzere onların istiğfarı ancak ve ancak terk-i evlâ<br/>gibi, onların şânına yakışmayacak şeylerden olur. <i>“Bilmediğim şey için de senden<br/>mağfiret dilerim”</i> ifadesi bilmeden insandan bir günahın sâdır olabileceğine delalet<br/>eder. Bu ümmet için küfür ya da başka bir şey olabilir. Genel günahlardan istiğfar etmek<br/>gerektiği gibi küfürden de tecdîd-i îman gerekir. Bu her ne kadar ihtiyatsa da çok az<br/>istisnâlar hariç ihtiyat kapısı her hususta açıktır.<br/>
Bir alışkanlık olarak ‘kelime-i şehâdet’ getirmenin küfrü ortadan kaldırmadığı;<br/>
dolayısıyla da Allah’ın rızası olmayan söz ve fiilden kasd-ı mahsusla rücû etmek<br/>gerekir. Böyle bir dönüş ise eğer kendinden sâdır olduğunu biliyorsa günahı akla<br/>getirmekle; değilse sadır olma ihtimalini göz önünde bulundurarak mutlak istiğfar ile<br/>mümkündür. Velev ki bu günah küfür olsun. Çünkü biz diyoruz ki, avam olsun havas<br/>olsun -gayelerin gayesine ulaşmadıkları müddetçe- bütün insanlardan küfrün sâdır<br/>olması mümkündür. Gayelerin gayesi ise zât-ı ahadiyyet mertebesidir.<br/>
<b>Sehl Tüsterî</b> (k.s.)’un şu sözü buna işâret eder: Eğer ulaşsalardı rücû etmezlerdi.<br/>
Bilindiği gibi İblis taatlerde hâssaten irfan hususunda temekkün ehli olmasına rağmen<br/>Allah’ı inkâr etti. Ehl-i mârifet olan pek çok kimseyi şaşırttı. Zira günaha dönmek ve<br/>küfre düşmek onun şânındandır. Çünkü o âlem-i zâta girmemiştir. Eğer girseydi onun<br/>için böylesi bir şey tasavvur olunamazdı. Çünkü yakînî bir îmandan sonra küfür yoktur.<br/>Efendimiz (s.a) şöyle buyurur: “<i>Allah’ım senden kalbime mübaşeret edecek bir iman</i><br/>
