<a name=3490></a><img src="RuhulBeyan-3490_1.jpg"/><br/>
<img src="RuhulBeyan-3490_2.jpg"/><br/>
<img src="RuhulBeyan-3490_3.jpg"/><br/>
dönün. Çok yakında yol kapanacak ve yol arkadaşı bulunamayacak. Şunu söyleyen ne<br/>güzel söylemiş:<br/>
<i>Ey gönül kalk kudsiyet şarabıyla mest ol ki<br/>Biz bu bulanık dünyada oturmak için gelmedik</i><br/>
<i> </i><br/>
<b>94. Emrimiz gelince, Şuayb’ı ve onunla beraber îmân edenleri tarafımızdan bir</b><br/>
<b>rahmetle kurtardık. Zulmedenleri ise korkunç bir gürültü yakaladı da yurtlarında<br/>dizüstü çökekaldılar.</b><br/>
Şuayb kavminin azâba ve helâke dûçar olacağına dâir ezelde takdir ettiğimiz<br/>
<i>“emrimiz gelince Şuayb’ı ve onunla beraber îmân edenleri”</i> yâni îmân konusunda<br/>Şuayb (a.s.)’a tâbi olup tıpkı onun inandığı gibi inananları, onlar hakkında<br/><i>“tarafımızdan”</i> kaynaklanan ezelî <i>“bir rahmetle”</i> kendi amelleri sebebiyle değil,<br/>sadece fazl u keremimiz sebebiyle -nitekim ehl-i sünnet’in görüşü de budur-<br/><i>“kurtardık.”</i><br/>
Allah Teâla bu âyette, Rab oluşunun gereği olan rahmetin, günahlar yüzünden tesiri<br/>
ortaya çıkan gazabından önce geldiğini göstermek için îmân edenlerin kurtuluşunu<br/>zâlimlerin helâkinden önce zikretmiştir.<br/>
Bazıları diyor ki: Bu âyetteki rahmet, Allah’ın kendilerini muvaffak kıldığı îmândan<br/>
ibarettir. Fakir <b>(Bursevî)</b> der ki: Bu görüş şu şekilde izah edilebilir: Cenab-ı Hakk’ın<br/>adâletinden kaynaklanan azâb ve helâk, küfre ve zulme isnâd edilince; fazl u kereminden<br/>kaynaklanan kurtulmanın da îmâna isnâd edilmesini gerektirdi. Ancak bu îmân ve salih<br/>ameller, Allah’ın muvaffak kılmasına bağlı şeyler olduğu içindir ki kendilerine<br/>mücerred bir fazl u kerem ve rahmet olarak bahşedilmiştir, anla!<br/>
Büyüklük taslayarak Şuayb (a.s.)’ın dâvetini kabûle yanaşmayarak kendilerine<br/>
<i>“zulmedenleri ise korkunç bir gürültü yakaladı”</i><br/>
“Sayha (korkunç gürültü)” ile kastedilen; Cebrâil (a.s.)’ın “Hepiniz ölün.” şeklindeki<br/>
sayhasıdır. A‘râf sûresinde <i><b>“Onları şiddetli bir zelzele yakaladı</b></i><b>.<i>”</i></b><b> </b>(7/91)<br/>buyrulmaktadır. Bu zelzelenin havanın dalgalanmasına sebep olan o korkunç gürültünün<br/>beraberinde getirdiği neticelerden biri olması muhtemeldir.<br/>
<b>İbn Abbas </b>(r.anhümâ)’nın şöyle dediği rivayet edilir: “Şuayb ile Salih (a.s.)’ın<br/>
kavimleri hariç Allah Teâlâ aynı azabla iki ümmete azab etmemiştir.”<br/>
Şuayb (a.s.)’ın kavminin uğradığı azab şudur: Onlara çok şiddetli sıkıntı verici bir<br/>
sıcaklık ârız oldu. Bunun üzerine etrafı ağaç dolu sulak bölgeye gelip girdiler. O sırada<br/>gölgelik şeklinde bir bulut zuhur etti ve ağaçlarını çepeçevre kuşattı, ağaçları tutuşturdu.<br/>
