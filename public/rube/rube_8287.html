<a name=8288></a><img src="RuhulBeyan-8288_1.jpg"/><br/>
<b>44. Günâhkârların yemeğidir.<br/></b><i>“Günâhkârların”</i><b> </b>günahı çok olanların <i>“yemeğidir”</i>. Bu günahı çok olandan murâd<br/>
kâfirdir. Çünkü sözün öncesi ve sonrası buna delâlet etmektedir. Yani müfessirler “O<br/>gün dost dostundan bir şey savamaz” kavli ile murâd edilenin kâfirler, “Ancak Allah’ın<br/>acıdığı kimseler” ile murâd edilenin de mü’minler olduğu husûsunda ittifâk etmişlerdir.<br/>Yine ileride ellinci âyette gelecek olan “<i><b>İşte o kuşkulanıp durduğunuz şey budur</b></i>”<br/>kavli de bu kimseden murâd edilenin kâfir olduğuna delâlet etmektedir.<br/>
<b>Ebu’d-Derdâ</b> (r.a.) dilindeki pelteklikten dili dönmediği için “ta‘âmü’l-esîm” yerine<br/>
“ta‘âmü’l-yetîm” (yetimin yemeği) diye okurmuş. Peygamberimiz (s.a.) de ona<br/>“ta‘âmü’l-fâcir” diye oku buyurmuştu. <i>‘Aynü’l-meânî’</i>de böyledir.<br/>
<i>Kevâşî</i>’de <b>Ebu’d-Derdâ</b>’dan (r.a.) naklen şöyle denilmektedir: <b>Ebu’d-Derdâ</b> birine<br/>
“ta‘âmü’l-esîm” diye okuttu. Adam hep “ta‘âmü’l-yetîm” diye okudu. Bunun üzerine<br/><b>Ebu’d-Derdâ</b> adama: Ey adam, “ta‘âmü’l-fâcir” diye oku dedi. Bu ifâdelerde<br/>Kur’ân’da aynı mânâyı ifâde ettiği takdirde kelime değişikliği yapılmasının câiz<br/>olduğuna delil vardır. Bu sebeple İmam Ebû Hanife mânâyı tam olarak ifâde ettiği<br/>takdirde namazda Farsça ile de kırâat yapılabileceği hükmüne varmıştır. Ancak âlimler<br/>bu ruhsatı küllî bir ruhsat saymamışlardır. Çünkü Arap kelâmında, özellikle de îcâz<br/>örneği olan Kur’ân’ın fasihliği, nazmının güzelliği, üslûbundaki latîf mânâları, hiçbir<br/>lügat ve dil müstakil olarak ifâde edemez.<br/>
<b>Zemahşerî</b> şöyle demiştir: Ebû Hanîfe Farsçayı güzel konuşamazdı. Onun<br/>
Arapça’dan başka meselâ Farsça olarak namazda Kur’ân okunabileceği konusundaki<br/>görüşü, tam bir tahkik ve incelemeden geçirilmiş değildir. Aksi görüşler de vardır.<br/>Meselâ, Ebü’l-Ca’d, Ebû Yûsuf’tan, o da Ebû Hanîfe’den naklettiğine göre, diğer iki<br/>talebesi İmâm Ebû Yûsuf ve İmâm Muhammed gibi namazda Arapça’dan başka Farsça<br/>vs. gibi dillerle Kur’ân okumanın câiz olmadığı görüşündedir. <i>Kevâşî’</i>nin sözü buraya<br/>kadardır.<br/>
<i>Fethu’r-Rahmân</i>’da şöyle denilmiştir: Ebû Hanîfe’ye göre mânâyı kemâliyle edâ<br/>
ettikten sonra, namazda Kur’ân’ı Farsça okumak câizdir. Yine Ebû Hanife’den bir başka<br/>rivâyette ise Arapçadan başka bir dil ile namazda Kur’ân okumak câiz olmaz. Ancak<br/>Arapça okumaktan tam mânâsıyla âciz olan kimseye câiz olur. Bu aynı zamanda<br/>kendilerine sâhibeyn denilen İmâm Ebû Yusuf ve İmâm Muhammed’in de görüşleridir.<br/>Bu görüşe dayanılmaktadır. Diğer üç mezhebe göre ise namazda Arapça’dan başka bir<br/>dil ile Kur’ân okumak câiz değildir.<br/>
<b>İmâm Ebû Hanîfe</b>’nin bu fetvâsından, İmâm Ebû Yûsuf ve İmâm Muhammed’in<br/>
görüşüne döndüğü de rivâyet edilmektedir. Çünkü fıkıhta en sahih görüş budur.<br/>Dolayısıyla fetvâ Ebû Hanîfe’nin bu görüşüne göre değil, diğer iki imamın görüşüne<br/>göre verilmiştir. <i>‘Uyûnu’l-hakàik</i>’de böyledir.<br/>
