<a name=4838></a><img src="RuhulBeyan-4838_1.jpg"/><br/>
<img src="RuhulBeyan-4838_2.jpg"/><br/>
<img src="RuhulBeyan-4838_3.jpg"/><br/>
Ancak Allah Teâlâ, en büyük fazileti ve en büyük mûcizeyi Peygamberlerin efendisi<br/>
(s.a.)’e ikrâm etmiştir. Ona doğduğunda daha çocukken secdeye varıp Allâh’ın rasûlü<br/>olduğunu söylemeyi nasîb etmiştir. Onun göğsünü açmış, onunla peygamberliği sona<br/>erdirmiş, doğumunda melekleri ve hûrîleri ona hizmet ettirmiş, daha doğmadan ve<br/>çocukluğundan önce ruhlar âlemindeyken ona peygamberlik vermiştir. Şüphesiz bunlar,<br/>özellik ve üstünlük olarak yeter.<br/>
<i>Dokuz feleğin ve yedi yıldızın güneşi<br/>Rasûllerin sonuncusu, peygamberlerin hocası (s.a.)</i><br/>
<i>“Bana kitabı”</i> yani İncil’i <i>“verdi ve beni peygamber yaptı.”</i><br/>
<b>31. “Beni bulunduğum her yerde mübarek kıldı. Sağ olduğum sürece bana namaz</b><br/>
<b>kılmayı, zekât vermeyi emretti.”</b><br/>
<i>“Beni bulunduğum her yerde mübârek kıldı.” </i>Yani ben nerede olursam olayım, beni<br/>
yararlı, hayrı öğreten kimse olarak yarattı. Burada ilerde vâki olacak şey, kesin olduğu<br/>için geçmiş zaman kipiyle ifâde edilmiştir. İslâm âlimlerinin çoğunluğuna göre Allah,<br/>Hz. İsa’ya çocukken İncil’i ve peygamberliği verdi. Çocukken olgun insanların<br/>anladıkları şeyleri aklediyordu. Nitekim <i>Bahru’l-ulûm</i>’da böyle geçmektedir.<br/>
Fakir (<b>Bursevî</b>) der ki: Meşhur olan o ki, Allah İsa’ya otuz yaşından sonra<br/>
vahyetmiştir. Buna göre onun risâleti, nübüvvetinden sonradır.<br/>
Dünyada <i>“sağ olduğum sürece bana”</i> kesin bir emir olarak <i>“namaz kılmayı ve</i><br/>
<i>zekâtı” </i>yâni sâhip olursam malın zekâtını <i>“vermeyi emretti.”</i><br/>
Fakir (<b>Bursevî</b>) der ki: Açık olan şu ki Allâh’ın İsa’ya zekâtı emretmesi, onun zengin<br/>
olmasını gerektirmez. Aksine ona, ümmetinin zenginleri dolayısıyla bu emir verilmiştir.<br/>İlâhî hitaplardaki genel ifâdeler, emirleri yerine getirme ve yasakları terk etme<br/>hususunda ümmeti heyecanlandırsın diye, peygamberlere nisbet edilmiştir.<br/>
<i>Bahru’l-ulûm</i>’da şöyle der: Âyette işâret edilmektedir ki sağ olduğu müddetçe<br/>
mükellefiyetler ve zâhirî ibadetler, kuldan düşmez. Bazı ibâhîlerin dediği gibi<br/>ibâdetlerin düştüğünü söylemek küfür ve sapıklıktır.<br/>
<i>et-Te’vîlâtü’n-Necmiyye</i>’de ise şöyle der: “Âyette işâret edilmektedir ki kul sağ<br/>
oldukça sırrını murâkabe etmesi, kulluğunu yerine getirmesi ve nefis tezkiyesine devam<br/>etmesi gerekir.”<br/>
Fakir (<b>Bursevî</b>) der ki: Mükellefiyetleri yerine getirmek kulluktur. Bu mükellefiyetler<br/>
de ya yolun başındaki mübtedîlerde olduğu gibi tezkiye için olur ya da yolun sonundaki<br/>müntehîlerde olduğu gibi şükür için olur. Her iki durumda kul sağ ve ergin olduğu<br/>
