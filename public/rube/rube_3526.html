<a name=3527></a><img src="RuhulBeyan-3527_1.jpg"/><br/>
<img src="RuhulBeyan-3527_2.jpg"/><br/>
<img src="RuhulBeyan-3527_3.jpg"/><br/>
Allah’ın bu emirlerine uyarak istikâmet üzere olur ve namazlarını dosdoğru kılarsa, hâl<br/>ve makamın hakîkatine ermiş olur.<br/>
Hikmet ehlinden birisi der ki: İstikamet ehli kişinin alâmeti dağ gibi olmasıdır. Çünkü<br/>
dağın dört alâmeti vardır:<br/>
1. Sıcaklık onu eritemez.<br/>2. Soğuk onu donduramaz.<br/>3. Rüzgar onu yerinden oynatamaz.<br/>4. Sel onu önüne katıp götüremez.<br/>İstikamet ehli de böyledir.<br/><i>Birincisi, </i>bir kimse ona iyilikte bulunduğu zaman bu iyilik onu günümüzün makam-<br/>
mevki sahipleri gibi iyilik sahibine haksız yere meylettiremez. Çünkü makam-mevki<br/>sahipleri, bir adamdan veya bir kadından kendilerine gelen az bir dünyalık için<br/>istikameti terk ederek sınırı aşarlar. Öğüt almak ve nasihat dinlemek bunların yapacağı<br/>iş değildir.<br/>
<i>İkincisi, </i>bir insan ona kötülük ettiği zaman bu onu hak olmayan şeyleri konuşmaya<br/>
sevk etmez.<br/>
<i>Üçüncüsü, </i>nefsin hevâsı onu Allah Teâlâ’nın emrinden döndüremez.<br/><i>Dördüncüsü, </i>dünya malı onu Allah’a itaat etmekten alıkoyamaz.<br/><b>Hâfız </b>der ki:<br/>
<i>Kol kanat yüzünden yoldan çıkma ki uzağa atılan ok<br/>Bir zaman yukarı gider, fakat sonra toprağa oturur.</i><br/>
Yani dünyevî gücüne ve mâlî imkanlarına bakarak tarîk-ı müstakîm sınırından çıkma.<br/>
Çünkü her yükselişin bir alçalışı vardır. Okun durumunu görmez misin? Nasıl bir<br/>müddet gökyüzüne doğru gidiyor, sonra da yere düşüyor? İşte insanın da işin sonunda<br/>ömrünün âhirinde toprağa düşmesi kaçınılmazdır.<br/>
<b>115. Sabret, çünkü Allah güzel davrananların mükâfâtını zâyi etmez.<br/></b>Ey Muhammed, işlerin zorluğuna karşı <i>“sabret”<br/></i>Bu hitaba, O’na tâbi olarak ümmet de dâhildir. Kur’an’ın âdeti, emir hitaplarının<br/>
çoğunu Nebî (a.s.)’a yapmak, nehiy hitaplarının çoğunu ise ümmete yapmak şeklinde<br/>cereyan etmektedir. Bu şekilde olması, asâlet itibariyledir.<br/>
<i>“çünkü Allah”</i> amellerinde <i>“güzel davrananların mükâfâtını zâyi etmez.”</i> Bu<br/>
ameller, ister namaz olsun, ister sabır ve diğer İslâmî farîzalar, nâfile ameller, güzel<br/>
