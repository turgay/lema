<a name=5714></a><b>34. Yüzükoyun cehenneme <i>(sürülüp)</i></b><b> toplanacak olanlar; işte onlar, yerleri en</b><br/>
<b>kötü, yolları en sapık olanlardır.</b><br/>
<i>“Yüzükoyun cehenneme (sürülüp) toplanacak olanlar;”</i> yâni cehenneme yüzüstü<br/>
sürüklenerek ve çekilerek toplanırlar. Bir hadîste şöyle buyrulmuştur: <i>“Kıyâmet günü<br/>insanlar üç sınıf olarak haşredilir: Hayvan üzerinde, ayakları üzerinde ve yüzüstü<br/>olarak .”</i> Hz. Peygamber’e: “Yâ Rasûlallah! Yüzleri üzerine nasıl haşredilirler?” diye<br/>soruldu. Bunun üzerine Rasûlullah (s.a.): <i>“Onları ayakları üzerinde yürüten Allah<br/>yüzüstü yürütmeye de kâdirdir.”</i> buyurdu<a href="RuhulBeyans.html#5715">.[216]</a><br/>
<i>“İşte onlar,” </i>o kimseler <i>“yerleri en kötü”</i> mekânları en kötü mekândır. Mekânları,<br/>
müminlerin dünyada sâhip oldukları meskenlerinden daha kötüdür. Halbuki onlar<br/>mü’minlere şöyle ta‘n ederlerdi: <i><b>“Hangi grup makâm bakımından daha iyi, meclis<br/>ve topluluğu daha güzeldir?”</b></i> (Meryem, 19/73) Bunun üzerine Allah Teâlâ: O iki<br/>gruptan hangisinin <i><b>“mekân bakımından kimin daha kötü olacağını bilecekler!”<br/></b></i>(Meryem, 19/75) buyurdu. İşin aslınının kendi takdirlerinin aksine olacağını müşâhade<br/>edecekler ve kendilerinin makam bakımından daha hayırlı olmadıklarını, mekân<br/>bakımından daha kötü olduklarını bileceklerdir.<br/>
<i>“Yolları en sapık olanlardır.” </i>Herkesten yolları en yanlış olanlardır. Yolları çok eğri<br/>
ve yanlıştır; yolları onları cehennem ateşine götürür. Burada onların yollarının en sapık<br/>olduğunun ifâde edilmesi mutlak olarak fazlalığı belirtmek içindir. Onlar doğru yoldan<br/>sapıklıkları en fazla olanlardır demektir. Onları tutuşturma/tahrik etme konusunda daha<br/>etkili olması için yerleri de en kötü kılınmıştır. Kezâ yollarının en sapık olmakla<br/>vasfedilmesi mübalağa ifâde etmesi için mecâzî isnad babındandır.<br/>
Bilesin ki onlar mü’minlerin yoldan saptığını söylüyorlardı. Bu sebeple Allah Teâlâ<br/>
onların sözlerini naklederek “<i><b>O halde biz veya siz, ikimizden biri, ya doğru yol<br/>üzerinde veya açık bir sapıklık içindedir.</b></i>” (Sebe’, 34/24) buyurmuştur. Mü’minlerin<br/>yolu cennete, onların takip ettiği yol ise cehenneme ulaştırınca herkese bu iki grubun<br/>durumu belli olur.<br/>
<b>Sâib </b>der ki:<br/>
<i>Bir rehbere ulaşmazlarsa, yolcular<br/>Yolu kaybettiklerinin farkına varmazlar</i><br/>
Kıyâmet günü bunları ayıracak olan yalnızca Allah Teâlâ’dır. Çünkü Allah: “<i><b>Ayrılın</b></i><br/>
<i><b>bir tarafa bugün, ey günahkârlar!</b></i>” (Yâsîn, 36/59) buyurur. Kâfirler büyüklük taslayıp<br/>yücelik iddiâ ettikleri ve Allah’a secde edip boyun eğmeye yanaşmadıklarından Allah<br/>onları yüzüstü haşreder. Mü’minler ise tevâzu gösterdiklerinden Allah onları seçkin<br/>kullarının üzerine yükseltir. Allah’a muhâlefetten kaçan ve onun emirlerine uymaya<br/>yönelen kimse kurtulur. Aksini yapan ise helâk olur. Allah’ın yakaladığı bir âsî nereye<br/>kaçabilir ki?<br/>
<b>Ahmed b. Ebi’l-Havârî</b> der ki: “Bir gün odamda oturuyordum. Baktım ki küçük bir<br/>
