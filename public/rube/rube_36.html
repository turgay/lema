<a name=37></a><i>“Çün ki cild-i evvel tamâm oldu, bunun kitâbet ve tertîbinden olan meşakkat ve</i><br/>
<i>itmâmına dek tûl-i müddet zarûrî olduğu hâtıra geldikde hâb galebe eyleyip gördüm<br/>ki, bir kimse mührü fekk olunmuş bir mektûb getirip önüme bıraktıkda ben dahî alıp<br/>“Bu mektûb mukaddemâ okunmuştur, buna hâcet yoktur” dediğimde ol kimse dahî<br/>“İki mektûb dahî vardır gelecek” diye va‘d edip gâib oldu. Fakîr dahî intikâl eyledim<br/>ki, üç mektûb üç cild tefsîr ola ki, biri okunup tamâm olmuştur ve ikisinin tamâmı<br/>dahî mev‘ûddur. Velâkin havfımdan her-bâr “Yâ Rabb, tasdîk-ı rü’yâ eyle” [diye] duâ<br/>ederdim. Nitekim cild-i sânî hutbesinde mufassaldır.”</i><a href="RuhulBeyans.html#51">[110]</a><br/>
22 Şaban 1102 (Mayıs 1691)’de başlanan ikinci cildin hutbesinde tefsîr ilminin<br/>
zorlukları, <i>Rûhu’l-Beyân</i>’ın te’lîfi sırasında dikkat edilen husûslar ve tefsîrin metodu<br/>ile ilgili önemli bâzı bilgiler de yer alır.<a href="RuhulBeyans.html#51">[111]</a><br/>
Usûlen yazılmış intibâını veren üçüncü cildin kısa hutbesi hamdele, salvele, genel<br/>
temennî ve duâ cümlelerini ihtivâ etmektedir.<a href="RuhulBeyans.html#51">[112] </a>Üçüncü cildin sonunda İsmâîl Hakkı<br/>Hazretleri tefsîrin tamamlanması ile ilgili kısa bilgiler verir, va’dini gerçekleştirdiği ve<br/>rüyâsını hak kıldığı için Allah’a hamd ve senâlar eder.<a href="RuhulBeyans.html#51">[113]</a><br/>
<i>Rûhu’l-Beyân</i>’ın müellif hattıyla olan yazma nüshası on altı defter hâlinde Bursa Eski<br/>
Eserler Kütüphanesi’nde bulunmaktadır. Bu defterlerin âit oldukları ciltler ve ciltlerin<br/>tefsîrini ihtivâ ettiği sûreler şu şekildedir:<br/>
<b>Birinci cilt:</b> Bursa Eski Eserler Kütüphanesi, Genel, nr. 12 (90 vr.), nr. 13 (90 vr.), nr.<br/>
14 (90 vr.), nr. 15 (90 vr.), nr. 16 (89 vr.). Birinci cilt, Fâtiha (1)-Tevbe (9) sûrelerinin<br/>tefsîrine dâirdir.<br/>
<b>İkinci cilt:</b> Bursa Eski Eserler Kütüphanesi, Genel, nr. 17 (70 vr.), nr. 18 (90 vr.), nr.<br/>
19 (90 vr.), nr. 20 (90 vr.), nr. 21 (85 vr.). İkinci cilt, Yûnus (10)-Ankebût (29)<br/>sûrelerinin tefsîrine dâirdir.<br/>
<b>Üçüncü cilt:</b> Bursa Eski Eserler Kütüphanesi, Genel, nr. 22 (100 vr.), nr. 23 (100<br/>
vr.), nr. 24 (100 vr.), nr. 25 (90 vr.), nr. 26 (100 vr.), nr. 27 (101 vr.). Üçüncü cilt, Rûm<br/>(30)-Nâs (114) sûrelerinin tefsîrine dâirdir.<br/>
Müellif nüshasında 29x20 cm. ebadında bir kağıt kullanılmış ve metin 23x13 cm.<br/>
ebadında bir alana yazılmıştır. Her sayfada 35’er satır bulunmaktadır. Tefsîri yapılan<br/>âyetler kırmızı mürekkeple yazılmış ve harekelenmiştir. Tefsîr metinleri ise siyah<br/>mürekkeple yazılmıştır. Âyetlerin tefsîri sadedinde zikredilen âyet, hadîs ve beyitler<br/>siyah mürekkeple yazılmış ve umûmiyetle üstleri çizilmiştir. Varak kenarlarına yer yer<br/>kırmızı mürekkeple konu başlıkları konulmuştur. Metinde bugünkü imlâ kurallarına göre<br/>paragraf başı olabilecek kelimelerin üstüne kısa bir çizgi çekilmiştir. Aynı uygulama<br/>başka eserlerden nakiller yapılırken de tatbik edilmektedir. Özellikle şiirlerde nokta ve<br/>virgül yerine zaman zaman özel işâretler kullanılmıştır. Varak kenarlarında tefsîr<br/>tamamlandıktan sonra eklendiği anlaşılan pek çok not ve ilâve yer almaktadır.<br/>Bunlardan başka eserlerden alınanların kaynağı da zikredilmektedir.<br/>
<i>Rûhu’l-Beyân</i>, İstanbul ve Kâhire-Bulak’da bir çok defa basılmıştır:<br/>
