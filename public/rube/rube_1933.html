<a name=1934></a><img src="flower_sep.jpg"/><br/>
<img src="RuhulBeyan-1934_2.jpg"/><br/>
<img src="RuhulBeyan-1934_3.jpg"/><br/>
<img src="flower_sep.jpg"/><br/>
Rivayet olunur ki, <b>Seriy Sakatî</b>’nin huzuruna <b>Ebü’l-Kasım Cüneyd </b>(k.s.) girdiğinde<br/>
o ağlıyordu. Ona: “Niçin ağlıyorsun?” diye sordu. O: “Bu gece küçük kızım yanıma<br/>geldi ve dedi ki: “Babacığım bu gece hava çok sıcak, bari bu testiyi şuraya as lazım<br/>olunca içersin.” Seriy şöyle devam etti: “Sonra bana bir ağırlık çöktü ve uyudum.<br/>Rüyamda semadan inen çok güzel bir cariye gördüm. Ona: “Sen kimin içinsin?” dedim.<br/>O: “Ben testilerden soğuk su içmeyen içinim.” dedi. Bunun üzerine uyandım, hemen<br/>testiyi aldım ve yere vurdum.” Cüneyd şöyle dedi: “Onun parçalarını gördüm. Toprağa<br/>karışana kadar onları kaldırmadı.<br/>
Onlara bir bak ki nimetleri nasıl terketmişler. Nefislerine bir bardak soğuk su<br/>
vermemişler, lezzetli yemekleri yememişlerdir. Hallerini muhâfaza ettikleri süre<br/>karşılığında Allah onlara saatle hesabı mümkün olmayan haller vermiştir. Artık onların<br/>zevklerine nihâyet yoktur.<br/>
<b>3. O, göklerde ve yerde tek Allah’tır. Gizlinizi, açığınızı bilir. <i>(Hayır ve şerden)</i></b><b> ne</b><br/>
<b>kazanacağınızı da bilir.</b><br/>
<i>“O, göklerde ve yerde”</i> kendisine ibadet edilecek, “mabûd” sıfatına lâyık tek ilah<br/>
<i>“Allah’dır.”</i> Bununla birlikte Allah’ın göklerde ve yerde ibadet edilmeye lâyık tek ilâh<br/>olması, O’nun göklerde ve yerde mekan tuttuğu anlamına gelmez. Çünkü O, zamandan ve<br/>mekândan münezzehtir.<br/>
Rivayet olunur ki, <b>İmam Gazzâlî</b>’nin hocası<b> İmamü’l-Haremeyn el-Cüveynî</b>,<br/>
beldesindeki ileri gelenlerden birinin ziyâfetine gitmişti. Şehrin âlimleri ve önde<br/>gelenleri İmamü’l-Haremeyn’in etrafında toplandılar. İçlerinden biri dedi ki: “Allah<br/>Kur’an’da <i><b>“O Rahman Arş’a istiva etmiştir </b>(hükmü altına almıştır).<b>”</b></i> (Taha 20/5)<br/>buyurduğu halde, O’nun mekândan münezzeh olduğunun delili nedir?<br/>
İmamü’l-Haremeyn şöyle cevap verdi: O’nun mekândan münezzeh oluşunun delili,<br/>
Yunus (a.s.)’ın balığın karnında <i><b>“Senden başka ilâh yoktur, Seni tesbih ederim, ben<br/>zâlimlerden oldum.”</b></i> (el-Enbiyâ’, 21/87) demesidir.<br/>
Bu cevap, orada bulunanların pek hoşuna gitti. Ev sahibi İmamü’l-Haremeyn’den bunu<br/>
biraz daha açıklamasını istedi.<br/>
İmam dedi ki: “Burada bin dinar borcu olan fakir biri var. Onun borcunu ödeyiver de,<br/>
ben size bu hususu açıklayayım.” Ev sahibi teklifi kabul etti ve adamın borcunu üstlendi.<br/>
Bunun üzerine İmamü’l-Haremeyn açıklamalarına şöyle devam etti: Rasûlullah (s.a.)<br/>
Mirac gecesi Allah’ın dilediği kadar yüceliklere yükseldiği zaman şöyle buyurdu:<br/>
