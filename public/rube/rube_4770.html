<a name=4771></a><img src="flower_sep.jpg"/><br/>
<img src="RuhulBeyan-4771_2.jpg"/><br/>
Burada yaratılmışların bir şeye ulaşmak için onun sebebine tâbî olmaya muhtaç<br/>
olduklarına işaret vardır. Çünkü onlar bir şeyin sebebini, onun zıddı olan başka bir şey<br/>için sebep yapamazlar. Müsebbib (sebebleri yaratan), Hâlık Sübhânehû ve Teâlâ’dır. O,<br/>bir şeyi, iki zıt şeyin varlığına sebeb kılmaya kâdirdir. Nitekim sûra üflemeyi, hem<br/>ölümün hem de hayatın sebebi kılmıştır.”<br/>
<i>Mesnevî</i>’de der ki:<br/>
<i>İsrâfil, bir gün ilâhî emre uyarak sûrunu üfürür,<br/>Yüzlerce senelerden beri çürümüş cesedlere can verir.<br/>Peygamberlerin de gönüllerinde öyle diriltici nağmeler vardır ki,<br/>O nağmeler, Hakk’ı arayanlara değer biçilmez bir hayat bağışlar.<br/>O nağmeleri, his kulağı duymaz;<br/>Çünkü, his kulağı, kötülükler yüzünden pis bir hâldedir..<br/>İnsanlar perilerin nağmelerini duyamazlar,<br/>Çünkü insanlar, perilerin sırlarına yabancıdırlar.<br/>Gerçi, perilerin nağmesi de bu âlemdendir.<br/>Fakat gönül nağmesi her iki âlemden de üstündür.<br/>Çünkü, peri de insanoğlu da mahpustur.<br/>Her ikisi de bu bilgisizlik zindanında hapsedilmiştir.<br/>Velîlerin gönüllerindeki ilâhî sesler, nağmeler<br/>Önce der ki: ”Ey yokluk âleminin cüzleri.<br/>Kendinize gelin, şu nefis yokluğundan baş çıkarın;<br/>Şu hayali, şu vehmi bir yana atın!..<br/>Ey kevn ü fesad âleminde tamamıyla çürümüş canlar!<br/>Ebedî canlarınıza ne oldu, ne uyandı ne doğdu!<br/>Şunu bilmiş ol ki velîler, vaktin İsrâfilleridir.<br/>Ölüler, onların gönül nağmeleri ile dirilirler.<br/>Onların seslerini duyunca, her ölünün canı,<br/>Kefene bürünmüş bir halde, ten mezarından sıçrar, çıkar.<br/>Derler ki: Bu ses, diğer bütün seslerden bambaşka.<br/>Diriltmek, Allah sesinin yapacağı bir iş.<br/>Biz ölmüş, tamamıyla çürümüş idik.<br/>Allah’ın sesi geldi, hepimiz, dirildik ve kalktık.<br/>O ses bir Allah kulunun ağzından çıksa da<br/>Aslında o ses mutlaka pâdişahlâr pâdişahının sesidir.</i><br/>
