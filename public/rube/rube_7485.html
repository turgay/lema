<a name=7486></a><img src="RuhulBeyan-7486_1.jpg"/><br/>
kendisine şöyle demiş: “Tanrılarımıza kötü söz söyleyen ve söven sen misin?” Hz.<br/>Peygamber (s.a.) şöyle buyurmuş: “Ben diyorum ki kâinâttaki varlıkların ilâhı birdir.<br/>Ortağı ve benzeri yoktur. Siz putlara tapmakla bâtıl yoldasınız.” Onlar hep birlikte<br/>hücum edip Hz. Peygamberle (s.a.) mücadeleye başladılar ve onu dövdüler.<br/>
Esmâ der ki: O anda bir kişi Ebû Bekir’in kapısına gelip “Arkadaşına yetiş, onu bul,<br/>
düşmanlarının eziyeti içinde kaldı”, dedi. Ebû Bekir koşarak gitti ve onlara: “Yuh<br/>size!”, dedi, “Rabbim Allah’tır diyen ve açık deliller getiren bir kişiyi öldürecek<br/>misiniz?” Bunun üzerine Hz. Peygamber’i (s.a.) bıraktılar, ama bu sefer de gözlerini<br/>kırpmadan Ebû Bekir’i dövdüler. Ebû Bekir (r.a.) evine dönünce elini saçlarına<br/>sürüyor ve saçları eline geliyordu. O ise şöyle diyordu: “Ey celâl ve ikram sâhibi<br/>Allahım! Sen azîz ve yücesin!” Cenâb-ı Hak, dostlarına bu belâları verir, çünkü<br/>dostlarında iki şeyi görmek ister: Ağlayan göz ve yanık gönül. Yine Allah Teâlâ,<br/>kulunun ağlamasını ve ağlarken O’nu övmesini ister. <i><b>“Onların gözlerinin yaş dolu<br/>olduğunu görürsün”</b></i> âyetinde olduğu gibi. Yine Hak Teâlâ kulun inlemesini ve ilâhî<br/>kapıda ağlamasını ve bu hâl içinde rabbini övmesini sever. (Böylelerinin) kalpleri<br/>ürperir, cilâlanır.<br/>
<i>Mesnevî</i>’den:<br/>
<i>Câhilin eziyetlerine sabret,<br/>Hakk’ın sana ihsân ettiği akıl ile onunla hoş geçin.<br/>Ehil olmayanlara sabretmek, ehil olanlara cilâdır.<br/>Nerde bir gönül varsa, sabırla cilâlanır.<br/>Nemrud’un ateşi İbrahim’e bir ayna temizliği verdi,<br/>Aynayı cilâlar gibi onu da arıttı, cilâladı.<br/>Nuh kavminin cefâsıyla Nuh’un sabrı,<br/>Nuh’a ruh (aynasının) cilâsı oldu…<br/>Peygamberler, alçak insanlardan çok çekmişlerdir,<br/>Böyle yılanlardan çoğuna sarılmış, bulaşmışlardır.<br/>Sıkıntı yüküne karşı yüzünü gülümsemeye ve mutluluğa çevir,<br/>“Sabır, rahatlığın anahtarı”dır düsturunu izleyerek.</i><br/>
Allahım! Sabır hususunda cümlemize yardım et!<br/>
