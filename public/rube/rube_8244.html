<a name=8245></a><img src="flower_sep.jpg"/><br/>
Allah Teâlâ’nın <i>“Eğer kesin olarak inanıyorsanız (bilin ki Allah), göklerin, yerin ve<br/>ikisi arasında bulunanların Rabbi…”</i> olduğuna dâir kesin bir ikrarları yoktur.<br/>Söylediklerini ciddiyet ve iz’anla söylemiyorlar, bilakis alaylı ve oyunla karışık bir<br/>tarzda konuşuyorlar. Bu ifâde başka bir haberdir.<br/>
<i>Keşfü’l-esrâr</i>’da şöyle denilmektedir:<br/><i>“Evet onlar şüphe içinde oyun oynuyorlar.”<br/></i>Bilakis onlar kalplerinde yerleşmiş olan <i>“şüphe içinde”</i> oldukları halde<br/>
<i>“oynuyorlar”</i> demektir.<br/>
Bu ifâde Allah Teâlâ’nın <i><b>“kalpleri kuşkuya düşmüş ve şüpheleri içinde bocalayıp</b></i><br/>
<i><b>dururlar…”</b></i> (Tevbe, 9/45) sözü gibidir. Burada şuna işâret edilmektedir ki gaflet kimi<br/>kaplayıp hükümran olursa onu şüpheye götürür. Kim de şüpheye düşerse artık doğrunun<br/>kaynağından uzak kalır.<br/>
Bazıları demiştir ki: Allah Teâlâ şüphe ve nifak ehlini oynamakla nitelemiştir. Çünkü<br/>
onlar din işlerinde bir tereddüt ve şaşkınlık içindedirler. Dünyâ ile meşgul olup onun<br/>süs ve zînetine aldanmışlardır.<br/>
<b>Üveys el-Karânî</b> (rh.a.) şöyle demiştir: İçine şüphe düşüp öğüt ve nasîhatin fayda<br/>
vermediği böyle kalplerin vay hâline!<br/>
<b>Feth Mevsılî’</b>den şöyle dediği rivâyet edilmiştir: Sahrâda henüz ergenlik çağına<br/>
gelmemiş bir çocuk gördüm. Çocuk yürüyor ve dudaklarını hareket ettiriyordu. Selâm<br/>verdim selâmımı aldı. Kendisine nereye gittiğini sordum Kâbe’ye gidiyorum, dedi.<br/>Kendisine dudaklarını niçin kıpırdattığını sordum, Kur’ân okuyorum, dedi. Ben henüz<br/>teklif kalemi senin üzerine cârî olmamıştır; yani henüz ergenlik çağına gelmemişsin.<br/>“Sen böyle şeylerle muhâtab ve mükellef değilsin,” dedim. Bu sefer çocuk: “Ben<br/>ölümün benden daha küçükleri de aldığını gördüm” dedi. Ben çocuğa: “Adımın küçük,<br/>yolun uzak” dedim. Çocuk: “Benim görevim adımlarımı Kâbe’ye doğru atmaktır,<br/>ulaştırma işi ise Allah’a âiddir,” dedi. Ben: “Peki bu uzun yolculuk için yol azığın ve<br/>bineğin var mı?” dedim. Bana: “Kesin inancım azığım, ayaklarım da bineğimdir” dedi.<br/>
<i>Alâkalara bağlanmak engeldir kurtuluşa giden yolda<br/>Menzile ulaşmak istersen eğer bırak yol azığını</i><br/>
Ben de ona: “Ben ekmek ve su gibi azıkları soruyorum” dedim.<br/>Bu sefer çocuk bana: “Amcacığım, ne dersin, biri seni evine dâvet etse, sen bu dâvete<br/>
icâbet ederken yanında azık götürmen uygun olur mu?” dedi. Ben: “Hayır” dedim.<br/>Çocuk devamla şöyle dedi: “Benim Efendim (Allah) kullarını evine dâvet etti ve onlara<br/>ziyaret izni verdi. Ancak kulların îmânlarının zayıf oluşu onları bu dâvete icâbet<br/>ederken yanlarına azık almaya sevk etti. Ben ise bu durumu çirkin buldum. Efendime<br/>karşı edebimi korudum. Onun beni zâyî ve ihmâl edeceğini mi düşünüyorsun?” dedi<br/>
