<a name=5951></a>onların isimlerini zikretseydi, istisna sadece onlarla sınırlı ve övgü onlara has olurdu.<br/>Fakat onları yukarıdaki özellikleriyle zikretti ki şâir, hatip veya diğer onların yolundan<br/>giden herkes bu hususlarda onlarla beraber olsun.”<br/>
<i>el-Kevâşî’</i>de der ki: “Şüphesiz şiir, bir sözdür. Şiirin güzeli sözün güzeli, çirkini<br/>
sözün çirkini gibidir. Tevhîd, cihad, ibadet, namusu korumak, gözü haramdan sakınmak,<br/>sıla-i rahim ve benzerlerine teşvik gibi güzel ahlâka teşvik veya Hz. Peygamber (s.a.)’i,<br/>hakka uygun olarak sâlihleri övme konusunda olursa bunda bir beis yoktur.”<br/>
<i>et-Te’vîlâtü’n-Necmiyye’</i>de der ki: “Erbâb-ı kulûbun/gönül ehlinin kurb derecelerinin<br/>
en yücesine ulaşmak için şiirde îman nûru, amel-i sâlih kuvveti ve çok zikrin desteği ile<br/>tefekkür üzere bir sülûkları/ayrı bir üslûbları vardır. Melekler de onları ince mânâlarla<br/>te’yid eder. Bilakis Allah Teâlâ onları hakîkatları celbetmeye muvaffak kılar ve ince<br/>lafızları onlara ilham eder. Onlar ilham ile güzel öğütler, üstün hikmetler, dünyayı<br/>yerme ve terk etme, âhireti süsleme ve taleb etme, kulları teşvik, onları Allah’a, Allah’ı<br/>onlara sevdirme, ma’rifetleri açıklama, vuslatı beyan, seyre teşvik, seyrden alıkoyacak<br/>sözlerden sakındırma, Allah’ı zikir ve senâ, Hz. Peygamber (s.a.)’i ve sahâbeyi medih,<br/>Hz. Peygamber (a.s.)’ın Hassân (r.a.)’a “<i>Müşrikleri hicvet, Cibril seninle<br/>beraberdir.</i>”<a href="RuhulBeyans.html#5953">[39] </a>buyurduğu gibi İslâm’ı savunmak maksadıyla kâfirleri hicvetme gibi<br/>hususlarda her vâdide dolaşırlar.”<br/>
Cumhur, şiirin mübah olduğu görüşündedir. Zemmedilen şiir, içinde yalan ve çirkinlik<br/>
olandır. Böyle olmadığı zaman ise mübahtır. Şâyet şiir zikirden ve Kur’ân tilâvetinden<br/>meşgul edecek kadar sâhibine hâkim olursa o zaman zemmedilmiştir. İşte bu yüzden şâir<br/>şöyle demiştir:<br/>
<i>Kıyamet günü şiir kimsenin feryadına yetişmez<br/>Sözleri baştanbaşa Yunan hikmeti olsa bile</i><br/>
Eğer şiir bu şekilde ona hâkim olmazsa, onda yerilecek bir taraf yoktur.<br/>Bir hadîste <i>“Şiirin bazısı gerçekten hikmettir.”</i><a href="RuhulBeyans.html#5953">[40] </a>buyrulmuştur. Yani, cehâlete ve<br/>
sefahete mâni olan faydalı bir sözdür, demektir.<br/>
<b>Hz. Ali </b>(r.a.) halîfelerin en şâiri idi. <b>Hz. Âişe</b> (r.anhâ) herkesten daha beliğ bir uslûba<br/>
sahipti.<br/>
<b>Kâşifî</b><i> </i>der ki: “<b>Mevlânâ Câmî</b> birinci <i>Dîvan</i>’ın mukaddimesinde şöyle demiştir:<br/>
Mutlak güç sahibi Allah Teâlâ her ne kadar <i>“Şâirler(e gelince), onlara da sapıklar<br/>uyarlar.”</i> âyet-i kerîmesinde şiir denizinin seyyahları olan şâirleri çoğul kullanmış ve<br/>boğulma tuzağı kemendini boyunlarına atmışsa da, bazen uçsuz bucaksız fırtınalı<br/>denizlerde yollarını kaybettirir; bazen dudakları kuru bir halde hayret ve dalâlet<br/>vâdisinde başıboş bırakır. Ancak onlardan birçoğu, amellerinin iyiliği ve imanlarının<br/>doğruluğu sebebiyle <i>“Ancak iman edip iyi işler yapanlar,”</i> emniyet kayığına oturmuşlar<br/>ve <i>“Allah’ı çok çok ananlar”</i> yelkeniyle halâs sâhili ve kurtuluş bölgesine<br/>erişmişlerdir. Büyük fazîlet sâhiplerinden birisi şöyle demiştir:<br/>
