<a name=5588></a>efdaldir.<br/>
Kadının veliye ihtiyaç duymaksızın kendi irâdesiyle evlenebilmesi konusunda ihtilâf<br/>
edilmiştir. Ebû Hanîfe, <i><b>“Aralarında iyilikle anlaştıkları takdirde, onların (eski)<br/>kocalarıyla evlenmelerine engel olmayın.” </b></i>(el-Bakara, 2/232) âyetini delil getirerek<br/>kadının kendi isteğiyle evlenmesinin câiz olduğunu söylemiştir. Çünkü bu âyet<br/>erkeklerin, kadınların evlenmelerine mâni olmalarını yasaklamış böylece onların kendi<br/>istekleriyle evlenmeye hak sâhibi olduklarını belirtmiştir. Geriye kalan üç imam ise<br/>buna cevâz vermemişler ve bu âyeti (yani en-Nûr, 24/32) delil getirerek kadını velisinin<br/>evlendirmesi gerektiğini söylemişlerdir. Çünkü Allah Teâlâ bu âyette velilere hitâb<br/>etmiş; köle ve câriyelerin evliliğini de efendilerine bırakmıştır.<br/>
Bir köle evlenmek istediği zaman efendisinin onu evlendirmeye mecbur olup olmadığı<br/>
konusunda ihtilâf edilmiştir. İmam Ahmed’e göre eğer o, faydalandığı bir câriye değilse<br/>onu evlendirmelidir. Eğer efendi üzerine düşeni yapmaktan kaçınır, köle de satılmasını<br/>talep ederse bunu yapması lâzım gelir. Diğer üç imam ise bu görüşe katılmamışlardır.<br/>
<i>el-Kevâşî</i><b>’</b>de âyette geçen emrin (<i>evlendirin</i>) teşvik için olduğu söylenmiştir.<br/><i>el-Fütûhât</i> tercümesinde der ki: “Evlenmeye niyetlenirsen, Kureyşli olmasına dikkat<br/>
et; ehl-i beyitten olursa çok daha iyi ve hoş olur. Rasûlullah (s.a.): “<i>Deveye (gelin<br/>gitmek üzere) binen kadınlardan en iyisi Kureyş kadınlarıdır</i>”<a href="RuhulBeyans.html#5596">[159] </a>buyurmuştur.”<br/>
<b>Zeccâc</b> der ki: “Allah Teâlâ bu âyetle evliliği teşvik etmiş ve onun fakirliğin ortadan<br/>
kalkmasına sebep olduğunu bildirmiştir. Fakat zenginlik iki türlüdür. Birincisi malla<br/>zenginlik, ikincisi kanâatle zenginlik. Kanâatle zenginlik, malla zenginlikten daha<br/>üstündür. Evlilik, zenginliğin sebebi olmuştur. Çünkü dîne bağlılık, dünyevî bolluğu<br/>gerektirir. Bu ya fakirin hesâba katmadığı bir yerden olur veya evlilik ciddiyetle çalışıp<br/>kazanmaya sebep olduğundan, çalışıp kazanmanın fakirliği ortadan kaldırmasıyla olur.<br/>
<i>Rızık şüpheye mahal bırakmayacak şekilde insanlara ulaşsa da<br/>Rızık kapılarını aramak aklın gereğidir.<br/></i>Bir erkek hanımının mihrini ödemekte, nafakasını, giyimini ve oturacağı yeri temin<br/>
etmekte zorlanırsa kadının bu evliliği feshe mâlik olup olmayacağı husûsunda imamlar<br/>ihtilâf etmişlerdir. <b>Ebû Hanîfe</b>’ye göre bu durumda kadın evliliği feshedemez. Ancak o,<br/>hâkimin takdir edeceği ölçüde borç almak sûretiyle nafakasını temin eder. Bu borç,<br/>kocaya âid bir borç olup ödemeden ölürse mîrâsından kesilir.<br/>
Rivâyete göre bir adam <b>Cafer b. Muhammed</b>’e gelip fakirlikten şikâyet etti. O da ona<br/>
evlenmesini tavsiye etti. Adam evlendi, sonra gelip tekrar fakirlikten yakındı. Bu kez de<br/>evlendiği hanımı boşamasını emretti. Niçin böyle yaptığı sorulunca dedi ki: Ben onu<br/><i>“Eğer bunlar fakir iseler, Allah kendi lütfu ile onları zenginleştirir.”</i> âyetinin işâret<br/>ettiği kimselerden sandım ve evlenmesini tavsiye ettim. O âyetin ehlinden olmadığı<br/>ortaya çıkınca da belki: <i><b>“Eğer eşler birbirinden ayrılırsa Allah, bol nimetinden her<br/>birini zenginleştirir”</b> </i>(en-Nisâ, 4/130) âyetinin ehlindendir diye boşanmasını<br/>söyledim.”<br/>
