<a name=8154></a><img src="RuhulBeyan-8154_1.jpg"/><br/>
<img src="RuhulBeyan-8154_2.jpg"/><br/>
takdimi de buna delâlet eder. Çünkü bu takdim tahsîs içindir.<br/>
Hulâsa risâletten daha basit olan erzak taksimini bile biz yaptık. Bunun seçimini bile<br/>
onlara bırakmadık. Yoksa hepsi zâyi ve helâk olup giderlerdi. Hâl böyleyken din<br/>konusuna ne demelidir. Rızık konusundan çok daha üstün ve önemli olan risâletin<br/>seçimini nasıl onlara bırakırız ki.<br/>
<i>“Birbirlerine iş gördürmeleri için” </i>rızık konusunda ve diğer maîşet sebeplerinde<br/>
<i>“kimini ötekine” </i>hikmeti muktezâsınca ve yakınlık ya da uzaklık bakımından çok farklı<br/><i>“derecelerle üstün kıldık.” </i>Âyet-i kerimede geçen “__WORD__/sühriyyen” kelimesi burada<br/>
“iş gördürmek ve çalıştırmak” mânâsındadır. Yoksa kesinlikle “alay ve istihzâ”<br/>anlamında değildir. Çünkü böyle bir şeyi hükme illet yapmak uygun düşmez. Meşhûr<br/>rivâyete göre kurrâ buradaki “__WORD__/sühriyyen” kelimesindeki “sîn” harfinin ötre okunuşu<br/>
hakkında ittifak etmişlerdir. Ötre okunuş, “teshîr” yani hizmete âmâde ve mutî olmak<br/>mânâsındadır. Alay ve istihzâ mânâsında olan ise “sihriyyen” şeklindeki esreli<br/>okunuştur. Mânâ şöyledir: Bunları; kuvvetli, fakir, zengin, hizmet eden, hizmet olunan,<br/>hükmeden, hükmolunan şeklinde ayırdık ki birbirlerini iş ve maslahatlarında istihdâm<br/>edebilsinler. Zenginler mallarıyla fakir işçileri çalıştırsın da bu şekilde birbirlerinin<br/>maîşetine sebep olabilsinler. Zengin malıyla, fakir iş gücüyle bu oluşumu sağlayabilsin.<br/>Bu şekilde âlemin kıvâm ve nizâmı tamam olabilsin. Yoksa bu durum, zenginin tam ve<br/>mükemmel, fakirin ise eksik olması anlamında değildir.<br/>
<i>“Rabbinin rahmeti, onların biriktirdikleri şeyden daha hayırlıdır.” </i>Nübüvvet ve<br/>
buna bağlı olan dünya ve âhiret mutluluğu, bu kâfirlerin toplamış oldukları fânî ve<br/>bayağı dünya malından daha hayırlıdır. “Büyük adam”, onların toplamış oldukları basit<br/>ve bayağı şeylerden değil, bu büyük rahmetten rızıklanandır. Oysa müşrikler, bu<br/>büyüklüğün mal ve mevkide olduğunu zannetmektedirler.<br/>
Âyette şu husûsa işâret edilmektedir: Allah Teâlâ elbette bir ülkenin hiç de<br/>
önemsenmeyen fakirlerine/dervişlerine Kur’ân’ın hakîkat ve sırlarından o beldenin nice<br/>âlim ve fazîlet ehli olanlarına vermediği feyiz ve güzellikleri verir. Zîrâ velâyet taksimi,<br/>nübüvvet gibi Yüce Allah’ın kudret elindedir. Ders, eğitim, öğretim ve ilim tahsiliyle<br/>elde edilemeyen nice feyizler vehbî olarak elde edilebilir. Yine mal sûretinde<br/>ihtiyaçların karşılanması için insanların birbirlerine iş gördürmeleri söz konusu olduğu<br/>gibi, aynı şekilde ilim ve velâyet sûretinde de nefis terbiyesi için insanların birbirlerine<br/>iş gördürmeleri söz konusudur. İşte bu ilim, velâyet ve nübüvvetten her biri dünyadan<br/>ve dünyada olan mal ve diğer rızıklardan daha hayırlıdır.<br/>
Bazıları şöyle demiştir: Maîşet çeşit çeşittir. İman, sıdk, irâde, ilim, hizmet, tevbe,<br/>
inâbe, muhabbet, şevk, aşk, mârifet, tevhîd, firâset, kerâmet, vârid, kanâat, tevekkül, rızâ<br/>ve teslîmiyet. İşte dünyevî rızık ve mal sahipleri çeşit çeşit oldukları gibi bu<br/>makamların sahipleri de çeşit çeşittir. Onlar mârifet makamında da farklıdırlar. Meselâ<br/>bu makam sahiplerinden bazıları mârifet konusunda –asgarî müşterekleri olsa da- diğer<br/>bazılarından daha üstündürler. Artık sen muhabbet ve benzeri makam sâhiplerini buna<br/>kıyas edebilirsin. Bunlar Allah’a yönelenler içindir. Allah’a sırt çevirmiş olanlar için<br/>
