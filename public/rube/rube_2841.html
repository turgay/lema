<a name=2842></a><i>“ve </i>(Allah’a)<i> ortak koşanlar nasıl sizinle topyekün savaşıyorlarsa, siz de onlarla</i><br/>
<i>topyekün savaşın.”</i> Âyetteki “kâffeten (topyekün)” kelimesi, ya fâilden ya mef‘ulden ya<br/>da her ikisinden haldir:<br/>
1- Fâilden haldir. Bu durumda mânâ şöyle olur: “Hepiniz birlikte müşriklerle<br/>
savaşın.” Yani onlarla topyekün, birbirinizle yardımlaşma ve dayanışma içerisinde<br/>savaşın. Müminlerin zafer kazanması için duâ etmek de yardımlaşma ve dayanışmadan<br/>sayılır. Çünkü, nasıl ki kılıç maddi silah ise duâ da mânevî silahtır. Bir kimse mazereti<br/>sebebiyle savaştan geri kalır da gâziler için duâ ederse gönlü savaşa giden ve savaşan<br/>kimse ile birlikte demektir. Çünkü maddî ayrılık, mânevî beraberliğe mânî değildir.<br/>Nitekim <b>Hâfız </b>şöyle demiştir:<br/>
<i>Aşk yolunda yakın ve uzak merhale yoktur<br/>Seni ayan beyan görmekte ve sana duâ göndermekteyim</i><br/>
2. Mef‘ûlden haldir. Bu durumda mânâ şöyle olur: “Müşriklerin tamamı ile savaşın.”<br/>
Onların topuyla birden savaşın, bazıları ile şavaşmayı terk etmeyin. Nitekim onlar sizin<br/>hepinizle birlikte savaşmayı mübah görüyorlar.<br/>
3. Ya da her ikisinden de haldir. Bu takdirde müminlerin tamamı, kâfirlerin tamamı ile<br/>
savaşmak durumundadır.<br/>
“Kâffeten (topyekün)” kelimesinin zarf olmak üzere mansub olması da mümkündür.<br/>
Bu takdire göre âyetin mânâsı şöyle olur: Hem helal vakitte ve hem de haram vakitte,<br/>bütün zamanlarda; haram aylarda ve diğer aylarda ilelebed savaşın. Çünkü cihad,<br/>kıyamete kadar devam edecektir.<br/>
<i>“Ve bilin ki Allah müttakîlerle”</i> yani sizinle <i>“beraberdir.”</i> yapacağınız savaşlarda<br/>
size yardım ve imdad eder. Âyette “sizinle” yerine <i>“müttakîlerle beraberdir.”<br/></i>buyurulması, müminleri sahip oldukları takvâ ile övmek, bu konuda kusurlu ve tembel<br/>davrananları takvâya teşvik etmek ve takvânın Allah’ın yardımını kazanmaya vesile<br/>olduğunu bildirmek içindir. <i>el-İrşâd</i>’da böyle geçmektedir.<br/>
<b>Kâdî </b>(<b>Beydâvî</b>) der ki: “<i>Ve bilin ki Allah müttakîlerle beraberdir</i>.” sözü, takvâları<br/>
sebebiyle müminler için yardım ve zafer müjdesi ve garantisidir. Çünkü silah ve duâ<br/>ancak derecesine göre takvâ ile tesir eder. Takvâ kelimesi, en aşağı derecesinde şehâdet<br/>kelimesi mânâsına gelir. Şehadet kelimesini söylemekle mümin canını, malını ve<br/>ailesini dünyada taarruzdan, âhirette de azabdan korur. Sonra şehâdet kelimesi, zâhir ve<br/>bâtın şartları ile birlikte olduğu zaman, kalbin takvâsı hasıl olur. Kalbin takvâsı, kötü<br/>vasıflardan temizlenmesi ve arınması demektir. Ardından sırrın takvâsı hâsıl olur. Sırrın<br/>takvâsı, Allah’tan başkasından temizlenme ve arınma demektir. Kim yaptıklarını Allah<br/>için yaparsa, Allah da yardım ve imdâdı ile onunla olur.<br/>
Bilesin ki zâhir ve bâtın olmak üzere iki türlü kılıç vardır. Zâhir kılıç, maddî cihâd<br/>
kılıcıdır. Bâtın kılıç ise mânevî cihad kılıcıdır. Zâhir kılıçla, zâhirdeki azgın kâfirlerin<br/>damarları kesilir, bâtın kılıcı ile de bâtındaki azgın kuvvetlerin damarları kesilir.<br/>
