<a name=3853></a>–“Yâ Rasûlallah! Bu Âmir b. Tufeyl’dir ve size doğru geliyor!” dedi.<br/>Hz. Peygamber (a.s.):<br/>–“<i>Bırak gelsin, eğer Allah onun hakkında hayır dilediyse ona hidâyet verir</i>”<br/>
buyurdu.<br/>
Âmir de gelip Hz. Peygamber (s.a.)’in önünde dikildi.<br/>–“Ey Muhammed, müslüman olduğum takdirde ne elde etmiş olacağım?” diye sordu.<br/>Hz. Peygamber (a.s.):<br/>–“<i>Müslümanlar neler elde ediyor ve ne gibi vazifeler yükleniyorsa, sen de onları</i><br/>
<i>elde edip yükleneceksin</i>.” buyurdu.<br/>
Âmir:<br/>–“Kendinden sonra devlet idâresini bana verebilir misin?’ deyince Hz. Peygamber<br/>
(a.s.):<br/>
–“<i>Hayır, bu bana düşmez! Bu, Allah’a âid bir iştir. O, kimi isterse idâreyi ona</i><br/>
<i>verir</i>.” buyurdu.<br/>
Âmir:<br/>–“O halde kasaba ve şehirlerin idâresi sende, çöl ve vâhaların idâresi bende olması<br/>
şartıyla müslüman olurum.” dedi.<br/>
Efendimiz:<br/>–“<i>Hayır.</i>” buyurdu.<br/>Âmir:<br/>–“Peki bana nasıl bir görev vermeyi düşünüyorsun?” diye sordu.<br/>Efendimiz:<br/>–“<i>Sana koşumlu bir at tahsis edeceğim sen de onun üzerine binip savaşacaksın</i>.”<br/>
buyurdu.<br/>
Âmir:<br/>–“Bugüne dek yaptığım zaten bundan ibâret değil mi?” dedi.<br/>Hz. Peygamber (a.s.)’ın huzûruna girmeden Erbed’e: “Benim onunla konuştuğumu<br/>
görünce yavaşça arkasına geç ve kılıçla boynunu vur.” diye tenbih etmişti. Âmir, Hz.<br/>Peygamber (s.a.)’le münâkaşa etmeye, tekrar tekrar tartışmaya başladı. Bu arada Erbed,<br/>Hz. Peygamber (a.s.)’ın boynunu vurmak için arkasına dolandı. Kılıcını bir karış<br/>sıyırdı. Fakat Allah izin vermediği için gerisini kınından çıkaramadı. Âmir ise ona<br/>işâret edip duruyordu.<br/>
Rasûlullah (s.a.) geri dönüp eli kılıcının kabzasında duran Erbed’i gördü ve:<br/>“<i>Allah’ım! Beni bunların elinden, kendi dilediğin bir yolla kurtar</i>” diye duâ etti.<br/>Bunun üzerine son derece sıcak, kupkuru bir gün olmasına rağmen Allah Teâlâ,<br/>
Erbed’in üzerine bir şimşek gönderdi. Şimşek Erbed’i yakınca Âmir kaçarak dönüp<br/>gitti. Bir yandan da:<br/>
“Ey Muhammed! Rabbine duâ ettin, Erbed’i katletti. Ama yemin ederim ki, ben de bu<br/>
toprakları bini saçlı sakallı bini de tüysüz gençlerden iki bin adamla dolduracağım.”<br/>diyordu.<br/>
