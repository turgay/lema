<a name=2439></a>Zahirde olan tilâvet ile bâtınî münacât arasında fark vardır. Rasûlullah (s.a.v.)’in şu<br/>
hadisini görmez misin? O, şöyle buyuruyor: “<i>Benim Allah ile bir vaktim vardır ki o<br/>zaman beni, ne Allah’ın kendisine yakın kıldığı bir melek, ne de gönderdiği bir<br/>peygamber kuşatamaz.</i><a href="RuhulBeyans.html#2452">”[87]</a> Böyle bir durumda aşağıların aşağısına sürülmüş olan<br/>şeytan ne yapabilir ki? Benim gönlüme doğanlar, bu şekildedir. İşin hakikatini en iyi<br/>Allah bilir.<br/>
Mûsâ (a.s.) Rabb’inin kelâmını duyunca içini Rabb’ini görme şevki sardı ve “Allah<br/>
ile konuşmanın lezzeti böyle olursa, O’nu görmenin lezzeti aceba nasıl olur?” diye<br/>düşündü. Bununla birlikte <i><b>“Herkes kendi karakterine göre hareket eder.” </b></i>(el-İsrâ,<br/>17/84). Beşerin karakter ve fıtratı ise sürekli yükselmeye ve yücelere ulaşmaya<br/>meyyaldır. Bir şeyi başarınca veya elde edince peşinden hemen daha üstününü ister.<br/>Cemâl tecellîsinden ve vuslat feyzinden daha üstün bir şey olmadığı için Mûsâ (a.s.)<br/>Rabbini görmek istemiştir.<br/>
<i>Farsça tefsirde</i> şöyle denilmiştir: Musa (a.s.) Hak kelâmını işitip rabbânî kelâm<br/>
kadehinden muhabbet zevkinin cür’asını tadınca, kendisinin dünyada olduğunu unuttu;<br/>Firdevs-i a’lâda olduğunu hayal etti. Çünkü cennet, cemâli müşahede etme yeridir.<br/>
<i>“Rabbim, bana kendini”</i> zâtını<i> “göster,” </i>görme imkanı ver, <i>“sana bakayım.” </i>seni<br/>
göreyim<i> “dedi.”</i><br/>
“Bakmak”, görmek mânâsınadır. Şu kadar var ki <i>“bana kendini</i> <i>göster”</i> sözüyle<br/>
anlatılmak istenen, Allah Teâlâ’nın mukaddes zatının görünmesini Mûsâ (a.s.)’da<br/>yaratması demek değildir. Bu durumda bir şeyin kendisine gaye olması gerekir ve mânâ:<br/>“Bana kendini göster ki ben de seni göreyim.” şeklinde olurdu ki bu yanlıştır. Bilakis<br/>burada kasdolunan, Allah Teâlâ’nın Mûsâ (a.s.)’a, kendi zatını görme imkânı<br/>vermesidir. Allah Teâlâ’nın Mûsâ (a.s.)’a kendini görme imkanı vermesi, Mûsâ (a.s.)’ın<br/>O’nu görebilmesi için bir sebeptir. Dolayısıyle Mûsâ (a.s.)’ın <i>“bana kendini göster”<br/></i>sözünde mecaz vardır ve “bana seni görme imkanı ver.” demektir.<br/>
<b>İbn Abbas </b>(r. anhümâ)’nın şöyle dediği rivayet olunmuştur: Mûsâ (a.s.) <i>“Rabbim</i><br/>
<i>bana kendini göster, sana bakayım.”</i> deyince Allah Teâlâ perdeleri açıp dağı Mûsâ<br/>(a.s.)’a göstererek “Bak.” buyurdu. Mûsâ (a.s.) baktığında yüz yirmi dört bin<br/>peygamberin, ihramlı olarak “Ya Rabbi, bana kendini göster. Ya Rabbi, bana kendini<br/>göster.” diye telbiye getirdiklerini, yalvardıklarını gördü.<br/>
Bil ki cesedler, yiyecekler yardımı ile büyüyüp geliştiği gibi haller de “vakit”lerin<br/>
güzel bir şekilde kullanılmasıyla safiyet bulur. Şu halde cesedinin azığı, yediğin<br/>şeylerdir. Ruhunun gıdası ise halvetlerdeki vakitlerde taat azıklarıyla ruhunu terbiye<br/>ettiğin şeylerdir. Yaşanan anlar saflaştıkça, içlerinde bulunan mânâ cevherleri ortaya<br/>çıkar. Şayet basiret gözün körelmiş, himmet süvarilerin de hapsedilmiş ise senin, kalp<br/>pınarlarından sular fışkıran, sırları da mârifet nurları için gayb korundan ateşlenen bir<br/>kavmin yükseldiği makamlara ulaşman uzak bir ihtimaldir. O halde sende bulunmayan<br/>şeyleri isteme. Allah’ın senin hakkında bildiği şeyler sana yeter. Sana gereken<br/>küçüklerin durduğu gibi durmak ve büyüklerin edebleriyle edeblenmektir.<br/>
