<a name=9924></a><img src="RuhulBeyan-9924_1.jpg"/><br/>
cezâ ile <i>“yakalayıverdi.”</i> Yâni her kavmi diğer kâfirlere vermiş olduğu cezâdan daha<br/>şiddetli bir cezâ ile cezâlandırdı. Veya insanlar nezdinde bilinen cezâ mikdârının<br/>üzerinde daha şiddetli bir cezâ ile cezâlandırdı. Çünkü onların işlemiş oldukları<br/>günahlar, çirkinlikte diğer kâfirlerin günahlarından daha fazla idi. Nûh (a.s.)’ı<br/>yalanlayan kâfirler suda boğuldular. Onlar, Nûh (a.s.) ile birlikte gemiye binenlerin<br/>dışında kalan tüm yeryüzü halkı idi. Allah, Lût kavminin yaşadığı kasabaları<br/>yeryüzünden söktükten sonra bu işle memur kıldığı melekleri vâsıtası ile o kasabaları<br/>rüzgarın sırtına bindirdi. Sonra o bölgenin altını üstüne getirdi. Üzerlerine taş yağdırdı<br/>ve o bölgeyi kötü kokulu, iğrenç bir suya batırdı. Bu öyle bir koku idi ki yeryüzünde bir<br/>benzeri daha yoktu. Fir’avun’u ve askerlerini de Kızıldeniz veya Nil nehrinde boğdu.<br/>İşte Allah’a karşı gelen her ümmet, işledikleri çirkin amelleri uyarınca cezâlandırılmış<br/>ve yaptıkları amellere uygun karşılıkları bulmuşlardır.<br/>
Bu âyet Kureyş kâfirlerini korkutmakta ve Peygamber Efendimiz (s.a.)’i yalan<br/>
saymalarının kötü âkıbetine karşı onları uyarmaktadır. Öte yandan bu âyet-i kerîmede<br/>akıl sâhiplerinin akıllarını başlarına getirecek ibretli nasîhatler vardır.<br/>
<i>“Şiddetli bir şekilde”</i> olarak tercüme edilen “râbiye” kelimesi, “bir şey arttı”<br/>
anlamına gelen “rebâ eş-şey’u-yerbu” fiilinden türemiştir. Nitekim fâize de, fâiz yiyenin<br/>para verdiği kişiden verdiğine karşılık daha fazla almasından dolayı bu kelimeden<br/>türeme olarak “ribâ” denmiştir.<br/>
<b>11. Şüphesiz, su bastığı vakit sizi gemide biz taşıdık;<br/></b><i>“Şüphesiz”</i> Ey insanlar! Tufan esnâsında bilinen şekliyle kalmayıp <i>“su bastığı vakit”</i><br/>
yâni normal sınırları aşıp kabardığında, her şeyin üzerini beş yüz arşın yükseklikte<br/>kapladığında, bâzılarına göre dünyanın en yüksek dağını on beş arşın aştığında <i>“sizi<br/>gemide”</i> yâni Nûh’un gemisinde <i>“biz taşıdık.”</i><br/>
Biz yukarda bu âyeti tefsir ederken “tağâ: kabarma” fiilini “suyun normal sınırları<br/>
aşması” şeklinde tefsir etmiştik. Âyetin bu kısmına; “şüphesiz su kabardığında; yâni<br/>kendisini tutmakla görevli olan melek ile ilişkilerinde sınırı aştığında ve artık melek<br/>onu kontrol edemez hâle geldiğinde sizi gemide biz taşıdık” şeklinde anlam vermek<br/>mümkündür. İşte suyun normal sınırları aşması veya kendini gözetleyen bekçiye isyan<br/>etmesi, Nûh kavminin çeşit çeşit inkâr ve günahlarda ısrarlı olmalarından ve Allah’ın<br/>Nûh (a.s.)’a vahyettiği hükümleri yalanlamada aşırı gitmelerinden dolayıdır. Bu<br/>hükümlerin arasında kıyâmetin hâlleri de vardır. İşte bu küfür, inkâr ve yalanlamada<br/>aşırıya kaçmaları nedeniyle Allah onlardan, kendilerini suda boğmak sûretiyle intikam<br/>almıştır.<br/>
Âyette yer alan “hamelnâkum: sizi taşıdık” ifâdesinin anlamı; “sizler babalarınızın<br/>
sulbünde iken babalarınızı taşıdık” şeklindedir. Dolayısıyla sizler de ferd ferd o gemide<br/>sanki taşınmış gibisiniz. Bu ifâdede, “taşıma” sâyesinde insanlara yapılan iyiliğe dikkat<br/>
