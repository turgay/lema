<a name=9029></a>bezletmede ve alınlarınızı toprağa koymada acele ediniz! Örtülerin kaldırılması için<br/>Rabbü’l-erbâb’a kullukta bulununuz!”<br/>
Şeyhim ve mesnedim (<b>Atpazarî</b> <b>Osman Fazlı Efendi</b>), <i>Berkiyyât</i> adlı kitabında bu<br/>
âyeti şöyle izah eder: “Yalnız Allah için secdede bulununuz ve ibâdeti nefse değil<br/>Allah’a kılınız. Ona kâlıben/bedenen itâat ile secdede bulunup şerîat mertebesinde iz’ân<br/>ile ibâdet ettiğinizde ve hakikat mertebesinde kalbin fenâ üzere secde etmesi ve bu<br/>uğurda kendini tüketircesine ibâdetiyle öyle bir konuma gelirsiniz ki sizin secde ve<br/>ibâdetiniz birinci derecede mahza Allah’a kurbiyyet; ikinci mertebede de O’na vuslata<br/>inkılab etmiş olur ve bu suretle sizler önce mukarrebînden sonra da vâsilîn’den<br/>olursunuz. İşte bu hal fenâ fillah ve bakâ billah makamında bulunan muvahhid ve muhlis<br/>kulların şânıdır. Bu kulların dışındaki insanların tâati ise; şerîat makamında nefsânî<br/>lekelerden halas olamamaları ve hakikat makamında gayriyyet paslarından<br/>kurtulamamaları sebebiyle nefislerine ve hevâlarına yönelik olmaktadır...”<br/>
Şunu bil ki, bedenin/kalıbın secde ve ibâdeti; bedenin sebep, mahal ve makamının<br/>
munkatı olması hasebiyle müdâvemet arzetmemektedir. Zira secde de fânî ve zâil olacak<br/>bir hâdisedir. Ancak kalbin secde ve ibâdetine gelince, bu secde, kalbin zâtı hasebince<br/>ezelen ve ebeden Allah’da fânî olması anlamına gelmektedir. Her ne kadar kalp varlığa<br/>bürünmesi hasebiyle bakabillah makâmında bile olsa munkatı bir konumda olmaz.<br/>Bilakis bu secde sebebinin devamı ve kendi mahal ve makamında ezelî ve ebedî<br/>bulunması nedeniyle dâimîdir.<br/>
Âyetteki secde ve ibâdet istidâdından murâd, secdeyi müşâhede ve kalbi ibâdete vasıl<br/>
olmaktır. Bu nedenle Nebi (s.a.)’e; hoş koku, kadınlar ve namazdan müteşekkil üç şey<br/>sevdirilmiştir. Birincisinin sevdirilmesinin sebebi, onun kendisinde diğer insanların<br/>Nebi (s.a.)’e yakınlık ve müsâhabetini te’sis etme zevkini taşımasındandır. İkincisinin<br/>sevdirilmesi, kurbiyyet ve vuslat zevkini haiz bulunmasındandır. Üçüncüsü gelince,<br/>bunda da mükâşefe ve müşâhede zevki bulunduğu için sevdirilmiştir.<br/>
Bu zevkler ancak, Hazret-i ehadiyet sırrına vâkıf olan ve tam bir istifâde ile<br/>
insaniyetliğinden faydalanma anlamına gelen Hazret-i Vâhidiyet nuruyla aydınlanmış<br/>hakîkî insana hastır. Hayvânî bir vasıfta olan insanın bu tahakkuktan hiç bir hissesi ve<br/>bu istifâdeden hiç bir nasibi bulunmayıp bilakis, tabii şehvetlerden olan hazzı ve nasibi<br/>mevcuddur. Birinci kısımda olan insan-ı hakîkî a’lâ-yı illiyyînde, ikinci kısımda<br/>bahsolunan insan-ı hayvani de esfel-i sâfilinde bulunup, aralarında da zirve ile dip<br/>kısmı arasındaki uzaklık gibi uzak bir mesafe vardır. Birinci kısımdaki insan; kemâl-i<br/>ulviyyeti sebebiyle, rûhânî zevklere ve Rabbânî tecellîlere sâhip olan melekler gibi<br/>yeme ve içmeden müstağnî olurlar. Hattâ bazı evliyâullahda olduğu gibi bu çok uzun bir<br/>müddeti de kapsayabilir. İkinci kısımda ki insan ise esfel-i safiline inmesi sebebiyle<br/>aynen hayvanlar gibi yer, bir gün ve gecede bir defalık öğünle yetinmez, defalarca yiyip<br/>içmeye muhtaç duruma gelir. Şâyet defalarca yiyemezse ızdırap, susuzluk ve zayıflığa<br/>duçar olacağını zanneder. Çoğu kez onun az yemesi helâkine sebep olur.<br/>
Bununla ilgili olarak şu hikâye anlatılır: İki şahıs varmış, biri şişman diğeri zayıf. Bir<br/>
