<a name=10559></a><img src="RuhulBeyan-10559_1.jpg"/><br/>
<img src="RuhulBeyan-10559_2.jpg"/><br/>
<img src="RuhulBeyan-10559_3.jpg"/><br/>
<img src="RuhulBeyan-10559_4.jpg"/><br/>
incelir ve hilal şeklini alır. Sonra eğer o ay otuz gün çekiyorsa iki gece gözden kaybolur.<br/>Şâyet yirmidokuz gün çekecekse bu takdirde bir gece gözükmez.<br/>
Bu gökteki işâret ettiğimiz yıldızlara <i>buruc</i> denmesi, onların köşklere<br/>
benzemelerinden dolayıdır. Ay köşke benzeyen bu yıldızlara inip orada konaklar. Ayrıca<br/>bu yıldızlara <i>buruc</i> denmesinin bir sebebi de araplarda olduğu gibi bazı milletlere daha<br/>fazla gözükmelerinden ve daha çok ön plana çıkmalarından dolayıdır. Çünkü <i>buruc<br/></i>kelimesinin kökü olan “be-re-ce”, bütün güzellikleriyle birlikte zuhûr etmek, gözükmek<br/>demektir. Nitekim kelimenin kök yapısındaki bu anlamdan dolayı arapçada<br/>“teberreceti’l-mer’etu” tâbiri vardır. Bunun anlamı “kadın teberrüc etti yâni<br/>güzelliklerini ortaya çıkarmada burç gibi oldu” demektir.<br/>
Oniki burca gelince bunlar gökyüzünde çıplak gözle görülmezler. Oniki burç bu<br/>
yirmisekiz menzile dağıtılmış durumdadır. Güneş bu oniki burcun tamamını bir yılda<br/>dolaşırken ay, her ay dolaşır. Bu burçlara kulların maslahat ve menfaatleri taalluk ettiği<br/>için Allah Teâlâ onların değer ve şereflerini ortaya koymak için üzerlerine yemin<br/>etmektedir.<br/>
Okuduğumuz bu âyette ayrıca terakki ve dereceler bakımından makam sâhibi olan<br/>
insan ruhuna işâret olunmaktadır.<br/>
<b>2. Geleceği bildirilmiş olan güne,<br/></b>Yani kıyamet gününe. Allah Teâlâ bu günün üzerine yemin ederek kıyamet gününün<br/>
değerine ve azametine dikkatleri çekmektedir. Çünkü o gün dâvâların görüleceği<br/>amellere karşılıklarının verileceği gündür ve o gün, hüküm ve otoritenin sâdece Allah’a<br/>âid olduğu gündür.<br/>
Bu âyet-i kerimede ruhun tevhid-i zâti keşfinde ulaştığı derecelerin en son derecesi<br/>
olan “kıyâmet-i kübra” derecesine işâret vardır.<br/>
<b>3. <i>(O günde)</i></b><b> tanıklık edene ve edilene andolsun ki,<br/></b>Yani önceki ve sonrakilerden, insanlardan ve cinlerden, meleklerden ve<br/>
peygamberlerden ve acayip varlıklardan o gün gelip orada bulunan herşeyin üstüne<br/>yemin olsun.<br/>
Âyette yer alan “şâhid” kelimesi hazır bulunmak anlamına gelen “şühud” kökünden<br/>
türemedir. Yoksa dâvâların ve hakların ispat edildiği “şâhid” anlamında değildir. Şahid<br/>kelimesinin nekre olarak getirilmesi vasıfta kapalılık sağlamak içindir. Bu unsurun<br/>
