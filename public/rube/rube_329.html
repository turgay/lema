<a name=330></a><img src="flower_sep.jpg"/><br/>
<img src="RuhulBeyan-330_2.jpg"/><br/>
<img src="RuhulBeyan-330_3.jpg"/><br/>
Lâkin onların bir kısmı isteyerek, bir kısmı da korkarak icâbet etmişlerdir. Her iki<br/>durumda da hükmün Allah’ın elinde olduğu ortaya çıkar. Allah, hitâbını bir kısmına<br/>hidâyeti gerektirecek, bir kısmına da dalâleti gerektirecek şekilde işittirmiştir. Zira<br/>Tûr’un gözleri önünde tepelerine dikilmesinden daha açık bir burhân bulunmayacağı<br/>ortada iken Allah’ın yardımının gelmemesi onları mahvetmiş, bu mûcize onlara fayda<br/>vermemiştir.<i> “Size verdiğimize kuvvetle sarılın”</i> emri, Allah’ın verdiği emir, yasak,<br/>ibâdet, ilim ve bunun gibi şeylerin, ilâhî bir yardım ve rabbânî bir kuvvet olmaksızın<br/>insan kuvvetiyle hakkınca yerine getirilemeyeceğine işâret eder.<br/>
Onda bulunan remz, işâret, ince meseleleri ve hakîkatları daima aklınızda bulundurun<br/>
ki, mâsivâdan değil, sadece Allah’dan korkanlardan olabilesiniz.<br/>
Allah’dan bir imtihan olarak, söz verip doğru yola girdikten sonra, beşerî arzularınıza<br/>
yenilerek doğru yoldan ve şerîata uymaktan yüz çevirdiniz.<br/>
Eğer Allah, başında size lütufla davranmasaydı, ortasında sizi söz vermeye muvaffak<br/>
kılmasaydı, sonunda da tevbenizi kabûl edip onda sebât etmenizi sağlamasaydı, siz<br/>isyâna devamda ısrarlı kimselerden olurdunuz. Siz de kendinizden önceki ısrârcılar ve<br/>zâlimler gibi dünyâyı da âhıreti de elden kaçırmış, her ikisinde de cezâya uğrayacak,<br/>aldanmış, hüsrân içinde kimselerden olurdunuz.<br/>
<b>65. İçinizden cumartesi günü azgınlık edip de, bu yüzden kendilerine: Aşağılık</b><br/>
<b>maymunlar olun! dediklerimizi elbette bilmektesiniz.</b><br/>
Âyet, Peygamber Efendimiz zamânındaki yahûdîlere hitab ederek şöyle demektedir:<br/>
“Ey İsrâîloğulları, Allah’a yemin olsun ki, siz atalarınızdan Cumartesi gününün<br/>hürmetini çiğneyenleri, o gün sadece ibâdetle meşgul olmaları gerekirken, böyle<br/>yapmayıp avlanmaya gidenleri iyi bilirsiniz.”<br/>
<i>“Sebt” </i>(Cumartesi) kelimesi “kesmek” mânâsına gelir. Çünkü yahûdîler “Cumartesi”<br/>
günü bütün işlerini kesip Allah’a ibâdet etmekle emrolunmuşlardır. İhtiyârî hareketleri<br/>kestiği için, geceye de <i>“Sübât”</i> denilmiştir. Âyet, Rasûlullah dönemindeki yahûdîleri<br/>uyarmakta ve tehdîd etmekte, onlara sanki şöyle demektedir: Atalarınızı nasıl<br/>cezâlandırdığımızı biliyorsunuz, aynı şeyin sizin başınıza da gelmesinden sakının.<br/>
Bu hâdise şudur; İsrâîloğulları Dâvud (a.s.) zamanında, Medîne ile Şam arasında<br/>
Kızıldeniz sâhillerinde <i>“Eyle” </i>denilen yerde ikamet etmekteydiler. Allah onlara<br/>“Cumartesi” günü balık avlamayı yasaklamıştı. Ne var ki o gün, denizdeki bütün<br/>balıklar, ya İsrâîloğulları’nın imtihan edilmesi için, ya da karnında Yûnus (a.s.)’u<br/>taşıyan balığı ziyâret için Eyle sâhillerine yığılırlardı. O kadar ki Cumartesi günü<br/>balıkların başlarından deniz görünmez olurdu. Cumartesi geçince balıklar denizin<br/>
