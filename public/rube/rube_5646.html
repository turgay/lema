<a name=5647></a><img src="RuhulBeyan-5647_1.jpg"/><br/>
<img src="RuhulBeyan-5647_2.jpg"/><br/>
<img src="RuhulBeyan-5647_3.jpg"/><br/>
<i>Pamuğun yanında ateş yakmak doğru değildir<br/>Göz açıp kapayıncaya kadar evi yakar</i><br/>
<i> </i><br/>
<b>59. Çocuklarınız ergenlik çağına girdiklerinde, kendilerinden öncekiler</b><br/>
<i><b>(büyükleri)</b></i><b> izin istedikleri gibi onlar da izin istesinler. İşte Allah, âyetlerini size<br/>böyle açıklar. Allah alîmdir, hakîmdir.</b><br/>
<i>“Çocuklarınız” </i>yabancı hür çocuklar<i> “ergenlik çağına girdiklerinde,”</i> yanınıza<br/>
girmek istediklerinde <i>“kendilerinden öncekilerin”</i> daha önce bulûğa erenlerin veya<br/><i><b>“Kendi evinizden başka evlere, geldiğinizi fark ettirip (izin alıp) ev halkına selâm<br/>vermedikçe girmeyin” </b></i>(en-Nûr, 24/27) âyetinde zikredilenlerin <i>“izin istedikleri gibi<br/>onlar da izin istesinler.”</i> Yâni bunlar da kendilerinden önce zikredilenlerin izin<br/>istedikleri gibi bütün vakitlerde izin istesinler. Kendilerine “geri dönün” denildiğinde<br/>de dönüp gitsinler.<br/>
Ergenlik çağına ermiş köle bunlara dâhil değildir. Çünkü o, zikredilen üç vaktin<br/>
dışında kadın efendisinin yanına girerken izin isteme mecburiyetinde değildir. Nitekim<br/><i>et-Tetimme</i>’de kölenin kadın efendisinin yanına izin almadan girebileceği husûsunda<br/>icmâ olduğu kaydedilir.<br/>
<i>“İşte Allah, size âyetlerini böyle açıklar. Allah alîmdir, hakîmdir.”</i> Âyetin bu kısmı<br/>
te’kid için ve izin isteme husûsunda mübâlağa için tekrar edilmiştir.<br/>
Bilesin ki erkek çocuğun ergenlik çağına ermesi meni gelmesi ve ihtilâm yâni<br/>
rüyâsında cimâ ettiğini görüp inzâl vâki olmasıyladır. Kız çocuğun ergenlik çağına<br/>ermesi ise bu iki şeyle birlikte hâmilelik ve hayız iledir. Erkek ve kızda izi kalacak<br/>şekilde inzalden bir şey vâki olmazsa, on beş yaşına geldiklerinde ergenlik çağına ermiş<br/>sayılırlar. Zamanımız insanlarının ömürleri kısa olduğu için meşhûr ve müftâ bih görüş<br/>budur Sahâbeden bazıları, önceki ümmetler içinde seksen yaşına ulaştığı halde ihtilam<br/>olmayan kişilerin bulunduğunu haber vermişlerdir. <b>Vehb</b> der ki: Âdem (a.s.)’in<br/>çocuklarından en küçük yaşta vefat eden, iki yüz yaşında vefat etmiştir.<br/>
Erkek çocuk için ergenliğe erme yaşı asgari on ikidir. Dolayısıyla erkek ölünün<br/>
yaşından bu müddet çıkarılır, sonra geri kalan ömrü hesap edilerek buna göre<br/>namazlarının fidyesi verilir. Kız çocuğunun ergenliğe erme yaşı ise, tercih edilen görüşe<br/>göre asgari dokuzdur. Dolayısıyla kadın ölünün yaşından bu müddet çıkarılır. Bu<br/>müddet zarfında geçen namazların fidye ile iskâtına gerek kalmaz.<br/>
Bu zâhirdeki bülûğ/ergenliktir. Bâtınî ergenlik ise hakîkat sırrına ulaşmak iledir.<br/>
Bunun kemâle ermesi ise perdelerin ilk olarak keşfolunmasından itibaren kırk yılda<br/>olur. Bazılarında ise bu hâlin alâmeti çocukluk zamanında meydana gelir.<br/>
