<a name=8827></a><img src="RuhulBeyan-8827_1.jpg"/><br/>
<img src="RuhulBeyan-8827_2.jpg"/><br/>
yapılması gerektiğini söyleyen âlimler de vardır.<br/>
<i>“Hayretten elini yüzüne vurdu.”</i> “Sakk”, bir şeye enli bir şeyle vurmak anlamındadır.<br/>
Bir kimsenin bir şeye enli başka bir nesne ile şiddetlice vurması bu fiille anlatılır.<br/><i>Kamus’ta </i>ifâde olunduğu üzere bu kelime umûmî olarak; şiddetli veya zayıf her türlü<br/>vurmak için kullanılır. Buna göre Sâre, hayız kanının sıcaklığını hissettiği zaman<br/>utancından dolayı eliyle yüzüne vurmuştur. Başka bir tefsire göre Sâre şaşkınlık içinde<br/>olan bir kimsenin yaptığı gibi parmak uçlarıyla alnına vurmuştur. Nitekim tanımadıkları<br/>bir şeyle karşılaştıklarında böyle yapmak kadınların adetidir.<br/>
<b>Kâşifî</b>, kadınlar çok şaşırdıklarında bu şekilde ellerini yüzlerine vurur, demektedir.<br/><i>“Ben kısır bir kocakarıyım, (benden nasıl çocuk olur)?” </i>dedi.<i> </i>Yâni “Ben kısır bir<br/>
ihtiyarım. Gençliğimde dahi çocuk doğurmamışken; şimdi yaşım doksan dokuz olmuşken<br/>nasıl doğururum?!” İhtiyar kadına “acûz” denmesinin sebebi, onun her türlü işten âciz<br/>kalmasındandır. “Akm” kelimesinin asıl mânâsı, kadında hâmileliği kabul etmeyen bir<br/>kuruluğun, verimsizliğin olmasıdır. “Akîm” kocanın suyunu kabul etmeyen kadına<br/>verilen addır.<br/>
<i>Kamus’</i>ta müellif “ukum” kelimesini, “rahimde meydana gelen ve çocuğun oluşmasına<br/>
mâni olan çukurluk” olarak ifâde etmiştir.<br/>
<i>Ayn-ul-Meâni’</i>de akîm, “rahminde kapalılık bulunan kimseye verilen addır” diye<br/>
geçer. İyileşmesi beklenmeyen kısırlık hastalığına sebep olan işte bu rahim içindeki<br/>kapanmadır. “Âkır” de aynı anlamdadır. Yalnız, kadındaki kısırlık hâmile kalamama,<br/>erkekteki ise hanımını hâmile bırakamama ve bu yüzden çocuk sâhibi olamamadır. Sâre<br/>kısırdı. Hiç çocuğu olmamıştı. Yaşı küçükken, gençlik çağlarında doğuramayıp yaşı<br/>ilerleyip de hayızdan kesilme dönemine geldiğinde meydana gelecek olan bu olaya<br/>şaşırıp onun vukû bulacağını uzak bulmuş ve onlara bunu ifâde için âyetteki bu sözleri<br/>söylemiş ve bu işin âdete aykırı olduğunu belirtmiştir. Onlar da kendisine, Allah<br/>Teâlâ’nın kudretinden şüphe etmemesini söylemişlerdi.<br/>
<b>30. Onlar: «Bu böyledir. Rabbin söylemiştir. O, hüküm ve hikmet sâhibidir,</b><br/>
<b>bilendir» dediler.</b><br/>
<i>“Dediler ki”</i> bu sana müjdelediğimiz şeyleri <i>“Rabbin böyle söyledi.”</i> Biz ancak<br/>
O’nun haberlerini bildiririz, kendiliğimizden bir şey söylemeyiz.<br/>
Allah Teala’nın “kavil” kelimesini iki defa getirmesinin sebebi, ikinci defa melekler<br/>
vâsıtasıyla Sâre’yi, “Sana müjdelediğim çocuğu uzak görme ve şaşırma bu işe!”<br/>şeklinde uyarmak içindir. (Ancak bu kelâmı ona melekler söylemiş) ve “Sana bu<br/>müjdeyi vermemizi Allah emretmiştir” ilavesinde bulunmuşlardır.<br/>
<i>“O, hüküm ve hikmet sâhibidir, bilendir.”</i> Onun sözü hak, fiili de şüphesiz ki<br/>
