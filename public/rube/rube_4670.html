<a name=4671></a><img src="RuhulBeyan-4671_1.jpg"/><br/>
<img src="RuhulBeyan-4671_2.jpg"/><br/>
hak ettiği için Allah da ona yardım etmez. O inkârcı kendi gücüyle Allah’ın intikamını<br/>kendisinden uzaklaştıramaz.<br/>
<b>44. İşte burada yardım ve dostluk, Hak olan Allah’a mahsustur. Mükâfatı en iyi</b><br/>
<b>olan O, en güzel âkıbeti veren yine O’dur.</b><br/>
<i>“İşte burada”</i> yâni bu makamda ve o halde, nimetin zevâl bulduğu vakitte <i>“yardım ve</i><br/>
<i>dostluk Hak olan Allah’a mahsustur.”</i> O’ndan başka hiç kimse buna güç yetiremez. Bu<br/>durumda bu ifâde önceki âyeti te’yid mâhiyetindedir. Ya da böyle durumlarda O,<br/>kâfirlere karşı mü’min dostlarına yardım eder, mü’minlerin intikamını onlardan alır.<br/>Nitekim O, bundan önceki âyetlerde de genişçe yer verilen kıssada kâfir olan kardeşe<br/>karşı mü’min kardeşe yardım etmiş, onun tahminini gerçekleştirmiş ve düşmanını<br/>yardımsız bırakmış ve perişan etmiştir. Âyetin devamındaki şu ifâde de bunu te’yid<br/>etmektedir: <i>“Mükâfâtı en iyi olan O,”</i> yâni Allah Teâlâ’dır. Dostları için hazırladığı<br/><i>“en güzel âkıbeti veren yine O’dur.”</i><br/>
<b>Müftî</b> <b>Sa‘dî </b>şöyle der: “Gâyet açıktır ki “ukbâ (en güzel âkıbet)” dünyevî âkıbete de<br/>
şâmildir.”<br/>
<i>Celâleyn</i>’de der ki: “Allah, karşılık verme bakımından karşılık (sevab) vermesi<br/>
umulan herkesten daha üstün, O’na itâatin sonucu da başkasına itâatin sonucundan daha<br/>efdaldir.”<br/>
Bilesin ki anlatılan kıssa, şüphesiz pek çok ibretlerle doludur. Bunların en önemlisi<br/>
ise tevhîde sarılmanın ve dünya sevgisini terk etmenin iki cihanda kurtuluşa sebeb<br/>olacağıdır. Şirk ve dünya sevgisi kişiyi, dünyada ve âhirette helâke götürür.<br/>
<b>Vehb b. Münebbih</b>’in şöyle dediği rivâyet olunur: “İsrailoğulları âlimlerinden birisi<br/>
ilim kitaplarından yetmiş sandık topladı. Her sandık yetmiş arşın boyundaydı. Allah<br/>Teâlâ zamanın peygamberine ona şöyle demesini vahyetti: “Sende şu üç kötü huy<br/>oldukça bunlardan kat kat fazlasını toplayıp ilmini arttırsan da sana bir fayda sağlamaz:<br/>Dünya sevgisi, şeytanla dostluk ve müslümanlara eziyet etmek.” Nitekim Fir’avn da<br/>Mûsâ (a.s.)’ın peygamber olduğunu biliyordu. Ancak kendisini kaptırdığı dünya sevgisi<br/>ve riyâset tutkusu onu bildiğini uygulamaktan, hak peygambere tâbi olmaktan alıkoydu.<br/>Sadece bilmenin ona bir faydası olmadı. Kezâ İblis de Âdem (a.s.)’ın gerçek durumunu<br/>biliyordu. Yahudiler de Peygamberimiz (s.a.)’in durumunu biliyorlardı. Sadece<br/>bilmeleri onları saâdete, kurtuluşa erdirmedi ve mutlu sonu bulamadılar. Kendilerine<br/>edilen nasihatle amel etselerdi, kurtuluşa ererlerdi.<br/>
<i>Mesnevî</i>’de der ki:<br/>
<i>Öğütçü, yüzlerce defa çalışıp çabalasa, gayret sarf etse de</i><br/>
