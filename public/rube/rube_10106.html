<a name=10107></a><img src="flower_sep.jpg"/><br/>
<img src="RuhulBeyan-10107_2.jpg"/><br/>
<i>ağır bir söz vahyedeceğiz”</i> ifâdesi vahyin geride kalan süresine işâret etmektedir.<br/>Çünkü bu âyetin harfleri -idğam yapılan nun ile tenvin nunlarını da katacak olursak-<br/>yirmi iki harftir. Âyetin başında yer alan “sin” harfi gelecek zamana delâlet eder.<br/>Böylece harflerin toplamı geride vahyin ne kadar daha süresi kaldığına işâret<br/>etmektedir.<br/>
Bu âyette Kur’an-ı Kerim “ağır bir yük” olarak gösterilmektedir. Çünkü Peygamber<br/>
(s.a.) Efendimiz, en yüce ahlâkı tamamlamak için gönderilmiştir. Kuşkusuz herhangi bir<br/>şey ne kadar mükemmel ve toplayıcı ise o derece daha ağırdır. Asıl murâdını en iyi<br/>bilen Allah’tır. Öte yandan sözün “ağır” olması, kesif, ağır nefisler açısındandır. Çünkü<br/>böylesi nefisler hicap/mahrûmiyet içindedirler ve hakkı kavramaktan uzaktırlar. Buna<br/>karşılık latif ve hafif nefisler açısından durum böyle değildir. Bu nefisler hafiftir ve<br/>latiftir. Bu nedenle mükellefiyetlerin yorgunluğu kâmil olan nefisler için bu<br/>kaldırılmıştır. Onlar ibâdetleri -külfet duymama, ibâdetin zevkine varma ve tadını alma<br/>noktalarında- günlük yapageldikleri meşgaleler şeklinde hissederler.<br/>
<b>6. Şüphesiz gece kalkışı, <i>(kalp ve uzuvlar arasında) </i></b><b>tam bir uyuma ve sağlam bir</b><br/>
<b>kırâata daha elverişlidir.</b><br/>
<i>“Şüphesiz gece kalkışı,”</i> Gerçekten gece sıcak yatağından ibâdete kalkan kişinin hem<br/>
külfeti, hem ağırlığı daha çoktur. Âyette yer alan “nâşie” kelimesi geceleyin sıcak<br/>yatağını terkedip ibâdete kalkan kişi demektir. Kelimenin yapısında “kalkmak” anlamı<br/>vardır. “Nâşie” kelimesinin başında mahzuf bir mevsuf vardır.<br/>
Geceleyin yatağından kalkıp ibâdet eden kişi, yukarda işâret edilen külfet ve zorluğu<br/>
hisseder. Çünkü geceleri ibâdete kalkan nefis gündüz aynı ibâdeti yapan nefisten daha<br/>çok baskı ve ağırlık hisseder. Şu hâlde mutlaka geceleri ibâdete kalkmak gerekir. Çünkü<br/>ibâdetlerin en üstünü insanın nefsine en ağır gelenidir. Âyette yer alan “el-vat’u”<br/>basılmış demektir. Kulun üzerine basınçla basan ise kula olanca ağırlığıyla çöken gece<br/>ibâdetidir. Şu hâlde geceleyin ibâdet eden kul gündüzleri ibâdet eden kuldan daha çok<br/>basınç ve baskı altındadır.<br/>
Bu âyet-i kerîmeye yukardaki verdiğimiz anlamın yanında şöyle bir anlam vermek de<br/>
mümkündür: <i>“Geceleri ibâdete kalkan nefis daha çok sâbit ve daha istikrarlıdır.” </i>Bu<br/>mânâya göre âyet, ibâdet için neden gecenin tercih edildiğini ve gece namazına<br/>kalkmanın neden emredildiğini açıklamaktadır. Allah Teâlâ geceyi insanları örtüp rahata<br/>kavuşturan dinlenme vakti, gündüzü çalışıp maişetlerini kazanma vakti kılmıştır. Şu<br/>hâlde gündüzleri insanlar ibâdet etmek için ayaklarını belli bir noktada<br/>sâbitleştiremezler, ibâdet için müsâid vakit bulamazlar. <i>(Kalp ve uzuvlar arasında) tam<br/>bir uyum, sağlam bir kırâat için daha elverişli bir durum vardır.</i> Söz daha doğru ve<br/>
