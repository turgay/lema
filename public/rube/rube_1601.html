<a name=1602></a><i>“O”, </i>bütün fiillerinde<i> “hikmet sâhibidir.”</i> Hz. Îsâ’nın semâya kaldırılması da elbette<br/>
bu hikmetli fiillerdendir.<br/>
Allah Îsâ (a.s.)’ı semâya kaldırdığında ona kıymetli bir elbise giydirmiştir. Onu nura<br/>
bürümüştür. O, artık şehvetten haz almaz, yeme içmeden tat duymaz olmuştur.<br/>Meleklerle berâber arşın etrafında uçmaktadır. O bir cihetten insân, bir cihetten melek;<br/>bir cihetten göğe âit, bir cihetten yere âit olmuştur.<br/>
<b>Vehb b. Münebbih </b>der ki: “Hz. Îsâ’ya otuz yaşında iken peygamberlik verilmiş, otuz<br/>
üç yaşında iken Allah onu katına almıştır. Onun nübüvveti üç yıl sürmüştür.<br/>
Eğer “Allah, Hz. Îsâ’yı katına aldıktan sonra tekrar dünyâya indirmeyi neden murad<br/>
etmedi? denirse, o vakit şöyle cevap verilir: Onun dünyaya son kez gönderilişi, kıyâmet<br/>alâmetlerinden ve umûmî velâyetin son bulduğunun delillerindendir. Îsâ (a.s.)’dan sonra<br/>Muhammed ümmetinden, başka bir velî gelmeyecektir. Hz. Muhammed (s.a.v)’den sonra<br/>velâyet böylece en üst seviyede, gökten inen Hz. Mesih ile son bulacaktır. Îsâ (a.s.),<br/>Şeriat-ı Muhammediyye’ye tâbi olacaktır. Hristiyanlar ve yahûdîler ona îman edecek,<br/>Allah onunla nübüvvet ahdini yenileyecektir. Mehdî ve ashab-ı kehf ona hizmet<br/>edecektir. Evlenecek ve çocuk sâhibi olacaktır. Hâsılı O, Hz. Muhammed’e ümmet<br/>olacak ve velâyet cihetinden ona vâris olacaktır.<br/>
<b>Süyûtî</b> <i>“ed-Dürrü’l-Mensûr”</i> adlı eserinde Kehf sûresini tefsîr ederken İbn<br/>
Şâhin’den şu rivâyeti nakleder: “Peygamberlerden dördü diridir, hayattadır. Bunlardan<br/>ikisi semâda, ikisi de yeryüzündedirler. Semâda olanlar Îsâ ve İdris (aleyhimesselâm),<br/>yeryüzünde olanlar Hızır ve İlyas (aleyhimesselâm)’dır. Hızır (a.s.) denizlerde, İlyas<br/>(a.s.) ise karadadır.”<br/>
<b>İmam Sehâvî</b>, Hz. Peygamber (s.a.v)’e isnâd edilen<i>: “Kardeşim Hızır eğer</i><br/>
<i>yaşasaydı, beni mutlakâ ziyâret ederdi.”</i><a href="RuhulBeyans.html#1608">[202]</a> hadîsinin Hızır (a.s)’ın yaşadığını inkar<br/>eden seleften birine ait olduğunu söylemiştir.<br/>
Şunu bil ki, akl-ı evvelden olan ruhların hepsi de bir saftadırlar. Onlar Allah’ın<br/>
nûrundan yaratılmışlardır. Bâzıları diğerlerine vâsıta olmamıştır. Diğer saflardaki<br/>ruhlar ise “akl-ı evvel” vâsıtasıyla yaratılmışlardır. Nitekim Rasûlullah (s.a.v.) buna<br/>şöyle işâret etmiştir: <i>“Ben, bütün ruhların babasıyım. Ben Allah’ın nûrundan<br/>yaratıldım. Mü’minler ise benim nûrumdan feyiz alırlar.<a href="RuhulBeyans.html#1608">”</i>[203]</a><br/>
Ön saftaki ilk ruha ve akl-ı evvele ruhların en yakın olanı, Hz. Îsâ’nın rûhudur. Bu<br/>
yüzden o, cismânî mi’rac husûsunda Rasûlullah (s.a.v.)’e ortak olmuştur. Zamanı da ona<br/>yakın olmuştur. İsevî ruh, ism-i a’zama mazhar olmuştur. Esmâ-i hüsnâdan hiç bir ismin,<br/>ruhlardan hiçbir rûhun vâsıtalığı olmadan cem’ makamında ilâhî hazretten fezeyân<br/>etmiştir. İsm-i câmi’ olan ismine verâseten mazhardır. Peygamberimiz (a.s) ise buna<br/>asâleten mazhardır. Bu kısım, <i>“Füsûsü’l-Hikem”</i> şerhinden alınmıştır.<br/>
Şunu bil ki bir kısım insanlar Hz. Meryem’e zina isnad etmişler ve ona en çirkin<br/>
iftirada bulunmuşlardır. Bâzıları da ona hürmette ileri gitmişler, haddi aşmışlardır.<br/>“Onun oğlu İsâ (a.s.) Allah’ın oğludur.” demişlerdir. Bunları söyleyen her iki grup da<br/>mutlaka sapıklık içindedirler.<br/>
