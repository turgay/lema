<a name=8077></a>müçtehidlere danışıp istişâre yaparlar. Bu istişârenin (dînî ve dünyevî) kendilerine ârız<br/>olan her işte yapıldığı da söylenmiştir.<br/>
<b>Hz. Ali</b> (r.a.) şöyle demektedir: İşleri meşveretle yürütme ne güzel bir denge<br/>
unsurudur. Şahsî ve münferid karar ise ne kötüdür.<br/>
Hâkim bir zât şöyle demiştir: Bin kişiye danış; ancak sırrını bir kişiyle paylaş.<br/>Yine; “Önce istihâre, sonra istişâre yapan görüşünde yanılmaz” denilmiştir.<br/><b>İskender </b>şöyle demiştir: Küçük adamdan büyük görüş küçümsenemez. Zîrâ<br/>
dalgıçların bayağı insanlar oluşundan dolayı inci değersiz olmaz.<br/>
Yine şöyle denilmiştir: En akıllı insan bile diğer akıl sahipleriyle istişâre etmekten<br/>
müstağnî değildir. En mâhir hayvan da kamçısız olmaz. En sûfî ve zâhid bir kadın bile<br/>kocadan müstağnî değildir.<br/>
Âyette şuna işâret vardır: Seyr ü sülükte, bu mânevî tasavvuf yolunda meşâyıhın irâde<br/>
eteğine yapışmalı, onların meşveret ve irşâd halkalarına dâhil olmalıdır. Nefs ü hevânın<br/>yularını salmamalı ve şeytanın telkinlerine kanmamalıdır. <b>Cüneyd Bağdadi</b> (k.s.) şöyle<br/>demiştir: “Şeyhi olmayanın şeyhi şeytan(ın iğvalarına açık)tır.”<br/>
<i>“Kendilerine verdiğimiz rızıktan” </i>mallardan da hayır<i> </i>yollarında<i> “harcarlar.”</i><br/>
Kâfirin hayır yollarında yapmış olduğu harcamanın önemi yoktur. Çünkü o îman ve<br/>itâatla Allah’ın dâvetine icâbet etmemiştir. Kâfir olduğu için, yaptığı hayırlar da boşa<br/>çıkar. Belki de bu “infak” sıfatının, arada meşveret konusunu zikretmekle diğer arkadaşı<br/>olan namaz sıfatından ayrılması, bu meşveretin namaz için toplanıldığı zaman<br/>yapılmasından dolayıdır. <i>Irşâd’</i>da da böyledir.<br/>
<b>Müftî Sa’di</b> şöyle demiştir: <b>“Onların işleri, aralarında danışma iledir” </b>cümlesini<br/>
tam da göze merhem olacak yerde getirmek, bu danışmaya son derece önem<br/>verilmesinden dolayıdır. Hemen ivedilikle şu tenbih yapılıyor: Onların îman dâvetine<br/>icâbet etmeleri, bir basiret ve doğru görüşün ürünüdür. Âyette, Allah yolunda<br/>harcamanın ve zengin olan Yüce Yaratıcı’ya tevekkül etmenin fazîletine de delâlet<br/>edilmektedir.<br/>
Hikâye edilir ki: Fas’ta emniyet birimleri bir âlimi yakaladılar. Kralın huzuruna<br/>
götürüp onun fâsık ve katli vâcip olduğunu arz edeceklerdi. Giderken bu kişi yol<br/>üzerinde bir fırına uğradı. Fırıncıdan yarım ekmek ödünç alıp onu bir fakire sadaka<br/>olarak verdi. Nihâyet sarayda yargı heyeti önüne çıkınca hâkimler bu zâtın iyi biri<br/>olduğuna şahidlik ettiler. Aksi bir beyâna imkân bulamadılar. Bu neticenin, verilen<br/>sadakanın bereketiyle olduğu anlaşılmaktadır. Nitekim Peygamberimiz (s.a.): <i>“Yarım<br/>hurma ile de olsa cehennem ateşinden sakının<a href="RuhulBeyans.html#8087">”</i>[122] </a>buyurmuştur. Yarım hurma,<br/>cehennemin o büyük ateşinden kurtuluşa vesîle olduğuna göre, yarım ekmek de böyle<br/>küçük bir cezâdan neden koruyucu olmasın ki!<br/>
Rasûlullah buyurmuştur ki: <i>“Gizli olarak verilen sadaka Allah’ın gazabını dindirir.</i><br/>
<i>Kıyâmet günü sadakanın gölgesi vardır ve güneşin yakıcı sıcaklığından korur.<br/>Hakk’ın halka olan hükmü tamamlanıncaya kadar bu kişi sadakanın gölgesinde<br/>âsûde bir şekilde oturur.”</i><br/>
