<a name=6640></a><img src="RuhulBeyan-6640_1.jpg"/><br/>
<img src="RuhulBeyan-6640_2.jpg"/><br/>
<img src="RuhulBeyan-6640_3.jpg"/><br/>
<img src="RuhulBeyan-6640_4.jpg"/><br/>
musîbetle mübtelâ kılar. Olur ki onlar Allâh’ın kendilerine belâ ve sıkıntıların azâbını<br/>tattırması sebebiyle gaflet uykusundan uyanırlar. Yardımsız kalmak, hicrân ve kalb<br/>kasveti ile onlara en büyük azâbı tattırmadan önce boş geçen günlerini telâfi ederler.<br/>Nitekim âyette: <i><b>“Biz onların kalplerini ve gözlerini ters döndürürüz.”</b></i><b> </b>(el-En’âm,<br/>6/110) buyrulmuştur. Yine belki onlar taleplerindeki sadâkate, irâdelerindeki genişliğe<br/>ve muhabbetlerindeki fazlalığa geri dönerler.”<br/>
<b>22. Kendisine Rabbinin âyetleri hatırlatıldıktan sonra onlardan yüz çevirenden</b><br/>
<b>daha zâlim kim olabilir! Muhakkak ki biz, günahkârlara, lâyık oldukları cezâyı<br/>veririz.</b><br/>
“<i>Kendisine Rabbinin âyetleri hatırlatıldıktan</i>” Kur’ân ile öğüt verildikten “<i>sonra</i><br/>
<i>onlardan yüz çevirenden</i>” onların üzerinde düşünmeyen, onları kabul etmeyen ve<br/>gerekleriyle amelde bulunmayandan <i>“daha zâlim kim olabilir!” </i>Yâni, -her ne kadar<br/>cümlenin terkîbi eşit olanı reddetmeye temas etmeksizin daha zâlim olanı reddetmek<br/>üzerine kurulmuş olsa da- hiçbir zâlim, Allâh’ın âyetlerinden yüz çeviren kimseden<br/>daha zâlim değildir.<br/>
“  (<i>sonra)</i>” kelimesi, bu âyetler son derece açık olduğu, iki dünyânın mutluluğuna<br/>
irşâd ettiği halde onlardan yüz çevirmeyi uzak ve imkansız görmeyi ifâde etmek içindir.<br/>Tıpkı mescidde namazı terk etmesi sebebiyle bunu imkansız görüp arkadaşına:<br/>“Mescide girdin, sonra da orada namaz kılmadın, öyle mi!” demek gibi.<br/>
“<i>Muhakkak ki biz, günahkârlara,</i>” suçu ne kadar hafif olsa da cürüm/günah işlemekle<br/>
muttasıf olan herkese “<i>lâyık oldukları cezâyı veririz.</i>” Durum böyle olunca, her<br/>zâlimden daha zâlim ve her günahkardan günahı daha ağır olana hiç cezâ vermez olur<br/>muyuz? Helâk ve azap ile intikam alırız.<br/>
Kul, türlü yasaklama ve azarlamalarla uyarılır, muhtelif te’dîb şekilleri ile Hakk’ın<br/>
emirlerine muvâfakat sınırlarını terk etmesi konusunda harekete geçirilir, sonra da kötü<br/>fiilinden geri kalmaz, uzun süre selâmette kaldığına aldanır, Allâh’ın mekrinin ve<br/>emrinin gizliliklerinin hücumlarından emin olursa; Allah onu öyle ansızın yakalayıverir<br/>ki onun yakalamasından hiçbir çıkış bulamaz. Nitekim Allah Teâlâ şöyle buyurmuştur:<br/>“<i>Muhakkak ki biz,</i>” günahlarında ısrar eden “<i>günahkârlara,</i>” iki dünyâda da onları<br/>hüsrâna mahkûm etmekle “<i>lâyık oldukları cezâyı veririz.</i>”<br/>
<b>Hâfız</b> der ki:<br/>
<i>Pusu var ortada, sen ise rahat rahat gidiyorsun; dikkat et.</i><br/>
