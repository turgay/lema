<a name=2573></a><img src="figure_sep_1.jpg"/><br/>
<i>Mesnevî</i>’de şöyle denilmiştir:<br/>
<i>Mustafa dedi: Ne mutlu benim yüzümü gören kişiyi görene!<br/>Bir mumdan yanmış olan çerağı gören, o mumu görmüştür<br/>Bunun gibi o mumdan yakılan yüzüncü muma kadar<br/>Hep o ilk mumun nuru intikal etse,<br/>Sonuncu mumu görmek hepsinin aslı olan ilk mumu görmektir<br/>O nuru ister son çerağdan al, ister ilk çerağdan; hiç farkı yok</i><br/>
Buradan anlaşılmaktadır ki evliyayı da ancak basîret gözüyle görmek fayda verir.<br/>Sonra görmek (rü’yet), uyanıklık ve uyku hallerini de şamildir. Bazı alimler<br/>
Rasûlullah (s.a.v.)’in <i>“Beni gören, gerçekten görmüştür.<a href="RuhulBeyans.html#2574">”</i>[141] </a>hadisini “Beni mutlak<br/>olarak, yani ister uyanıkken ister uykuda gören muhakkak hak rasûlü, gerçek peygamberi<br/>görmüştür.” şeklinde îzah etmişlerdir. Bazıları ise bu hadisi “Beni uykuda gören doğru<br/>bir rüya (rü’yâ-yı sâdıka) görmüştür. Şeytanın oyuncağı olan rü’ya değil.” diye<br/>yorumlamıştır.<br/>
<b>Şeyh Ekmel</b>, <i>el-Meşârık</i> şerhinde şöyle demiştir: “Gerçek rüya, bu işle<br/>
görevlendirilen meleğin gösterdiği rüyadır. Çünkü Allah Teâlâ, rüya için hikmetli şeyler<br/>söyleyen ve darb-ı meseller getiren bir melek görevlendirmiştir. Allah bu meleği Levh-i<br/>Mahfuz’daki Âdemoğullarının hikâyelerine muttali kılmıştır. O, oradan bu kıssaları alır<br/>ve her bir kıssaya uygun bir misal bulur. Kişi uyuduğu zaman uygun bulduğu şeyleri<br/>hikmetli bir tarzda, ya bir müjde veya bir korku yahut da bir ayıplama şeklinde o kişiye<br/>gösterir. Böylece bu gibi kimselerin bütün işlerinde daha dikkatli ve temkinli olmaları<br/>sağlanmış olur.”<br/>
Bilesin ki hak ile bâtılın birbirine karışmaması için bütün peygamberler, uyku ve<br/>
uyanıklık halinde şeytanın kendi suretlerine girmesinden korunmuşlardır.<br/>
Fakir (<b>Bursevî</b>} -Kadîr olan Allah onu ıslah etsin- der ki: İlim ve irfanıyla asrında tek<br/>
olan şeyhimden işittiğime göre şeytan, her asrın kutb-i vücûdu gibi evliya-yı kirâmın<br/>kâmillerinin sûretine de giremez. Çünkü o hidayetin tam olarak mazharıdır, sırrına Hz.<br/>Mustafâ (s.a.v.)’in sırrı sirayet etmiştir.<br/>
Akıllıya gereken, boş sözleri terk etmek, sözle ve halle itirazı bırakmak, büyüklerin<br/>
ulaştığı mertebelere ulaşıp izzet ve yücelik sahasından uzak düşmüş şeytanın tuzağından<br/>kurtulana kadar Allah’ın emirlerine tam bir teslimiyet göstermektir. Allah’ın takdirinde<br/>varsa hidayete erdikten sonra insanları hidayete erdirmektir.<br/>
Allah’ım, bize hakkı görmeyi nasip et, bize eşyanın hakikatini göster ve bizi<br/>
yasakladığın şeylerden ve boş işlerle uğraşmaktan kurtar. Şüphesiz sen kullarından her<br/>sınıf için çok cömertsin. Başlangıç senden ve dönüş de ancak sanadır.<br/>
