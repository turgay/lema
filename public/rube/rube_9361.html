<a name=9362></a>bakımından kişinin beraberinde yaşayan kimse demektir. <i>Kamus</i>’ta belirtildiğine göre<br/>aşîret, kişinin en yakın oğulları veya kabilesidir.<br/>
Buna göre âyetin mânâsı: Dini bütün müminler Allah ve Peygamberi’ne düşmanlık<br/>
eden yakınlarına sevgi beslemezler. Durum böyle olunca yakınları olmayan Allah ve<br/>Peygamber düşmanlarını ise hiç sevmezler. Çünkü Allah’a îman dâvâsı, bu kabil<br/>kimselerin tamamını terk etmek, gerekirse işi onları öldürmeğe ve onlara kötülük<br/>yapmağa kadar götürme dâvâsıdır.<br/>
Nitekim rivâyet edildiğine göre Bedir savaşında Ebû Ubeyde babası Cerrah’ı<br/>
öldürmüştür. Münâfıkların başı olan Abdullah b. Übeyy’in samîmî bir müslüman olan<br/>oğlu Abdullah bir gün Rasûlullah (s.a.)’in yanıbaşına oturmuştu. Rasûlullah (a.s.) su<br/>içmekte iken, Abdullah: “Ey Allah’ın Rasûlü! İçmekte olduğun suyundan biraz artırır<br/>mısınız?” dedi. Rasûlullah (s.a.): <i>“Ne yapacaksın onunla?”</i> buyurdu. Abdullah:<br/>“Babama içireceğim. Bu vesîleyle Allah tarafından kalbinin temizleneceğini umarım”<br/>dedi. Peygamberimiz (a.s.)’ın artırdığı suyu babasına götüren Abdullah’a babası: “Bu<br/>nedir diye sordu?” Abdullah: “Rasûlullah’ın içtiği suyun artığı, içmen için sana<br/>getirdim, belki bu vesîleyle Allah senin kalbini temizler” dedi. Babası, “ananın idrarını<br/>getirseydin ya” demesi üzerine Abdullah (r.a.): “Ey Allah’ın Rasûlü! Babamı<br/>öldürmeme izin ver” dedi. Rasûlullah (a.s.): <i>“Hayır, tam aksine ona yumuşak<br/>davranacak ve iyilik edeceksin”</i> buyurdu.<br/>
<b>Ebû Bekir</b> (r.a.)’ın babası <b>Ebû Kuhafe,</b> müslüman olmadan önce Rasûlullah (a.s.)<br/>
hakkında kötü sözler söylemiş, Ebû Bekir (r.a.) da ona öyle bir yumruk atmış ki babası<br/>yere yuvarlanmış. Peygamberimiz (s.a.) <i>“Sen mi yaptın bunu?”</i> buyurması üzerine Ebû<br/>Bekir, “Evet, vallahi kılıcım yakınımda olsaydı onu öldürürdüm” dedi. Peygamberimiz<br/>(a.s.) <i>“Sakın ona saldırma”</i> buyurdu.<br/>
<i>Tekmile</i> adlı eserde, “Bu rivâyette dikkat edilmesi gereken bir nokta vardır. Söz<br/>
konusu olay yaşandığında Ebû Bekir (r.a.) babasıyla Mekke’de olması gerekir. Bu sûre<br/>ise Medine’de nâzil olmuştur” denilmektedir.<br/>
Fakîr (<b>Bursevî</b>) der ki: “Bu sûrenin ilk on âyet-i kerimesi Medine’de, diğer kısmı ise<br/>
Mekke-i Mükerreme’de nâzil oldu” diyenlerin görüşü düşünülürse <i>Tekmile</i> sâhibinin<br/>takıldığı nokta da ortadan kalkar. Ebû Bekir (r.a.), Bedir günü oğlu Abdurrahman’ı<br/>savaşmak üzere mübarezeye çağırmış. Bunun üzerine Rasûlullah (s.a.) ona yerinde<br/>oturmasını emretmiş. Ebû Bekir (r.a.), “Ey Allah’ın Rasûlü! Müşriklere saldırmak için<br/>ilk giden atlı yiğitlerin içinde bulunmama müsâade buyur” demesi üzerine<br/>Peygamberimiz (s.a.): <i>“Ey! Ebû Bekir! Sen aramızda kal (varlığınla bizi güçlendir).<br/>Sen, benim gözüm ve kulağım durumunda olduğunu bilmez misin?”</i><a href="RuhulBeyans.html#9365">[21] </a>buyurdu.<br/>
Âciz kanâatime göre, Hz. Ebû Bekir’in faziletçe Hz. Ali’ den üstün olduğu buradan<br/>
anlaşılmaktadır. Çünkü bu söz, Rasûlullah (a.s.)’ın Hz. Ali hakkındaki <i>“Sen benim<br/>yanımda, Harun’un Musa nezdindeki durumundasın”</i><a href="RuhulBeyans.html#9365">[22] </a>sözünden daha üstündür.<br/>
Uhud savaşında Mus’ab (r.a.) kardeşi Ubeyd b. Umeyr’i öldürmüştü. Ömer (r.a.)<br/>
dayısı Âsb. Hişam b. el-Muğiyra’yi Bedir günü savaşta öldürdü. Hz. Ali, Hz. Hamza,<br/>
