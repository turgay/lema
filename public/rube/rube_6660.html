<a name=6661></a>istiğrâk bildiren “<img src="RuhulBeyan-6661_1.jpg"/>” harf-i cerri hükmün genel olduğunu ifâde etmek içindir. Kalp, çam<br/>kozalağı şeklinde küçük bir et parçasıdır. Allah Teâlâ kalbi insanın göğsünün sol<br/>yanında can damarına bağlı olarak yaratmış ve ilmin mahalli kılmıştır.<br/>
“<img src="RuhulBeyan-6661_2.jpg"/> insanın içidir. “<i><b>Ama gerçek şu ki, gözler kör olmaz; lâkin göğüsler</b></i><br/>
<i><b>içindeki kalpler kör olur.</b></i>” (el-Hac, 22/46) âyetinde olduğu gibi, burada “<i>içinde</i>”<br/>lafzının zikredilmesi, daha fazla beyan ve îzah içindir.<br/>
Mânâ şöyledir: Allah Teâlâ hiç kimsenin içinde iki kalb yaratmamıştır. Çünkü kalb<br/>
hayvânî rûhun kaynağı ve kuvvetlerin menbaıdır. Bu sebeple birden fazla kalp olması<br/>uygun değildir. Çünkü hayvânî (canlılık veren) ruh bir tanedir.<br/>
<b>Kurtubî</b>’nin dediği gibi burada münafıkları kınama vardır. Yâni Allah Teâlâ bir<br/>
insanda iki kalp yaratmamıştır ki bunlardan birinde küfür, sapıklık, ısrar ve huzursuzluk;<br/>diğerinde ise îman, hidâyet, Hakk’a yönelme/inâbe ve huzur olsun. Öyleyse bu<br/>münafıklara ne oluyor ki gönüllerinde olmayan (îmânı) varmış gibi, aksine olarak<br/>içlerinde olan küfrü yokmuş gibi gösteriyorlar?!<br/>
<b>İbn Abbas </b>(r.a.)’tan rivâyet edildiğine göre münâfıklar “Muhammed’in iki kalbi var.<br/>
Bir kalbi bizimle, bir kalbi de ashabıyla birlikte.” diyorlardı. İşte Allah Teâlâ böylece<br/>onları yalanladı.”<br/>
Bazıları şöyle demiştir: Araplar akıllı ve tecrübeli insanın iki kalbi olduğunu iddiâ<br/>
ederdi. İşte âyet bunu reddetmektedir. Arap dâhilerinden <b>Ebû Ma‘mer</b>’in iki kalpli<br/>olduğu söylenirdi. O, Araplar’ın hâfızası ve anlayışı en kuvvetli olanlarındandı. Bölge,<br/>belde ve ülke yollarını çok iyi bilirdi. Bu adam Peygamberimiz (s.a.)’e buğz ederdi. Bu<br/>kişi <b>Cemîl b. Esed</b> idi. Evvelâ: “Göğsümde iki kalp var. Ben bu iki kalple<br/>Muhammed’in bir kalbiyle anladığından daha iyi anlarım. Benim bilgim ve idrâkim<br/>Muhammed’inkinden daha fazla olsun diye benim göğsüme iki kalp koymuşlardır.”<br/>derdi. İnsanlar da onun iddiâsında doğru olduğunu zannederdi. Bedir günü Allah<br/>müşrikleri bozguna uğratınca, onların arasında bu adam da mağlub oldu.<br/>Ayakkabılarının biri elinde diğeri ayağında çölde kaçarken Ebû Süfyan ona rastladı.<br/>“Ayakkabım nerede, ayakkabım nerede?” diyor, ayakkabısının birinin elinde olduğunu<br/>idrak edemiyordu. Ebû Süfyan ona ayakkabının birisinin elinde, diğerinin ayağında<br/>olduğunu söyledi. O gün anladılar ki bu adamın iki kalbi olsaydı elindeki ayakkabıyı<br/>unutmazdı.<br/>
Fakir (<b>Bursevî</b>) der ki: Bir de insanlar arasında “Falan kimsenin iki kalbi var.”<br/>
denilir. Bu söz gerçek anlamda değildir. Onlar bu sözle ancak o kimseyi sanki iki<br/>adammış ve iki kalbi varmış gibi kuvveti mükemmel ve cesâreti tam olarak vasfetmek<br/>istemektedirler.<br/>
Âyette kalbin sadece muhabbet için yaratıldığına işâret vardır. İşte kalp birdir, sevgi<br/>
de birdir. Onun için kalp, ortağı olmayan tek bir sevgiliye yaraşır. Nitekim şâir buna<br/>şöyle işâret etmiştir:<br/>
<i>Kalbim, dostun şefkat evidir, bu sebeple</i><br/>
