<a name=1064></a>mâna ehlidir. Bunlar da meşrepleri îcâbı hâle önem verdiklerinden sebeplere ilgi<br/>duymazlar. İşte Allah Teâlâ: <i><b>“Allah’a sımsıkı sarılın, O sizin mevlânızdır.”</b></i> (el-Hacc,<br/>22/78) yani maksudunuzdur, diye bu mâna ehline hitap buyurmaktadır.<br/>
Sebeplere bağlananlara ise, Allah Teâlâ: <i>“Topluca Allah’ın ipine sımsıkı yapışın.”</i><br/>
buyurmaktadır. Hablullah, kendisi ile Allah’a varılan bütün vesîlelerdir. Allah’ın ipine<br/>sarılan, iyi ameller ve Hakk’a götüren vâsıtalarla Allah’a yaklaşmış olur. Allah’ın ipine<br/>yapışma yok ise, bu mutlaka hem zâhiren hem de bâtınen tefrikaya sebep olur. Zâhiren<br/>tefrikaya sebep olur, çünkü; Allah’ın ipine yapışmamak birliğin dağılmasına sebeptir.<br/>“Tefrika ve bölücülük yaparak İslâm cemaatinden ayrılan ve fitne çıkartıp toplumu ifsad<br/>eden öldürülür.” Bâtınen tefrikaya sebep olur çünkü; Allah’ın ipine yapışmamaktan<br/>dolayı ümmetin dağınıklığına sebep olan çeşitli nefsânî temâyüller zuhûr eder. Nitekim<br/>Hz. Peygamber (s.a.) şöyle buyurmuştur: <i>“Ümmetim, yetmiş iki fırkaya ayrılacaktır.<br/>Kurtuluşta olan fırka ise sadece bir tânedir.”</i> Ashâb-ı Kirâm: “Yâ Rasûlallah peki,<br/>kurtuluşa eren fırka hangisidir?” diye sorunca Hz. Peygamber (s.a.): <i>“Benim ve<br/>ashâbımın bulunduğu hâl üzere olanlardır.”</i> buyurmuştur.<a href="RuhulBeyans.html#1065">[76]</a><br/>
Allah Teâlâ, inananlara, önce takvâyı, sonra Allah’ın ipine yapışmayı, üçüncü olarak<br/>
da nîmetlerini hatırlamayı emrediyor. Çünkü insan davranışları mutlaka ya korku, ya da<br/>teşvikle mualleldir. Korku, teşvikten önce gelir. Çünkü zararı ortadan kaldırmak fayda<br/>sağlamaktan önce gelir. Nitekim “kalbi temizlemek, süslemekten öncedir.” İşte Allah<br/>Teâlâ’nın <i>“Allah’dan, O’na yaraşır biçimde korkun.”</i> emri, Allah’ın azabının<br/>hafifletileceğine işârettir. Allah Teâlâ daha sonra bu âyeti, kendi dînine sarılma emri ile<br/>takip ettirmiş, hemen peşinden de teşvik sözü olan <i>“Allah’ın size olan nîmetini<br/>hatırlayın” </i>kavlini getirmiştir. Bu durumda akıllı kişinin, Allah’ın emrine boyun<br/>eğmesi; hükmüne itâat etmesi; ipine yapışması, dinde ve takvâda tefrikaya düşmemesi<br/>gerekir. Takvâ Allah’dan tam anlamı ile korkmaktır. Şu şiiri söyleyen ne kadar güzel<br/>söylemiş:<br/>
<i>Takvâ ehli olanın dört alâmeti vardır:<br/>Birincisi, şerîat ahkâmını korumak,<br/>İkincisi, eline geçen şeyleri<br/>Fakir ve kimsesiz kişilere bağışlamak,<br/>Üçüncüsü, verdiği söze bağlı kalmak<br/>Dördüncüsü, olana râzı olup kanâat etmek.</i><br/>
Bu şiir, <b>Şeyh Nasrâbâdî</b>’nin şu sözü ile aynı mânadadır: “Takvâlının alâmeti dörttür.<br/>
Şer’î hudûda riâyet; çok fazla gayret; ahde riâyet ve eldekine kanâat.”<br/>
<b>Kuşeyrî </b>(rh.a.) şöyle diyor: “Gerçek takvâ, kendiliğinden hiçbir şey ekleyip<br/>
eksiltmeksizin Allah’ın emri üzere yaşamaktır. Önce “zelle”den sakınmak, ikinci olarak<br/>fazladan kaçınmak, sonra bütün dostluklardan korunmak; en son olarak da, bütün zaaf ve<br/>illetlerden arınmaktır. Takvâ ile muttasıf olduktan sonra bu takvânın görüntüsünden de<br/>
