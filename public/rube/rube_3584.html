<a name=3585></a><img src="RuhulBeyan-3585_1.jpg"/><br/>
<img src="RuhulBeyan-3585_2.jpg"/><br/>
<img src="RuhulBeyan-3585_3.jpg"/><br/>
<img src="RuhulBeyan-3585_4.jpg"/><br/>
<img src="RuhulBeyan-3585_5.jpg"/><br/>
<img src="flower_sep.jpg"/><br/>
<i> </i><br/>
<i> </i><br/>
<i> </i><br/>
“Allah’ım, ey bütün sıkıntıları gideren, ey bütün duâlara icâbet eden, ey bütün<br/>
kırıkları saran, ey bütün zorlukları kolaylaştıran, ey bütün gariplerin sahibi, ey her<br/>garibin sâhibi, ey kendisinden başka ilah bulunmayan, Seni her türlü noksandan tenzih<br/>ederim. Senden bir çıkış ve kurtuluş yolu niyaz ediyorum. Sevgini kalbime öyle yerleştir<br/>ki hiç bir tasam kalmasın, senden başkasını anmayayım. Beni korumanı ve bana acımanı<br/>niyaz ediyorum, ey merhametlilerin en merhametlisi!”<br/>
Rivâyet edilir ki Yûsuf kuyuya atılınca Allah’ı güzel isimleriyle (esma-i hüsna)<br/>
zikretmeye başladı. Bunu duyan melekler:<br/>
“Ya Rab, kuyudan güzel sesler duyuyoruz, bize mühlet ver de bir müddet dinleyelim’<br/>
dediler.<br/>
Allah Teâlâ: <i><b>“Yeryüzünde bozgunculuk edecek birilerini mi yaratacaksın!”</b></i> (el-<br/>
Bakara, 2/30) diyenler<b> </b>siz değil miydiniz?!” buyurdu.<br/>
Allah’ın verdiği izin üzerine melekler Yûsuf’un etrafını çevirdiler Yûsuf da onlara<br/>
ünsiyet peyda etti.<br/>
İşte mü’minler Allah’ı zikretmek üzere toplandıkları zaman da melekler ‘İlahımız bize<br/>
biraz mühlet ver de onlarla beraber olalım, yakın olalım.’ derler.<br/>
Allah Teâlâ da onlara: <i><b>“Yeryüzünde bozgunculuk edecek birilerini mi</b></i><br/>
<i><b>yaratacaksın!”</b></i> (el-Bakara, 2/30) diyenler<b> </b>siz değil miydiniz?!” Şimdi ise onlara yakın<br/>olmak istiyorsunuz.” der. Buradan anlaşıldığına göre mukarreb melekler zikrin şerefi<br/>sebebiyle inerler. <i>Nefâisü’l-mecâlis</i><b>’</b>te böyle denilmektedir.<br/>
<i>Mesnevî</i>’de şöyle denilir:<br/>
<i>Şu yeryüzünde, şu gökyüzünde ne varsa, zerre zerre<br/>Her şey, kehribar gibi kendi cinsini kendine çekmektedir<br/>Zıt, nasıl olur da, zıttı ile beraber bulunur?<br/>Halkın imamı olan bir zat nerede, maymun nerede?<br/>Biz bu kadar söyledik, ötesini sen düşün.<br/>Fikrinde durgunluk varsa, Allâh’ı zikret.<br/>Çünkü zikir, düşünceyi harekete getirir,<br/>Zikri şu uyuşmuş düşünceye güneş yap da onu canlandır!</i><br/>
