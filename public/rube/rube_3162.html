<a name=3163></a><img src="RuhulBeyan-3163_1.jpg"/><br/>
<img src="RuhulBeyan-3163_2.jpg"/><br/>
gösteren, mânen de onun muhtevâsıyla amel eden ve ahlâkıyla ahlâklanan kimse, Allah<br/>tarafından her arzusuna nâil olur.<br/>
Hikâye edilir ki Osmanlı sultanlarının dedesi olan <b>Osman Gâzî</b>, neye ulaşmışsa<br/>
Allah’ın kelâmına gösterdiği hürmet sayesinde ulaşmıştır. Şöyle ki:<br/>
Osman Gâzi, zamanının cömert kimselerinden birisi idi. Kapısına gelenlere bol bol<br/>
iyilik ve ihsanda bulunurdu. Bu durum kendi beldesinin halkına ağır geldi ve onu<br/>üzdüler. Bunun üzerine o da beldesinin ahâlisini şikâyet etmek için <b>Şeyh Edebali</b>’ye<br/>gitti. Yolda bir adamın evine misâfir oldu.<br/>
Evin duvarında mushaf asılı idi. Onun ne olduğunu sordu. Ona, Allah’ın kelâmı<br/>
olduğunu söylediler. Bunun üzerine Osman Gâzi:<br/>
“Allah Kelâmı’nın yanında yatmamız edepsizlik olur.” dedi ve ayağa kalkıp yönünü<br/>
Kur’an-ı Kerim’e dönerek ellerini bağladı. Sabaha kadar o şekilde ayakta durdu. Sabah<br/>olunca yoluna devam etti.<br/>
Derken yolda onu bir adam karşıladı ve: “Ben senin aradığın adamım. Allah seni<br/>
yüceltecek, Kelâmı’na gösterdiğin saygıdan dolayı sana ve zürriyetine saltanat<br/>verecek.” dedi. Sonra ona bir ağaç dalı kesip ucuna bir mendil bağlamasını emretti. “O<br/>senin bayrağın olsun.” dedi.<br/>
Daha sonra onun yanına bir topluluk birikti. İlk gazası Bilecik’e oldu. Allah’ın<br/>
inâyetiyle orayı fethetti. Sonra (Selçuklu) Sultanı Alâeddin ona açıktan izin verdi ve<br/>sultan oldu. Onun âhirete irtihalinden sonra oğlu Orhan sultan oldu. O da ilâhî yardım<br/>ile Bursa’yı fethetti.<br/>
İşte Osmanlı devleti, <i>el-Vâkıâtü’l-Mahmûdiyye</i>’de de belirtildiği üzere Osman<br/>
Gâzi’nin, Allah’ın kitâbına ve Kelâm-ı Kadimi’ne olan ta’zimi sebebiyle, tâ o zamandan<br/>bu âna (1102 h./1691 m.) kadar devamlı gelişmiştir.<br/>
O halde akıllı olan, makam ve derecesinin artması için Kur’an-ı Azîm’e saygı<br/>
göstermekten geri kalmasın, şan ve heybetinin eksilmemesi için onu küçük görmekten<br/>sakınsın.<br/>
IV. Mehmet ve yardımcılarının Kur’an’la ameli terk edip zulum ve düşmanlığa<br/>
başladıkları zaman Allah Teâlâ’nın onlar yüzünden hem kendilerine hem de halka kıtlık<br/>ve korkuyu musallat ettiğini görmez misin? Bu yüzden de mamûr Rumeli kalelerinin<br/>çoğu ellerinden çıktı. Kâfirler İstanbul’a bile göz dikecek kadar güçlendiler. Halk<br/>“Nereye kaçalım?” diyecek derecede korku içine düştü. Bütün bunlar, onların kötü<br/>dostları yüzünden oluyordu. Çünkü onlar sultanı şer‘-i şerîfin aksi yolda yürümeye<br/>teşvik ediyorlardı.<br/>
<i>Ah, tabiatı bize uymayan dostun verdiği ıztıraplardan ah.</i><br/>
