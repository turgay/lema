<a name=3288></a><i>el-Kevâşî</i>’de şöyle der: Yunus’un kavmi birbirine şefkat ve acımayla davranıp feryâd<br/>
ederek yüksek sesle dua ettiler, sesleri birbirine karıştı. Bunu, kalplerini daha rikkatli,<br/>duâlarını daha ihlaslı ve kabul edilmeye daha yakın kılmak için yaptılar. Birbirlerine<br/>yaptıkları haksızlıklardan dolayı helalleştiler. Halis bir niyetle hep beraber: “Yunus’un<br/>getirdiklerine inandık.” dediler. Şöyle niyazda bulundular:<br/>
“Ey hiçbir canlı yokken diri olan, ölüleri dirilten ve ey kendisinden başka hiçbir ilah<br/>
olmayan Allah’ım! Günahlarımız hakikaten çok fazla, çok büyük, ama sen onlardan da<br/>büyüksün.” diye dua ettiler.<br/>
<i>Kerim olanın lütfundan ben ümidvârım<br/>Affı büyük olanın önünde günahımı itiraf ederim</i><br/>
“Sen bize Sana yaraşanı yap, bizim layık olduğumuz şeyi yapma.” diye de eklediler.<br/>Zilhicce’nin başından Muharrem’in onuna kadar bu şekilde yalvarıp yakardılar. Kırk<br/>
günde yaptıkları bu yalvarıp yakarmadan bir fayda olmadı. Bu biçarelerin niyaz ve<br/>yakarışları kabul ve duaları müstecâb olmadı.<br/>
<i>Bize bir çâre ihsan et ki yardımcısız kaldık<br/>Eğer bizi dergâhından reddedersen kime başvuralım?<br/>Ne kadar çalgılar çalsalar gönlümüzde neşe olmaz<br/>Senden başka kimseler okşamaz bizi<br/>Senin önüne başsız ayaksız gelmişiz<br/>Ey Allah’ım, sana ümid ederek gelmişiz</i><br/>
Onlardan başka bir kavim şöyle dediler: Ey Allah’ım, Yunus bize demişti ki benim<br/>
ilahım buyurdu ki köle alıp âzâd edin diye buyurmuşsun. Biz senin köleleriniz, lütuf ve<br/>kereminle bizi âzâd eyle.<br/>
Diğer bir cemaat şöyle yalvardılar: İlâhımız Yunus bize haber verdi ki Sen Hudavend<br/>
buyurmuşsun ki biçarelerin ve âcizlerin elinden tutun. İşte biz bîçare ve âciziz. Sen lütuf<br/>ve kereminle elimizden tut.<br/>
Ahaliden diğer bazıları arz ve niyaz ettiler ki: Ey perverdigar! Yunus bize Senin<br/>
sözünden ve kelâmından olarak buyurdu ki: Kim size zulüm ve haksızlık ederse ona<br/>karşılık vermeyiniz. Allah’ım biz günah ve masiyet ile kendimize zulüm ve haksızlık<br/>etmişiz. Sen bizi affet!<br/>
Diğer bazısı o gün şöyle niyaz ettiler: Yunus bize dedi ki: Benim Perverdigarım<br/>
dilencileri reddetmeyin buyurdu. Biz senin dilencileriniz yüzümüzü senin kerem<br/>dergâhına çevirdik. Bizi reddetme.<br/>
<i>Biz eli boşlar elimizi duaya açmışız<br/>Peşin olan ilâhî feyzini cümle günahkârların eline koy<br/>Fakirlerin ve muhtaçların ihtiyacını gören sensin</i><br/>
