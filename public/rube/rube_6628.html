<a name=6629></a><img src="RuhulBeyan-6629_1.jpg"/><br/>
<img src="RuhulBeyan-6629_2.jpg"/><br/>
<i>Yerden göğe dek bütün zerreler,<br/>O’nun vahdâniyetine şâhidlik eder.<br/>Özden kabuğa dek kâinâttaki bütün cüzler,<br/>İbretle bakarsan O’nun birliğine delildir.</i><br/>
Tilâvet secdesi yapan kimsenin, okuduğu secde âyetine uygun olarak secdesinde duâ<br/>
etmesi gerekir. Meselâ bu âyet sebebiyle yaptığı secdede şöyle duâ eder:<br/>
(Allâh’ım beni, seni hamdinle tesbîh ederek senin rızân için secde edenlerden eyle!<br/>
Senin emrine karşı kibirlenenlerden olmaktan sana sığınırım.)”<br/>
<b>İmâm Mâlik</b> (r.h.), açıktan veya gizli, farz namazların kırâatinde secde âyeti okumayı<br/>
mekruh görmüştür. Şâyet okursa, namazda iken secde etmesi gerekip gerekmediği<br/>konusunda iki ayrı görüş vardır. <i>Fethu’r-Rahmân</i>’da böyle geçmektedir.<br/>
<i>Hulâsatü’l-fetâvâ</i>’da der ki: Bir kimse namazda iken secde âyeti okursa bakılır; şâyet<br/>
secde âyeti sûrenin sonunda ise ya da secde âyetinden bir-iki âyet sonra sûre bitiyorsa,<br/>bu durumda muhayyerdir. Yâni isterse tilâvet secdesi niyetiyle doğrudan rükûya gider,<br/>dilerse de secde edip tekrar kıyâma döner ve sûreyi bitirir. Bu durumda diğer sûreye<br/>geçerek kırâate devam ederse bu daha efdaldir. Tilâvet secdesini hemen yapmaz da<br/>sûreyi bitirir, sonra da namazın rükû ve secdesini tamamlarsa, yeniden tilâvet secdesi<br/>yapması gerekmez.”<br/>
<i>et-Te’vîlât</i>’ta şöyle der: “Onlar, İblîs’in Âdem (a.s.) kıblesine yönelerek sana secde<br/>
etmekten imtinâ edip büyüklük tasladığı gibi sana secde etme konusunda kibirlenip<br/>büyüklük taslamazlar.<i> </i>İblis senin emrinle Âdem (a.s.)’a secde etseydi, hakikatte secdesi<br/>sana olurdu. Çünkü bizim sana secdelerimizde Kâbe’nin bize kıble olması gibi Âdem<br/>(a.s.) da İblis’in secdesi için kıble durumundaydı.”<br/>
Büyüklerden birisi şöyle demiştir: “İnsan, namazda secde dışında şeytandan korunmuş<br/>
halde değildir. Çünkü o secdedeyken şeytan kendi günahını (Âdem (a.s.)’a secde<br/>etmemesini) hatırlar, hüzünlenir ve kendi derdine düşer. Namaz kılan kimseden ayrılır.<br/>Kul secdesinde şeytandan korunmuş olsa da nefsinden korunmuş değildir. Secdede<br/>gönle gelen havâtır/düşünceler, ya rabbânîdir, ya melekîdir ya da nefsânîdir. Secdede<br/>şeytan kendisine yol bulamaz. Secdeden kalktığı zaman bu sıfat İblis’ten kaybolur.<br/>Hüznü gider ve seninle meşgul olmaya başlar.<br/>
Şu halde akıllı kimseye düşen, farz olsun, nâfile olsun namazlara sarılmaktır. Tâ ki bu<br/>
vesileyle şeytanın burnu yere sürtülsün, Rahmân’ın rızâsı elde edilsin, ruh Melik ve<br/>Müteâl olan Allâh’ın huzuruna yaklaşsın, münâcâtın lezzetini ve vuslatın tadını bulsun.<br/>
