<a name=162></a><img src="flower_sep.jpg"/><br/>
<img src="RuhulBeyan-162_2.jpg"/><br/>
karıştırdıklarını söylemek istediklerini sanarak, “kendilerinin sadece ıslah ediciler<br/>olduklarını” ve asla bozgunculuk yapmadıklarını söylemişler ve kendilerince herhangi<br/>bir karıştırmanın söz konusu olmadığını belirtmek istemişlerdir.<br/>
Münâfıklar, mü’minlerin kendileri hakkında ifsâd ile ıslâhı karıştırmakta olduklarını<br/>
sanmışlardı. Allah Teâlâ da onların durumlarının iddiâ ettiklerinin tam tersi olduğunu<br/>bildirmek üzere:<br/>
<b>12. Şunu bilin ki, onlar bozguncuların ta kendileridir, lâkin anlamazlar.<br/></b>Ey mü’minler şunu biliniz ki onlar müfsidlerin ta kendileridir. Münâfıklar ıslah ve<br/>
ifsâd sıfatlarından kendilerinde sadece ıslâhın bulunduğunu, ifsâdın olmadığını iddiâ<br/>edince Allah Teâlâ onların sadece bozguncular olduklarını ve asla ıslah ediciler<br/>olmadıklarını belirterek bu îtikâdlarını tam tersine çevirmiştir. Dolayısıyle münâfıklar,<br/>sâdece ve sâdece küfürleri sebebiyle kendilerini ve îmândan alıkoymak sûretiyle<br/>insanları ifsâd eden kimselerdir. Bunlar asla bozguncu olmaktan kurtulup ıslah edici<br/>olamazlar. Âyet-i kerîmeden sadece münâfıkların bozguncu olacağı anlaşılmaz.<br/>Başkaları da bozguncu olabilir.<br/>
Daha sonra Allah Teâlâ: <i>“Fakat onlar kendilerinin bozguncu olduklarının farkında</i><br/>
<i>değillerdir.”</i> buyurarak onların anlayışsız olduklarını ifâde etmiştir. Âyet-i kerîme,<br/>münâfıkların bozguncular olduklarının hissedilebilir bir durum olduğunu fakat,<br/>münâfıkların his ve şuûrdan mahrûm yaratıklar olmaları sebebiyle bunu<br/>farkedemediklerini belirtmektedir.<br/>
<b>Şeyh </b><i>Tefsîri</i>’nde şöyle demiştir: Bozgunculuğun (fesâd), şuûr; yâni farkında olma<br/>
ifâdesiyle kullanılması ibâreye çok uygundur. Zira bozgunculuk âdeten, hissedilebilir<br/>şeylerdendir. Burada Allah Teâlâ’nın, münâfıkların mü’minler için söylediklerini<br/>kendilerine çevirmesinden dolayı mü’minlerin şerefine işâret vardır. Nitekim Hz.<br/>Peygamber (a.s.) hakkında da aynı şey vuku bulmuştu. Müşriklerden Velîd b. Muğîre,<br/>Peygamberimiz hakkında “O mecnundur” demiş Allah Teâlâ da: <i><b>“Sen Rabbinin nimeti<br/>sâyesinde mecnûn değilsin.” </b></i>(el-Kalem, 68/2) buyurarak bunu nefyetmiş ve sonra da<br/>bu mel’ûnu kınama kabilinden olmak üzere: <i><b>“Şunların hiçbirine itâat etme! Yemin<br/>edip duran, aşağılık, herkesi kınayan, söz götürüp getiren, hayra engel olan,<br/>saldırgan, günahkâr, kaba, sonra kötülükle damgalı” </b></i>(el-Kalem; 68/10-13)<br/>buyurmuştur. Bu sayılan kötü özelliklerin yanısıra o, veled-i zinâdır. Rasûlullah (s.a.):<br/>“<i><b>Yalnız O’nu vekil tut</b></i>” (el-Müzzemmil, 73/9) âyetinin muktezâsınca işlerinde yalnız<br/>Allah Teâlâ’yı vekil tutmuştu. Allah Teâlâ da onun yardımına kâfî gelmiştir.<br/>
Hakîkat ehli şöyle demiştir: Kutup diye isimlendirilen zatlardan ve yardımcılarından<br/>
hârikulâde şeyler (kerâmetler) pek az sâdır olur. Aksine bu tür şeyler onların<br/>
