<a name=9740></a>taş gibi katı olan kimseler kasdolunmuştur. Nitekim Kur’ân-ı Kerîm’de bu kimseler<br/>şöyle anlatılmaktadırlar: <i><b>“Artık kalpleriniz taş gibi daha da katıdır.”</b></i> (el-Bakara,<br/>2/74)<br/>
et-<i>Te‘vîlâtü’n-necmiyye’</i>de bu âyet-i kerîme şöyle tefsir olunmaktadır: “Ey ilmî<br/>
îmânla inanan kimseler, nefislerinizi ve rûhânî güçlerden meydana gelen ehlinizi<br/>uzaklığın ve koğulmuşluk hicâbının ateşinden koruyun. Bu öyle bir ateş ki onu <i><b>“elestü<br/>birabbikum kàlû belâ”</b></i> ahdini unutan kimselerin varlık odunları ve katı kalplerinin<br/>taşları tutuşturur. Onlar beşerî, tabiî, canavarca, hayvânî, behîmî, saldırgan ve şeytânî<br/>sıfatlardır. Allah Teâlâ mü’minlere kâfirlere hazırlanmış olan bu ateşten sakınmalarını<br/>emreder. Nitekim Bakara Sûresi bu gerçeği açıkça ifâde eder. Orada Cenab-ı Hak şöyle<br/>buyurur: <i><b>“Bunu yapamazsanız -ki elbette yapamayacaksınız- yakıtı insan ve taş olan<br/>cehennem ateşinden sakının. Çünkü o ateş kâfirler için hazırlanmıştır.”</b></i> (el-Bakara,<br/>2/24) Cenab-ı Hak bunu sakındırma husûsunda mübalağa ifâde etmek için<br/>belirtmektedir. Çünkü fâsıkların düştükleri dereke/mertebe, her ne kadar kâfirlerin<br/>derekelerinin üstünde ise de yine onlar aynı yerde kâfirlere tâbîdirler. Bundan dolayı<br/>îmân edenlere deniyor ki sizler fısktan kaçınarak aslen kendilerine şu ateşin hazırlanmış<br/>olduğu kimselere komşu olmaktan kendinizi koruyunuz.<br/>
<i>et-Tefsîru’l-kebîr</i>’de de işâret olunduğuna göre Cenab-ı Hakk’ın onlara kendilerine<br/>
irtidâddan sakınmayı emretmiş olması uzak bir ihtimaldir.<br/>
“<i>Onun</i>” bu büyük ateşin “<i>başında acımasız,</i>” şefkatten ve rahmetten kalpleri uzak,<br/>
“kalpleri katı, sert” “<i>güçlü, Allah’ın kendilerine buyurduğuna</i>” kâfirlere ve<br/>başkalarına cezâ verilmesi buyruğuna “<i>karşı gelmeyen ve emredildiklerini yapan<br/>melekler vardır.</i>” Bu melekler Allah’ın emrini tâkîb ederler ve o cehenneme girenlere<br/>azap ederler. Bunlar ondokuz zebânî ve onların yardımcılarıdır. Âyet metninde yer alan<br/>“alâ” kelimesiyle kasdedilen hissî; yâni maddî istîlâ değildir. Tam tersine bununla kasd<br/>olunan velâyet, o ateşin üzerinde bulunma, ona hükümrân olma ve içinde cereyân eden<br/>şeylerin tamamına hâkim olmadır.<br/>
<b>Kàşânî</b> demiştir ki: Bu melekler yeryüzünde cereyân eden işler üzerinde te’sîrleri<br/>
bulunan melekûtî ve semâvî güçlerdir. Bunlar yedi yıldızın ve oniki burcun<br/>rûhânîyetidir. Bunlar “zebâniyye” kelimesiyle işâret olunan ondokuz melek ve diğer<br/>meleklerdir. Bu diğer melekler süflî âlemin kendilerine havâle edildiği cismânî tabîattır<br/>ve yine bunlar cisimlere te’sîr eden melekût ve bütün güçlerdir. Bunlar öyle güçlerdir<br/>ki, şu insânî nefisler bu güçlerden uzaklaşabilse bulunduğu mertebeden hemen<br/>yükselecek, ceberût âlemine varacak ve bu melekûtî kuvvetlere te’sîr edecektir. Fakat<br/>insan nefsi bedenî işlere dalınca ve nefesleri heyûlânî cisimlerle bir araya gelince -bu<br/>heyûlânî cisimler taş kelimesiyle ifâde olunuyorlar- onlardan etkilenir. Onların sırrında<br/>hapsolunur ve onların eliyle azab görür.<br/>
Âyet metninde yer alan “şidâd” kelimesi güç mânâsına gelir. Çünkü bu melekler o<br/>
kadar güçlüdürler ki, kendilerine emredildiği biçimde Allah düşmanlarından intikam<br/>almaktan âciz kalmazlar.<br/>
