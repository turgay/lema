<a name=3561></a>Iys çok kıllı bir adam iken Yâkub öyle değildi. Babası daha çok Iys’ı, annesi daha çok<br/>
Yâkub’u severdi. Iys avcıydı, Yâkub’un ise koyunları vardı. İshak (a.s.) yaşlanıp gözü<br/>görmez olunca bir gün Iys’a:<br/>
“Yavrum bana bir av eti getir, böylece bana daha yakın olursun, ben de sana babamın<br/>
bana ettiği duâyı ederim.” dedi. Bu duâ peygamberlik duâsıydı.<br/>
Her peygamberin mutlaka kabul edilen bir duâsı vardır. Bizim Peygamberimiz ise<br/>
duâsını en büyük şefaat için kıyamet gününe bırakmıştır.<a href="RuhulBeyans.html#3570">[8]</a><br/>
İşte bu söz üzerine Iys avlanmak üzere yola çıktı. Bunu duyan annesi de Yâkub’a:<br/>
“Koyunlarının yanına gidip bir tanesini kes, etini kızart, derisini giy ve bu eti<br/>kardeşinden önce babana takdim et. Takdim ederken de ‘Ben oğlun Iys’ım’ de. Böyle<br/>dersen belki kardeşine edeceğini vaad ettiği duâyı sana eder.” dedi. Yâkub kızarmış eti<br/>babasına getirdi ve “Babacığım buyur ye.” dedi. Babası “Sen kimsin?” deyince de “Ben<br/>oğlun Iys’ım.” diye cevap verdi. Yâkub’a şöyle bir dokunan babası: “Dokunduğum<br/>zaman Iys’a benziyor ama koku Yâkub’un kokusu.” dedi.<br/>
Fakir (<b>Bursevî</b>) der ki: Şu şekilde anlatılması hatadan daha sâlimdir: Anneleri “Oğlun<br/>
sana kızarmış et getirdi sen de ona duâ et.” diyerek eti İshak (a.s.)’ın önüne koydu. İshak<br/>(a.s.) da bunu getirenin Iys olduğunu zannederek etten bir parça yedi, sonra da eti<br/>getirene “Allah onun zürriyetinden peygamberler ve hükümdarlar getirsin” diye duâ etti.<br/>Bu duâ üzerine Yâkub gitti. Bir zaman sonra Iys gelip: “Babacığım, istediğin avı<br/>getirdim.” deyince İshak (a.s.) işin aslını anladı ve şöyle dedi:<br/>
“Yavrum kardeşin seni geçti, ama gel senin için de bir duâm kaldı, onu da sana<br/>
edeyim.” Ardından Iys’ın zürriyetinin toprak kadar çok olması için duâ etti. Allah Teâlâ<br/>da ona çok sayıda nesil ihsan etti.<br/>
Yâkub (a.s.) babasının vasiyeti üzerine dayısı Lavan oğlu Nahor’un yanına gitti ve<br/>
dayısının yanında ikamet etmeye başladı. Dayısının iki kızı vardı. Büyüğünün adı <i>Lea</i>,<br/>küçüğünün adı <i>Rahil</i>’di.<br/>
Yâkub (a.s.) dayısının bu iki kızını herbiri için yedişer yıl hizmet etmek karşılığında<br/>
nikahı altına aldı. O zaman iki kız kardeş aynı anda bir kimsenin nikahında olabiliyordu.<br/>Bu durum Mûsa (a.s.)’ın gönderilmesine dek sürdü.<br/>
Rahil’in senelerce çocuğu olmadı. Sonra o da hamile oldu ve Yâkub (a.s.) doksan bir<br/>
yaşındayken Yûsuf’u doğurdu. Yâkub (a.s.) bütün maiyyetiyle birlikte babası İshak’ın<br/>yurduna hicret etmeyi istedi.<br/>
Yûsuf’un altından putları olan bir dayısı vardı. Lea, Yûsuf’a: “Gidip oradan bir put<br/>
çalmaya çalış, belki ondan nafakamızı sağlarız.” dedi. O da gidip oradan bir put aldı.<br/>
Fakir (<b>Bursevî</b>) der ki: Bu putun Yâkub’un aynı zamanda kayınpederi de olan dayısı<br/>
tarafından çeyiz olarak verildiğini söylemek hatadan daha uzak olur. Nitekim bu, bazı<br/>kitaplarda geçmektedir.<br/>
Yâkub yurduna duyduğu iştiyak neticesinde Ken’an’a doğru yola çıktı. Bu sırada<br/>
Allah, kardeşi Iys’ın kalbindeki düşmanlığı söküp atmış bulunuyordu.<br/>
