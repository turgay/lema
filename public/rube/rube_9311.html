<a name=9312></a><i>Keşfü’l-esrar</i> adlı eserde şöyle denilmiştir: Bu konuşma tekrar değildir. Çünkü, ilk<br/>
söz Havle’nin kocasıyle ilgili durumunu anlatmasından ibâretken, ikincisi Rasûlullah<br/>(s.a.) ile onun arasındaki konuşmaya âid bölümdür. Bu sebepledir ki, ilk fiil mâzi;<br/>ikincisi ise muzâri ile ifâde edilmiştir.<br/>
<i>“Çünkü Allah, işitendir, bilendir.”</i> İşitilen ve görülebilen şeyleri işitip görmektedir.<br/>
Allah Teâlâ son derece ilim sâhibidir. Bunun gereği olarak onların karşılıklı<br/>konuşmalarını işitir; Havle’nin başını kaldırarak yüzünü göğe çevirmesini ve duâ ile<br/>yakarışı gibi hareketlerini görür.<br/>
<b>İmam Süheyli</b> ne güzel demiş:<br/>
<i>Ey kalblerde olan şeyleri görüp işiten!<br/>Her bekleneni hazırlayan Sensin<br/>Ey bütün zorluk ve sıkıntılarda meded umulan!<br/>Ey kendisine korku ve şikâyetler sunulan!<br/>Senin kapını çalmaktan başka çarem yok.<br/>Şâyet red edersen hangi kapıyı çalayım?<br/>Lütfundan dolayı isyan için ümidsizlik çok uzaktır,<br/>Fazlın her şeyden çok, ihsanın pek geniştir.</i><br/>
Bu âyet-i kerîmede şu husus da gösterilmektedir ki, diğer yaratılmışlardan ümidi<br/>
kesilen, sıkıntısını çözecek Allah’tan başka kimsesi kalmayan, duâ ve şikâyetinde<br/>samîmî olursa Allah ona bu konuda kâfidir. Kim Rabbisine zaif ve aczini daha iyi arz<br/>ederse, Allah ona lütfunu daha çok bahşeder.<br/>
<i>Sana ümid bağlamış zayıfların duâsı<br/>Babayiğitlerin pazusundan daha çok iş görür.</i><br/>
Bu âyet-i kerimede şu hususa da işâret edilmiştir: Allah Teala, O’nun Rasûlü ve<br/>
vârislerinin sözüne kulak verdiği kimseye, elbette diğer insanlar tarafından öncelikle<br/>kulak verilmesi gerekir.<br/>
Rivâyet edildiğine göre Hz. Ömer halifeliği zamanında bir merkebin üzerinde bu<br/>
kadının yanından geçmişti. Kadın halifeyi durdurarak uzun müddet bekletmiş ve ona<br/>nasihatta bulunmuştu. “Ey Ömer” demişti, “seni Ömercik diye çağırıyorlardı küçük<br/>olduğundan, sonra Ömer dediler. Sonra da sana “Müminlerin emiri” denildi. Öyleyse<br/>Ey Ömer! Allah’tan kork, çünkü öleceğine kesin olarak inanan kişi, ibâdet ve iyilikleri<br/>yapma fırsatının kaçacağından korkar. Kesin olarak hesaba çekileceğine inanan kimse<br/>de azaptan korkar.” Hz. Ömer ayakta olduğu halde onu dinliyordu. “Ey Müminlerin<br/>emiri! Bu yaşlı kadın için mi bu kadar uzun süre ayakta kaldın?” denildi. Hz. Ömer<br/>“Evet” dedi. “Vallahi sabahtan akşama kadar beni ayakta tutsaydı, farz namazlarımı<br/>kılmak için hâriç, onu dinlemeğe devam ederdim. Bu yaşlı kadının kim olduğunu biliyor<br/>
