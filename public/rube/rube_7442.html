<a name=7443></a>bulunan tevhîd ve ma’rifetleri hatırlar.<br/>
Böylece anlaşılmış oldu ki Hak Teâlâ’nın kelâmı Kur’an’dan maksad, sadece<br/>
lafızlarının ezberlenmesi değil, aynı zamanda onu düşünmek, hatırlamak ve ondan öğüt<br/>almaktır.<br/>
<b>Şiblî</b> (k.s.) der ki: Dört bin tane hadisi mutâlaa ettikten sonra aralarından bir tanesini<br/>
seçtim. Bu söz, gelmiş geçmiş herkesin bilgisini özetliyordu: Hz. Peygamber (s.a.)<br/>ashabından birine şöyle buyurmuştu:<br/>
<i>“Dünyan için dünyada kalacağın kadar çalış. Âhiretin için de orada kalacağın</i><br/>
<i>kadar çalış. Allah için, O’na ne kadar muhtaçsan o kadar çalış. Cehennem için de<br/>onun ateşine ne kadar dayanabileceksen o kadar çalış.<a href="RuhulBeyans.html#7469">”</i>[17]</a><br/>
Sahâbîler Kur’an sûrelerinden bir kısmıyla yetinerek o sûrelerle amel etmekle meşgul<br/>
olurlardı. Çünkü Kur’an’ın maksadı, kendisiyle amel edilmesidir.<br/>
Rivâyet edilir ki: Biri Hz. Peygamber’e (s.a.) gelerek “<i>Allah’ın sana</i><br/>
<i>öğrettiklerinden bana da öğret”</i> dedi. Peygamber (s.a.) de onu kendisine Kur’an<br/>mânâlarını öğretecek birine gönderdi. Bu kişi adama <i><b>“Yeryüzü kendine has sarsıntıya<br/>uğratıldığı, içindekileri dışarıya çıkarıp attığı… zaman, ...” </b></i>(ez-Zilzâl 99/1-6)<br/>âyetlerini okuyup da <i><b>“Artık kim zerre miktarı bir hayır işlerse, ...”</b></i> âyetine gelince,<br/>“Bu kadarı bana yeter” dedi ve gitti. Daha sonra bu durum Peygamber Efendimiz’e<br/>(s.a.) haber verilince şöyle buyurdu: <i>“Bırakın gitsin, bu adam işin künhünü kavradı<br/>(fakuhe).<a href="RuhulBeyans.html#7469">”</i>[18]</a><br/>
<b>İbrahim b. Edhem</b> der ki: Gezinirken bir taş gözüme çarptı. Taşın üzerinde “beni<br/>
çevirirsen bu sana fayda sağlayacak” yazıyordu. Çevirdim ve bir de baktım ki arka<br/>yüzde şunlar yazılıydı:<br/>
<i>Sen amel etmezken bildiklerinle bile,<br/>Nasıl heves edersin hiç bilmediklerine!</i><br/>
<b>Hasan-ı Basrî</b>’nin (r.a.) şöyle dediği nakledilir: “Köleler ve çocuklar şu Kur’an’ı ne<br/>
mânâya geldiğini bilmeden okuyup duruyor. Bunlar, Kur’an’ın hurûfunu hıfzedip<br/>hudûdunu hıfzetmemektedir. Hattâ onlardan biri şöyle demiştir: “Kur’an’ın tek bir<br/>harfini bile atlamamışımdır!” Oysa vallahi tamamını atlıyordu; huy ve amel bakımından<br/>üzerinde Kur’an’dan hiçbir iz görülmüyordu. Yemin ederim ki Kur’an öyle harfleri<br/>ezberlenip hadleri göz ardı edilecek bir kitap değildir! Vallahi bu tipler ne hakîmdirler<br/>ne de bir hedefleri vardır. Allah böylelerinin sayısını arttırmasın! Kur’an’ın zâhirinin<br/>peşinden gidenlerin durumu sağmal bir devesi olup da onu sağmayan ve doğurgan bir<br/>kısrağı olup da doğurmasını sağlamayan birine benzer.”<br/>
<b>Enes</b> (r.a) der ki: Hz. Peygamber (s.a.) şöyle buyurdu: <i>“Kur’an hafızlarının</i><br/>
<i>böbürlenmesinden Allah’a sığının. Bunlar, zorbalardan bile daha fazla böbürlenirler.<br/>Hz. Peygamber, hiç kimseye kibirli bir Kur’an hafızından daha fazla kızmazdı.<a href="RuhulBeyans.html#7469">”</i>[19]</a><br/>
