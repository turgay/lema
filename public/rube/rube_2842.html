<a name=2843></a><img src="RuhulBeyan-2843_1.jpg"/><br/>
Birincisi, ez-Zâhir isminin tecelli ettiği sultan ve askerleri vasıtasıyla, ikincisi ise el-<br/>Bâtın isminin tecellî ettiği kutub ve askerleri vasıtasıyla gerçekleşir.<br/>
Allah Teâlâ’dan <i>el-Mümidd </i>(imdâd iden), <i>en-Nâsır </i>(yardım eden) ve <i>el-Muîn</i><br/>
(yardım eden) isimleri ile yardım etmesini, düşmanlarımızı da <i>el-Müntakim </i>(intikam<br/>alan), <i>el-Kahhâr </i>(kahreden) ve <i>Zü’l-celâl </i>(celâl sâhibi) isimleri ile yardımsız bırakıp<br/>hor ve zelîl etmesini niyaz ederiz.<br/>
<b>Sa‘dî </b>der ki:<br/>
<i>Sana ümit bağlayan zayıfların duâsı<br/>Yiğitlerin pazusundan daha çok iş görür</i><br/>
Bu âyette düşmanlarla cihad etmeye teşvik vardır. Bir hadis-i şerifte: “<i>Allah yolunda</i><br/>
<i>savaşmak, yıkayıcıdır.</i>”<a href="RuhulBeyans.html#2849">[136] </a>buyurulmuştur. Yani, insanı günahlardan temizleyici ve<br/>yıkayıcı özelliğe sahiptir. Bir başka hadiste ise: “<i>Cennetin kapıları, kılıçların<br/>gölgeleri altındadır</i>.<a href="RuhulBeyans.html#2849">”[137] </a>buyurulmuştur. Yani, savaşta mücâhid vuruşmak üzere<br/>düşmana yaklaştığında düşman kılıçlarının kendisinin üstünde olması, cennete<br/>girmesine sebeptir. Hatta cennetin kapıları onun için hazır halde olur. Ya da buradaki<br/>“kılıçlar”la mücâhidlerin kılıçları kastedilmektedir. Bu, mücâhidin savaşta düşmana<br/>olan yakınlığından kinâyedir. Çünkü mücâhid düşmana yaklaşıp kılıcını ona vurmak için<br/>kaldırdığı zaman kendi kılıcının gölgesi altında kalır. Hadiste savaş âleti olarak<br/>kılıçların zikredilmesi, Arapların o zamanda en çok kullandıkları silahın kılıç<br/>olmasından dolayıdır.<br/>
Harp meydanlarında ve toplu halde duâ ederken riyâ ve süm‘adan sakınmak da<br/>
takvâdandır. <b>Hüsrev Dehlevî </b>der ki:<br/>
<i>Yağma için giden ordunun eri<br/>Ticaret için hacca giden hacıya benzer<br/>Gazâ dediğin ve rızâ dilediğin şeyde<br/>Garaz varsa bu değildir gazâ<br/>Yüzün gazâda, gönlün garazlı, yazık!<br/>Bu kendin için gayrettir, Allah için cihad değil.</i><br/>
Âyetin işârî yorumu şöyledir: “<i>Gökleri ve yeri yarattığı gündeki yazısına”</i> Allah’ın<br/>
ilmine<i> “göre Allah’ın katında”</i> ezelde<i> “ayların sayısı on ikidir. Bunlardan dördü<br/>haram(ay)larıdır.”</i> yani ezelî ilâhî hikmet, gökleri ve yeri yarattığı günden bu yana,<br/>aylardan dördünün haram aylar olmasını gerektirmiştir. Bu aylarda haramları çiğnemek,<br/>diğer aylarda çiğnemekten daha şiddetli derecede büyük görülmüştür. Bu aylar<br/>haramları işleme ayları değil bilakis, tâat ve ibâdet aylarıdır. Bu aylarda, dünyevî<br/>meşgûliyetler ve nefsânî hazlar, Hak tâliplerine haram kılınmıştır.<br/>
