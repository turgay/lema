<a name=9882></a><img src="flower_sep.jpg"/><br/>
<img src="RuhulBeyan-9882_2.jpg"/><br/>
<img src="flower_sep.jpg"/><br/>
<img src="RuhulBeyan-9882_4.jpg"/><br/>
“Günahkârlar” diye tercüme edilen “mücrimîn”den maksad, âyetin nüzûl sebebinin de<br/>
işâret ettiği üzere kâfirlerdir. Gerçekten de kâfirler inkâr ve şirk günahını işlemiş olan<br/>en büyük mücrimlerdir. Yoksa günah işlemeyi genel anlamda değerlendirecek olursak<br/>“günah işlemek” –her ne kadar itâatkar müslüman fasık müslümanla bir değilse de-<br/>müslümanlıkla zıtlaşan ve onunla çelişen bir durum değildir.<br/>
Bu âyet-i kerîmede aklı başında olanlara bir öğüt ve gözü gören kimselere bir<br/>
yasaklama vardır. Bu ifâdenin ardından âyetin akışı içinde yine kâfirlere hükümlerini<br/>reddetmeyi pekiştirme ve iyice arttırma açısından hitâb edilerek şöyle söyleniyor:<br/>
<b>36. Size ne oluyor? Ne biçim hüküm veriyorsunuz?<br/></b>Bu ifâde, kâfirlerin hükümlerinin çok tuhaf olduğunu ve akla uzak bulunduğunu ifâde<br/>
ederek böyle bir hükmün, aklı başında hiç bir kimseden çıkmayacağını vurguluyor. “Mâ<br/>lekum” lâfzında yer alan “mâ” mübtedâ olup ref mahallinde ve istifhâmiyedir. Bu harfin<br/>sağlamış olduğu istifham, istifhâm-ı inkâridir. Bu sualle, onların bu iddiâlarında kabûle<br/>şâyan ve kendisine değer verilebilecek bir yönün bulunabileceğinin inkârı<br/>sağlanmaktadır. “Lekum” ifâdesi ise haberdir. Bu açıklamalardan sonra âyete şöyle<br/>mânâ vermek mümkündür: Sizin elinize hangi delil geçti ki böylesine çirkin olan bir<br/>yargıya vardınız. Âhirette insanlara mükâfat verme yetkisi sanki size verilmiş de<br/>dilediğiniz hakkında canınızın istediği şekilde hüküm veriyorsunuz.<br/>
Âyette yer alan “keyfe” lâfzı “hangi durumda” demek olup “bilgili hâlde mi yoksa<br/>
câhillik hâlinde mi bu hükmü veriyorsunuz?” anlamındadır. Bu takdirde “keyfe” lafzı<br/><i>zarf</i> olur. Âyeti şöyle anlamak mümkündür: “Sizler bildiğinizden mi yoksa<br/>bilmediğinizden mi bu hükmü veriyorsunuz?” Bu duruma göre “keyfe” lafzı <i>hâl</i> olur.<br/>
<i>et-Tevilatu’n-necmiyye</i>’de âyet-i kerîmeye şöyle bir îzâh yapılır: Bizler şerîatın<br/>
ahkâmı, tarikatın âdâbı ve hakîkatın sembollerinin gereğini yerine getirmeye çalışan ve<br/>bu hususta titizlik gösteren kimseleri şerîata, tarikata, hakîkata aykırı çirkin vasıflar<br/>kazanmış kötü ahlâklı kimselerle bir tutarmıyız hiç? Size ne oluyor ki, böylesine açık<br/>bir zulme (olabilir diye) hüküm veriyorsunuz ve böylesine çirkin bir sözü<br/>söyleyebiliyorsunuz.<br/>
<b>37. Yoksa size âid bir kitap var da, <i>(bu bâtıl inanışları) </i></b><b>onda mı okuyorsunuz?<br/></b><i>“Yoksa size âid”</i> gökten inen <i>“bir kitap var da (bu bâtıl inanışları) onda mı</i><br/>
<i>okuyorsunuz?”</i><br/>
