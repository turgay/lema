<a name=7215></a>tâzim ve yüceltme anlamına gelmesi ve Allah Teâlâ’ya ibâdetin mukabili olması<br/>bakımından ibâdete benzetilerek ‘şeytana ibâdet etmek’ diye isimlendirilmiştir. Bunun<br/>bir sebebi de böyle yapmaktan ziyâdesiyle sakındırmak ve uzaklaştırmaktır.<br/>
<b>İbn Abbâs</b> (r.a.) der ki: “Bir şeye itâat eden ona ibâdet etmiş demektir. <b>“<i>Hevâ ve</i></b><br/>
<i><b>hevesini ilah edinen kimseyi gördün mü?”</b></i> (el-Câsiye, 45/23) âyeti buna delâlet eder.<br/>
Âyette şeytanın apaçık bir düşman olduğunun belirtilmesi, yasaklanan şeyin (şeytana<br/>
ibâdetin yasaklanmasının) neden zorunlu olduğunu ortaya koymaktadır.<br/>
İblis’in Âdemoğullarına düşman olmasının sebebi, Allah Teâlâ, Âdem (a.s.)’a<br/>
ikramda bulununca İblis’in hasedinden ona düşmanlık etmesidir. Akıllı kimse, düşmanın<br/>kendisine telkin ettiği hayırlı bir şey de olsa onu kabul etmez. Çünkü düşmanın<br/>hilesinden emin olunmaz. Nasihatçinin darbesi düşmanın selamından daha iyidir.<br/>
<b>Şeyh Sâdî</b> der ki: “Düşman her çareye başvurduktan sonra zafere imkân bulamazsa,<br/>
artık dostluktan dem vurmaya başlar. Dostluk adı altında öyle işler yapar ki, düşman<br/>yapamaz.”<br/>
<i>Düşmanın yap dediği bir işi zinhar yapma<br/>Aldanır, sonra nedametle döversin dizini<br/>Sana gösterse eğer ok gibi doğru bir yol<br/>Çevir yolunu, bir başka yola sap</i><br/>
Büyüklerden birisi der ki: “Bilesin ki İblis’in Âdemoğullarına olan düşmanlığı<br/>
babaları Âdem (a.s.)’a olan düşmanlığından daha çetin ve şiddetlidir. Çünkü<br/>Âdemoğulları sudan yaratılmıştır. Su ateşe zıddır. Âdem (a.s.)’a gelince topraktaki<br/>kuruluk Adem ile İblis’i bir araya getirmiştir. Toprak ile ateş arasında ortak bir vasıf<br/>vardır. Bu yüzden İblis kendisinin öğüt verici olduğuna dâir yemin edince (bk. el-A’raf,<br/>7/21) Âdem (a.s.) onu tasdik etmiştir. Oğulları her yönden İblis’e zıd oldukları için onu<br/>tasdik etmemişlerdir. Bu yüzden İblis’in Âdemoğullarına olan düşmanlığı babalarına<br/>olan düşmanlığından daha şiddetli olmuştur. Bu düşman gözle görülemediği için Allah<br/>Teâlâ şerîat yoluyla onu tanıyabileceğimiz, zâhirdeki göz yerine geçen kalbde bazı<br/>alâmetler yaratmıştır. Biz bu alâmetlerle İblis’in vesvesesinden korunuruz. Allah<br/>görünmeyen İblis’e mukabil yine görünmeyen bir melek tayin ederek ona karşı bize<br/>yardım etmiştir.”<br/>
<i>et-Te’vîlâtü’n-Necmiyye</i>’de der ki: “Bu âyette Allah Teâlâ’nın Âdemoğulları<br/>
hakkında son derece şefkatli, lütuf ve kerem sahibi olduğuna işâret vardır. Çünkü Allah<br/>Teâlâ onlara sevgilinin sevgiliye ve dostun dosta olan sitemi gibi sitem etmektedir. Yine<br/>Âdemoğullarının Allah katındaki rütbeleri ve Allah Teâlâ’nın zâtına olan özel<br/>yakınlıklarından dolayı onlara ikramda bulunmakta ve şeytana tapmaktan<br/>sakındırmaktadır. Şeytanı ise son derece zelil olmasından dolayı huzurundan kovulmuş,<br/>lanetlenmiş, Âdemoğullarının ve kendisinin düşmanı olarak isimlendirmiştir.<br/>Âdemoğullarını ise kendi dost ve sevgilileri olarak isimlendirmiştir. Âdemoğullarından<br/>
