<a name=10135></a><img src="RuhulBeyan-10135_1.jpg"/><br/>
<img src="RuhulBeyan-10135_2.jpg"/><br/>
<img src="RuhulBeyan-10135_3.jpg"/><br/>
<img src="RuhulBeyan-10135_4.jpg"/><br/>
<img src="RuhulBeyan-10135_5.jpg"/><br/>
<i>Gönder kendine -ölmeden- sâlih amel<br/>Çalış! ebedîlik yolu; iyi amel!</i><br/>
Rivâyet olunduğuna göre Hz. Ömer bir gün süt ve hurma karışımı bir yemek hazırlar.<br/>
Tam o sırada bir fakir çıkagelir. Hz. Ömer yemeği alıp fakire verir. Orada<br/>bulunanlardan birisi: “Bu zavallı fakir onun ne olduğunu bilmez bile” der. Hz. Ömer:<br/>“Ama o fakirin Rabbi onun ne olduğunu iyi bilir” karşılığını verir. Hz. Ömer bu sözüyle<br/>sanki “Kendiniz için önden gönderdiğiniz her hayrı Allah’ın yanında daha hayırlı ve<br/>daha büyük olarak bulacaksınız” der gibidir.<br/>
<i>Ey padişah, sen iyilik yap denize at<br/>Eğer balık bilmezse Hâlık bilir.</i><br/>
<i>“Allah’tan bağış dileyin”</i> yâni Allah’tan her an ve hâlinizde günahlarınızın<br/>
bağışlanmasını dileyin. Çünkü insan aşırılıktan çok az uzak kalabilir. Selef-i Sâlihiyn<br/>fecr doğana kadar namaz kılarlardı. Sonra sabah namazı girinceye kadar oturup istiğfar<br/>ederlerdi. İstiğfârın Kur’an’daki isimlerle yapılması müstehabtır. Meselâ şöyle denir:<br/>
<i>“Estağfirullâh innehû kâne tevvâba, estağfirullaâh innallâhe ğafûr’ur-rahiym,</i><br/>
<i>estağfirullâh innehû kane ğaffâra, rabbi’ğfir verham ve ente hayr’ur-râhimiyn,<br/>vağfir lenâ verhamnâ ve ente hayru’l-ğâfiriyn”</i><br/>
<i>“Şüphesiz Allah çok bağışlayandır.”</i> Kendisine şirk koşulmasının dışında her günahı<br/>
bağışlar. <i>“Çok esirgeyendir.”</i> Kötülükleri iyiliklere çevirendir.<br/>
<i>Aynu’l-maâni</i>’de bu son âyet-i kerîme şöyle tefsir olunuyor: <i>“Şüphesiz Allah çok</i><br/>
<i>bağışlayandır.” </i>Câhillerin ve kusur sâhibi olanların bu câhillik ve kusurlarını örter.<br/><i>“Çok esirgeyendir”:</i> Câhillerle mal biriktirenlerin yüklerini hafifletir. Her kim Allah’ın<br/>çok bağışlayıcı olduğunu, hiç bir günahı büyük görmeksizin bağışladığını öğrenecek<br/>olursa istiğfarını çok yapar.<br/>
İstiğfar Allah’tan bağışlanmayı dilemek demektir. Eğer istiğfar inkisar/kırık bir gönül<br/>
ile yapılacak olursa sahih ve doğru bir istiğfardır. Buna karşılık yapılan bağış dileme<br/>tevbe ile birlikte olursa bu kâmil/mükemmel bir istiğfardır. Eğer yapılacak istiğfar hem<br/>
