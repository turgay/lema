<a name=614></a>yaptıklarına îtirâz etmek konusunda Allah’dan korkunuz ki hayır ve hidâyete erişesiniz.<br/>
<b>Hasan Basrî</b>, bu âyeti daha değişik bir açıdan yorumlamış ve şöyle demiştir:<br/>
Câhiliyye döneminde birisi yolculuğa çıkmak veya bir iş yapmak ister de engellenirse,<br/>bu iş gerçekleşinceye kadar evine kapısından girmezmiş. Kureyş ve Arap kabîlelerinden<br/>birisi bir sefere veya ihtiyâcını karşılamaya çıkar da aradığını elde etmeden dönerse<br/>bunu uğursuzluk sayarlardı. Allah onları bundan nehyetmiş ve uğursuz saymanın iyilik<br/>olmadığını, asıl iyiliğin, kendisinden başkasından korkmayan ve kendi zât-ı ulûhiyetine<br/>güvenenin iyiliği olduğunu belirtmiştir.<br/>
<b>Câhız </b>anlatıyor: Nazzâm adıyla bilinen İbrâhîm b. Seyyâr’la uğursuz saymakla ilgili<br/>
hadis üzerinde konuşuyorduk. Bu konuşma esnasında Nazzâm bizzat kendi başından<br/>geçen şöyle bir olay anlattı:<br/>
Bir gün çok acıkmış ve yiyecek bulamadığım için açlıktan çamur yemiştim. Bu duruma<br/>
daha fazla dayanamayıp belki yanında öğle ya da akşam yemeği olan birini bulurum<br/>düşüncesiyle İran’ın Ehvâz şehrine doğru yola koyuldum. Ehvâz’a, sadece mecbûr<br/>kaldığım için, şartlar beni oraya zorladığı için gidiyordum. Çünkü Ehvâz’da bir tek<br/>tanıdığım bile yoktu.<br/>
Neyse, vardım limana. Fakat limana varıp da hiç gemi bulamayınca bu yolculuğun<br/>
bana uğurlu gelmeyeceğini düşündüm. Sonra gövdesinde delik bulunan bir gemi<br/>gördüm. Geminin delik ve çatlak olmasını da uğursuzluk saydım. Geminin kaptanına<br/>ismini sordum. Adının “Diyûzâde” olduğunu söyledi. Farsça bir kelime olan Diyûzâde,<br/>şeytanın ismiydi. Ben bunu da uğursuzluk alâmeti olarak yorumladım. Kaptanla birlikte<br/>gemiye bindim. İskeleye yaklaştığımızda: “Hamal!” diye seslendim. Çünkü yanımda<br/>yorgan, elbise ve gerekli bazı eşyalarım vardı, onları taşıtmak istiyordum. Bana cevap<br/>veren ilk hamal şaşı idi. Hamalın da şaşı olduğunu görünce, bu yolculuğun uğursuzluğu<br/>konusundaki fikrim iyice artmıştı. Kendi kendime, galiba geri dönmek benim için daha<br/>hayırlı olacak diye düşündüm. Sonra beni çamur yemek zorunda bırakan açlığı<br/>hatırladım ve “Ya Rabbi! Artık canımı al da, beni bu sıkıntıdan kurtar.” dedim.<br/>
Daha sonra bir hana gittim. Handa ne yapacağımı bilmeden şaşkın şaşkın beklerken<br/>
içinde bulunduğum oda kapısının çalındığını duydum. “Kim o?” diye seslendim. “Seni<br/>arayan bir adam.” diye cevap aldım. “Peki, ben kimim?” diye sordum. “Sen, İbrâhîm b.<br/>Seyyâr en-Nazzâm’sın.” dedi. İçimden, bu adam olsa olsa ya bir düşmandır, ya da<br/>sultanın elçisidir, dedim. Her şeyi göze alıp kapıyı açtım. Gelen adam bana şunları<br/>söyledi:<br/>
“Beni İbrâhîm b. Abdülaziz gönderdi ve sana şunları söylememi istedi: “Evet, her ne<br/>
kadar seninle ihtilâf etmiş, birbirimize karşı sert davranmışsak da, artık o eski<br/>tavrımızdan vazgeçelim. Birbirimize daha iyi davranalım; birbirimizin görüşlerine<br/>saygı gösterelim. İçinde bulunduğun kötü durumu biliyorum, hâlâ ihtiyaç içinde<br/>olmalısın. İstersen, bir-iki ay yerinde kal. Biz sana belli bir süre yetecek ve bazı<br/>ihtiyaçlarını giderecek kadar erzak ve para gönderebiliriz. Eğer geri dönmek istersen,<br/>işte otuz dinar. Bu parayı al ve Ehvâz’dan ayrılıp gel buraya. Asıl özür dilenecek<br/>
