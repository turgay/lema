<a name=3357></a><img src="flower_sep.jpg"/><br/>
<img src="RuhulBeyan-3357_2.jpg"/><br/>
<img src="RuhulBeyan-3357_3.jpg"/><br/>
<img src="flower_sep.jpg"/><br/>
<img src="RuhulBeyan-3357_5.jpg"/><br/>
<img src="RuhulBeyan-3357_6.jpg"/><br/>
böyle davranışlar içine girmez. Dünyayı ve dünya liderliğini istemedikleri için onlara<br/>Allah yolundan sapma (dalâlet) azâbı ve peşlerinden başkalarını da götürmek<br/>istedikleri için de müridleri Hakk’ın yolundan saptırma azâbı vardır. Onlar kendi<br/>uğradıkları ziyandan, peşlerinden gidenleri uğrattıkları ziyandan ve en çok ziyan eden<br/>kişiler oldukları halde güzel bir şey yaptıklarını sanmalarından da hesaba<br/>çekileceklerdir.<br/>
<i>Ey bedevî, korkarım ki Kâbe’ye erişemezsin<br/>Zira gittiğin bu yol Türkistan’a çıkar</i><br/>
<i> </i><br/>
<b>23. Îman edip iyi işler yapan ve Rab’lerine gönülden boyun eğenlere gelince, işte</b><br/>
<b>onlar cennet ehlidir. Onlar orada sürekli kalacaklardır.</b><br/>
İnanılması gereken her şeye <i>“îman edip”</i> gerek kendi aralarında, gerekse Rableriyle<br/>
ilişkilerinde <i>“iyi işler yapan ve Rablerine gönülden boyun eğenlere” </i>Allah’ta huzûr<br/>ve sükûn bulanlara, her şeyden kopup huşû ve tevâzu ile O’na kulluk edenlere <i>“gelince<br/>işte onlar”</i> yani bu sıfatlara sâhip olanlar <i>“cennet ehlidir. Onlar orada sürekli”</i> olarak<br/><i>“kalacaklardır.”</i> En iyisini Allah bilir ama cennette sürekli kalmanın sadece özellikleri<br/>belirtilen bu kişilere mahsus olmadığına işâret etmek için, burada fasl zamiri<br/>getirilmemiştir. Çünkü ehl-i sünnet’e göre bir mü’min sâlih amel işlemese bile sonunda<br/>cennette dâimî olarak kalacaktır. <b>Müfti Sa‘dî</b>’nin <i>Hâşiye</i>’sinde de böyle geçmektedir.<br/>
<i>et-Te’vîlâtü’n-Necmiyye</i>’de şöyle denilir: Allah’ı taleb ederek <i>“îman edip” </i>matlûba<br/>
ulaşmak, faydalı şeyleri taleb etmek için sâlih ameller işleyenler ve tamamen Rablerine<br/>dönenler ve Rablerinden sadece kendisini isteyip O’nunla mutmain olanlar <i>“işte onlar<br/>cennet ehlidir.”</i> Cennetin sahipleridir. Onlar cenneti isteyen değil, cennetin kendilerini<br/>istediği kimselerdir. Onlar sadece Allah’ı isterler. Onlar orada bu istek üzere ebedî<br/>olarak kalacaklardır.<br/>
<i> </i><br/>
<b>24. Bu iki zümrenin durumu, kör ve sağır ile gören ve işiten gibidir. Bunlar hiç eşit</b><br/>
<b>olur mu?! Hâlâ ibret almıyor musunuz?</b><br/>
<i>“Bu iki zümrenin durumu” </i>yani mü’min ile kâfirin şaşılacak halleri…<br/>
