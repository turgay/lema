<a name=3506></a><img src="RuhulBeyan-3506_1.jpg"/><br/>
buyurmuştur: “<i>Hiç konuşmaksızın bin sene karanlıkta bekleyeceksiniz</i>.”<a href="RuhulBeyans.html#3512">[169]</a><br/>
<b>Sa‘dî</b> (k.s.) der ki:<br/>
<i>Eğer kahır kılıcını çekerse<br/>Velî ve nebî başını öne eğer<br/>Eğer lütuf gamzesini oynatırsa<br/>Kötüler de iyilere ulaşır<br/>Eğer mahşerde kahır ile hitab edilirse<br/>Peygamberler bile mazeret ileri süremezler<br/>‘Lütfundan perdeyi kaldır’ diye söyle, duâ et<br/>Ki o, şakîlere de mağfiret ümidi olsun.</i><br/>
<i>“Onlardan”</i> yani insanlardan <i>“kimi bedbahttır”</i> Allah’ın vaadi gereği cehennemi<br/>
haketmiş bir şakîdir <i>“kimi mutlu”</i>; yani ilâhî vaad gereği cenneti hak etmiş bir saîddir.<br/>
Konu korkutma ve sakındırma hakkında olduğu içindir ki âyette şakî saîdden önce<br/>
zikredilmiştir.<br/>
<i>et-Tibyân</i>’da der ki: “Şakîliğin beş alâmeti vardır: Bunlar, kalbin katılığı, gözün<br/>
kuruluğu, dünyaya rağbet, uzun emel ve haya duygusunun azlığı.<br/>
Saadetin alâmeti de beştir: Kalbin yumuşaklığı, çok ağlamak, dünyaya karşı zühd,<br/>
emelin kısalığı, haya duygusunun çokluğu.<br/>
<i>et-Te’vîlâtü’n-Necmiyye</i>’de şöyle denilir: “<i>Onlardan kimi bedbahttır</i>” yani ezelî<br/>
olarak hakkında cehennemlik olduğuna hükmedilmiş kişidir; “<i>kimi mutlu</i>” yani ezelî<br/>olarak hakkında cennetlik olduğuna hükmedilmiş kişidir.<br/>
Şakîliğinin alâmeti, Hak’tan ve O’nu taleb etmekten yüz çevirmek, hiç pişman<br/>
olmaksızın mâsıyet işlemekte ısrar etmek, helâl-haram demeden dünya malına karşı<br/>harîs olmak, hevâ, bid’at ve taklîd üzere yaşamaktır.<br/>
Saîdliğin alâmeti ise Allah’a yönelmek ve O’nu taleb etmek, mâsiyetlerden<br/>
bağışlanma dilemek, Allah’a tevbe etmek; az dünya malına kanâat etmek, dünya malının<br/>helâlini aramak, sünnete tâbi olmak, bid’attan kaçınmak ve hevâya karşı koymaktır.”<br/>
<b>Şeyh Ebû Saîd Harrâz </b>(k.s.) şöyle buyurmuştur: “Hak Sübhânehû ve Teâlâ, bu<br/>
sûrede iki büyük işi beyan buyurmuştur: Birisi Cebbâr olan Allah’ın cezâsı ve Kahhâr<br/>olan Allah’ın ezici gücü ki, kâfirlerden rüzgar ile intikam almıştır. Diğeri ezelde halkın<br/>şakâvet ve saâdeti hükmü gerçekleşmiştir. Hz. Peygamber (s.a.) o haberin heybetinden<br/>ve bu hükmün satvetinden “<i>Hûd sûresi beni kocattı.</i>”<a href="RuhulBeyans.html#3512">[170] </a>buyurmuştur.<br/>
<i>O kimse ezelden beri hoşbaht yazılmıştır<br/>Bu ise, ebede kadar alnına bedbaht dağı vurulmuştur<br/>O’nun adâleti bunları defteri soldan alacaklar tarafına sürer<br/>O’nun fazlı saîd olanları yanına çağırır</i><br/>
