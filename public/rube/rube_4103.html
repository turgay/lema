<a name=4104></a><img src="RuhulBeyan-4104_1.jpg"/><br/>
<img src="RuhulBeyan-4104_2.jpg"/><br/>
edilen bir şey yapılması, bilinen bir şey değildir. Çünkü yemînler örfe dayanır.<br/>
İnsanların örfünde yemîn etmek mümkün olan her şeye yemîn etmeye yemin denir, aksi<br/>
halde denilmez.<br/>
Fakir (<b>Bursevî</b>) -Mutlak kudret sâhibi Allah kendisini muhafaza buyursun- der ki: Hz.<br/>
Şeyhim ve senedim -Allah rûhunu râhat ettirsin- şöyle dediğini işittim: “Âdem (a.s.)<br/>kendi zâtî durumunu keşf edip yolunu tuttu ve: <i><b>“Rabbimiz biz kendimize zulmettik.”<br/></b></i>dedi (el-A‘râf, 7/23). İblis ise böyle bir durum olmadığından <i><b>“</b>Beni azdırmana yemin<br/>ederim ki” </i>dedi ve azdırmayı Allah’a isnâd etti. Çünkü bu azgınlık, İblis’in ilâhî<br/>ilimdeki varlığında (aynında) ve gaybî durumunda mevcûd ve sâbit idi. Dolayısıyla bu<br/>azgınlığın bu âlemde ortaya çıkması gerekiyordu. Allah Teâlâ da onu ortaya çıkardı.<br/>Allah’ın sâbit ve mukadder olmayan bir şeyi ortaya çıkarması muhaldir. ‘Ezelî saâdet<br/>ve rahmânî inâyet” ifâdeleri edeb yollu söylenmiş sözlerdir. Yoksa bütün varlıkların<br/>durumları mutlaka ortaya çıkar. Bunu iyi dinle, iyi belle ve koru.<br/>
<b>Hâfız </b>der ki:<br/>
<i>Pîrimiz dedi ki: Hakk’ın sun‘ kalemi hatâ üzere gitmez<br/>Âferin hatâ setr edici pirin nazarına.</i><br/>
<i>“Ve hepsini azdıracağım.”</i> Yâni, onların hepsini azgınlık ve sapkınlığa<br/>
sürükleyeceğim.<br/>
<b>40. “Ancak içlerinden ihlâslı kulların hariç.”<br/></b><i>“Ancak içlerinden”</i> özel olarak kendine tâat etmelerini sağladığın, gizli ve açık şirk<br/>
şâibelerinden temizlediğin <i>“ihlâslı kulların hariç.”</i> Tuzaklarım bunlara işlemez. Çünkü<br/>bunlar basîret ve uyanıklık üzere hareket eden gerçek tevhîd ehlidir.<br/>
<i>et-Te’vîlâtü’n-Necmiyye’</i>de şöyle denir: “Ancak lütuflarının cezbeleri ile varlık<br/>
hapsinden kurtardığın ve hüviyetin ile kendilerinden fânî kıldığın kulların hâriç...”<br/>
Hz. Şeyhim ve senedim (k.s.) bana yazdığı değerli mektuplarından birinde şöyle<br/>
diyordu: Sâdık ile muhlis aynı kapıya çıkar. Her ikisi de mutlak mânâda bütün nefsânî<br/>sıfat şâibelerinden kurtulmaktan ibârettir. Sıddîk ile muhlas da aynı kapıya çıkar. Her<br/>ikisi de gayriyyet şâibelerinden kurtulmaktan ibârettir. İkincisi ufukça daha geniş, daha<br/>ihâtalıdır. Sen de bu ikincilerin arasına girmeye çalış ki bu sûrette tüm ağyardan ve<br/>kederlerden emin olasın. Sıdkın ne kadar şerefli olduğu konusunda İblis’in bile kendisi<br/>için yalanı revâ görmeyip muhlasları istisnâ etmiş olması kâfîdir.<br/>
<b>Hâfız </b>şöyle der:<br/>
<i>Saf su gibi olan gönülden sıdk yolunu öğren</i><br/>
