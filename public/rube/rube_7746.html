<a name=7747></a><img src="RuhulBeyan-7747_1.jpg"/><br/>
konuşmalarını duymuşlar: Bir melek yanındaki meleğe: “Şayet Allah Süleyman’ın<br/>gönlünde toz kadar bir kibir olduğunu görse, onu göğe yükselttiği miktar kadar yerin<br/>dibine sokardı” demiş.<br/>
Bir hadiste de şöyle buyurulur: <i>“Hiçbir kimse yoktur ki onun başında biri yedinci</i><br/>
<i>kat göğe giden, diğeri yerin yedinci katına doğru giden iki zincir bulunmasın. Kişi<br/>tevazu gösterdiğinde, Allah onu yedinci kat semadaki zincirle yüceltir.<br/>Kibirlendiğinde ise yedinci kat yerdeki zincirle alçaltır.”</i><a href="RuhulBeyans.html#7747">[176]</a><br/>
Kibirli biri, ne olursa olsun şüphesiz mağlup olacaktır. Nitekim anlatıldığına göre,<br/>
Cenab-ı Hakk’ın ilk yarattığı şey bembeyaz bir yumurtaymış. Ona şöyle bir heybet<br/>nazarıyla bakınca, yumurta eriyip suya dönüşmüş. Köpüğü yüzeye çıkmış da Allah arzı<br/>bundan yaratmış. Arz “benim gibisi var mı?” diyerek kendisinde bir özellik vehmedip<br/>böbürlenince Allah arz üzerinde dağlar yaratmış ve bunları arzın kazıkları haline<br/>getirerek arzı dağlarla zelîl ve makhûr etmiş. Dağların da kibirlenmesi üzerine demiri<br/>yaratarak dağları demirle dizginlemiş. Demirin de tekebbür etmesiyle onu da ateşle<br/>zelil eylemiş. Ateşin kibirlenmesi üzerine suyu yaratıp onu da suyla terbiye etmiş. Suyun<br/>da kendinde bir büyüklük vehmetmesi üzerine bulutu yaratarak suyu bütün dünyaya<br/>dağıtmış. Bunun üzerine bulut da kibirlenince rüzgârları yaratmış bunlarla bulutları<br/>dağıtmış. Rüzgârların da kibirlenmesi karşısında insanoğlunu yaratmış.<br/>
İnsanoğlu sıcaktan soğuktan ve rüzgârdan korunabilmek için kendisine kulübe ve evler<br/>
yapmış. İnsanoğlunun da kendisinde büyüklük vehmetmesi üzerine uykuyu yaratmış.<br/>Uykunun da tekebbür etmesi üzerine hastalığı yaratmış ve uykuyu onunla mağlup etmiş.<br/>Hastalığın da kibirlenmesi üzerine ölümü yaratmış. Ölüm de tekebbür edince onu da<br/>kıyâmet günü cennetle cehennem arasında gerçekleşecek bir boğazlama ile terbiye ve<br/>mağlup edecektir. Nitekim bir âyette şöyle buyurulur: <i><b>“Onları hasret gününden, hani<br/>o emrin kesinleştiği zamandan korkut.”</b></i> (Meryem 19/39) İşte bu zaman, ölümün<br/>boğazlandığı gündür.<br/>
Dolayısıyla <i><b>“Hiç şüphesiz biz onların üstünde kâhir ve gâlibiz.”</b></i> (el-En’âm 6/18)<br/>
âyetinin de gösterdiği gibi, her şeyin üstünde gâlip ve kâhir olan Yüce Allah’tır.<br/>
İşte, kibir nefs-i emmârenin en şiddetli sıfatlarından olduğu için, mutlaka yok edilmesi<br/>
gerekmektedir.<br/>
<b>Mevlâ Câmî</b> der ki:<br/>
<i>Kibirden uzak olduğuna dair söz söyleme;<br/>Karanlık gecede siyah taş iyice gizlidir.<br/>İçerdekini dışarı atmayı kolay sanma,<br/>İğne ile dağı kazmak, yeri kazmaktan daha kolaydır.</i><br/>
<a href="RuhulBeyans.html#7747">[176].</a> Heysemî, Mecmeu’z-zevâid, VIII, 158.<br/>
