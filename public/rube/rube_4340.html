<a name=4341></a><img src="RuhulBeyan-4341_1.jpg"/><br/>
<i>yakalayıverdi.”</i><br/>
Onlar şükür yerine nimete nankörlüğü, peygamberi tasdik yerine tekzibe yeltenerek<br/>
zâlim oldular. Azabın peygamberi tekzib üzerine gelmesi sünnetullahtır. Nitekim Allah:<br/>“<i><b>Biz, bir peygamber göndermedikçe azab edecek değiliz.</b></i>” (el-İsrâ, 17/15)<br/>buyurmuştur.<br/>
<b>İbn Abbas </b>der ki: Bu örnek, Mekke halkı içindir. Çünkü onlar emin belde olan<br/>
Harem’de idiler. Çevrelerinde insanlar kapılıp götürülürken korku onların akıllarından<br/>bile geçmiyor ve her taraftan çeşitli rızıklar oraya geliyordu. Rasûlullah (s.a.) onlara<br/>peygamber olarak geldi. Bunun üzerine Allah’ın nimetine nankörlük ettiler. Rasûlullah<br/>(s.a.)’i yalanladılar da O’nun “<i>Ya Rabbi! Yusuf ’un yedi kıtlık yılı gibi onlara azab<br/>vererek bana yardım et.</i><a href="RuhulBeyans.html#4342">”[209] </a>duası sebebiyle onlara azab isabet etti. Onlara kuraklık ve<br/>geçim sıkıntısı isabet etti de leş, ölü köpek, deri, yanmış kemik ve ateşte kavrulan kanla<br/>karışık deve pislikleri yediler. Onlardan biri açlık sebebiyle kendisi ile sema arasını<br/>duman gibi görürdü. Hicretten sonra da Rasûlullah (s.a.)’in gönderdiği seriyyelerin<br/>(askeri birliklerin) onların sürülerine ve kafilelerine düzenledikleri baskılarla yeryüzü<br/>bunca genişliğine rağmen onlara dar geldi. Müslümanlardan dolayı büyük bir korkuya<br/>kapıldılar. Nihâyet Şam’a gidip gelmeyi terk ettiler. Sonra da Bedr gününün azabı onları<br/>yakalayıverdi.<br/>
Âyette işâret vardır ki kötülüğü emreden nefs-i emmare, insanın şahsının beldesinde<br/>
taat ve tevfik nimetlerine küfran-ı nimette bulunup hevasının peşine düşüp şehvetlerine<br/>dalınca hakikat gıdasının ve giyeceklerinin kesilmesiyle mübtelâ olur; dünya cîfesini ve<br/>âdî lezzetlerini yemek zorunda kalır ve yaptığı bu kötü fiiline karşılık onu azab korkusu<br/>sarar.<br/>
Bundan dolayı Hak yoluna giren sâlikin mutlaka Rabbani ilhamla te’yid edilmiş<br/>
Rahmânî yolla Allah Rasûlü’nden istifade eden birini takip etmesi, nefis ve şeytana<br/>uymayı terk etmesi gerekir. Çünkü nefis ve şeytan, insanı kötü ahlaka sevk eder, kötü<br/>ahlakın peşinden de çirkin fiiller ortaya çıkar. Halbuki Rasûlullah (s.a.) “<i>Güzel ahlakı<br/>tamamlamak için gönderildim</i>.”<a href="RuhulBeyans.html#4342">[210] </a>buyurarak şeriata uygun güzel ahlakı tamamlamak<br/>için gönderildiğini beyan buyurmuştur. Yani iyi ve değerli, güzel ahlak ve huyları<br/>tamamlamak için gönderildim demektir. Bunun sebebi şudur:<br/>
Bütün peygamberler insanları kemâle erdirmeyi ve ahlaklarını güzelleştirmeyi hedef<br/>
alan ilâhî bir hikmet ve sır ile gönderilmiştir. Peygamberimiz (a.s.) da bu güzel ahlakı<br/>tamamlamak ve tafsîlen onları mükemmelleştirmek için gönderilmiştir. Bu yüzden<br/>güzelliğin bütün yönlerini kendisinde toplayan bir şeriatla gelmiştir. İşte “<i>Benden sonra<br/>peygamber yoktur.</i>”<a href="RuhulBeyans.html#4342">[211] </a>hadisi de bu sırrı ifade eder. O’ndan sonra bir peygamber<br/>olduğunu iddia eden kimse, âşikardır ki O’nun ve ümmetinin âlimlerinin kadrini<br/>bilmemiş olur.<br/>
