<a name=6723></a>açık bir hayâsızlık sayılan şeylerdendir. Özellikle de bunda Hz. Peygamber (a.s.)’a<br/>eziyet meydana geldiğinde.<br/>
<i>“Bu”</i><b> </b>azabı ikiye katlamak <i>“Allâh’a göre kolaydır.”</i><b> </b>Onların Hz. Peygamber (s.a.)’in<br/>
hanımları olması, Allâh’ı azabı katlamaktan alıkoymaz. Bilakis Hz. Peygamber (s.a.)’in<br/>hakkını gözetmek için O’nu buna dâvet eder.<br/>
<i>el-Es’iletü’l-müfhıme</i>’de şöyle denilmiştir: “Hz. Peygamber (s.a.)’in hanımları için<br/>
azâbın katlanmasının sebebi nedir?” sorusunun cevabı şöyledir: Allâh’ın çeşit çeşit<br/>nîmetleri onlar üzerinde daha fazladır. Allâh’ın fayda pınarları onlar nezdinde daha<br/>âşikârdır. Çünkü onlar Hz. Peygamber (s.a.)’in parıltısının bereketini gözlerine sürme<br/>olarak çekmişler ve Allah Teâlâ onların ev ve odalarına melekleri indirerek peş peşe<br/>vahiyler göndermiştir. Muhakkak emre muhâlefet ettiklerinde onların cezâlandırılması<br/>da çok büyük ve ağır bir durumdur. Bu sebeple Allâh’a bilerek isyan edenin cezâsı<br/>bilmeden isyan edenin cezâsından daha fazladır denilmiştir. Devamlı olarak bu<br/>böyledir. Hür kimsenin cezâsı, kölenin cezâsından daha büyüktür. Bu hakikatten ötürü<br/>evli (muhsan) olanın cezâsı, evli olmayanın cezâsından daha büyüktür.”<br/>
Ümmetlerin azarlanmadığı bazı hususlarda peygamberlere sitem edilmiştir. Hâsılı<br/>
günah, o günahı işleyenin büyüklüğüne göre büyük olur. Günahın çirkinliğinin fazlalığı,<br/>günahı işleyenin şerefinin ve nîmetin fazlalığına tabidir. Peygamberimizin (s.a.) temiz<br/>eşleri, mü’minlerin anneleri ve tüm âlemlerin kadınlarının en şereflileri olduklarından,<br/>kendilerinden günah sâdır olması durumunda, onlardan günahın sâdır olması daha çirkin<br/>olur. Daha çirkin olanın cezâsı da daha şiddetli ve katmerli olur.<br/>
<i>Mesnevî</i>’de şöyle denilmiştir:<br/>
<i>Avam halka tam anlamıyla lütuf olan şey,<br/>Değerli âşıklara kahır olur.</i><br/>
<i>et-Te’vîlâtü’n-Necmiyye</i>’de şöyle denilmiştir: “Sevâbın ve cezânın nefsin ne kadar<br/>
değerli ve değersiz olduğuna göre artar veya eksilir. İşlenen suça verilecek cezânın<br/>fazla olması, fazîletin/üstün oluşun emârelerindendir. Mesela hür olanın cezâsı köle<br/>olandan daha fazladır. Cezânın azlığı da eksiklik emârelerindendir. Çünkü saâdet ehli<br/>iki sınıftır: Onlardan saîd olan vardır, es‘ad olan vardır. Saîd cennet ehlidir, es‘ad ise<br/>Allah ehlidir. Saîd olandan bir tâat meydana gelince ona cennetten bir ecir verilir. Şâyet<br/>bir ma’siyet meydana gelirse cehennemden bir azâb verilir. Es‘ad olan kişiden bir tâat<br/>meydana gelince bu kimseye ecri iki defa verilir. Bu ise o tâati sebebiyle onun cennette<br/>bir derecesinin ve Hakk’a yakınlıkta (kurbet) bir mertebesinin artırılmasıdır. Bu<br/>kimseden bir ma‘sıyet meydana gelirse, cennetteki derecesinde ve Hakk’a yakınlıktaki<br/>mertebesinde eksiltme yapmak sûretiyle azâbı iki kat yapılır. Ya da cehennem ateşinin<br/>dokunmasının eleminden hâsıl olan azâb ile Hakk’a uzak olma ve perdelenmenin<br/>zilletinin kendisine dokunmasının eleminden hâsıl olan azâba dûçar olmak sûretiyle bu<br/>kimsenin azâbı katlanır. İşte <b>Seriy Sakatî</b> (k.s.)’un: “Allâh’ım! Bana azâb edeceksen,<br/>
