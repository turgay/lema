<a name=1282></a><img src="RuhulBeyan-1282_1.jpg"/><br/>
<img src="RuhulBeyan-1282_2.jpg"/><br/>
<img src="RuhulBeyan-1282_3.jpg"/><br/>
<img src="RuhulBeyan-1282_4.jpg"/><br/>
baba, eşler, oğul ve kızlardan ibâret <i>“Ana-babanın ve yakınların bıraktıklarından<br/>erkeklere”, </i>yâni ölünün erkek evlatlarına <i>“bir pay vardır.”</i><br/>
<i>“Ana-babanın ve yakınların bıraktıklarından kadınlara da bir pay vardır. Gerek</i><br/>
<i>azından, gerek çoğundan”, </i>ifâdesi, at ve savaş âletlerinin erkeklere âit olması gibi,<br/>belli malların belli vârislere mahsus olacağı düşüncesini ortadan kaldırmaktadır.<br/>Kadın-erkek herkese büyük küçük her şeyden pay olduğunu kuvvetlice belirtmektedir.<br/><i>“Belli bir hisse ayrılmıştır.” </i>ifâdesinde, vârisin kendi payından vazgeçmesi durumunda<br/>bile payının bâkî kalacağına delil vardır.<br/>
<i> </i><br/>
<b>8- <i>(Mîrastan payı olmayan) </i></b><b>yakınlar, yetimler ve yoksullar mîras taksîminde</b><br/>
<b>hazır bulunursa bundan, onları da rızıklandırın ve onlara güzel söz söyleyin.</b><br/>
Ölene mîrasçı olmayan <i>“yakınlar,” </i>yabancılardan <i>“yetimler ve yoksullar” </i>tereke ve<br/>
<i>“mîras taksîminde hazır bulunursa bundan, onları da rızıklandırın.” </i>Yâni, taksîm<br/>olunan maldan veya terekeden onlara da bir şeyler verin. Bu emir, bülûğa ermiş<br/>vârislere mezkûr grupların gönüllerini hoş tutmaları ve onlara tasaddukta bulunmaları<br/>için yöneltilmiş mecbûriyet ifâde etmeyen (mendûb) bir emirdir. Vârisler toplanıp bu<br/>gruplar da orada hazır bulundukları zaman, mü’minler bunlara paylarından ufak<br/>miktarlarda bağış yaparlardı. Cenâb-ı Hak da bunu, farz olmaksızın teşvîk buyurmuştur.<br/>Mezkûr gruplara bağışta bulunmak farz olsaydı, diğer haklarda olduğu gibi bunun için<br/>de elbette bir sınır ve miktar koyulurdu.<br/>
<i>“Ve onlara güzel söz söyleyin.” </i>Güzel söz, vârislerin; “Buyurun alın, Allah<br/>
bereketini versin!” diyerek onlara duâ etmeleri, verdiklerini az görüp bundan dolayı<br/>özür dilemeleri ve başlarına kakmamalarıdır. Nefsin şer’an veya aklen güzel olduğu<br/>için huzur bulup hoşlandığı her söz ve davranış güzel (ma’rûf)dir. Şer’an ya da aklen<br/>çirkin olduğu için kötü bulduğu her şey de kötü (münker)dür. Bir hadîs-i şerifte de:<br/><i>“Her iyilik (ma’rûf) sadakadır.”</i><a href="RuhulBeyans.html#1287">[206]</a> buyurulmuştur. Ayrıca şöyle bir darb-ı mesel<br/>vardır: “İyilik yap denize at, balık bilmezse Hâlık bilir.”<br/>
<i>Yap iyiliği at suya ey padişah,<br/>Bilmez ise eğer balık, bilir Allah.</i><br/>
Anlatılır ki: Bir yılan sâlih bir adama gelip; “Beni düşmanımdan kurtar, Allah da seni<br/>
kurtarsın” demiş. Adam elbisesini serince yılan: “Ama düşmanım beni burada görür.<br/>Eğer iyilik yapmak istiyorsan ağzını aç da gireyim.” demiş. Adam:<br/>
“Beni helak edebileceğinden korkuyorum” deyince yılan:<br/>
