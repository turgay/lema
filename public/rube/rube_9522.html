<a name=9523></a><img src="flower_sep.jpg"/><br/>
<img src="RuhulBeyan-9523_2.jpg"/><br/>
üzerine, ahde vefayı terk ettikleri için onları ayıplamak üzere bu âyet-i kerîme nâzil<br/>oldu.<br/>
Âyet-i kerîme’nin mânâsı şöyledir: Neden yapmayacağınız hayır ve iyilikleri,<br/>
yapacağız diyorsunuz? Gerçekte onların ayıplanma ve azarlanmaları iyi olan bir işi<br/>yapmamalarından dolayıdır. Bu âyette ayıplama ve azarlamanın onların sözlerine<br/>yöneltilmiş olması, onların yaptıkları kötülüğün, yalnız yapılacağına söz verilen hayrı<br/>işlememekten ibâret değil, aynı zamanda iyilik saymakta oldukları şey için, verilen sözü<br/>de yerine getirmemekten dolayı günahlarının katlanmış olduğuna dikkat çekmek içindir.<br/>Şâyet söylediklerinizi niçin yapmıyorsunuz? denilseydi, çirkin olanın yalnız vaad<br/>edileni terk etmekten ibâret olduğu anlaşılırdı ki, sorudan kasdedilen gerçek mânâ bu<br/>değildir. Her şeyi gerçek yönüyle bildiği için Allah Teâlâ’nın böyle bir soruyu sormağa<br/>gerek duyması imkânsızdır. Sorudan esas maksad, yapmayacağı bir iyiliği insanın kendi<br/>söylemesini ayıplamaktır. Şâyet insan, yapmadığı bir şeyi geçmişte veya şu anda<br/>yaptığını haber vermiş olsaydı, yalancı olurdu. Eğer, gelecekte bir iyiliği yapacağını<br/>vaad edip yapmayacak olursa sözünden dönmüş olurdu. Her ikisi de kötülenmiştir.<br/><i>Keşşaf</i>’ta da ifâde edildiği gibi bu söz hem yalanı, hem de verilen sözden dönme<br/>ayıplarını kapsamaktadır. Bu durum verilen sözün bir özür nedeniyle yerine<br/>getirilmemesi gibi değildir. Bunun bir günahı yoktur.<br/>
<i>Arâisü’l-Baklî</i><b> </b>adlı eserde şöyle denilmiştir: Allah Teâlâ müridleri, ulaşmadıkları<br/>
makamlara ulaşmış olduklarını iddiâ etmekten men etmektedir ki, yalan iddiâsında<br/>bulunarak Allah’ın düşmanlığına mâruz kalmasınlar ve Hak yoldan ayrılmış olmasınlar.<br/>Yine bazı hakları vermemekten, devlet büyüklerini de sakındırmaktadır. Sözlerini yerine<br/>getirmeyen ve hak sâhiplerine haklarını vermeyen kimse Hakk’a ulaşamaz. İlâhî<br/>meşiyyetin ve kudret hükümlerinin câri olduğu, izzet sâhibi Allah’ın kudretinin esiri<br/>bulunan kulun gerçekte fiili de yoktur. Bu nedenle, Allah’ın kendisine verdiği gücü<br/>dikkate almadan: “Ben yaptım, ben geldim ve ben şâhid oldum” diyen kimse Mevlâ’sını<br/>unutmuş ve kendisine âid olmayan bir şeyi haksız olarak iddiâ etmiş olur. Yaptığı bir<br/>ibâdeti kendinden gören kimsenin bu tâati isyana daha yakındır. Çünkü Allah’ın kuvvet<br/>ve imkân verdiğini unutmak mânevî körlüktür.<br/>
<i>et-Te’vilâtü’n-Necmiyye</i>’de şöyle denilmiştir: “Ey taklidçi mü’minler! Bedenî her<br/>
çeşit lezzetleri ve her türlü hayvanî şehvetleri işlemekte olduğunuzu göre göre<br/>içinizdeki kalp dili ile övdüğünüz dünyayı dışınızdaki dille neden kötülüyorsunuz? Veya<br/>dilinizle övdüğünüz cihadı kalbinizle niçin kötülüyorsunuz? İşte sizin bu tutumunuz,<br/>Hak’tan yüz çevirip nefsinize ve dünyaya yöneldiğinizi gösterir. Âyet-i kerîme’de şöyle<br/>buyrulduğu gibi bu davranış Allah katında büyük bir nefretle karşılanır.<br/>
<b>3. Yapmayacağınız şeyleri söylemeniz, Allah katında büyük bir nefretle karşılanır.</b><br/>
