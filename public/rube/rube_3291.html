<a name=3292></a><img src="RuhulBeyan-3292_1.jpg"/><br/>
<img src="RuhulBeyan-3292_2.jpg"/><br/>
<img src="RuhulBeyan-3292_3.jpg"/><br/>
<img src="RuhulBeyan-3292_4.jpg"/><br/>
<img src="RuhulBeyan-3292_5.jpg"/><br/>
Hz. Musa (a.s.) Tur’a yöneldiğinde yolda evliyâullahtan bir veliye rastladı ve selam<br/>
verdi. Fakat veli, Musa (a.s.)’ın selamını almadı. Hz. Musa (a.s.) Allah ile münâcât<br/>mahalline gelince, şöyle dedi:<br/>
“–Allah’ım kullarından birine selam verdim, ama selamımı almadı.”<br/>Allah Teâlâ Hz. Musa’ya şöyle cevap verdi:<br/>“–Ey Musa, bu kul altı gündür benimle bile konuşmuyor.”<br/>Musa:<br/>“–Niçin ya Rab?” deyince, Allah şöyle buyurdu:<br/>“Çünkü Ben’den bütün günahkarları bağışlamamı, bütün isyankârları cehennem<br/>
azabından âzâd etmemi istedi, ama bunu kabul etmedim. O da bu yüzden altı gündür<br/>benimle konuşmuyor.” <i>el-Vâkıâtü’l-Mahmûdiyye</i>’de böyle geçmektedir.<br/>
Hâsılı, Allah Teâlâ Peygamber Efendimiz’in bu derece arzulu olduğunu görünce, bu<br/>
âyeti indirmiş ve kavminin inanmasını kendi isteğine bağlayarak şöyle buyurmuştur:<br/>
<i>“O halde” </i>Rabb’in bunu dilemediği halde “<i>sen mi insanları” </i>Allah’ın dilemediği bu<br/>
îmâna “<i>inanmaları için zorlayacaksın.”</i><br/>
<i>el-Kevâşî</i>’de de belirtildiği üzere: “Bu sana yakışmaz. O zaman buradaki kötü görme<br/>
hadisesi, mezkur zorlamanın Allah’ın dilememesine rağmen gerçekleştirilmesine tevcih<br/>edilmiş olur. Nitekim <i>el-İrşâd</i>’da böyle geçmektedir.<br/>
Asıl fiil olan zorlamanın mümkün ve yapılabilir olduğu anlatılmakta, fakat esas<br/>
meselenin zorlayanın kimliği olduğu gösterilmektedir. Zorlayan, O’ndan başkası<br/>değildir. Bu konuda kimse O’na ortak olamaz. Çünkü Mekkeliler’i îmân etmeye<br/>zorlayacak saikleri kalplerine koymaya ancak O’nun gücü yeter. Böyle bir şey<br/>insanoğlunun gücü dahilinde değildir.<br/>
<b>Seyyid Şerif</b>, <i>Şerhu’l-Miftâh</i>’da şöyle diyor: <i>“O halde sen mi insanları...</i><br/>
<i>zorlayacaksın!”</i> âyetinden maksat, bu zorlama fiilinin Hz. Peygamber’den sâdır<br/>oluşunun kötü görülmesidir, yoksa zorlamanın gerçekleşmesinin normal olduğu, fakat<br/>bunu Hz. Peygamber’in yapmasının kötü olduğu kastedilmektedir. Failin (sen) öne<br/>alınması reddetme hükmünü pekiştirmek gayesiyledir. <i>Müfti Sa‘dî Hâşiyesi</i>’nde böyle<br/>geçmektedir.<br/>
<b>Kâşifî </b>der ki: “Bu âyet, savaşmayı emreden âyetle nesh edilmiştir.”<i> et-Tibyan’</i>da ise<br/>
şöyle denilmektedir: “Doğru olan görüş, bu âyetin nesh edilmediğidir. Çünkü îmân,<br/>kalbin ameli olduğu için îmâna zorlanamaz.”<br/>
<i> </i><br/>
