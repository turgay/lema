<a name=3721></a><img src="RuhulBeyan-3721_1.jpg"/><br/>
hepsinin ölüp helâk olmasından kinâyedir. Her taraftan kuşatılmak, esâsen düşmanın<br/>yapacağı iştir. Çünkü düşman tarafından kuşatılanlar mağlup olup murâdlarını yerine<br/>getirmekten âciz kalırlar ya da tamamen helâk olurlar.<br/>
Yûsuf kıssası, “__WORD__ <i>Belâ ağızdan çıkan söze bağlıdır.</i>” şeklindeki yaygın<br/>
sözü doğru çıkarmaktadır. Çünkü Yâkub (a.s.) ilk olarak Yûsuf hakkında: <b>“<i>Onu kurt<br/>yemesinden korkarım</i></b><b>.”</b> (Yûsuf, 12/13) demiş ve bu sözü ile ilgili bir belâya dûçâr<br/>olmuştur. Nitekim çocukları <b>“<i>Onu kurt yedi</i></b><b>”</b> (Yûsuf, 12/17) demişlerdir. Burada da<br/>“<i>Hepiniz kuşatılıp engellenmedikçe, mutlaka onu bana getireceğinize dâir….”<br/></i>şeklinde bir söz sarf etmiş, yine ileride görüleceği üzere bununla imtihân edilerek<br/>çocukları kuşatılmış ve zorla tutulmuşlardır.<br/>
<b>Kâşifî</b> der ki: “<i>Tibyân</i>’da şöyle denilir: Yâkub (a.s.) şöyle dedi: “Nebîlerin hâtemi ve<br/>
rasullerin efendisi Muhammed (s.a.) hakkı için yemin etmedikçe onu size vermem.<br/>Onlar kabul gösterdiler. Bünyamin hakkında vefâsızlık etmeyeceklerine dâir<br/>Peygamberimiz’in mertebesine yemin ettiler.”<br/>
<i>“Ne zaman ki sözlerini verdiler,”</i> babaları Yâkub’un istediği şekilde Allah adına söz<br/>
verdiler Yâkub (a.s.): <i>“Söylediğimize Allah vekildir.” dedi.”</i> Yani taraflardan birinin<br/>sağlam bir söz istemesi, diğerinin de bu sözü vermesi şeklindeki konuşmalarımıza Allah<br/>vekildir. Bu konuşmalardan haberdârdır ve bizleri kontrol etmektedir.<br/>
Bu sözleriyle Yâkub (a.s.) Allah’a olan güvenini göstermek ve oğullarını verdikleri<br/>
sözü yerine getirmeye teşvik etmek istemektedir.<br/>
Âyette tevekkülün; işi iyice sağlama aldıktan sonra yapılması gerektiğine işaret<br/>
vardır. Nitekim Allah Teâlâ şöyle buyurur: <i><b>“Kararını verdiğin zaman da artık Allah’a<br/>dayanıp güven!”</b></i> (Al-i İmran, 3/159)<br/>
<i>el-Kevâşî</i>’de der ki: Yâkub (a.s.)’ın: <i>“onu asla sizinle göndermem” </i>sözünde zâhirî<br/>
sebeplere bağlanmanın câiz olduğuna ve bu durumda tevekkülün geçerli olduğuna delil<br/>vardır.<br/>
<i>Mesnevî</i>’de şöyle denilir:<br/>
<i>Tevekkül ediyorsan işte, çalışmada et<br/>Kazan da sonra Cebbâr’a dayanıp güven</i><br/>
Bu bakımdan insanoğlunun hem bu âlemdeki mûteber sebepleri göz önünde<br/>
bulundurmalı hem de bu sebeplere sadece kulluk maksadıyla riâyet edip güvenmelidir.<br/>Daha da ötesi kalbini Allah’a ve O’nun takdirine bağlayıp O’nun dışındaki varlıklardan<br/>ümidi keserek sadece O’na ve O’nun takdîrine güvenmelidir. Sebebi terk etmemek<br/>mesele değildir. Esas mesele Allah seni tecrîd makamına erdirmişken sebebi ve<br/>sebepleri irâde etmeyi terk etmendir. Bu ise yüce himmetten bir düşüştür. Çünkü tecrîd,<br/>Allah’tan vâsıtasız alan kişilerin hâlidir. Bu halde kendini tecrîd eden kimse, bir<br/>hükümdarın kendisine rızâ kaftanı giydirmesine rağmen çobanlık etme isteğiyle yanıp<br/>tutuşan kimseye benzer.<br/>
