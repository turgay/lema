<a name=9447></a>kelimelerindeki târif lamları istiğrak için olduğundan, “O bütün gaybları,<br/>görülmeyenleri ve görülenleri bilir” anlamındadır. Yâni duyu organlarına gizli olan<br/>cevherleri ve onların durumlarını, yine duyu organlarına görünen cisimleri, arazları ve<br/>onların niteliklerini, var ve yok olan her şeyi bilendir.<br/>
Bu duruma göre gaybden maksad, bu varlık âleminden, açık olandan, dünya ve<br/>
âhiretten ve benzeri şeylerden gâib olan, görülmeyen şeylerdir.<br/>
<b>Râğıb</b> demiştir ki: Gayb, insanların beş duyusundan, idrakinden, organları ve<br/>
idrakleriyle algıladıklarından gizli olan şeylerdir.<br/>
Bilinenler, ya var olmaları mümkün olmayan veya var olmaları mümkün olan<br/>
şeylerdir. Ya da yok olmaları imkânsız bulunan varlıklardır. Veya yok olmaları mümkün<br/>olan varlıklardır. Bu dört kısımdan her biri için bir takım hükümler ve özellikler vardır.<br/>Hepsi de Allah Teâlâ’nın bildiği şeylerdir.<br/>
Âyet-i kerimede gayb/görülmeyen kelimesi şehâdet/görülen kelimesinden önce<br/>
zikredildi. Çünkü görülmeyen var olma bakımından görülenden öncedir. Mevcûd olması<br/>itibariyle kadim olan ilâhî ilim ona daha önce taalluk etmiştir. Bil ki, gaybı Allah<br/>Teâlâ’nın bildiğini ifâde etmek, bize nispetle onun görülmez olmasındandır, yoksa o<br/>Allah Teâlâ’ya göre görülmez değildir. Çünkü âyette: <i><b>“Şüphesiz ki, ne yerde ne de<br/>gökte hiçbir şey Allah’a gizli değildir”</b></i> (Al-i İmran, 3/5) buyrulmaktadır. Allah’a<br/>nispetle gaybın olmaması sebebiyle gayba Allah Teâlâ’nın ilminin taalluku da olmaz.<br/>Yine bütün nispetler ve izâfetler, yalnız O’nun zâtı ve hüviyeti derecesinde düşüp yok<br/>olunca, mutlak mânâda ilmî nispet de sözkonusu olamaz. Bu sebeple gayba ilâhî ilmin<br/>taalluku olmaz.<br/>
<i>“O, Rahman ve rahimdir.”</i> Bu âyet-i kerimenin sonunda <i>Hüve</i> zamirinin tekrar<br/>
edilmesinin sebebi şudur: Bu zamirin çok şerefli bir mercii ve şânı yüce bir makamı<br/>vardır ki, onunla meşgul olan sâhib ve mâlik olur. O’ndan yüz çeviren ise mahvolur.<br/>Allah’ın rahmeti dünyada inanana da inkâr edene de bütün insanlara ve cinlere geneldir.<br/>
<i>Yeryüzü bütün genişliği ile onun sofrasıdır.<br/>Bu hân-ı yağmadan dost da alır, düşman da.</i><br/>
Nitekim Rasûlullah (s.a.) şöyle buyurmuştur: <i>“Ey insanlar! Dünya hazır olan</i><br/>
<i>nasiptir ki, ondan her iyi ve kötü yer. Âhiret ise doğru olarak yapılmış olan vaaddır.<br/>Orada âdil ve her şeye kadir olan bir Melik hüküm verir, hâkimlik eder, hakkı<br/>gerçekleştirir ve bâtılı ortadan kaldırır. Siz âhiretin çocuklarından olunuz, dünyanın<br/>çocuklarından olmayınız.”</i><a href="RuhulBeyans.html#9474">[67]</a><br/>
Gerçekten her anayı kendi çocuğu izler, takib eder. Bundan dolayıdır ki, “<i><b>ya</b></i><br/>
<i><b>Rahmâne’d-dünya</b></i>/ey dünyanın Rahmanı” denilir. Çünkü Rahman kelimesinde harf<br/>fazlalığı, mânânın da ziyade olmasını gerektirir. Âhirete âid rahmeti müminlere<br/>mahsusdur. Bu sebeple, “<i><b>ya Rahîme’l-âhire</b></i>/ey âhiretin rahimi” denir. Bu açıklamaya<br/>göre Rahman ism-i şerifinin mânâsında, kendilerine rahmet nimeti verilenlere itibarla,<br/>
