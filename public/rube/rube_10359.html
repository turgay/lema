<a name=10360></a>kaydedilmiş olarak görecektir. Mümin, sâlih ameline karşı Allah’ın sevabını umarken,<br/>kötü amelinden dolayı da cezâlandırılacağından korkacaktır.<br/>
<i>“Ve kâfir”</i>e gelince o <i>“der ki: Keşke ben toprak olsaydım.”</i> Bu âyetteki “ya” harfinin<br/>
münâdâsı yâni nidâ edildiği, seslenildiği gizli bir “kavm” kelimesidir. Buna göre şöyle<br/>denmiş olmaktadır: “Ya kavmi/Ey kavmim!”. Uyarılan kişinin belirlenme kasdı<br/>olmaksızın sırf herkesi uyarma ve bir hasret mânâsı ifâde etmek için bu kelimenin<br/>getirilmiş olduğunu söylemek de mümkündür.<br/>
Kâfir “keşke ben dünyada iken toprak olsaydım da yaratılmasaydım ve mükellef<br/>
olmasaydım” diyecektir. Veya “keşke ben bugün toprak olsaydım da yeniden<br/>dirilmeseydim” diyecektir. Tıpkı <i><b>“Keşke bana kitabım verilmeseydi”</b></i> (el-Hakka,<br/>69/25) âyet-i kerîmesinde dediği gibi.<br/>
Derler ki: Allah Teâlâ hayvanları hasreder. Mükellefiyet kısası şeklinde değil de<br/>
mukabele kısası olarak boynuzsuz hayvan hakkını kendisine toslayan boynuzludan alır.<br/>Sonra Allah onları toprağa çevirir. İşte bu manzarayı gören kâfir kendisinin de aynı<br/>şekilde toprak olmasını arzu eder. Nitekim Peygamber Efendimiz (s.a.): <i>“Kıyâmet<br/>gününde haklar sahiplerine verilecektir. Öyleki boynuzsuz koyunun hakkı<br/>boynuzludan kısas yoluyla alınacaktır” </i><a href="RuhulBeyans.html#10362">[233]</a><i> </i>buyurmuştur. Peygamberimiz (s.a.)’in bu<br/>ifâdesi hayvanların haşredilip sevab ve cezâ olarak karşılık verilmek için değil,<br/>mukabele şeklinde kısas için diriltilecekleri hususunda gâyet açıktır. Derler ki: Kâfir<br/>İblis, Hz. Adem’i, onun zürriyetini ve sevaplarını görünce kendisinin de hakir gördüğü<br/>şey olmasını temenni eder. Nitekim İblis Hz. Adem’i hakir görmüş, Kur’an’daki<br/>ifâdeyle onun hakkında şöyle demişti: <i><b>“Beni ateşten yarattın, onu çamurdan<br/>yarattın.”</b></i> (el-A’raf, 7/12)<br/>
İblis topraktan yaratıldığı için Âdem’i ayıplar, ateşten yaratıldığı için kendisini<br/>
överdi. Hz. Âdem’e yapılan ikramı, mü’min çocuklarının sevaplarını, kendisinin de<br/>şiddetli azâbını gördüğü gün “keşke ben de toprak olsaydım ve Âdem’e nisbet<br/>edilseydim” diye arzu eder. Ey derviş, topraktan olanlara yapılan bu debdebe ve<br/>tantana, mahlûkattan başka hiçbir tabakada yoktur.<br/>
<i>İblis, toprağı hakîr ve karanlık gördü<br/>O aşağılık hasetçi Âdem’i inkâr etti<br/>Onun bâtınının nûrundan gâfil oldu<br/>Onun mükemmel sırrından haberdar olamadı<br/>Toprağın kalbinde/derininde olan her hazineye<br/>Göklerden şöyle ses verilmiştir:<br/>Topraktan başka mazhar-ı küll yoktur<br/>Toprak ol, toprak ol ki sende gül bitsin.</i><br/>
Cinlerin mümin olanlarına gelince onların da sevapları ve cezâları vardır. Onlar<br/>
toprağa dönmeyeceklerdir. Bu konudaki sahih olan görüş budur. Cinlerin müminleri<br/>
