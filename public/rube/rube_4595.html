<a name=4596></a><img src="RuhulBeyan-4596_1.jpg"/><br/>
lütuf ve ihsânı kendi çocuğuna olur, onun yanında kulları mahru m kalırdı. Hâkimiyette<br/>ortağı olsaydı O’nun kullarına ve dostlarına hayır isâbet ettirmesine mâni olurdu.<br/>Allah’ın âcizlikten dolayı bir dostu olsaydı ona muhtaç olurdu. O’nun müstağnî olduğu<br/>kimse -hâşâ- O’na ihsanda bulunmuş olurdu. Bilakis O, îman eden Allah yolunda<br/>hakkıyla cihâd eden; muhabbet, taleb ve ubûdiyyet ile Allah’ı büyük tanıyan ve yücelten<br/>dostlarından bile müstağnîdir. İşte <i>“ve tekbir getirerek O’nun şanını yücelt!”<br/></i>ifâdesinin mânâsı budur.<br/>
<b>Alemü’l-hüdâ</b> şöyle demiştir: “Hak Teâlâ evliyânın imdâdıyla ve yardımıyla zilletten<br/>
izzete ulaşanları dost tutmaz. Belki kendi lütuf ve keremiyle zelillik çukurundan izzet<br/>zirvesine terakkî edenleri dost edinir.” Nitekim Allah Teâlâ: “<i><b>Allah, îman edenlerin<br/>dostudur, onları karanlıklardan aydınlığa çıkarır</b></i>.” (el-Bakara, 2/257) buyurmuştur.<br/>Bu dostluk, bütün mü’minler arasında genel ve müşterektir (velâyet-i âmme). Onların<br/>terakkîsi, cehâletten ilmedir. Yine Allah Teâlâ: “<i><b>Bilesiniz ki, Allah’ın dostlarına<br/>korku yoktur; onlar üzülmeyecekler de.</b></i>” (Yûnus, 10/62) buyurmuştur. Bu dostluk,<br/>sülûk ehlinden Allah’a vâsıl olanlara hastır (velâyet-i hâssa). Onların terakkîsi, ilimden<br/>ayna ve ayndan Hakk’adır.<br/>
<i>el-Hikemü’l-Atâiyye Şerhi</i>’nde şöyle der: “Allah’ın ihlâslı kulları iki kısımdır: Bir<br/>
topluluğu Allah kendi hizmeti için kâim kılmıştır. Onlar âbid, zâhid, çok amel ve evrâd<br/>ehlidir. Bir topluluğu da kendi muhabbeti ile özel kılmıştır. Onlar muhabbet, sevgi, safâ<br/>ve murâda ittibâ ehlidir. Hepsi O’nun hizmetinde, tâatinde ve hürmetindedir. Çünkü<br/>onların hepsi O’nun zâtını kasdetmektedir ve O’na yönelmiştir. Allah Teâlâ şöyle<br/>buyurmuştur: “<i><b>Hepsine, onlara da bunlara da Rabbinin ihsanından veririz.</b></i><b>”</b> Bu her<br/>yolda genel ve her grupta zâhirdir.<b> “<i>Rabbinin ihsanı kısıtlanmış değildir</i></b><b>.</b>” (el-İsrâ,<br/>17/20) ki bir türde veya bir sıfatta kısıtlansın veya sınırlansın.<br/>
<b>Yahyâ b. Muâz</b> (r.a.) şöyle demiştir: “Zâhid dünyadan Hakk’ın avıdır, ârif cennetten<br/>
Hakk’ın avıdır.”<br/>
<b>Bayezid Bistâmî</b> (k.s.) şöyle demiştir: “Yüce Allah velîlerin kalblerine muttalî oldu.<br/>
Onlardan kimisinin kalbi ma‘rifeti yüklenmek için uygun değildi. Onun için onları<br/>ibâdetle meşgul etti.”<br/>
<b>Hâfız</b> der ki:<br/>
<i>Bu çemende beni kendiliğinden yetişmekle kınama<br/>Şöyle ki beni yetiştirirler ben de biterim</i><a href="RuhulBeyans.html#4596">[155]</a><br/>
<a href="RuhulBeyans.html#4594">[154].</a> <i>Ebû Dâvud</i>, Tatavvu, 25; <i>Tirmizî</i>, Mevakit, 212; <i>Müsned</i>, I, 109<br/><a href="RuhulBeyans.html#4596">[155].</a> İsrâ sûresi 1105 yılının Cemâziyelevvel ayının ortalarında (Ocak 1694) tamam<br/>
oldu.<br/>
