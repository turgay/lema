<a name=8190></a><img src="RuhulBeyan-8190_1.jpg"/><br/>
<img src="RuhulBeyan-8190_2.jpg"/><br/>
<img src="RuhulBeyan-8190_3.jpg"/><br/>
<img src="RuhulBeyan-8190_4.jpg"/><br/>
<b>58. Bizim tanrılarımız mı hayırlı, yoksa o mu? dediler. Bunu sana ancak tartışmak</b><br/>
<b>için söylediler. Doğrusu onlar kavgacı bir toplumdur.</b><br/>
Senin kavmin, sana göre “<i>bizim tanrılarımız mı hayırlı, yoksa o”; </i>yani<i> </i>Îsâ mı hayırlı<br/>
<i>“dediler.” </i>-Zîrâ onların tanrıları, kendilerine göre Îsâ’dan daha hayırlıdır.- Belli ki<br/>(sana göre) Îsâ bizim tanrılarımızdan daha hayırlıdır. Şimdi, Îsâ bizim tanrılarımızdan<br/>hayırlı olduğu halde cehennemde olacaksa bizim de tanrılarımızla birlikte cehennemde<br/>olmamızda bir sakınca yoktur.<br/>
Rivâyet edildiğine göre Allah Teâlâ bu duruma cevap olarak <i><b>“Ama bizden</b></i><br/>
<i><b>kendilerine güzellik geçmiş </b>(mutluluk takdir edilmiş) <b>olanlar, işte onlar,<br/>cehennemden uzaklaştırılmıştır”</b></i> (el-Enbiyâ, 21/101) âyetini indirmiştir. Bu âyet,<br/>Allah’tan başka tapınılıp cehenneme odun olacak mâbudların yalnızca putlar olduğuna<br/>delâlet etmektedir. Yine rivâyet edildiğine göre Peygamberimiz (s.a.) Abdullah b.<br/>Zibâra’ya: <i>“Sen kendi kavminin dilini bilmiyorsun. Sen ne câhil adamsın.<br/>Anlamıyorsun. <b>«Siz ve Allah’tan başka taptığınız şeyler cehennemin odunusunuz»<br/></b>ifâdesindeki “ mâ” edatı cansız ve akılsız olanlar içindir<a href="RuhulBeyans.html#8203">”</i>[176] </a>sözüyle reddiye<br/>yapmıştır. Buna göre Enbiyâ sûresi 101. âyet, hitaptan sonraya kalan genel hükmü<br/>özelleştirmek için değil, bu hükümdeki mecâz ihtimalini ortadan kaldırmak içindir.<br/>Sözkonusu hadis-i şerif de “mâ” lafzının akılsızlar için konulmuş olduğunun açık bir<br/>ifâdesidir. Ulemânın çoğunun belirttiği gibi “mâ” lafzı genel olarak hem akıllılar hem de<br/>akılsızlar için konulmuş değildir. <i>Bahru’l-ulum</i>’da böyle geçmektedir. Ayrıca<br/>Peygamberimiz (s.a.) <i>“bilakis onlar, kendilerine Allah’tan başkasına ibadet etmelerini<br/>emreden şeytanlara tapmışlardır”</i> sözüyle şunu da beyan etmiş oldu ki melekler, Mesih<br/>Îsâ (a.s.) ve Üzeyr (a.s.) onların mâbudları olmaktan pek uzaktır. Allah Teâlâ, o<br/>mâbudlardan hikâye yoluyla bunu şöyle beyan etmiştir: <i><b>“(Melekler) derler ki: Sen<br/>yücesin, bizim velîmiz/koruyucumuz onlar değil sensin. Hayır, onlar cinlere<br/>tapıyorlardı, çokları onlara inanıyorlardı”</b></i> (Sebe, 34/41)<br/>
Evvel emirde bu insanların böyle sevinip şımarmaları, yüksek sesle gürültü, hezeyân<br/>
yaparak yaygara basmaları ise sırf yüzsüz, hayâsız ve edepsiz olmalarından, pervasızca<br/>kibir ve inat yapmalarındandır. Şu ifâde zaten bunu anlatmaktadır: Onlar <i>“bunu sana<br/>ancak” </i>haksız olarak sırf nizâ ve<i> “tartışmak için söylediler.” </i>Yoksa gerçeği aramak,<br/>senin beyânınla gerçek ortaya çıktığında hakka boyun eğmek için değil.<br/>
“Cedel,” hasmı maksadından saptırarak, kendi isteğinin doğruluğunu ortaya koymak ve<br/>
diğer görüşleri iptal etmektir. İnsaflı olmak şartıyla hakkı ortaya çıkarmak için bu husus<br/>zaten emredilmiştir. Bu konuda ittifak vardır.<br/>
