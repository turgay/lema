<a name=966></a><img src="RuhulBeyan-966_1.jpg"/><br/>
<img src="RuhulBeyan-966_2.jpg"/><br/>
<img src="RuhulBeyan-966_3.jpg"/><br/>
<img src="RuhulBeyan-966_4.jpg"/><br/>
karşılığını verirsin. Namazda söylenen “Allah, kendine hamdedenin hamdini işitir”<br/>sözüne benzer. Yani işitmek kabul etmek mânasınadır. Çünkü kabul etmeyen onu<br/>işitmemiş gibidir.<br/>
“Zekeriya, Meryem’in hâlini görmeden de Allah’ın kudretiyle her şeyin mümkün<br/>
olduğunu biliyordu. Niçin bundan önce isteyeceğini istemedi?” denilecek olursa deriz<br/>ki: “İnsan bazı durumlarda görmeden önce bilse bile bir şeyi görünce onu daha çok<br/>ister.”<br/>
<i> </i><br/>
<b>39. Zekeriya mâbedde durmuş namaz kılarken melekler ona şöyle nidâ ettiler:</b><br/>
<b>Allah sana, kendisi tarafından gelen bir Kelime’yi tasdik edici, efendi, iffetli ve<br/>sâlihlerden bir peygamber olarak Yahya’yı müjdeler.</b><br/>
<i>“Melekler ona şöyle nidâ etti.”</i> Yani Cibrîl ona seslendi. Aynı cinsten olan biri<br/>
hükmen o cinsin tamamına nisbet olunur. Meselâ “filan kimse ata biniyor” denilse, (at<br/>ismi o cinsin hepsine verilmekle beraber) o kimsenin bu atlardan birine bindiği<br/>anlaşılır. Cibrîl, meleklerin başı olduğu için onun şânını ta’zîm için ondan çoğul olarak<br/>“melekler” diye bahsedilmiştir.<br/>
<i>“O, (yani Zekeriya) mihrabda durup namaz kılarken”</i> O anda Zekeriya’nın<br/>
durumunu anlatmaktadır. O da o zaman mihrabda yahud Meryem’in odasında namaz<br/>kılmaktadır.<br/>
<i>“Allah sana…. Yahya’yı müjdelemektedir.”</i> Yani Allah sana ismi Yahya olan bir<br/>
erkek çocuk müjdelemektedir. Çünkü annesinin rahimi onunla hayat bulmuştur. Yine<br/>meclisler onun öğütleriyle hayat bulacaktır. Bu cümle; “adı Yahya olan bir çocuğun<br/>doğumu” takdîrindedir. Çünkü müjdeleme, yani müjdelemek ayn’lara, yani bir şeyin<br/>veya bir kimsenin kendisine aid olmaz.<br/>
<i>“Kendisinden kelimeyi tasdik edici olarak.”</i> Yani Îsâ (a.s.)’ı tasdik edici olarak.<br/>Îsâ (a.s.)’ın “<i>kelime”</i> diye tanımlanmasının sebebi, <i>“kün”</i>, kelimesindeki “ol”<br/>
emriyle babasız dünyaya geldiği içindir. Böylece Îsâ, âlem-i emr olan bedîıyyâta<br/>benzedi. Yani, doğrudan kudret-i ilâhiyeden var oldu. Yahya, Îsâ’ya ilk inanan; Onun,<br/>Allah’ın kelimesi ve ruhu olduğunu ilk tasdik edendir. Îsâ (a.s.)’ın “Ruh” diye<br/>isimlendirilmesinin sebebi; Allah’ın insana ruh ile hayat vermesi gibi, Îsâ vâsıtasıyla<br/>dalâletten kurtarıp imânî hayat vermesidir.<br/>
<b>Süddî </b>şöyle demiştir: Yahya’nın annesi, Îsâ’nın annesiyle karşılaştı. Dedi ki: “Ey<br/>
Meryem, benim hâmile olduğumu biliyor musun?” Meryem dedi ki: “Ben de<br/>hâmileyim.” Yahya’nın annesi dedi ki: “Benim karnımdakinin senin karnındakine secde<br/>
