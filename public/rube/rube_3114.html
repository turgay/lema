<a name=3115></a>Ürküten, korkutan ve önemli bir meseleyi bana haber veren bir rüya gördüm. Bu<br/>
rüyanın tâbirini ve maksadını düşünüp perdenin açılması için kalbime danıştım. Allah<br/>Teâlâ’nın zamanımı genişlettiği ve bu dileğim yerine gelene kadar ecelimi unutturduğu<br/>zâhir oldu. Fakat esas gayeye göre daha mühim olmadığı için sınırı belli edilmedi,<br/>mübhem kaldı. Ancak yaşım kırkı geçmiş, saçlarım ağarmış ve ak saçlarım şakaklarımı<br/>kaplamış buldum. Yaşlılığın verdiği zâfiyetle kuvvet gevşemesinden âzâlarımın harab<br/>olduğunu gördüm. Vücudumdaki kuvvet güneşinin öğle vaktinden sonra batmaya<br/>yöneldiğini, düşüncenin Abbûd<a href="RuhulBeyans.html#3116">[2]</a> gibi dalgınlaştığını ve kalbin iğne ile hatta şiş ile<br/>delindiğini fark ediyordum. Bu yüzden hokkaların yüzü örtüldü, kalemlerin sineleri<br/>yarıldı ve sayfalar sanki elemlerin mâtemindeymiş gibi darma dağınık olup uçuştular.<br/>
Bunun üzerine bu girişi Hakk kapısının eşiğine, alnımı Müsebbibü’l-esbâb olan<br/>
Allah’a secde için toprağa koydum. Yöneliş dizginini O’nun yüce cenâbına çevirdim.<br/>
İkinci ve üçüncü ciltlerin tamamlanması için bana kuvvet vermesi, zamanın felâket ve<br/>
musîbetlerini benden savması, büyük de olsa bu gâyemi gerçekleştirinceye kadar beni<br/>harekete geçirmesi hususunda en hayırlı bir şefaatçi olur ümidiyle gözyaşı döktüm.<br/>Allah’ın fazl u keremi zâten büyüktür.<br/>
Benim bu derlemede âdetim tefsir vecihlerini çoğaltmamak; aksine âyetlerdeki<br/>
düğümleri kolay bir şekilde çözmektir. Ama önceki büyük küçük tefsirlerin almadığı<br/>konuları ele aldım.<br/>
Söylenince öğüt ve ibret alanların kalblerinin sürûr duyacağı eklemelere yer verdim.<br/>
Bununla berâber uyarıcı bir ibret olması için, her mecliste fasih Farsça beyitlerden bir<br/>nebze ilave ettim.<br/>
Bir prensibim de kaynakların ibârelerini değiştirmemektir. Ancak sözlerin birbirine<br/>
uyum sağlaması yahut da “Hayır” veya “Niçin” denilebilecek yerler başka.<br/>
Gönlüme doğan bazı düşüncelerime: “Fakir şöyle der:” diyerek işâret ettim.<br/>
Bazılarını da anlatım arasında derc ettim, ekledim.<br/>
Bu cilde başlama, Peygamberimiz’in hicretinin ikinci bin yılının ikinci onda birinin<br/>
birinci onda birinin ikinci onda birinin ikinci yarısının ikinci altıda birinin üçüncü üçte<br/>birinin ikinci onda birinde (22 Şaban 1102) oldu.<br/>
Hicretin sâhibine milyonlarca selâm olsun!<br/>Birinci cildde olduğu gibi bu cilde başlamam benim hicret ve sığınak yerim olan<br/>
korunmuş şehir Bursa’da olmuştur. Onun her tarafından, kendileriyle ünsiyet edilen<br/>kudsî ruhlar eksik olmasın.<br/>
Allah’ım, evvelki cildde<a href="RuhulBeyans.html#3116">[3]</a> beni bir çok hayra alıştırdığın gibi bu işi bana iyice<br/>
kolaylaştır.<br/>
Bu kitabımı velilerinin yüzlerinin ağaracağı günde yüzümün ak olmasına vesile eyle.<br/>Amel defterimin kara sayfalarını, peygamberlerinin en sevgilisi, habibin Muhammed<br/>
(a.s.)’ın makamı hürmetine sil.<br/>
Ey Rabbim, hayatta olduğum müddetçe sabah akşam sana ettiğim duâ sâyesinde hiç<br/>
bedbaht olmadım.<br/>
