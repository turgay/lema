<a name=570></a><img src="RuhulBeyan-570_1.jpg"/><br/>
<b>muhakkak onun için elem verici bir azâb vardır.</b><br/>
<b>179. Ey akıl sahibleri! Kısasta sizin için hayat vardır. Umulur ki suç işlemekten</b><br/>
<b>sakınırsınız.</b><br/>
<b>180. Birinize ölüm geldiği zaman, eğer bir hayır bırakacaksa anaya, babaya,</b><br/>
<b>yakınlara uygun bir biçimde vasiyet etmek Allah’dan korkanlar üzerine bir borçtur.</b><br/>
<b>181. Her kim bunu işittikten ve kabullendikten sonra vasiyeti değiştirirse, günahı</b><br/>
<b>onu değiştirenleredir. Şüphesiz Allah <i>(her şeyi) </i></b><b>işitir ve <i>(her şeyi) </i></b><b>bilir.</b><br/>
<b>182. Her kim, vasiyet edenin haksızlığa yahut günaha meyletmesinden endişe</b><br/>
<b>eder de<i>(alâkalıların) </i></b><b>aralarını bulursa kendisine günah yoktur. Şüphesiz Allah çok<br/>bağışlayan hem de esirgeyendir.</b><br/>
<i>“Birr”</i>, sâhibini cennete götürecek hoşnud ve râzı olunan iyilikler demektir.<br/>Allah Teâlâ Peygamber Efendimiz (s.a.)’e, namaz kılarken kıble olarak Mescid-i<br/>
Haram’a dönmesini emredince Yahûdî ve Hıristiyanlar bu konuda ileri geri konuşup her<br/>iki grup da iyiliğin, kendi kıblelerine dönmekte olduğunu sandılar. Bunun üzerine<br/>Cenâb-ı Hak bu âyet-i kerîmeyi indirerek onların bu iddiâlarını reddetmiş ve onların<br/>kıblelerine dönmenin nesholunmak sûretiyle <i>“birr”</i> olmaktan çıktığını belirtmiştir.<br/>Fakat önem verilip elde edilmesi gereken iyilik, şirk şâibesinden uzak olarak Allah’a ve<br/>O’nun birliğine inanan kimsenin iyiliğidir. <i>“Üzeyr Allah’ın oğludur.”, “Mesih de<br/>Allah’ın oğludur” diyerek şirke düşen</i> Yahûdî ve Hıristiyanlar’ın îmânı gibi değil.<br/>Âyette Allah’a îmân asıl olduğu için diğer ilmî ve amelî kemâlâta takdîm edilmiştir.<br/>
Asıl iyilik âhıret gününe, yâni öldükten sonra tekrar dirilip amellerin karşılığının<br/>
verileceği bir günün muhakkak geleceğine ve o günde vuku bulacak hâdiselere inanan<br/>kimselerin iyiliğidir. Yahûdî ve Hıristiyanlar kıyâmet günü, sayılı birkaç gün hâriç<br/>kendilerine ateş dokunmayacağını ve peygamber olan babalarının kendilerine şefâat<br/>edeceklerini sanıyorlardı. Onların bu itikadları doğru değildir. Asıl iyilik, gerçek doğu<br/>ve batı demek olan, mebde ve meâda yönelmek ve bunların ne olduğunu bilebilmektir.<br/>Âhıret gününe îmân, Allah’a îmândan bir parçadır. Çünkü bizim, Allah’ın ulûhiyyetini<br/>ve bütün mümkinâta olan kudretini bilmeden haşrin ve neşrin ne olduğunu bilmemiz ve<br/>bunların sıhhatine inanmamız mümkün değildir. Bu sebeple Allah’a îmân, bütün<br/>emirlerinde ve nehiylerinde havf ve recâ ile O’na inkıyad ve itâata çağırır ve teşvik<br/>eder. Binâenaleyh âhırete îmân, Allah’a îmândan sonra zikredilmiştir.<br/>
Gerçek iyilik, meleklerin, vahyin getirilmesi ve kitapların indirilmesi husûsunda<br/>
Allah ile peygamberi arasında aracılık eden Allah yanında şerefli bir yere sahip olan<br/>kullar olduklarına ve bunların Allah’ın çocukları olmayıp erkeklik ve dişiliklerinin<br/>bulunmadığına inanan kimselerin iyiliğidir. Yahûdîler, Cebrâîl (a.s.)’e düşmanlık<br/>duyarak meleklere îmân konusunu da ihlâl etmişlerdir.<br/>
Asıl iyilik sahibleri, Allah’ın indirdiği ilâhî kitaplara inanırlar. Meselâ, Kur’ân<br/>
onlardan birisidir. Yahûdîler bu hususta da vartaya düşmüşlerdir. Çünkü onlar<br/>
