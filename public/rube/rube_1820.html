<a name=1821></a><img src="RuhulBeyan-1821_1.jpg"/><br/>
<img src="RuhulBeyan-1821_2.jpg"/><br/>
<img src="RuhulBeyan-1821_3.jpg"/><br/>
<img src="RuhulBeyan-1821_4.jpg"/><br/>
<img src="RuhulBeyan-1821_5.jpg"/><br/>
<img src="RuhulBeyan-1821_6.jpg"/><br/>
<img src="RuhulBeyan-1821_7.jpg"/><br/>
bütün günahlarını bağışlar, onlara lütfundan ikram ederdi.<br/>
<b>75. Meryem oğlu Mesîh ancak bir rasûldür. Ondan önce de rasûller gelip</b><br/>
<b>geçmiştir. Anası da dosdoğru bir kadındır. Her ikisi de yemek yerlerdi. Bak, onlara<br/>delilleri nasıl açıklıyoruz, sonra bak nasıl yüz çeviriyorlar?</b><br/>
<i>“Meryem oğlu Mesîh, ancak bir rasûldür.” </i>Nitekim <i>“ondan önce de rasûller gelip</i><br/>
<i>geçmiştir.” </i>O da kendinden önceki peygamberler gibi ancak peygamberlikle<br/>görevlendirilmiş, bunun ötesine geçmemiştir. Diğer peygamberlere bazı mucizeler<br/>verildiği gibi ona da bazı mucizeler verilmiştir. Meselâ onun eliyle ölüler diriltildiği<br/>gibi Hz. Mûsâ’nın eliyle asâ canlandırılmış ve yürüyen bir ejderhâ hâline getirilmiştir<br/>ki bu diğerinden daha çok hayrete şâyandır. Yine Allah onu babasız yarattığı gibi Hz.<br/>Âdem (a.s.)’ı hem anasız hem de babasız yaratmıştır ki bu ondan daha tuhaftır. Bütün<br/>bunlar Azîz ve Celîl olan Allah tarafındandır. Mûsa ve Îsâ (a.s.) O’nun fiil ve işlerinin<br/>birer aynasıdırlar.<br/>
Îsâ (a.s.)’ın <i>“Anası da dosdoğru bir kadındır”. </i>Anası da ancak diğer doğruluğa<br/>
(sıdk) sarılan kadınlardan bir kadındı. Onların doğruluğundan (sıdk) maksat,<br/>yaratılanlarla muamelelerinde doğru sözlülük, Yaratan ile muamelelerinde ise fiil ve<br/>hallerinde doğru olmaktır. Onlardan kulluk ve tâatin reddini gerektirecek bir şey sâdır<br/>olmaz.<br/>
<i>“Her ikisi de yemek yerlerdi.” </i>Diğer canlılar gibi buna ihtiyaç duyarlardı. Ancak<br/>
yemek yiyerek hayatını devam ettirebilen birisi nasıl ilah olabilir?<br/>
<i>“Bak, onlara delilleri nasıl açıklıyoruz.” </i>Onların sözlerinin asılsız olduğunu<br/>
haykıran neredeyse sağır dağların bile duyacağı parlak delillerimizi nasıl<br/>açıkladığımıza bir bak, <i>“sonra” </i>da onlara bir <i>“bak nasıl” </i>Hak’tan <i>“yüz<br/>çeviriyorlar?” </i>Bak nasıl onlara kulak verip düşünmekten yüz çeviriyorlar.<br/>
Yani “Bizim delilleri açıklamamız kendi alanında görülmemiş bir şeydir. Kabûlünü<br/>
mecbur kılacak derecede güçlü olmasına rağmen onların bu delillerden yüz çevirmesi<br/>daha da görülmemiş bir durumdur.” Sonra şaşılacak bu iki durum arasındaki farkı ortaya<br/>koymak için Hz. Peygamber (s.a.)’e şöyle demesi emredilmektedir:<br/>
