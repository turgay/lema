<a name=3137></a><img src="flower_sep.jpg"/><br/>
<i>“Şüphesiz ki gece ve gündüzün birbiri ardınca değişip durmasında…”</i> Yani aydınlık<br/>
ve karanlık şeklinde renklerinin değişmesinde veya gecenin gidip gündüzün gelmesi<br/>veya gündüzün gidip gecenin gelmesinde…<br/>
Gece ile gündüzün hangisinin daha üstün olduğu hususunda ihtilâf edilmiştir. <b>İmam</b><br/>
<b>Nîsâbûrî</b>: “Gece daha üstündür. Çünkü gece rahatlıktır. Rahatlık cennettendir. Gündüz<br/>yorgunluktur. Yorgunluk ateştendir. Öyleyse gece yatağın ve visâlin nasibidir. Gündüz<br/>ise giyinmenin ve firâkın (ayrılığın) nasîbidir.” der. Gündüzün daha üstün olduğu da<br/>söylenmiştir. Çünkü gündüz aydınlığın, gece ise karanlığın mahallidir.<br/>
Fakir <b>(Bursevî)</b> de der ki: “Gece zât âlemine işârettir. En yüce derece onundur.<br/>
Gündüz ise sıfatlar âlemine işârettir. Onun da çok büyük fazileti vardır. Gece doğanın<br/>fenâ fillah, gündüz doğanın bakâ billah ehli olmasıyla da gece gündüz birbirinden<br/>ayrılırlar. Gece ve gündüzde celâl ve cemâl yurdunun sırrı ile o yurtların ehlinin sırrı<br/>vardır.<br/>
<i>“Allah’ın” </i>güneş, ay, yıldızlar, bulut ve rüzgarlar gibi varlık türlerinden <i>“göklerde</i><br/>
<i>ve” </i>dağlar, denizler, ağaçlar, nehirler, hayvanlar ve bitkiler gibi varlık çeşitlerinden<br/><i>“yerde yarattığı şeylerde takvâ sâhibi bir toplum için” </i>Yaratıcı’nın varlığına,<br/>birliğine, ilim ve kudretinin kemaline delâlet eden çok ve büyük <i>“nice alâmetler<br/>vardır.”</i><br/>
Müttakîler özellikle zikredilmiştir. Çünkü onlar kötü âkıbetten sakınırlar. Bu sakınma<br/>
onları düşünmeye ve tefekküre sevk eder. Hz. Ali (r.a.)’ın: “Kur’an’ı bilenlerden kim<br/>yıldız ilminden (astronomi) de öğrenirse bu sâyede onun îmân ve yakîni artar.” dediği,<br/>sonra da bu âyeti okuduğu rivâyet edilmiştir.<br/>
Fakir <b>(Bursevî)</b> der ki: Hz. Ali’den nakledilen bu rivâyet, mübah olan ve semavî<br/>
âyetlere/ibretlere vesile olan yıldızlarla ilgili bilgiler hakkındadır. Hz. Peygamber<br/>(a.s.)’ın: “<i>Yıldızlardan bir ilim alan kimse sihirden bir bölüm almış olur</i>.”<a href="RuhulBeyans.html#3138">[22] </a>hadîsine<br/>gelince <b>Hâfız</b> bunun hakkında şöyle der:<br/>
“Yıldızlara bakarak yasaklanan, yağmurun gelişi, karın yağması, rüzgarın esmesi,<br/>
fiyatların değişmesi gibi gelecek zamanda olacak hâdiseleri bilmeyi iddia edenlerin<br/>ilmi yasaklanmıştır. Onlar yıldızların hareketiyle, yaklaşıp uzaklaşmasıyla ve bazen<br/>görünüp bazen görünmemesiyle onları bileceklerini iddia ederler. Halbuki bu gayb<br/>bilgisi Allah’ın kendisine tahsis ettiği bir ilimdir. Ondan başka kimse onu bilemez. Ama<br/>zevâl vaktinin, kıble yönünün ve ne kadar zaman geçip ne kadar kaldığının bilinmesi<br/>gibi yıldızların ilminden müşâhede yoluyla idrâk edilen şeylerin bilinmesi, yasaklanan<br/>yıldız ilmine dahil değildir.”<br/>
<b>Zünnûn Mısrî </b>(k.s.) denizin ortasında bir dağın üzerinde bir şahsı şöyle derken<br/>
işitmiştir:<br/>
“Yüce Mevlâm, yüce Mevlâm, ben denizlerin, adaların ötesindeyim. Sen perdedârı ve<br/>
ziyâretçisi olmayan tek hükümdarsın! Seninle kim ünsiyet ederse yalnızlığı sever.<br/>
