<a name=650></a><img src="RuhulBeyan-650_1.jpg"/><br/>
<img src="RuhulBeyan-650_2.jpg"/><br/>
<img src="RuhulBeyan-650_3.jpg"/><br/>
<img src="RuhulBeyan-650_4.jpg"/><br/>
İnsanlar içinde öyle kimseler vardır ki, dünyâ hayatı hakkındaki sözleri seni hayran<br/>
bırakır. Sözlerinin dış görünüşünü güzel ve makbûl bulursun. Âyet-i kerîmede geçen (<br/>
 ) <i>“yu’cibu”</i> fiilinin masdarı olan <i>“îcâb” </i>kelimesi, bir şeyi güzel bulup ona<br/>
meyletmek ve ta’zîm göstermek anlamındadır. <b>Râgıb el-Isfahânî </b>der ki: <i>Taaccüb</i>,<br/>sebebi bilinmeden, insanda meydana gelen hayrettir.<br/>
O kimsenin dünyevî konuşmaları seni hayrân bırakır. Zîrâ onun hedefi senin<br/>
muhabbetini elde etmektir. Bundan da kasdı, belli bir dünyâlık elde etmektir. Zaten bu<br/>sebepledir ki, âhıret hakkında değil de, dünyâ hakkında söz söyler.<br/>
Şu mânâda da anlaşılabilir: Onun dünyevî konuşması, sözündeki tatlılık ve<br/>
fesâhatinden dolayı senin hoşuna gider. Yoksa uhrevî konularda konuşması, yalanı ve<br/>çirkefliği ortaya çıkacağı için hoşuna gitmez. Böyleleri bir de kalkar: Allah’ı<br/>kalbindekine şâhid gösterir. “Allah şâhid, gönlümde îmân ve size karşı muhabbet vardır.<br/>Dilim ne ise kalbim de odur” der. Halbuki düşmanlığı en şiddetli olan odur.<br/>Müslümanların can düşmanıdır o.<br/>
Bu âyet-i kerîme, <b>Ahnes b. Şerîk es-Sekafî </b>hakkında nâzil olmuştur. Bu kişi, Rasûl-i<br/>
Ekrem (s.a.) Efendimiz’e dostluk gösterisinde bulunur, müslüman olduğunu ve dîni<br/>sevdiğini iddiâ ederdi. Görünüşü güzel, sözü tatlı birisiydi. Hem sevgi iddiâsında<br/>bulunur, hem de mürted ve din düşmanlarına karşı müslümanca tavır takınmaz, Allah<br/>Rasûlüne muvâfakat etmezdi. Halbuki seven, sevdiği neyi severse o da onu sever.<br/>Nitekim şâir der ki:<br/>
<i>Allah’ı sevdiğini iddia ediyorsun.<br/>Halbuki O’na isyanda berdevamsın.<br/>Andolsun ki bu görülmedik bir iş.<br/>Sevginde samimi olsaydın eğer,<br/>İsyan değil, itâat ederdin.<br/>Zira seven sevdiğine boyun eğer.</i><br/>
<b>Hâfız Şirâzî </b>de der ki:<br/><i>Sadâkatle kulak ver ki, güneş kendiliğinden doğar.<br/>İlk fecir, yalancı olduğu için hemen yüzü kararır.</i><br/>
<b>205. O, dönüp gitti mi <i>(yahut bir iş başına geçti mi) </i></b><b>yeryüzünde ortalığı fesâda</b><br/>
<b>vermek, ekinleri tahrip edip nesilleri bozmak için çalışır. Allah bozgunculuğu<br/>sevmez.</b><br/>
O kimse senin meclisinden ayrılıp bir iş başına geçince yeryüzünde bozgunculuk<br/>
