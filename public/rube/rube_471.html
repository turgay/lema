<a name=472></a><img src="RuhulBeyan-472_1.jpg"/><br/>
<img src="RuhulBeyan-472_2.jpg"/><br/>
durduğu yere Kâbe’yi inşâ etmesini emretti. İbrâhîm (a.s.), Sekîne’yi takib etmek<br/>sûretiyle Mekke’ye kadar geldi. Sekîne, Beyt’in bulunduğu yere gelince kıvrıldı, durdu<br/>ve dönüp dolaşmaya başladı.<br/>
Sonra, Hz. İbrâhîm’e: “Temelin bulunduğu yerlerin üzerine binayı yap.” dedi. Hz.<br/>
İbrâhîm ve oğlu İsmâîl, Hacer-i Esved’in konulacağı yere kadar Beyt’i yükselttiler.<br/>
Hz. İbrâhîm oğluna “bana insanlar için alem olacak, güzel beyaz bir taş getir.” dedi.<br/>
Hz. İsmâîl beyaz bir taş getirdi ama babası ondan daha güzelini getirmesini istedi. Hz.<br/>İsmâîl, taşı aramaya koyuldu. Bu sırada Ebû Kubeys dağı lisân-ı hâliyle bağırarak: “Ey<br/>İbrâhîm, bende sana ait bir emânet var, gel onu al.” dedi. Cennet yakutlarından olması<br/>hasebiyle Hz. Âdem’in bu taşı cennetten indirdiği veya Allah’ın Beyt-i Ma’mûr’u<br/>indirdiği sırada onu da indirdiği şeklinde rivâyetler vardır. Hz. İbrâhîm taşı aldı ve<br/>yerine koydu. İbrâhîm ve İsmâîl (a.s.) Kâbe’nin temellerini yükselttikleri sırada dört<br/>köşeli ve başı olan bir bulut parçası gelerek: “Kâbe’yi benim gibi dört köşeli olarak<br/>yükseltin.” dedi. İşte bu, Hz. İbrâhîm’in yaptığı bina idi.<br/>
Rivâyet edildiğine göre İbrâhîm ve İsmâîl (a.s.) Kâbe’nin inşâsını bitirdiklerinde<br/>
onun temellerini yükseltmelerine karşılık Allah Teâlâ onlara âcil mükâfât olarak bir at<br/>ihsân etti. Diğer vahşî hayvanlar gibi bu at da vahşiydi.<br/>
Allah, Hz. İbrâhîm ve İsmâîl’e Beyt’in temellerini yükseltmeleri için izin verdiği<br/>
vakit şöyle buyurdu: “İkiniz için hazırlamış olduğum bir hazineyi size vereceğim.” Daha<br/>sonra Hz. İsmâîl’e Mekke’de <i>“Ecyâd” </i>denilen bir dağa çıkıp çağırmasını, bu şekilde<br/>hazinenin kendisine geleceğini vahyetti. Hz. İsmâîl Ecyâd’a çıktı. Fakat neyi, nasıl<br/>çağıracağını ve hazinenin ne olduğunu bilmiyordu. Bunun üzerine Allah, ona nasıl<br/>çağıracağını ilhâm etti. O da çağırdı. Böylece Arab bölgesinde onun çağrısına icâbet<br/>edip gelmeyen bir tek at kalmadı. İsmâîl (a.s.), onları alınlarından tuttu ve kendisine<br/>itaat ettirdi. Bu sebebten ata binmek ve at beslemek uğur ve berekettir. Çünkü atamız<br/>Hz. İsmâîl’den kalma bir âdettir. <i>“Feres”</i> at anlamına Arapça bir kelimedir. Zira İsmâîl<br/>(a.s.), at cinsini bu isimle çağırmakla emrolunmuş ve at kendisine gelmiştir.<br/>
Rivâyete göre Hz. İbrâhîm Süryânîce, Hz. İsmâîl ise Arapça konuşurdu. Her biri kendi<br/>
diliyle konuşur, diğerinin ne dediğini anlardı.<br/>
<b>Zührî</b>’den rivâyet edildiğine göre Kureyş’in Kâbe’yi yeniden inşası sırasında Hacer-i<br/>
Esved’in konulacağı köşeye gelince kabîleler ihtilâfa düştüler. Hacer-i Esved’in<br/>kaldırılıp yerine konma vazifesini hangisinin üstleneceğinde münakaşaya tutuştular. En<br/>sonunda: “Şu sokaktan ilk defa kim çıkıp gelirse onu hakem yapalım.” diyerek<br/>anlaştılar. Az sonra oradan Hz. Peygamber çıkageldi. Aralarında hakem tayin ettiler. Hz.<br/>Peygamber, Hacer-i Esved’i bir örtüye koydu ve her kabîlenin reisine örtünün bir<br/>ucundan tutmalarını söyledi. Sonra kendisi binânın üzerine çıktı. Taşı yukarı doğru<br/>
