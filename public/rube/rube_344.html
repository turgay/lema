<a name=345></a>Allah’ın doğrudan yoktan yaratmaya kâdir olmasına rağmen, ölüyü diriltmek için<br/>
hayvanın kesilmesi ve bir uzvuyla cesedine vurulmasının emredilmesinin hikmeti, Allah<br/>Teâlâ’nın olayları sebeblere bağladığını göstermek içindir. Çünkü bu, Allah’a<br/>yaklaşmayı ve vazîfeyi yapmayı kapsamaktadır. Ayrıca bunda kazançlı bir ticâretle<br/>yetîmin de menfaatı vardır. Yine Allah’a tevekkülün bereketiyle çocuklara şefkatin, ana<br/>babaya iyilikle insanın Hakk yakınlığına ereceğine uyarı vardır.<br/>
Şüphesiz ki yakınlığı öne almak, tâlibin hakkıdır. Yakınlık arayanın hakkı ise en güzeli<br/>
araştırmak dolayısıyla yakınlığın değerini artırmaktır. Buna benzer bir durum Hz. Ömer<br/>(r.a.)’den rivâyet edilen 300 dinara satın aldığı deveyi kurban etmesi olayıdır.<br/>
Her şeyin yaratıcısı Allah’dır. Sebebler ancak birtakım işâretlerdir, sonuca hiçbir<br/>
tesirleri yoktur. Hakiki bir ölümle kendisini öldürmeye çalışan en gaddâr düşmanını<br/>öğrenmek isteyen kimsenin, çocukluk hâli geçip, ihtiyarlık gelmeden şehevî kuvveti<br/>sayılan nefs ineğini kesmesi gerekir. O nefsin hâli göz kamaştırıcı olup, dünyâlık<br/>isteğinde zillete düşmemiş ve onun pisliğine bulaşmamış ve kötülüklerinden<br/>etkilenmemiştir. İşte onun eseri nefse ulaşır ve onunla tertemiz bir hayat meydana gelir.<br/>Kişi o hayatla iç hâlinin açılacağı; akılla vehmin arasındaki cidâl ve kavgayı kaldıracak<br/>şeyi bilir.<br/>
Mârifet ehli kişilerden birisi bu âyet hakkında şöyle der: “Allah Teâlâ’nın maktûlün<br/>
diriltilmesini, ineğin kurban edilmesine bağlamasında kulları için bir îkaz vardır. O da<br/>kalbini ihyâ etmek isteyenin, bunu ancak nefsini öldürmekle elde edebileceğidir. Her<br/>kim ki, çeşitli riyâzat şekilleriyle nefsini öldürürse, Allah da onun kalbini müşâhede<br/>nûrlarıyla ihyâ eder. Kim de zâhiren ölü olursa, gerçekte diri olur. İneğin dili ile cesede<br/>vurulup, onun da kalkıp kendisini öldüreni söylemesinde de bir îkaz vardır. O da şudur:<br/>Kim ki ölmüş, kurban edilmiş nefsin dili sayılan sıdk kılıcıyla zikre devam etmek<br/>sûretiyle mânen ölü olan kalbe vurursa, Allah da o nûrla onun kalbini diriltir ve o<br/>kimse, <i><b>“nefsimi temize çıkaramam, şüphesiz nefis </b></i>(nefs-i emmâre) <i><b>kötülüğü<br/>emredicidir.”</b></i> (Yûsuf, 12/53) demiş olur.<br/>
<b>Sa’dî</b> der ki:<br/><i>Bu serkeş nefs, öyle koşar ki,<br/>Akıl onun dileğini tutmaya güç yetiremez.<br/>Sen yüksek bir yerde bir tay üzerindesin<br/>Dikkat et de tay senin emrinden çıkmasın,<br/>Eğer dizgini senin elinden koparacak olursa<br/>Tay kendini de öldürür, seni de.</i><br/>
Bize evvelemirde gerekli olan şey, nefislerimizi hayat-ı hakîkî ile diriltip bağlamak,<br/>
kalblerimizi ıslâh-ı hakîkî ile ıslah etmek ve amellerimizi de hakîkî ihlâs ile<br/>süslemektir. Çünkü nazargâh-ı ilâhî olan yerler, mallar ve köşkler değil, kalbler ve<br/>amellerdir. Peygamber Efendimiz de: <i>“Allah sûretlerinize ve durumlarınıza değil,<br/>kalblerinize ve amellerinize bakar”</i><a href="RuhulBeyans.html#350">[314]<i> </i></a>buyurmuştur. Mu’teber olan şey, bâtın ve<br/>
