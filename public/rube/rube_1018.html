<a name=1019></a><img src="flower_sep.jpg"/><br/>
Çünkü insanların menfaatini gözetme bakımından onlara şefkattir. Ahde vefayı emreden,<br/>Allah Teâlâ olduğu için de “Allah’ın emrini yüce bilmek” kısmına girmektedir.<br/>
Hz. Peygamber (s.a.) şöyle buyurur:<br/><i>“Dört özellik vardır ki, kim bu özelliklere sahip ise katıksız bir münâfıktır. Bu</i><br/>
<i>özelliklerin hepsine değil de bir tanesine sahip olan kişi ise onu bırakıncaya kadar<br/>münâfıklık alâmeti taşıyor demektir:</i><br/>
<i>“Emânet edildiği (yani emânetçi kılınıp yanına bir emânet bırakıldığı zaman)</i><br/>
<i>hıyânet eder. Konuşunca yalan söyler, söz verdiği zaman yerine getirmez. Ahde vefayı<br/>terkeder. Biri ile hasım olunca da günaha girer, yani haktan ayrılır.”</i><a href="RuhulBeyans.html#1029">[56]</a><br/>
<i>et-Tuhfe</i> adlı eserin müellifi diyor ki: “Bundan maksat, münâfıkların alâmetlerinin bu<br/>
dört tane özellikten ibâret olduğu değildir. Bilakis, iç âleminde dışa vurduğu<br/>davranışların tersini yapıyorsa, o da münâfıklardandır. Kâinatın en şereflisi (s.a.)’den<br/>böyle kesin bir rakam sâdır olmasının sebebi, o anki duruma uygun olması<br/>itibariyledir.”<br/>
Ahde vefâ, başkasının hakkı ile ilgili olabileceği gibi, kendi nefsinin hakkıyla da ilgili<br/>
olabilir. Çünkü kendi ahdine vefâ eden kişi, ibâdetleri yerine getirmiş, yasaklardan<br/>kaçınmış biridir. Böyle olunca nefis sevap kazanmış, azaptan uzaklaşmış olur. Öyleyse<br/>her akıllı kişi, darlık ânında da bolluk ânında da ahdine vefâ göstererek bu özelliğini<br/>korumaya çalışmalıdır.<br/>
Anlatılır ki: Bir genç dünyâ güzelliklerinden hiçbirine bakmamak husûsunda Allah<br/>
Teâlâ’ya söz vermiş. Bir gün pazarda dolaşırken inci ve mücevherlerle süslü bir kemer<br/>görmüş. İyice bakınca çok hoşuna gitmiş. Kuşağın yanından geçerken, sahibi bu genci<br/>görmüş. Genç gittikten sonra, adamcağız kuşağı aramışsa da bulamamış. Hemen<br/>yerinden fırlamış, gence yetişmiş, “utanmaz herif, kuşağı sen çaldın!” diyerek onu<br/>sultana götürmüş. Sultan: “Bu hiç de hırsıza benzemiyor” demişse de adam: “Şu şu şu<br/>özelliklere sahip kemeri çalan budur.” deyince, gencin aranmasını emretmiş. Sultanın<br/>adamları kemeri gencin belinde bulunca, sultan gence şöyle demiş: “Delikanlı, hem<br/>fâzıllar gibi giyiniyorsun, hem de reziller gibi davranıyorsun, ha?”<br/>
Bu zor durum karşısında genç kemere bakmış ve “Allah’ım! Ne olur affet, ne olur<br/>
affet, bir daha böyle bir şey yapmayacağım” demeye başlamış. Sultan ise gence dayak<br/>atılmasını emretmiş.<br/>
Dövmek için genci soydukları sırada şöyle bir ses duymuşlar: “Bırakın, dövmeyin<br/>
onu! Biz onu terbiye etmek için böyle yaptık.”<br/>
Bu ses üzerine sultan hemen gencin yanına gelip alnından öpmüş ve şu olayı başından<br/>
anlat bakalım demiş. Genç anlatınca hayrete düşmüş ve; <i><b>“Ahidlerine vefâ gösterenler”<br/></b></i>(el-Bakara, 2/177) âyetini okumuş. Kemerin sahibi de: “Allah için bunu alıp kabul<br/>etmeni istiyorum, beni mâzur gör” demiş. Ama genç: “Benden uzak dur! Bu kemer senin<br/>san’atının eseri değildir. Bütün işler, asıl san’at sahibinin eseridir. Varlık âleminde<br/>
