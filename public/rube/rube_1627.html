<a name=1628></a><img src="RuhulBeyan-1628_1.jpg"/><br/>
<img src="RuhulBeyan-1628_2.jpg"/><br/>
<img src="RuhulBeyan-1628_3.jpg"/><br/>
<img src="RuhulBeyan-1628_4.jpg"/><br/>
<i> </i><br/>
<i> </i><br/>
<b>173- İman edip sâlih amel işleyenlere <i>(Allah) </i></b><b>ecirlerini tam olarak verecek ve</b><br/>
<b>onlara lütfundan daha fazlasını da ihsan edecektir. Kulluğundan yüz çeviren ve<br/>kibirlenenlere gelince onlara acı bir şekilde azap edecektir. Onlar, kendileri için<br/>Allah’tan başka ne bir dost ve ne de bir yardımcı bulurlar.</b><br/>
Allah, <i>“îman edip sâlih ameller işleyenlere ecirlerini” </i>amellerinin mükâfâtlarını hiç<br/>
bir şey eksiltmeksizin <i>“tam olarak verecek ve onlara lütfundan daha fazlasını da<br/>ihsan edecektir.” </i>Onları hiç bir gözün görmediği, hiç bir kulağın işitmediği, hiç bir<br/>beşerin gönlüne düşmeyen mükâfâtlarla ödüllendirerek kat kat fazlasını verecektir.<br/>
Allah Teâlâ’ya kulluktan<i> “yüz çeviren”</i> ve <i>“kibirlenenlere gelince onlara”</i><br/>
büyüklenmeleri ve yüz çevirmeleri sebebiyle, tasvîri mümkün olmayan <i>“acı bir şekilde<br/>azap edecektir. Onlar, kendileri için” </i>işlerine bakacak ve idâre edecek <i>“Allah’tan<br/>başka ne bir dost ve ne de” </i>kendilerini Allah’ın azabından kurtaracak <i>“bir yardımcı<br/>bulurlar.”</i><br/>
Meleklerin, peygamberlerden üstün olduğunu iddiâ edenler bu âyeti delil göstermişler<br/>
ve şöyle demişlerdir: Âyet Hz. Mesih’in, kul olmadığını söyleyen hristiyanları<br/>reddetmek için getirilmiştir. Dilbilgisi kuralına göre âyette ma‘tûf olan Allah’a yakın<br/>meleklerin, ma‘tûfun aleyh olan Îsâ (a.s)’dan üstün olması gerekir. Böylece meleklerin<br/>Allah’a kulluktan yüz çevirmemeleri, Hz. Îsâ’nın da yüz çevirmemesini gerekli kılar.<br/>
Bu iddiâya benim vereceğim cevap şudur: Hristiyanların küfre düşmelerinin ve Îsâ<br/>
(a.s)’ın kulluk rutbesinden ilahlık rutbesine yükseltmelerinin dayanağı, Hz. Îsâ’nın diğer<br/>insanlardan farklı olarak babasız olarak dünyâya gelmesi, gaybdan haber vermesi ve<br/>semâya yükseltilmesi ile temâyüz etmesi ve özel kılınmasıdır. Îsâ (a.s)’ın Allah’a<br/>kulluktan yüz çevirmemesine, yukarıda onunla ilgili olarak zikredilen hususlarda<br/>dereceleri daha yüksek olan meleklerin de Allah’a kulluktan yüz çevirmemeleri<br/>atfedilmiştir. Çünkü melekler, hem babasız hem de annesiz yaratılmışlardır. Gaybdan<br/>insanların bilmediği şeyleri bilirler. Onların makamı, yüksek semâlardadır. Bu<br/>bakımdan meleklerin derecelerinin yüksek olması hakkında münâkaşa eden yoktur. Asıl<br/>münâkaşa ibâdet ve tâatlere verilecek sevabın çokluğu bakımından kimin derecesinin<br/>yüksek olduğu hakkındadır. Bu kısım, Ebü’s-Suûd Efendi’nin <i>İrşâdü’l-akli’s-selîm </i>adlı<br/>tefsîrinden alınmıştır.<br/>
<i>et-Te’vîlâtü’n-Necmiyye’</i>de şöyle denilmiştir: Âyette Allah’a yakın melekler, Hz.<br/>
Mesih üzerine atfolunması, onlar Hz. Îsâ’dan daha fazîletli oldukları için<br/>zikredilmemiştir. Ancak onların zikredilmesi, hristiyanların <i><b>“Mesih Allah’ın oğludur.”</b></i><br/>
