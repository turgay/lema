<a name=824></a><img src="RuhulBeyan-824_1.jpg"/><br/>
<img src="RuhulBeyan-824_2.jpg"/><br/>
ettirdiği Tevrât’ı karşılaştırdılar. Aynı çıktı. Bir harfte dahi ihtilâf söz konusu olmadı.<br/>Bu sebeple “Üzeyr Allah’ın oğludur” dediler. Allah böyle şeylerden münezzeh ve<br/>yücedir.<br/>
Kıssadan anlaşıldığına göre bir kimse âdâbına uygun olarak duâ ederse hemen icâbet<br/>
edilir. Eğer âdâbına riâyet etmezse kabûl olunmaz. Zor durumda kalır.<br/>
İbrâhîm (a.s.): <i><b>“Ey Rabbım! Bana ölüleri nasıl dirilttiğini göster” dedi.</b></i> (el-Bakara,<br/>
2/260). Önce Allah’ı sena ile söze başladı, sonra da ölüleri nasıl dirilttiğini sordu.<br/>Allah Teâlâ hemen duâsına icabet etti ve ona diriltme olayını kendi nefsinde değil,<br/>kuşlarda gerçekleştirmek suretiyle gösterdi.<br/>
Üzeyr ise: <i>“Ölümünden (yıkımından) sonra Allah burasını nasıl onarıp yapacak”</i><br/>
dedi. Allah da bunun nasıl olduğunu ona, kendisini öldürüp, yüz sene bu hâlde<br/>beklettikten sonra diriltmek sûretiyle gösterdi. Nitekim <b>Sa’dî</b> der ki:<br/>
<i>Düzgün olmayan anlamsız söz söylemek yakışmaz.<br/>Okla vurulmamış; av olmayan hayvanı kesmek de yakışmaz.</i><br/>
Bir kısım kimseler ruhların haşrini kabûl ettikleri halde bedenlerin haşrini inkâr<br/>
ettiler ve dediler ki: Ruhların cesedlere giydirilmesinin sebebi, çocuk gibi onları<br/>dünyada olgunlaştırmak içindir. Çocuk edep öğrenmek için okula gider. İsti’dâdı<br/>nisbetinde edep tahsîl eder. Okulu bitirdikten sonra fazîletli kimselerin meclisine katılır,<br/>sohbetlerinde bulunur. Okulda öğrenemediği pek çok ilmi bunlardan öğrenir. Şu kadar<br/>var ki, çocuk bunu, okulda öğrendiği edeb nisbetinde gerçekleştirir. Nihâyet fazîletli<br/>kimselerden olur. Çocuk bu şekilde gelişip büyüdükten ve fazîletli kimselerden olduktan<br/>sonra tekrar eski okuluna dönmeye ihtiyaç hisseder mi? Ruhlar da bunun gibidir.<br/>
Ruh gölgeler ve hayâller aleminden çıkınca, dünyada iken elde ettiği cüz’î ilimler<br/>
vasıtasıyla mukaddes ruhlarla birleşir. Ulvî ruhlardan ise, his aleminde bulunmayan<br/>küllî kavramların ilmini elde eder. Böyle olunca, tekrar niçin cesede dönme ihtiyacı<br/>hissetsin? Bu tarz bir düşünce, bu kimselerin nefslerinin süslemesi ve şeytanın<br/>vesveselerinden başka bir şey değildir.<br/>
Allah Teâlâ, ihlâslı kullarına olan fazl ve rahmeti sebebiyle Üzeyr’i ve eşeğini<br/>
öldürüp yüz sene sonra tekrar diriltti. Akıl sâhibi kimseler, Allah’ın Üzeyr ve eşeğini<br/>beraberce diriltmesinden, ruhların cesedlerle beraber haşrolacağını anlayabilirler.<br/>Burada Üzeyr’den ruh, eşeğinden ise beden kastedilmiştir. Ruh, Yüce Allah’ın<br/>huzurunda hak meclisindedir. Beden ise cennettedir. Ruh, Allah’ın cemâl ve celâl<br/>sıfatlarının tecelli ettiği kadehlerden içer. Nitekim Allah Teâlâ: <i><b>“Rableri onlara<br/>tertemiz bir içki içirir” </b></i>(el-İnsan, 76/21) buyurur. Beden ise cennet nehirlerinden içer.<br/>Bu konuda Allah Teâlâ: <i><b>“Her bölük içeceği pınarı tanıdı”</b></i> (ez-Zuhruf, 43/71)<br/>buyurmaktadır. Şair der ki:<br/>
