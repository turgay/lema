<a name=3822></a><img src="flower_sep.jpg"/><br/>
ayı boyun eğdirmeye ve bütün işleri idâre etmeye muktedir olan, yaratılması gâyet kolay<br/>olan insanoğlunu yaratmaya, tekrar diriltmeye ve ona yaptıklarının karşılığını vermeye<br/>elbette daha da muktedir olur.”<br/>
<i>“Her işi düzenleyip” </i>yani melekûtundaki verme-alıkoyma, diriltme-öldürme,<br/>
günahları bağışlama, sıkıntıları giderme, bir milleti yüceltip başka bir milleti alçaltma<br/>ve diğer hususları idâre edip onlar hakkında hükmeder.<br/>
<i>et-Te’vîlât</i>’ta şöyle der: <i>“İşi”</i> âlemin işini yalnız başına O <i>“düzenler.”</i> Bu da<br/>
istivânın, yani Allah’ın arşına kudretiyle istivâsının bir benzetme (teşbih) ifade etmek<br/>için değil mükevvenâtı idâre etmek için olduğuna delâlet eder.<br/>
Tevhîde, öldükten sonra dirilmeye, kudretin ve hikmetin kemâline delâlet eden<br/>
<i>“âyetleri”</i> delilleri <i>“açıklamaktadır”</i> beyân etmektedir.<br/>
Bilesin ki imkân âleminin var edilmesi konusunda ne yapılıp edilmişse, insanların<br/>
müşâhede, itmi’nân ve kesin îman elde etmeleri içindir.<br/>
<b>Molla Câmî</b> şöyle der:<br/>
<i>Yakîn denizinden susuz canını sula<br/>Şüphe serabında kuru dudakla oturma</i><br/>
<b>Hz. Ali </b>(r.a.)’ın: “Perde kaldırılsa yakînim artmazdı.” dediği rivâyet edilmiştir.<br/>
Çünkü mükâşefe ehli, ilme’l-yakînden ayne’l-yakîne ulaşmışlardır. Ayne’l-yakîn ise<br/>hicâb ehline ancak kıyamet günü hâsıl olur. Perde, yani dünya hayatı ortadan kaldırılsa<br/>ve âhiret hayatı ortaya çıksa bile yakînleri artmaz. Aksine dünyadaki hâlleri üzere<br/>devam ederler. Ancak hicâb ehli böyle değildir. Çünkü onların bilgisi, ancak kıyamet<br/>günü ilme’l-yakîn olacaktır. Hz. Peygamber (s.a.)’in şu hadisi de buna delâlet eder:<br/>“<i>İnsanlar uyumaktadır, öldüklerinde uyanırlar</i>.”<a href="RuhulBeyans.html#3830">[102]</a> Yani kendi istekleri ile ya da<br/>mecbûren öldüklerinde uyanıklık (yakaza) hâsıl olur.<br/>
Şu halde aklı başında olana düşen, yakîni elde etmeye çalışmak ve Rabbu’l-âlemînin<br/>
âyetleri üzerinde ibretle düşünmektir.<br/>
Mü’min şu altı hasletten müstağnî olamaz:<br/>1- Âhiret konusunda kendisine rehberlik edecek bir ilim,<br/>2- Allah’a itâat konusunda kendisine yardımcı olacak ve O’na karşı gelmekten<br/>
alıkoyacak bir arkadaş,<br/>
3- Düşmanını tanıyıp ondan sakınmak,<br/>4- Allah’ın âyetleri ile gece ve gündüzün değişip durması üzerinde düşünüp ibret<br/>
almak,<br/>
5- Kıyamet günü kendisine hasım olmasınlar diye mahlûkata adâletli ve insaflı<br/>
davranmak,<br/>
6- Kıyamet günü rüsvây olmamak için ölüm gelip çatmadan önce hem ölüme hem de<br/>
Rabb’ine kavuşmaya hazırlıklı olmak.<br/>
