<a name=977></a><img src="RuhulBeyan-977_1.jpg"/><br/>
<img src="RuhulBeyan-977_2.jpg"/><br/>
<b>şeyleri de helal kılmak için gönderildim. Size Rabbinizden bir mûcize getirdim. O<br/>halde Allah’dan korkun, bana da itâat edin.</b><br/>
<b>51. Allah, benim de Rabbim, sizin de Rabbinizdir. Öyle ise O’na kulluk edin. İşte</b><br/>
<b>bu doğru yoldur.</b><br/>
<i>“Melekler dediler ki:”</i> Meleklerden murad Cibrîl’dir. Ta’zîm için cemî sîgasıyla<br/>
zikrolunmuştur.<br/>
<i>“Ey Meryem! Allah kendinden bir kelimeyi sana müjdeliyor.”</i> Seni sevindiriyor. Bu<br/>
kelime Allah’tandır. Îsâ’ya, sebebin müsebbibe nisbet edilmesi yoluyla <i>“kelime”<br/></i>denilmiştir. Çünkü onun zuhûrunun ve hudûsunun sebebi, Allah Teâlâ’dan sâdır olan bir<br/>kelimedir. O da <i>“ol”</i> emridir. Gerçi her mahlûkun meydana geliş sebebi bu “ol”<br/>emridir. Ancak insanlar arasında bilinen oluş sebebi, Îsâ hakkında ortada bulunmayınca<br/>onun meydana geliş sebebinin kelimeye isnadı daha tamam ve daha mükemmeldir. Bu<br/>sebeple Îsâ sanki bu kelimenin bizzat kendisi gibi itibar olunmuştur.<br/>
<i>“Adı”</i> yani bu kelimeyle adlandırılanın ismi Îsâ <i>“Mesih”</i>tir. Bu, Sıddîk, Fâruk gibi<br/>
şerefli lakaplardan bir lakaptır. Mesîh’in İbrânîce aslı <i>“Meşihâ”</i>dır. Mânası “mübârek”<br/>demektir. <i>“...İsmi Mesîh Îsâ’dır.”</i> Îsâ burada mesîh kelimesinden bedeldir. Yine Îsâ<br/>ismi, “<i>İşû</i>”dan Arapçalaştırılmıştır.<br/>
<i>“O Meryem’in oğludur.”</i> Bu da, Îsâ’nın sıfatıdır. Hitabın Meryem’e yöneltilmiş<br/>
olması “Îsâ senin oğlundur” denilmesini gerektirmektedir. Ancak “Meryemoğlu Îsâ”<br/>denilmiştir. Çünkü oğullar analara değil, babalara nisbet olunurlar. Îsâ’nın ona nisbet<br/>edildiğini bildirmekle onun babasız dünyaya geleceğini bildirmiş oluyor. Bu sebeple<br/>Îsâ sadece anasına nisbet olunur. Meryem bununla bütün kadınlara üstün kılınmış ve<br/>peygamberlere has olan <i>“ıstıfa” </i>sıfatıyla taltif edilmiştir.<br/>
Buradaki üç şeyden isim olan sadece Îsâ’dır. “Mesîh lakab, oğul ise sıfat olduğu<br/>
halde niçin “onun ismi Meryemoğlu Îsâ Mesih’dir” diyecek olursan deriz ki: “İsim<br/>müsemmâ için bir alâmettir. Yani ad, verildiği kimse içindir ve o kimse, kendisine<br/>verilen adla bilinir, başkalarından ayırdedilir. Ancak Îsâ’nın bilinip başkasından<br/>ayrılması için en az söylenmesi gereken sanki bu isim, lakab ve sıfat üçlüsüdür. <i>et-<br/>Teysîr’de</i>: “Lakab mârûf olunca, yani herkes tarafından bilinince isim gibi olur”<br/>denilmektedir.<br/>
Şânı yüce anlamındaki <i>“vecih”</i>, “câh sahibi” demektir. <i>“Câh”</i> da kuvvet,<br/>
korunmuşluk ve şeref mânalarına gelir.<br/>
<i>“Dünyada ve âhirette şânı yücedir.”</i> Dünyada peygamberlikle ve insanların önünde<br/>
bulunmakla; âhirette de şefâatle ve cennetteki derecesinin yüksek olmasıyla şânı<br/>yücedir.<br/>
<i>“Ve o mukarrablerdendir.” </i>Yani Allah’a yakın olanlardandır. Göğe yükseltilmesiyle,<br/>
meleklerin ona arkadaş olmasıyla Allah katında, ona yakın olanlardandır.<br/>
