<a name=5227></a><img src="RuhulBeyan-5227_1.jpg"/><br/>
Eğer “Zekeriyyâ (a.s.) açıkça duâ edip <i><b>“(Ne olur) katından bana yerime geçecek bir</b></i><br/>
<i><b>velî lütfet.”</b></i> (Meryem, 19/5) demedi mi?” denilecek olursa, şöyle cevab veririz: “Onun<br/>duâsı atâ/ihsân talebidir. Onda ta‘riz/îmâ güzel olmaz. Eyyûb (a.s.)’ın duâsı ise belânın<br/>giderilmesi hakkındadır. Şikâyete benzememesi için, onda ta‘riz/îmâ hoş olmaz.<br/>
Hikâye edilir ki bir ihtiyar kadın <b>Süleyman b. Abdülmelik</b>’e geldi ve: “Ey<br/>
mü’minlerin emîri, evimin fareleri değnekle/bastonla dolaşıyor.” dedi. Bunun üzerine<br/>Süleyman b. Abdülmelik: “Bu kadın, nazikçe îmâ yoluyla hâlini bana bildirdi. Ben de<br/>onları kaplanlar gibi sıçrar hâle getireceğim.” dedi ve kadının evini buğdayla doldurdu.<br/>
İşte Eyyûb (a.s.)’ın bu sözü, darda kalan kimsenin yaptığı gibi sızlanma ve şikâyet<br/>
değil, duâ, yalvarma ve ihtiyacını arz etmedir. Bu yüzden de cevâbı “<i>duâsını kabul<br/>ettik</i>” diye gelmiştir. Yine Allah, onun hakkında: <i><b>“Gerçekten biz onu sabreden (bir<br/>kul) bulmuştuk. O ne güzel kuldu.”</b></i> (Sâd, 38/44) buyurmuştur.<br/>
Eyyûb (a.s.)’ın sözünde bir şikâyet bulunduğu takdirde de o, mübtelâ olduğu sıkıntıyı<br/>
başkasına değil, sâdece Allah’a arz etmiştir. Bu da güzel sabra (sabr-ı cemil) ters<br/>düşmez. Nitekim Yâkub (a.s.) da: <i><b>“Ben üzüntü ve tasamı yalnız Allah’a arz ederim.”<br/></b></i>(Yûsuf 12/86)<i> </i>demiştir. Halbuki onun sabrı güzelce sabırdır.<br/>
Eğer sâdık ârif, ma‘rifetinde tahakkuka ermiş ise onun şikâyeti, hakîkî inbisâttır.<br/>
Yakarması, gerçek münâcâttır. Habîbinin belâsı içinde inlemesi, hakîkî övünmedir.<br/>Zâten aşk lisânı, sızlanma ve şikâyet dili değil, yalvarma ve hikâye etme dilidir.<br/>Nitekim âşık (Mevlânâ) buna şöyle işâret etmiştir:<br/>
<i>Dinle, bu ney nasıl şikâyet ediyor<br/>Ayrılıkları nasıl anlatıyor</i><br/>
<i>et-Te’vîlâtü’n-Necmiyye</i>’de şöyle der: “İşâret etmektedir ki Eyyûb (a.s.)’ın bu<br/>
haldeki şükrü de şikâyeti de başkasıyla değil, Allah ile beraberdir. Yine işâret<br/>etmektedir ki Eyyûb (a.s.)’ın beşeriyeti, hastalık ve benzeri zararlardan etkilenirdi. O<br/>da bu durumundan haber vermektedir. Ancak ilâhî te’yid ile kuvvetlendirilen<br/>rûhâniyyeti, Allah’ın nûruyla bakardı. Belâlarda O’nun sonsuz inâyetini, bu sûrette onun<br/>merhametini görürdü. O, bunu nefsini terbiye etmek, onu sabır makamına ve kulluk<br/>nimeti rütbesine ulaştırmak için yapardı. Nitekim o durumunu haber veriyor ve şöyle<br/>diyor: Beşeriyyet bakımından <i>“Başıma bu dert geldi.”</i> Fazlının nûru için <i>“Sen” </i>bana<br/><i>“merhametlilerin en merhametlisisin.</i>” Çünkü nefsimin sıfatlarından fânî olması ve<br/>senin sıfatlarınla bâkî olmak için bu belâ, başıma gelen dert ve ona sabır gücü vermekle<br/>aslında sen bana merhamet ediyorsun.<br/>
Sabır, kulun sıfatlarından değil, Allah’ın sıfatlarındandır. Nitekim Allah Teâlâ:<br/>
<i><b>“Sabret, sabrın ancak Allah’(ın yardımı) iledir.”</b></i> (en-Nahl 16/127) buyurmuştur. “es-<br/>Sabûr” (çok sabırlı) da Allah Teâlâ’dır.<br/>
