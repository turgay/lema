<a name=10271></a><img src="flower_sep.jpg"/><br/>
<img src="RuhulBeyan-10271_2.jpg"/><br/>
harfi, şart mânâsını ifâde etmek için zikredilmiştir. Açıkçası; burada sanki şöyle denmiş<br/>olmaktadır: “Her ne olursa olsun, hangi durumda olursan ol gece rabbine secde et.” Bu<br/>şart anlamı da, gece namazı için ikinci bir pekiştirme anlamı taşımaktadır.<br/>
<i>et-Tevilâtü’n-necmiyye</i>’de bu âyetler şöyle îzâh edilmektedir: Tabîat gecesinden ve<br/>
beşeriyet karanlığından Rabbine ubûdiyette fânî olarak O’na hakkıyla ibâdet et. Çünkü<br/>secdeler, zâti fâni oluşun, rukû, sıfâti fâni oluşun, kıyam ise ef’alî fâni oluşun<br/>sûretleridir. Dolayısıyla namazın taşımış olduğu sırlardan bâzılarını iyi kavra.<br/>
<i>“Gecenin uzun bir bölümünde O’nu tesbih et.”</i> Teheccüd namazını kıl. Çünkü bu<br/>
namaz gecenin uzun bir bölümünde, üçte ikisinde veya yarısında ya da üçte birinde<br/>Peygamberimiz (s.a.)’e farz kılınmıştı. Âyette yer alan “leylen tavîlen” ifâdesi, zarf<br/>olmak üzere mansubtur. Burada şöyle bir soru gündeme gelebilir: Âyette yer alan “leyl”<br/>kelimesi zarf olmak üzere mansubtur. Ancak onu izleyen “tavîlen” kelimesi bu kelimenin<br/>sıfatıdır. O zaman âyetin mânâsı; “sen uzun gecede Rabbini tesbih et” demek olur.<br/>Öyleyse yukarda zikredilen “gecenin uzun bir bölümünde” anlamı nereden çıkmaktadır?<br/>Bu soruya şöyle cevap verilebilir: Bir kere bu sorunun cevabı gâyet açıktır. Çünkü<br/>“gece” kelimesinin “tavîl/uzun” şeklinde nitelenmesi, “kasîr/kısa” kelimesini hüküm<br/>dışında bırakmak için değildir. Zira teheccüd namazının emredilmesi, aynı zamanda kısa<br/>geceleri de kapsar. Şu hâlde âyetteki “tavîlen” kelimesinden maksad, gecenin içinde<br/>“tesbih edeceğin zamanı uzat” demek olur. Yoksa bundan “uzun gece” anlamı<br/>kasdedilmemektedir.<br/>
Âyette teheccüd namazının “tesbih et” şeklinde tâbir edilmesi ve “leylen tavîlen”<br/>
zarfının fiilden geriye bırakılması, bu namazın, daha önce geçen gece farz namazları<br/>mertebesinde olmadığını göstermektedir.<br/>
<b> 27. Şu insanlar, çarçabuk geçen dünyayı seviyorlar da önlerindeki çetin bir günü</b><br/>
<i><b>(âhireti)</b></i><b> ihmal ediyorlar.</b><br/>
<i>“Şu insanlar,”</i> Mekke kâfirleri <i>“çarçabuk geçen dünyayı seviyorlar da”</i> onun gelip<br/>
geçici lezzetlerine dalıyorlar. İşte onları küfre girmeye ve hakka uymaktan yüz<br/>çevirmeye yönelten asıl sâik budur. Yoksa hakkı karıştırmaları ve anlayamamaları<br/>değildir. Allah yukarda yirmi üçüncü âyette geçen “Şüphesiz Kur’an’ı sana parça parça<br/>biz indirdik” ifâdesi ile Peygamber Efendimiz’in göğsünü açtıktan ve kalbine ferahlık<br/>verdikten sonra kâfirlerin ahvâlini açıklamaya geri dönüyor.<br/>
<i>“Önlerindeki çetin bir (âhireti) ihmal ediyorlar.”</i> O gün için hazırlık yapmıyorlar.<br/>
“Onlar bu ağır günü arkalarına atıyorlar.” “Arka” olarak tercüme ettiğimiz “verâ”<br/>kelimesi hem “ön” ve hem “arka” anlamında kullanılır. Ağır basan ihtimal bu iki<br/>kullanımın birlikte olduğu şeklindedir. Çünkü “verâ”, insana kapalı olan, onun<br/>
