<a name=4615></a>anlatanlar çoğunlukla yanlış anlatırlar, ya ilâve yaparlar ya eksiltirler ya da hikâyeyi<br/>değiştirirler. Her biri kendi tabîatına ve hevâsına uygun olarak kendi görüşüyle amel<br/>eder. Onu hakîkat üzere ancak Allah anlatır.<br/>
<i>“Hakîkaten onlar, Rablerine inanmış gençlerdi.” “et-Tekmile</i>’de şöyle der: “Onların<br/>
îman etmelerinin sebebi şudur: <b>Îsâ</b> (a.s.)’ın havârîlerinden birisi onların şehrine girmek<br/>istedi. Ona: “Şehrin giriş kapısında bulunan puta secde etmeyen buraya giremez.”<br/>dediler. Havârî de buna yanaşmadı. Şehrin yakınında bulunan bir hamama vardı. Orada<br/>ücretle çalışmaya başladı. Derken şehirden bazı gençler onun peşine takıldılar. O da<br/>onlara, Allah katından Îsâ (a.s.)’a gelen haberleri ve âhiret hallerini bildirmeye başladı.<br/>Gençler ona inandılar, anlattıklarını tasdik ettiler. Sonra havârî, kralın oğlu yüzünden<br/>oradan kaçtı. Kralın oğlu bir kadınla birlikte hamama girmek istedi. Havârî buna karşı<br/>çıktı ve onu azarladı. Ancak buna rağmen kralın oğlu yanındaki kadınla birlikte hamama<br/>girince ikisi de orada öldüler. Krala: “Senin oğlunu o öldürdü” denince kral onu<br/>çağırttı. Bunun üzerine o da kaçtı. Sonra kral: “Onun arkadaşları kimdi?” diye sordu.<br/>Gençlerin adını verdiler. Bunun üzerine gençler de mağaraya sığındı.”<br/>
Fakir (<b>Bursevî</b>) der ki: Zâhir olan şu ki onların îmânı, zâhirî bir delil olmaksızın<br/>
melekût âleminden bir ilham ve lâhûtî bir cezbe ile olmuştur. İleride geleceği üzere <i>et-<br/>Te’vîlâtü’n-Necmiyye</i>’de söylenenler bunu göstermektedir.<br/>
Ashâb-ı Kehf’in ne zaman yaşadıkları da ihtilaflı bir konudur. Bazı insanların<br/>
dediklerine göre onlar, Îsâ (a.s.)’dan önce yaşamışlardır. Hz. Îsâ, onların başına<br/>gelenleri kavmine haber vermiştir. Onların uyutuldukları uykudan uyandırılmaları ise<br/>Îsâ (a.s.)’ın göğe yükseltilmesi ile Hz. Muhammed (s.a.)’in gönderilmesi arasındaki<br/>zamanda olmuştur. Bazıları da “Onlar Îsâ (a.s.)’dan sonraydı ve Hz. Îsâ’nın<br/>dinindendiler.” demiştir. <b>Taberî</b>, “Âlimlerinin çoğu bu görüştedir.” der.<br/>
<i>“Biz de”</i> kendilerini hak dinde sebât ettirerek ve onun gizli güzelliklerini onlara<br/>
göstererek <i>“onların hidâyetini arttırdık.”</i><br/>
<i>et-Te’vîlâtü’n-Necmiyye</i>’de şöyle der: “Allah onları gençlik (fütüvvet) adıyla<br/>
isimlendirmiştir. Çünkü onlar taklid ile değil tahkik ile îman ettiler. Allah’tan Allah’a<br/>Allah ile hidâyet istediler. Ama onlar, daha işin başında kendi görüşleri ve himmetleri<br/>nisbetinde hidâyeti taleb ettiler. Allah Teâlâ ise: “<i>Kim bana bir karış yaklaşırsa ben<br/>ona bir arşın yaklaşırım.</i>”<a href="RuhulBeyans.html#4621">[160] </a>hükmüne göre hareket eder.<br/>
Allah da fazl ve keremiyle onların hidâyetini artırdı. Nitekim O: <i>“Biz de onların</i><br/>
<i>hidâyetlerini artırdık.”</i> Yâni, Onların hidâyet konusundaki isteklerini arttırdık. Çünkü<br/>onlar Allah’ın kendilerini Allah’a, peygamberler vâsıtasıyla O’nun katından gelenlere,<br/>yeniden diriltilmeye, haşre ve gayba inanmakla hidâyete erdirmesini dilemişlerdi. Allah<br/>da 309 sene uyuttuktan sonra halleri hiç değişmeden ve hatta elbiseleri bile eskimeden<br/>uyandırarak hidâyet konusundaki isteklerini artırdı. Böylelikle îmanda yakîn, gayb de<br/>ayn ve ıyân hâline geldi.<br/>
<i>Meyve olur sonunda senin çiçeklerin</i><br/>
