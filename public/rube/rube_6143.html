<a name=6144></a><img src="flower_sep.jpg"/><br/>
<img src="RuhulBeyan-6144_2.jpg"/><br/>
<img src="RuhulBeyan-6144_3.jpg"/><br/>
<img src="RuhulBeyan-6144_4.jpg"/><br/>
bizim çocuğumuzu gurbette misafir eder. Mûsâ (a.s.)’ı eve aldılar, önüne yemek<br/>koydular. Mûsâ (a.s.) konuşmaya başlayınca, annesi onu tanıdı, yanına aldı; çok ağladı.<br/>Sonra Mûsâ (a.s.) Harun (a.s.)’a şöyle dedi: Allah Teâlâ bana peygamberlik verdi,<br/>ikimize de Firavun’un yanına gitmemizi ve onu Allah (c.c.)’a (îmana) dâvet etmemizi<br/>emretti. Harun (a.s.), Allah Teâlâ’nın emrini duydum ve itâat ettim, dedi. Mûsâ (a.s.)’ın<br/>annesi, “Ben onun sizin ikinizi de öldürmesinden korkarım, çünkü o zalim ve âsîdir”<br/>dedi. Onlar, “Allah Teâlâ bize emretti ve O bizi kendisi korur ve muhâfaza eder.”<br/>dediler. Ertesi gün Mûsâ ve Harun, Firavun’un sarayına gittiler. Bazıları hemen o anda<br/>gittiklerini ve mesajı ilettiklerini, bazıları da bir sene Firavun’un yanına gitmediklerini<br/>söyler. Yâni Firavun onların bir yıl sarayına girmelerine izin vermedi. Bu zaman<br/>zarfında onlara ilâhî lütuflar verilmiş, yâni Allah Teâlâ onları yardımıyla (<i>yardım<br/>ordusuyla</i>) güçlendirmiş ve böylece dâvet kolaylaşmıştır. Kim olursa olsun dâvet hâsıl<br/>olmuştur. Nitekim Allah Teâlâ şöyle buyurmuştur:<br/>
<b>36. Mûsâ onlara apaçık âyetlerimizi getirince: Bu, olsa olsa uydurulmuş bir</b><br/>
<b>sihirdir. Biz önceki atalarımızdan böylesini işitmemiştik, dediler.</b><br/>
<i>“Mûsâ onlara” </i>Allah Teâlâ tarafından kendisinin peygamber olarak gönderildiğine<br/>
delâlet eden “<i>apaçık âyetlerimizi getirince:” </i>Burada “apaçık âyetler”den maksat, ya<br/>âsâ ve el(in parlaması) gibi o anda Mûsâ (a.s.)’da mevcûd olan mûcizelerdir ya da<br/>sonradan gelecek olan dokuz mûcizedir. Zira onun “gelme zamanı” ifâdesi, bütün risâlet<br/>dönemini içine alır.<br/>
Dediler ki: Ey Mûsâ, <i>“Bu,” </i>getirdiklerin<i> “olsa olsa” </i>daha önce bir benzeri<br/>
görülmemiş ve “<i>uydurulmuş bir sihir” </i>den başka bir şey değil “<i>dir.</i>”<br/>
Bunun sebebi şudur: Nefis, melekût âleminin en aşağı tabakasından yozlaşmış,<br/>
gerilemiş olarak (<i>mütenekkis</i>) yaratılmıştır. Kalb, melekût âleminin ortasından Allah’ın<br/>huzuruna müteveccih olarak yaratılmıştır. Dolayısıyla kalb gördüğünü yalanlamamış;<br/>nefis de gördüğünü tasdik etmemiştir. Kalb hastalık ve illetlerden sâlim olunca Hakk’ı<br/>hak, bâtılı bâtıl olarak görürken nefis de hakkı bâtıl, bâtılı da hak olarak görür. Bu<br/>yüzden Peygamberimiz (s.a.)’in duâsından biri şöyledir:<br/>
<i>“Ya Rabbi, bize hakkı hak olarak göster ve ona ittibâ ile bizi rızıklandır; bâtılı da</i><br/>
<i>bâtıl olarak göster ve ondan uzaklaşmakla bizleri merzuk kıl.”</i><a href="RuhulBeyans.html#6150">[105]</a><i> </i>Nitekim <i>et-<br/>Te’vîlâtü’n-Necmiyye</i>’de bu şekilde kaydedilmiştir.<br/>
