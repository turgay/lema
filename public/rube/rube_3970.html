<a name=3971></a><img src="flower_sep.jpg"/><br/>
<img src="RuhulBeyan-3971_2.jpg"/><br/>
<img src="RuhulBeyan-3971_3.jpg"/><br/>
bulunan kavimlerinin îmânından ümid kalmayınca<i> “onlara”</i> yâni peygamberlere<i> “şöyle<br/>vahyetti: Zâlimleri” </i>müşrikleri <i>“mutlaka helâk edeceğiz.”</i> Çünkü “<i><b>Şirk çok büyük bir<br/>zulümdür</b></i>.” (Lokman, 31/13)<br/>
<b>14. “Ve onların ardından sizi o yere yerleştireceğiz. Bu, makamımdan korkan ve</b><br/>
<b>tehdidimden sakınan kimselere mahsustur.”</b><br/>
<i>“Ve onların”</i> ‘Sizi mutlaka yurdumuzdan çıkaracağız.’ şeklindeki sözlerine verdiğimiz<br/>
bir cezâ olarak kendilerini helâk etmemizin <i>“ardından sizi o yere”</i> bu zâlimlerin<br/>yurduna ve memleketine <i>“yerleştireceğiz.”</i><br/>
Bir hadiste şöyle buyrulur: “<i>Kim komşusuna eziyet ederse Allah onun evini yurdunu</i><br/>
<i>o komşusuna mîras bırakır</i>.<a href="RuhulBeyans.html#3976">”[6]</a><br/>
<b>Zemahşerî</b> <i>el-Keşşâf</i>’da şöyle der: “Yakın bir zaman önce ben böyle bir duruma<br/>
şâhid oldum. Bir dayım vardı. Benim mensûb olduğum köyün büyüğü dayıma<br/>zulmediyor ve onunla ilgili olarak bana da eziyet ediyordu. Derken bu adam öldü ve<br/>Allah geride bıraktıklarını bana nasîb eyledi. Bir gün baktım dayımın çocukları adamın<br/>evine girip çıkıyorlar. Emirler yağdırıyorlar, yasaklar koyuyorlar. Bunun üzerine<br/>Rasûlullah (s.a.)’in şu hadîsini hatırladım: “<i>Kim komşusuna eziyet ederse Allah onun<br/>evini yurdunu o komşusuna mîras bırakır</i>.”<a href="RuhulBeyans.html#3976">[7] </a>Dayımın oğullarına da bundan bahsettim.<br/>Allah’a şükür olmak üzere secdeye kapandık.”<br/>
<b>Sa‘dî</b> (k.s.) şöyle der:<br/>
<i>Güçlü kimsenin zulmüne sabır ve tahammül et,<br/>Ki bir gün ondan daha güçlü olursun.<br/>Dudağı kuruyan mazlûma gülmesini söyle,<br/>Ki yarın o zâlimin dişlerini koparırlar</i><br/>
<i>“Bu,”</i> vahyedilen zâlimlerin helâk edilmesi ve onların yerine mü’minlerin<br/>
yerleştirilmesi vaadi, <i>“makamımdan”</i> benim huzûrumda hesap vermek üzere durmaktan<br/><i>“korkan…”</i> Çünkü, Allah’ın huzûru (mevkıf) kıyâmet günü kullarının durup<br/>bekleyeceği yerdir. Orada oturmalarına izin verilmeksizin üç yüz yıl ayakta dururlar.<br/>Mü’minlere ise nasıl farz namazlar kolay geldiyse, oradaki bekleyiş de öyle kolay<br/>gelecektir. Mü’minlerin oturacakları koltukları olacak, ayrıca bulutlar onları<br/>gölgeleyecek. Kıyâmet günü kendilerine gündüzün bir saati kadar kısa gelecek.<br/>
<i>et-Te’vîlâtü’n-Necmiyye’de</i> şöyle der: Avam, cehenneme girmekten ve orada<br/>
kalmaktan; havas, bir ikâmet yurdu olan cennetteki makamları kaçırmaktan; ehassu’l-<br/>
