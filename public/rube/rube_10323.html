<a name=10324></a><img src="RuhulBeyan-10324_1.jpg"/><br/>
<img src="RuhulBeyan-10324_2.jpg"/><br/>
<img src="RuhulBeyan-10324_3.jpg"/><br/>
<img src="RuhulBeyan-10324_4.jpg"/><br/>
<b>15. Size tohumlar, bitkiler yetiştirmek için.<br/></b><i>“Size”</i> buğday, arpa vb. insan bedenini ayakta tutacak, onun için azık olacak çokça<br/>
<i>“tohumlar yetiştirmek için…”</i> <i>Aynu’l-Maâni’</i>de belirtildiğine göre “habb/tohum”<br/>kelimesi cins ismi olup bununla “tohumlar” şeklinde çoğul anlam kasdedilmiştir.<br/>
<b>Râğıb Isfahânî</b>’nin ifâdesine göre; “habb ve habbe” Arapçada buğday, arpa ve<br/>
benzeri yenilecek türden nesnelerin tohumlarına denilir. Buna karşılık “hıbb ve hıbbe”<br/>ise fesleğen tohumlarına denilir. Şekil itibâriyle fesleğen tohumuna benzediği için<br/>yürekte bulunan siyah noktaya “hibbetü’l-kalp” denilir.<br/>
Saman, ot ve benzeri hayvan için yem olacak bol <i>“bitkiler yetiştirmek için…”</i><br/>
Bitkilerin, hayvanlar için yem olduğu bir başka âyet-i kerîmede şöyle ifâde buyruluyor:<br/><i><b>“(O bitkilerden) hem siz yiyiniz, hem de hayvanlarınızı otlatınız”</b></i> (Tâhâ, 20/54)<br/>Normalde önce bitki sonra tohum oluştuğu halde âyette tohumlar anlamına gelen<br/>“habben” kelimesinin, bitkiler anlamına gelen “nebâten” kelimesinden önce getirilmesi,<br/>tohumun asli unsur olmasından ve şerefinden dolayıdır. Zira tohumun çoğu, insanların<br/>gıda maddesini oluşturmaktadır.<br/>
Bâzıları bu âyeti; “size inciler ve otlar yetiştirmek için üstüste sıkışan bulutlardan<br/>
şarıl şarıl akan sular indirdik” şeklinde anlamışlardır. Nitekim <b>İkrime</b> der ki: Allah<br/>Teâlâ gökten hiçbir damla indirmemiştir ki onunla yeryüzünde ot ya da denizde inci<br/>meydana getirmiş olmasın.<br/>
Ancak bu görüş, meşhur olan görüşe aykırıdır. Meşhur görüşe göre inci her yağmurdan<br/>
oluşmaz. Tam tersine inci nisan yağmurundan oluşur. Yukardaki ifâde ancak “inci”<br/>kelimesiyle bildiğimiz inci ve başka şeyleri kasdetmiş olursak o zaman doğru olabilir.<br/>
<b>16. <i>(Ağaçları)</i></b><b> sarmaş dolaş olmuş bağlar bahçeler yetiştirmek için.<br/></b>İnsanın zevk, lezzet alması için <i>“(ağaçları) sarmaş dolaş olmuş bağlar, bahçeler</i><br/>
<i>yetiştirmek için.”</i> Bahçeler diye tercüme ettiğimiz kelime âyette “cennâtin” şeklinde yer<br/>almaktadır. Tekili “cennet” kelimesidir. Cennet, aslında masdar olarak “örtmek”<br/>kökünden gelmektedir. Cennet, hurma ve dalları birbirine sarmaş dolaş olmuş, gölge<br/>veren ağaçlara isim olarak verilir. Ayrıca, ağaçlı toprak parçasına da “cennet” denilir.<br/>
<b>Ferrâ</b> der ki: Cennet, içerisinde hurma ağacı olan bahçe, firdevs ise içerisinde üzüm<br/>
bağı olan bahçe demektir. Burada “cennât” kelimesinden maksad, bahçenin toprağı değil<br/>ağaçlarıdır.<br/>
