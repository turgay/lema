<a name=5152></a><b>Sâib</b> der ki:<br/>
<i>Ölüm sebebiyle gönül ehlinin yardımından ümidini kesme<br/>Çünkü hakîkatten haberdar olanların uykusu uyanıklık gibidir</i><br/>
<b>Nesefî</b>’nin <i>Umdetü’l-i‘tikâd</i>’ında şöyle der: “Her mü’min uykuda iken olduğu gibi<br/>
öldükten sonra da hakîkaten mü’mindir. Kezâ bütün rasûller ve nebîler de vefatlarından<br/>sonra da hakîkaten rasûl ve nebîdirler. Çünkü nübüvvet ve îman ile muttasıf olan<br/>aslında rûhtur. Ruh ise ölüm ile değişmez.”<br/>
Şu halde anladın ki âyetteki ‘<i>nefs/canlı</i>’dan murâd rûhtur, yoksa burada zât mânâsında<br/>
değildir. Onun için <i><b>“Sen benim nefsimde olanı bilirsin, ben senin nefsinde olanı<br/>bilmem.”</b></i> (el-Mâide 5/116) âyetinde buyurulduğu üzere Allâh’ın nefsi olduğu<br/>söylenerek bu görüş reddedilemez. Halbuki O’nun hakkında ölüm câiz değildir. Kezâ<br/>cansız varlıklar için ölüm söz konusu olmadığı halde onların da nefisleri vardır. Bir<br/>hadiste şöyle buyrulmuştur: <i>“Dört ayaklı hayvanların, haşerelerin ve yırtıcı<br/>hayvanların tamamının ömürleri Allâh’ı tesbihe bağlıdır. Tesbihleri sona erdiğinde<br/>Allah onların ruhlarını kabz eder. Ölüm meleğinin onlarla ilgisi yoktur.”</i><a href="RuhulBeyans.html#5155">[166]<b> </b></a>Başka<br/>bir hadiste de şöyle buyrulmuştur: <i>“Kabınızı kırdı diye kölelerinizi dövmeyin. Sizin<br/>ecelleriniz olduğu gibi o kapların da ecelleri vardır.”</i><a href="RuhulBeyans.html#5155">[167]</a><br/>
<b>Hz. Aişe</b> (r.anhâ)’nın şöyle dediği rivâyet edilmiştir: Ebû Bekir (r.a.) Rasûlullah<br/>
(s.a.)’in yanına girmek için izin istedi. Rasûlullah (s.a.) vefat etmiş ve üzeri örtülmüştü.<br/>Yüzünden örtüyü açtı. Ağzını O’nun iki gözü arasına, ellerini de yanaklarına koydu ve<br/>şöyle dedi: “Vah benim peygamberime, vah benim dostuma, vah benim can arkadaşıma!<br/>Allah ve Rasûlü doğru söyledi: “<i>Biz, senden önce de hiçbir beşere ebedîlik vermedik.<br/>Şimdi sen ölürsen, sanki onlar ebedî mi kalacaklar? Her canlı, ölümü tadar.</i>” Sonra<br/>insanların arasına (minbere) çıktı ve onlara şöyle hitâb etti: “Kim Muhammed’e ibâdet<br/>ediyorsa bilsin ki O, vefât etti. Kim de O’nun Rabb’ine ibâdet ediyorsa bilsin ki O,<br/>diridir, ölmez.” Ardından şu âyeti okudu: <i><b>“Muhammed, ancak bir peygamberdir.<br/>Ondan önce de peygamberler gelip geçmiştir. Şimdi o ölür ya da öldürülürse,<br/>gerisin geriye (eski dininize) mi döneceksiniz?…” </b></i>(Âl-i İmrân, 3/144)<br/>
<b>Kâşifî</b> der ki: “Adem/yokluk kapısından varlık sahrâsına adım atan kimse zorunlu<br/>
olarak fenâ/yokluk şerbetini içecek ve ölüm ve vefât elbisesini (kefeni) giyecektir.”<br/>
<i>Dünyaya gelen kimse, fenâ ehli olacaktır<br/>Kalıcı ve bâkî olan yalnız Allah Teâlâ’dır</i><br/>
<i>“Bir deneme olarak sizi şerle de, hayırla da imtihan ederiz.”</i> Ey insanlar, biz size,<br/>
sizi sınayan ve imtihan eden kimsenin yaptığı muâmeleyi yaparız. Nitekim <b>İmam<br/></b>(<b>Râzî</b>)’nin dediği gibi Allah olacakları bilmekte olduğu halde buna “ibtilâ/imtihan”<br/>adını vermiştir. Çünkü bu, ihtibar (imtihan/deneme) şeklindedir.<br/>
