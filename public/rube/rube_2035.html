<a name=2036></a><img src="RuhulBeyan-2036_1.jpg"/><br/>
Ben, onların huzuruna vardığımda aç ve susuzdum. Üzerimde güneşten korunacak bir<br/>
şey de yoktu. Onları kıbleye yönelmiş bir vaziyette buldum. Selam verdim ve onlarla<br/>konuştum, ancak bana cevap vermediler. Bunun üzerine ben: “Allah aşkına benimle<br/>konuşun” dedim.<br/>
Böyle söylenince şeyh başını kaldırdı ve “Ey Ahnef’in oğlu, hiç işin yok mu da gelip<br/>
bizimle uğraşıyorsun.” dedi, sonra başını eğdi ve sustu.<br/>
Ben de onların yanında kaldım. Öğle ve ikindi namazlarını birlikte kıldık. Bu arada<br/>
bendeki açlık ve susuzluk da gitti.<br/>
Gence dedim ki: “Bana nasihat et de, istifade edeyim.” Genç: “Biz musîbetlere<br/>
uğramış kimseleriz, bizim öğüt verecek lisanımız yok.” dedi.<br/>
Böylece, şeyh ile gencin yanında üç gün üç gece kaldım. Bu süre içinde hiçbir şey<br/>
yeyip içmedik. Nihayet üçüncü günün akşamı olunca içimden şöyle geçirdim: Bu iki<br/>zatın bundan sonra yaşadığım sürede faydalanacağım öğütleri olmalı.”<br/>
Genç murâkabeden başını kaldırdı ve bana şöyle dedi: “Sana, baktığında Allah’ı<br/>
hatırlatacak, sözle değil, yaptığı güzel işlerle (ameliyle) öğüt verecek kimselerle<br/>beraber ol!” Sonra da dönüp gitti. Bir daha onları görmedim.<br/>
Hal lisânından şu şiir dökülmüştür:<br/>
<i>Sabah olmadan biraz önce bineklerini hazırlayarak göçüp gittiler<br/>Geride kalan kalıntılar üzerinde ağlar halde beni bıraktılar.</i><br/>
Sonra şunu iyi bil ki, nasihat etmek kolay bir iştir. Asıl zor olan nasihatı kabul<br/>
etmektir. Bil ki Allah kimin doğru yola erişmesini murâd etmiş ve inayette bulunmuşsa,<br/>onu mutlaka zâhirî ve bâtınî anlamda öğüt veren bir nasihatçının kapısına ulaştırır. Öğüt<br/>ve nasihatın nûruyla herşeyden haberdar olan Allah’a ulaşmanın yollarını bulur.<br/>Çocuklar gibi oynayan nefsin hevâsının yönlendirmesinden vakar ve itminan sahibi, şanı<br/>yüce olan ruhun hidayetinin zirvesine terakkî eder, yükselir.<br/>
Bu âyet-i kerîmeler, nefsin hastalıklarına ve çarelerine işaret etmektedir. Cenab–ı<br/>
Hak’dan, nefsi ıslah etme husûsundan bize yardım etmesini dileriz.<br/>
<a href="RuhulBeyans.html#2032">[125].</a> Münâvî, IV, 440<br/>
