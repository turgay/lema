<a name=8556></a><img src="flower_sep.jpg"/><br/>
<i>Mustafa (s.a.) şöyle buyurdu:</i><br/>
<i>Beni görene, benim yüzümü göreni görene müjdeler olsun.<br/>Bir kandil bir mumun ışığını alınca,<br/>Onu gören muhakkak o mumu görmüş demektir.<br/>Bu şekilde yüz kandile nakledilse bile,<br/>Sonuncuyu görmek, aslı görmek demektir.<br/>Sen nûru ister kandilden, isterse can mumundan al,<br/>Aralarında hiçbir fark yoktur.</i><br/>
Hadîs-i şerifte denir ki: <i>“Hacer-i Esved Allah’ın yeryüzündeki sağ elidir. Kim Allah</i><br/>
<i>Rasûlüne bey’at edemediyse Hacer-i Esvede elini sürsün. Allah ve Rasûlüyle bey’at<br/>etmiş olur.”</i><a href="RuhulBeyans.html#8561">[107]</a><br/>
Bir başka rivâyette: <i>“Rükün, Allah’ın yeryüzündeki sağ elidir. Allah’ın kulları</i><br/>
<i>birbirleriyle musafaha yaptıkları gibi onunla musafaha yaparlar.”</i><br/>
<b>Sehâvi</b> der ki: Bu hadisin mânâsı şudur: Her kral, beyat kabul edeceği zaman sağ<br/>
eliyle kabul eder. Hac ve umre yapanlar da Hacer-i Esvedi öptükleri için sanki hacer-i<br/>esved melikin sağ eliymiş gibi kabul edilmiştir. En yüce misâl Allah’ındır. Aynı şekilde<br/>kim onunla musâfaha ederse Allah katında bir ahid yapmış gibi olur. Tıpkı kralın hediye<br/>vermesi gibi, hacer-i esvedle musafaha yaparak söz verene de Allah mükâfâtını<br/>verecektir.<br/>
Bu konuda fakir (<b>Bursevî</b>)’nin<b> </b>görüşü şudur: Hiç şüphesiz, hakikat ehline göre Kâbe<br/>
zât ve ehadiyyet mertebesine işârettir. Zât-i ahadî ise bütün isimleri ve sıfatlarıyla<br/>Rasûlullah (s.a.)’ta tecellî etmişti. Bu durumda Kâbe, Rasûlullah’ın sûretini, Hacer-i<br/>esved ise Rasûlullah’ın mübarek sağ elini temsil etmektedir. Hakikatte ise Kâbe ve<br/>Hacer-i esvedin sırrı, Rasûlullah ve mübarek sağ elidir. Buradan da anlıyoruz ki, kâmil<br/>insan Kâbe’den daha faziletlidir. Aynı şekilde sağ eli de Hacer-i esved’den daha<br/>mübarektir. Rasûlullah (s.a.) âhirete intikal edince, vârisleri O(s.a.)’nun yerine geçti.<br/>Onlar bu iki sırrın mazharı olanlardır.<br/>
Şeriatta mutlaka Hacer-i esved öpülmelidir. Hakikatte ise kâmil bir insanın eli<br/>
öpülmelidir. Hakikî bey’at budur. Bu bey’at tıpkı Allah ve Rasûlüyle yapılmış bey’at<br/>mesabesindedir. Bey’at gerçekleştiği takdirde bey’at eden kişi için, süt emme süresi ve<br/>sütten kesilme zamanı söz konusudur. Bey’at ettiği kişiden maksadı hasıl oluncaya kadar<br/>ayrılmamalıdır. Ki bu maksad Allah’ı bilme kapısının açılmasıdır.<br/>
Eğer sütten kesilme ânını beklemeden ayrılırsa yolda kalır, tıpkı normal doğumda,<br/>
zamanı gelmeden sütten kesilen çocuk gibi, dünya sevgisine döner ve şehvetine tâbi<br/>olur. Zâhirî ilimlerde de durum aynıdır: Önce tahsilinizi tamamlayacaksınız, daha sonra<br/>da hocanız size öğretmenlik için izin verecek.<br/>
