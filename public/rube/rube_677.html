<a name=678></a><img src="RuhulBeyan-678_1.jpg"/><br/>
<b>218. İman edenler ve hicret edip Allah yolunda cihâd edenler var ya, işte bunlar,</b><br/>
<b>Allah’ın rahmetini umabilirler. Allah, gafûr ve rahîmdir.</b><br/>
Bu âyet-i kerîme yukarıda anlatılan <b>Abdullah b. Cahş </b>komutasındaki seriyyeye<br/>
katılanlar hakkında nâzil olmuştur. Bir evvelki âyette haram ayda savaşmadan dolayı<br/>gönüllerine gelen gam ve kederin ferâha tebdîl edilmesinden sonra yaptıklarından sevâb<br/>ümid etmeye başladılar ve Efendimiz’e: “Yâ Rasûlallah! Yaptıklarımızdan dolayı bir<br/>cezâ terettüb etmiyeceğine göre bize ecir var mı? Biz bu seferimizin bir gazve ve tâat<br/>olduğunu umuyoruz,” dediler. Bunun üzerine yukarıdaki âyet-i kerîme nâzil oldu.<br/>
Âyette bahsedilen sıfatların hepsi onlarda vardı. Mü’mindiler, muhâcirdiler ve<br/>
seriyyeye katıldıkları için de mücâhid idiler. Onlar hakkında; <i>“Onlar ki inandılar”</i>,<br/>buyurularak îmânlarında sebatkâr olup mürted olmadıkları beyân edilmiştir. Evlerinden,<br/>yurtlarından ve ehl ü iyâllerinden Allah için ayrıldıkları da <i>“hicret ettiler”</i>, şeklinde<br/>ifâde edilmiştir. Müşriklerle harbettiklerine ise <i>“cihâd ettiler”</i>, buyurularak işâret<br/>edilmiştir. Cihâd, ya da mücâhede, bir şey uğruna var gücünü sarfetmek demektir.<br/>Mutlak savaş övülmüş değildir. Önemli olan ne uğruna savaşıldığıdır. Onun için,<i> “Allah<br/>yolunda”</i>, kaydı getirilmiştir ki, Allah’ın kelimesi en yüce olması için savaşılması<br/>gereğine işarettir.<br/>
İşte bu kurtuluşun temel esasları diyebileceğimiz îmân, hicret ve cihâd vasfını hâiz<br/>
olanlar var ya, işte onlar, Allah’ın rahmetini umarlar. Sevâba nail olacak onlardır.<br/>Onların amelleri mürtedlerin ameli gibi boşa gitmez. Âyet-i kerîmede kurtuluş<br/>anlamında olan <i><b>“fevz” </b></i>kelimesinin kullanılmayıp ta ümid ifâde eden <i><b>“recâ” </b></i>kelimesinin<br/>kullanılmasında şu nükteye işâret vardır: Onlar, amelin mutlaka ecri gerektirici<br/>olmadığını ve ecrin fazl-ı ilâhî olduğunu bilenlerden idiler. Yoksa kurtuluşlarından<br/>şüphe içinde oldukları için böyle bir ifâdeye yer verilmiş değildir.<br/>
<i>“Allah çok mağfiret edici ve şefkati bol olandır.” </i>Kullarının haddi aşan hatâlarını<br/>
affedici, ecir ve sevâbı cömertçe bahşedendir. <b>Katâde </b>der ki: “İşte bunlar, bu ümmetin<br/>hayırlı ve seçkinleridir. Allah onları ümid ehli kılmıştır. Siz de duymuşsunuzdur: Ümid<br/>eden ister, korkan ise kaçar.”<br/>
Anlatıldığına göre, <b>Ebû Ömer el-Bîkendî </b>bir gün bir sokağa girdi. Gördü ki<br/>
kalabalık bir grup insan, bir delikanlıyı uygunsuz işleri yüzünden mahalleden çıkarıp<br/>atmak istiyor. Delikanlının annesi de bir kenarda ağlıyor. Ebû Ömer kadına acıyıp<br/>delikanlı için oradaki kalabalıktan müsâade istedi ve: “Bu defalık onu benim hatırım<br/>için affedip, bağışlasanız. Şayet bir daha aynı şeyi yapacak olursa, artık iş size<br/>kalmıştır. İstediğinizi yapabilirsiniz” dedi. Ebû Ömer’in hatırı için onu bağışladılar.<br/>Ebû Ömer de geçti gitti. Birkaç gün sonra yine o sokaktan geçiyordu ki, delikanlının<br/>bulunduğu evin kapı arkasından ihtiyar bir kadının ağladığını işitti. Kendi kendine:<br/>“Herhalde delikanlı yine uygunsuz iş işledi ve mahalleden sürüldü” diye mırıldandı.<br/>Sonra kapıyı çaldı ve kadına genci sordu. Kadın: “Öldü” diye cevap verdi. Gencin<br/>
