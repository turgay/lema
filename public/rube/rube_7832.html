<a name=7833></a>Her kim de “Ben bütün peygamberlere îman ediyorum. Fakat Hz. Âdem’in bir<br/>
peygamber olup olmadığını bilmiyorum” derse, kâfir olmuş demektir. Ayrıca;<br/>Kur’an’da, peygamberlerin sayısı, kaç tane peygamber gelip geçtiği belirtilmemiştir.<br/>Bazı müfessirlerin zikrettiğine göre, Kur’an’da özel ismi ile zikredilen peygamber<br/>sayısı sadece yirmisekizdir. Bunlar da Âdem, Nûh, İdrîs, Sâlih, Hûd, İbrâhim, İsmâil,<br/>İshâk, Ya’kub, Yûsuf, Lût, Mûsâ, Hârûn, Şu’ayb, Zekeriyya, Yahya, İsa, Dâvûd,<br/>Süleyman, İlyas, Elyesâ, Zülkifl, Eyyub, Yûnus ve Hz. Muhammed (s.a.)’dir. Bir de<br/>peygamber olduğunu kabul edenlere göre Zülkarneyn, Uzeyr ve Lokmân’dır.”<br/>
<i>Emâlî</i>’den:<br/>
<i>Ne Zülkarneyn tanınır peygamber olarak<br/>Ne de Lokmân. Artık şu cedelleşmeyi bırak.</i><br/>
Bilinen şer’i delillerden anlaşılan şudur: Kadın bir peygamber gelmemiştir.<br/>
Zülkarneyn, Lokmân ve Hz. Peygamber (s.a.)’in: <i>“O bir peygamber midir değil midir,<br/>bilmiyorum”</i><a href="RuhulBeyans.html#7836">[210]</a> buyurduğu- Tübba’; hakkında: “nebîdir”, “resuldür”, “velîdir” gibi<br/>farklı görüşlerin serd edildiği Hızır gibiler peygamber değildir. Bu durumda hiç<br/>kimsenin bunlardan birinin peygamber olup olmadığı konusunda kat’i bir dil<br/>kullanmaması gerekir. Zira peygamberlerden birinin peygamberliğini redetmek inkâr<br/>olduğu gibi, peygamber olmayan birinin peygamberliğine inanmak da inkârdır. Yâni<br/>peygamber olduğu ya da olmadığı üzerinde kesin bir ittifak bulunduğu takdirde…<br/>Peygamber olup olmadığı hakkında tartışmalar bulunması durumunda ise, inkâr etmiş<br/>sayılmaz. Çünkü böyle bir tartışmanın yapılıyor olması zannî delil mesabesindedir.<br/>İnkâr ise kat’i olan şeylerle ilgili bir red tavrıdır.<br/>
<i>Fethu’r-Rahmân</i>’da, Bakara sûresinde (253. âyetle ilgili olabilir) der ki: Kur’an’da<br/>
özel isimleriyle zikredilen peygamberlerin sayısı yirmialtıdır. Bunlar Hz. Muhammed<br/>(s.a.), Âdem, İdrîs, Nûh, Hûd, Sâlih, İbrâhim, Lût, İsmâil, İshâk, Ya’kub, Yûsuf, Eyyub,<br/>Zülkifl, Şuayb, Mûsâ, Hârun, Dâvud, Süleyman, Uzeyr, Yunus, Zekeriyya, Yahya, İsa,<br/>İlyas, Elyesâ’dır. (Allah’ın salat ü selamı hepsinin üzerlerine olsun!) Ancak<br/><i><b>“Peygamberleri de kendilerine dedi ki:”</b></i> (el-Bakara 2/247-248) ifadesinde İşmûyil’e;<br/><i><b>“Yahut şu kimseyi (bilmiyor musun) ki, harap ve yıkık bir kasabadan geçmişti”</b></i> (el-<br/>Bakara 2/259) ifadesinde Ermiyâ’ya; <i><b>“Hani Mûsâ yanındaki delikanlıya demişti ki”<br/></b></i>(el-Kehf 18/60) ifadesinde Yûşâ’ya; <i><b>“Yemin ederim ki Yusuf ve kardeşlerin(in<br/>başlarından geçenler)de...”</b></i> (Yûsuf 12/7) ifadesinde Hz. Yûsuf’un kardeşlerine işaret<br/>edilmiştir. Yakub oğullarının zürriyetinden olan “Esbât/Torunlar” yâni oniki peygamber<br/>ise özet olarak geçmektedir. Bunların arasında başka peygamberler de vardır. Tıpkı<br/>Hızır’da olduğu gibi, Lokman ve Zülkarneyn’de tartışma söz konusudur.<br/>
Hikmet ehli biri şöyle der: Müminlerin kendi çocuklarına, eşlerine ve hizmetçilerine<br/>
Yüce Allah’ın Kur’an’da zikrettiği peygamberlerin isimlerini öğretmesi gerekir.<br/>Böylece hem onların hepsine îman edip tamamını tasdik edebilirler, hem de üzerlerine<br/>
