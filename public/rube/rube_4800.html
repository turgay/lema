<a name=4801></a><img src="RuhulBeyan-4801_1.jpg"/><br/>
<img src="RuhulBeyan-4801_2.jpg"/><br/>
<img src="RuhulBeyan-4801_3.jpg"/><br/>
kalan bir şeydir ki burada ses alçaltılmaz. Âyette “nidâ” kelimesinin getirilişinin<br/>sebebi, yönelinen husustaki yönelişin şiddetine işâret etmektir. Nitekim peygamberlerin<br/>ve o peygamberlerden güzel örnekler alan büyük velilerin durumu böyledir.<br/>
<b>4. Demişti ki: “Rabb’im! Benden <i>(vücudumdan)</i></b><b>, kemiklerim zayıfladı, saçım</b><br/>
<b>başım ağardı. Ve ben, Rabbim, sana <i>(ettiğim) </i></b><b>duâ sayesinde hiç bedbaht olmadım.</b><br/>
<i>“Demişti ki: “Ey Rabbim! Benden (vücudumdan), kemiklerim zayıfladı.”</i> Burada<br/>
zayıflık kemiğe isnâd edilmiştir. Çünkü kemik, beden evinin direğidir, hastalıklardan az<br/>etkilenmesi ve güçlü oluşuna rağmen ona zayıflık isabet ederse vücudun diğer<br/>parçalarına, öncelikle isabet eder demektir. <b>Beğavî</b>’de belirtildiğine göre <b>Katâde</b>,<br/>burada Zekeriyya (a.s.)’ın azı dişlerinin dökülmesinden şikâyet ettiğini söylemektedir.<br/>Âyette kemiğin tekil olarak getirilmesinin sebebi, zayıflığın bütün kemiklere isabet<br/>ettiğini göstermek içindir. Eğer kemik, çoğul olarak getirilseydi kemiklerin bir kısmı<br/>zayıflama ifâdesinin dışında kalırdı.<br/>
<i>“Saçım başım ağardı.”</i> Saçtaki beyazlık; beyazlığı, parlayıcılığı ve saçta yayılması<br/>
yönünden ateşin alevine benzetilmiştir. Bu bir mübâlağa ifadesi olup beyazlığın hiç<br/>siyahlık kalmayacak şekilde başı tamamen kapladığını bildirmek içindir.<br/>
<b>Şeyh Sa‘dî</b> bu hususta şunları söyler:<br/>
<i>Gençliğin üzerine ihtiyarlık gelince<br/>Gecen gündüz oldu, gözü uykudan kopar<br/>Ben o gün kendimden ümit kestim<br/>Siyahlar içinde iken beyaza düştüm<br/>Çünkü ömrün devranı kırkı aştı<br/>El ayak vurma artık su baştan geçti<br/>Yazık ki kıymetli ömür geçti<br/>Bu birkaç nefes de geçmek ister</i><br/>
<i>“Ve ben, Rabbim, sana (ettiğim) duâ sayesinde hiç bedbaht olmadım.”</i> Yani bu uzun<br/>
ömrümün hiçbir vaktinde sana olan duâm boşa çıkmamıştır. Aksine sana ne zaman duâ<br/>ettimse duâmı kabul ettin. Bu ifade, durumunun zayıflığı ve yaşının büyüklüğünden<br/>dolayı, şefkati elde etmek ve merhameti gerektirecek bir girişin ardından Zekeriya<br/>(a.s.)’ın geçmişte yaptığı her duânın kabul edilişini bir vesile saydığını göstermektedir.<br/>Allah Teâlâ, uzun süre kulunun duâsını kabul etmişse, onun duâsını yine, özellikle de<br/>darda kaldığı ve şiddetli ihtiyaç içerisinde olduğu bir zamanda boşa çıkarmaz.<br/>
