<a name=4465></a><img src="flower_sep.jpg"/><br/>
<img src="RuhulBeyan-4465_3.jpg"/><br/>
<img src="RuhulBeyan-4465_4.jpg"/><br/>
<i>Çünkü bu iki yol arasında o kadar<br/>Fark vardır ki güneşten ta sühâ yıldızına kadar<br/>İmdi bütün işlerde orta yolu tutmak<br/>Şu delil ile ki ‘İşlerin hayırlısı orta olanıdır’ buyrulmuştur</i><br/>
<i>el-Kevâşî</i>’de der ki: “Doğrusu âyetteki bu hitap Hz. Peygamber (s.a.)’edir, kasdedilen<br/>
ise başkasıdır. Çünkü Hz. Peygamber (a.s.) insanların gönlü en geniş olanıdır. O yarın<br/>için hiçbir şey biriktirmezdi.”<br/>
<b>Kâşifî</b> der ki: “<i>Esbâb-ı Nüzûl</i>’de rivâyet edilir ki müslüman bir hanımla yahudi bir<br/>
kadın bahse tutuştular. Bahis konusu Hz. Risâletpenâh Efendimiz’in Mûsâ Kelîm<br/>(a.s.)’dan daha cömert olduğu idi. Mûsâ (a.s.)’ın cömertliği, isteyeni reddetmemesiydi.<br/>Ya ona bir şey ikram eder ya da hoş söz söyleyerek onu memnun ederdi. O yahudi kadın<br/>sınamak için kızını Peygamber Efendimiz’e gönderdi. Kızcağız geldi ve: “Ey Allah’ın<br/>Rasûlü, annem sizden bir gömlek taleb ediyor.” dedi. Hz. Peygamber ona bir süre sonra<br/>gelmesini emir buyurdu. Bir zaman sonra kızcağız: “Annem sizin üzerinizdeki gömleği<br/>istiyor.” diyerek geri geldi. Hz. Peygamber (a.s.) hücresine vardı, gömleği çıkardı, kıza<br/>verdi ve kendisi gömleksiz oturdu. Bilal (r.a.) kamet getirdi. Ashab Peygamber<br/>Efendimiz’in çıkmasını bekliyordu. Peygamberimiz ise gömleği olmadığı için dışarı<br/>çıkamadı. İşte bunun üzerine bu âyet nâzil oldu.”<br/>
<i>Burhânu’l-Kur’ân</i>’da der ki: “Namaz vakti geldiği halde Hz. Peygamber elbisesi<br/>
olmadığı için hayasından dolayı namaz için mescide çıkmadı. Bunun üzerine sahabe Hz.<br/>Peygamber’in yanına vardılar. Rasûlullah’ı bu hal üzere görünce onu kınadılar. Bunun<br/>üzerine “<i>Kınanır ve açık kalırsın</i>” âyeti nazil oldu. Buradaki ‘mahsûran’ açık, çıplak<br/>demektir. Âyetin tefsiri ile ilgili en âşikâr olan da budur.”<br/>
Fakîr (<b>Bursevî</b>) der ki: Bu böyledir. Çünkü ashâbı Hz. Peygamber (s.a.)’i kınadıkları<br/>
için kınanmış oldu ve çıplak, üstü açık ve elbisesiz ortada kaldı. Çünkü ‘el-hasr’<br/>kelimesi keşf, yâni açmak, meydana çıkarmak anlamındadır. Buna göre âyetteki “<img src="RuhulBeyan-4465_1.jpg"/> <i><b>fetak‘ude</b> </i>= oturur kalırsın” ifâdesi ile gerçek anlamda oturmanın kasdedilmiş olması<br/>daha uygundur. <i>el-İrşâd</i> müellifi ise bu rivâyeti uygun bulmamıştır. Çünkü bu sûre<br/>Mekkî bir sûredir. Anlatılan kıssa ise Medine’de olmuştur. İşin doğrusunu Allah bilir!<br/>
<b>30. Rabbin rızkı dilediğine bol verir, dilediğine daraltır. Şüphesiz ki O, kullarından</b><br/>
<b>haberdardır, <i>(onları) </i></b><b>çok iyi görür.</b><br/>
“<i>Rabbin rızkı dilediğine bol verir, dilediğine daraltır.</i>” Allah, hikmetine bağlı olan<br/>
dilemesiyle dilediği kimselere rızkı bol bol verir, bazılarına da azaltır. Bu genişletme<br/>
