<a name=6827></a>korkarlar. İblis, Hârût ve Mârût vakası gibi bir durumla karşılaşmaktan Allâh’a<br/>sığınırlar. Onun için de melekler salevâtın bereketiyle gönüllerinin toplu ve rahat<br/>olması için, mihnet ve belâlardan korunmak amacıyla Hz. Peygamber (s.a.)’e salât<br/>etmeye ihtiyaç duyarlar.<br/>
Yine meleklerin salevâtına muvâfık/uygun düşmesi sebebiyle mü’minlerin<br/>
salevâtlarının revaç bulması için melekler salevât getirirler. Nitekim “âmîn” duâsı<br/>hakkındaki rivâyette de aynısı vârid olmuştur.<br/>
Yine Allah Teâlâ Âdem (a.s.)’ı yarattığında melekler onun alnında Muhammed<br/>
(a.s.)’ın nurunu gördüler ve o zamandan O’na salevât getirdiler. O, varlık hil‘ati ile<br/>müşerref olunca meleklere: “İşte Âdem’in alnında bir nur iken kendisine salevât<br/>getirdiğiniz zât budur. Öyleyse O bilfiil âlemde mevcûd iken de O’na salevât getirin.”<br/>denildi.<br/>
Sonra Allah Teâlâ âyette üçüncü olarak cinlerin ve insanların mü’minlerine Hz.<br/>
Peygamber (s.a.)’e salevât getirmelerini emretmiştir. Çünkü mü’minler O’nun dâvet ve<br/>babalık haklarının bir kısmını edâ etmek için O’na salât etmeye muhtaçtırlar. Çünkü Hz.<br/>Peygamber (a.s.) ümmetin babası mesâbesindedir. Çünkü O, ümmetin tâlim, terbiye ve<br/>irşâdını çok güzel yapmış, kullara şefkatin gereklerini fazlasıyla yerine getirmiştir.<br/>Öğrenenin öğreteni övüp methetmesi vâcib, evlâdın babaya teşekkürü zarûrîdir.<br/>
<i>Cihan bağı içinde sevgilinin feyz damlacıklarından,<br/>Ruh fidanım için yüz bin gelişip büyüme vardır.</i><br/>
Yine salevâtta Hz. Peygamber (s.a.)’in peygamberlerin en üstünü, ümmetinin de<br/>
ümmetlerin en hayırlısı olmasına şükür vardır.<br/>
Yine salevâtta şefâat hakkını O yüce zâtın (s.a.) zimmet ve uhdesine verilmesini<br/>
gerekli kılmak söz konusudur. Çünkü salevât, şefâatin bedelidir. Mü’minler bugün o<br/>bedeli ödedikleri zaman kıyamet günü bedelini ödedikleri şeyi, yâni şefâati elde<br/>etmeleri umulur.<br/>
<i>Ne kadar mal getirip götürsen<br/>Eğer müflis isen, utanç götürürsün.<br/>Dikkatli ve uyanık olun ey kardeşler, salât ve selâm edin<br/>Mustafâ’ya her vakit ve her saatte.<br/>Çünkü Hâşimî olan Muhammed (s.a.)’e salât etmek<br/>İnsanı kıyametin dehşet ve korkularından kurtarır.</i><br/>
Mü’minlerin Hz. Peygamber (s.a.)’e salevâtları kadar kendileriyle O’nun arasında<br/>
karşılıklı tanışma hâsıl olur. Salevât getiren kimsenin kıyâmet günündeki alâmeti dilinin<br/>beyaz, salevâtı terk eden kimsenin alâmeti ise dilinin siyah olmasıdır. Bu ümmet o gün<br/>bu iki alâmetle tanınacaktır.<br/>
