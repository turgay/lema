<a name=4394></a>dünya semâsından başlayarak illiyyîne kadar farklı derecelerdedir. Şakî kulların<br/>mertebeleri de dünya semâsının en altından başlayıp İblis’in ve zürriyetinin meskun<br/>olduğu yerin yedi kat altındaki siccîne kadar muhtelif derecelerdedir. Kâfirlerin<br/>ruhlarının mertebeleri, âsî mü’minlerin ruhlarının mertebelerinden daha aşağıdadır. Âsî<br/>kulların ruhları temizlendikten sonra illiyyîndeki yerine çıkacaktır.<br/>
Rasûlullah (s.a.) şöyle buyurdu: “<i>Âdem (a.s.)’ın yanına varıp selam verdim.</i><br/>
<i>“Merhaba, sâlih evlad, sâlih peygamber.” dedi</i>.”<a href="RuhulBeyans.html#4419">[17]</a><br/>
Âdem (a.s.)’ın yeri, hız bakımından münâsebeti sebebiyle ay feleğindeydi. Çünkü ay,<br/>
güneşin bir yılda aştığı menzilleri bir ayda aşar. Bu yüzden ayın hareket hızıyla Âdem<br/>(a.s.)’ın zihnî hareketler ve bâtınî intikalleri arasında münâsebet vardır.<br/>
Dünya semâsında Rasûlullah (s.a.)’in diğer peygamberleri değil de sadece Adem<br/>
(a.s.)’ı görmesinin sebebi, aralarındaki vasıf, fiil ve halle ilgili münasebetlerden<br/>dolayıdır. Yoksa sadece Âdem (a.s.)’ı görmüş olması, bu semâda başka peygamberlerin<br/>olmadığı anlamına gelmez. İleride de geleceği gibi diğer semâlarda gördüklerini de sen<br/>buna kıyas et.<br/>
<i>Tefsîru’l-Münâsebât</i>’ta Necm sûresinde şöyle der: “Rasûlullah (s.a.)’in ilk gördüğü<br/>
peygamber, Allah’ın emniyet ve civârında olan Âdem (a.s.)’dır. Onun düşmanı İblis<br/>(aleyhi’l-la‘ne) onu Allah’ın bu emniyet ve civârından çıkarmıştı. Bu kıssa, Rasûlullah<br/>(s.a.)’in başından geçen hallerin ilki olan, düşmanları tarafından Allah’ın Harem’inden<br/>ve Beytullah’ın civarından çıkartılmasına benzer. Böylece onun bu kıssası, bu konuda<br/>Âdem (a.s.)’ın kıssasına benzetilmiştir. Ancak şu var ki Adem (a.s.)’a sâlih ve fâcir<br/>zürriyeti arz olunuyor ve o dünya semâsında her iki grubu da görebileceği bir yerde<br/>bulunuyordu. Çünkü şakâvet ehlinin ruhları semâya yükselemez ve semânın kapıları<br/>onlara açılmaz.”<br/>
Rasûlullah (s.a.) buyurdu ki: “<i>Bir takım erkekler gördüm, onların deve dudakları</i><br/>
<i>gibi dudakları vardı. Ellerinde avuç dolusu taşlar gibi ateş parçaları bulunuyordu.<br/>Bu taşları, ağızlarına atıyorlar, arka taraflarından çıkıyordu. “Bunlar kim, ey<br/>Cebrâil?” dedim. “Yetimlerin mallarını haksız yere yiyenlerdir.” dedi</i>.”<a href="RuhulBeyans.html#4419">[18]</a><br/>
Rasûlullah (s.a.) daha önce onları dünyada görmemişti. Herhalde burada “erkekler”<br/>
ile kasdedilen şahıslardır ya da “erkekler”in özel olarak zikredilmesi yetimlerin<br/>velilerinin çoğunlukla onlardan olduğu içindir.<br/>
Rasûlullah (s.a.) şöyle buyurmuştur: “<i>Sonra bir takım erkekler gördüm: Evler gibi</i><br/>
<i>büyük karınları vardı. Karınlarında dışardan görülen yılanlar vardı. Bunlar Fir‘avn<br/>âilesinin yolu üzerinde idi. Onlar cehenneme arz olunduklarında yerlerinden<br/>kımıldamaya güç yetiremeyen, susuzluktan yanan develer gibi onların üzerinden<br/>geçerler</i>.” Yâni Fir‘avn âilesi onların karınlarının üzerini şiddetle çiğneyerek geçerler.<br/>
Bir rivâyette şöyle buyrulur: “<i>Onlardan biri, ne zaman ayağa kalksa yere düşerdi.</i><br/>
<i>“Bunlar kim, ey Cebrâil?” dedim. “Bunlar faiz yiyenlerdir.” dedi</i>.”<br/>
Rasûlullah (s.a.) fâiz yiyenleri yeryüzünde görmüştü. Ancak bu vasıfta değildi.<br/>
Bilakis onlardan bir kimse ağzına taş doldurup kan denizinde yüzüyordu. Onlarda bu iki<br/>
