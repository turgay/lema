<a name=2119></a>adaletle vasıflanmakta asıldır. Dinin hükümleri onun ayetleri ile açıklanmıştır.<br/>
<i>“Tamamlanmasının”</i> manası, mükelleflerin kıyamete kadar muhtaç oldukları bütün<br/>
meseleleri ilmî ve amelî olarak açıklamakta, doğruluk ve adalet husûsunda kâfî olması<br/>ve son noktaya ulaşmasıdır.<br/>
Kur’an, verdiği haberler ve vaadlerin doğruluğu konusunda en son noktaya ulaşmıştır.<br/>
Allah’ın zâtının, sübûtî ve selbî sıfatlarının varlığının haber verilmesi; vaad ve tehdit<br/>(vaîd), mükâfât ve cezâ ile ilgili Allah Teâlâ’nın hükümlerinin haber verilmesi; geçmiş<br/>ümmetlerin halleri ve geleceğe dair gaybdan olan hususların haber verilmesi buna örnek<br/>olarak verilebilir.<br/>
Kur’an, cin ve insanlardan mükellef olanlarla ilgili verdiği hükümlerde adalet<br/>
bakımından da en son noktaya ulaşmıştır. Namaz, oruç, zekât, hac ve ister emir ister<br/>yasak olsun diğer şer‘î mükellefiyetler buna örnek verilebilir.<br/>
<i>“O’nun sözlerini değiştirecek hiç kimse yoktur.” </i>O’nun sözlerini ondan daha âdil ve<br/>
daha doğrusuyla, hatta onun benzeri ile değiştirebilecek kimse yoktur. Hal böyle olunca<br/>nasıl olur da Allah Teâlâ’dan başka bir hakem aranabilir?<br/>
<i>“O”</i> işitmeye konu olan her şeyi <i>“işitendir,” </i>bilinmesi mümkün olan her şeyi<br/>
<i>“bilendir.”</i> Rasûlullah (a.s.)’a hakeme başvurma teklifinde bulunanların sözleri, dışa<br/>vurdukları davranışları ve içlerinde gizledikleri niyetleri de öncelikle O’nun bilgisine<br/>dahildir.<br/>
Bu ayetten çıkarılacak netîceler şunlardır: Kur’an, Allah’ın hükmü ve insanlar<br/>
arasındaki en üstün delilidir. Ondan ayrılıp da bir başkasına yönelmek olmaz. Çünkü<br/>ondan ancak münkirler ayrılırlar. Onlar ister hak olduğunu bildikleri halde inatlarından<br/>inkar etsinler, ister bilmediklerinden dolayı yalanlasınlar durumları aynıdır. İnananlar<br/>için ise Kur’an ilâhî bir cezbedir. Onları ilim ve irfânın derecelerine ve yakînî îmanın<br/>kemâline cezbeder. Çünkü Kur’an hak ve doğru bir sözdür. Doğruluk ise sahibini<br/>cennete, Allah’a yakınlığa ve vuslata götürür.<br/>
Bununla birlikte kul dünyâ âleminde olduğu sürece zat tecellîsine erse bile bazılarının<br/>
iddiâ ettikleri gibi ondan mükellefiyetler kalkmaz. Âhiret âleminde ise mükellefiyetler<br/>ortadan kalkar. Oradaki ibadet sadece tevhiddir.<br/>
Bütün mertebelerde şer’î hükümlere riayet etmek şarttır ve zorunludur. Çünkü esas<br/>
olgunluk, bundadır. Aksi halde, kişinin derecesi noksandır. Bu yüzden meczubların<br/>noksandan uzak kalamadıklarını görürsün. Peygamberlerin ise (aleyhimü’s-selam) hiç<br/>birinde bir sefihlik veya delilik görülmemiştir. Kâmil akıl sahibi olan, istiğrak halinde<br/>bile kapı gıcırtısını ve sinek vızıltısını işitir.<br/>
Hikaye olunur ki <b>Şeyh-i Ekber </b>(kuddise sirruh) bir gün müridlerine şöyle demiştir:<br/>
“Bu güne kadar benden şeriata muhalif bir şey sâdır oldu mu?” Müridleri: “Allah’a<br/>hamdolsun ki hayır, böyle bir şey olmadı.” deyince: “Ben otuz senedir burada (nefsimle<br/>beraber) değildim.” diye karşılık vermiştir.<br/>
Yaratılanların en şereflisi insan, insanların en şereflisi de peygamberimiz Hz.<br/>
Muhammed (s.a.)’dir. Bu sebeple ezelden Kur’an-ı Kerîm’e o mazhar olmuştur.<br/>
