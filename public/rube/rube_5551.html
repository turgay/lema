<a name=5552></a><img src="figure_sep_1.jpg"/><br/>
<i>müslüman bir kişi hakkında asılsız bir söz yayan kimseyi bu yüzden cehenneme atmak<br/>Allah üzerine bir borçtur.<a href="RuhulBeyans.html#5553">”</i>[128] </a>buyrulmuştur. Nitekim <i>el-Kebîr</i>’de böyle geçmektedir.<br/>Âyetlerde zikredildiği üzere ifk ehlinin yaptıklarını îman ehlinden olanlar yapamaz.<br/>Îman ehlinden olanlar, Rasûlullah (s.a.)’in şu hadislerinde buyurduğu gibi davranırlar:<br/><i>“Mü’minler, mü’minler için birbiriyle kenetlenmiş binâlar gibidir.<a href="RuhulBeyans.html#5553">”</i>[129] </a>ve<br/><i>“Birbirlerini sevme ve birbirlerine merhamet etme bakımından mü’minler bir tek<br/>nefis gibidirler. Onun bir uzvu rahatsız olduğu zaman vücûdun diğer kısımları da<br/>uykusuzluk ve ateşle ona ortak olurlar.”</i><a href="RuhulBeyans.html#5553">[130]</a><br/>
<b>Sa‘dî</b> der ki:<br/>
<i>Âdem evlâdları yekdiğerinin uzvu demek<br/>Bir asıldan yaratıldıkları bî-şüphe vü şek<br/>Hangi bir uzva erişse farazâ bir âfet<br/>Düşünün: Diğer uzuvlarda kalır mı râhat<br/>Gayrın ahvâline kim kendini bîgâne tanır<br/>Âdem evlâdı demekten ona insan utanır</i><br/>
Müslümanlara arka çıkmak, ehl-i dîne yardım etmek ve bütün mü’minlere iyilik<br/>
istemek dînin rukünlerindendir. Fitneyi ve insanların ayıplarını ifşâ etmeyi sevenler<br/>şeytan gibi halkın en şerlisidirler.<br/>
<b>2- </b>Allah Teâlâ’nın cezâyı hemen vermemesi günahkârları tevbeye yönlendirmek<br/>
içindir. Bu da âhiretteki azâbın günahta ısrara bağlı olduğuna delâlet eder. Rasûlullah<br/>(s.a.)’in: <i>“Kıyâmet günü olduğunda Allah Teâlâ Âişe’ye iftirâ edenlere halkın gözü<br/>önünde seksener sopa vurduracaktır. Onlardan muhâcirlerden olanlar benden<br/>bağışlanma dileyecek ben de ey Âişe bunu seninle istişâre edeceğim.”</i><a href="RuhulBeyans.html#5553">[131]</a> hadisi de<br/>bu mânâya hamledilmelidir. Râvî der ki: Hz. Âişe, Rasûlullah (s.a.)’ın böyle<br/>buyurduğunu işitince -ki o anda evde bulunuyordu- ağladı ve şöyle dedi: “Seni hak ile<br/>peygamber olarak gönderene yemin ederim ki senin sevinmen bana, benim sevinmemden<br/>daha sevimlidir.” Bunun üzerine Rasûlullah (s.a.) tebessüm etti ve: “Sıddîk’ın kızı!”<br/>diye latîfede bulundu.<br/>
<b>3- </b>Burada Allah Teâlâ’nın kullarına olan sonsuz kerem, rahmet ve lütfu dile<br/>
getirilmiştir. Çünkü O, her ne kadar kulları dünya ve âhirette can yakıcı azâbı hak<br/>etseler de onlara iyilikte bulunur, onlara acır ve onları kötü sıfatlardan temizler. Çünkü<br/>O, mahlûkâtı kendilerine azâb etmek için değil, rahmet etmek için yaratmıştır. Eğer azâb<br/>için yaratmış olsaydı bu da yine onların kötü tercih ve irâdeleri cihetinden olurdu.<br/>
Allah bizi ve sizi elîm bir azâba uğramamıza sebep olacak kötü sıfatlardan korusun.<br/>
Bizi cennet diyârında güzel nimetlere ve yüksek derecelere ulaştıracak güzel ahlâkla<br/>şereflendirsin.<br/>
