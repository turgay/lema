<a name=2889></a><img src="RuhulBeyan-2889_1.jpg"/><br/>
<img src="RuhulBeyan-2889_2.jpg"/><br/>
<img src="RuhulBeyan-2889_3.jpg"/><br/>
<img src="RuhulBeyan-2889_4.jpg"/><br/>
söylenmesi emredilen şeylere dâhildir. Âyetin bu kısmının, Allah Teâlâ tarafından<br/>söylenen yeni bir cümle olması da mümkündür.<br/>
Tevekkül, gerekli tedbirleri aldıktan sonra işi Allah Teâlâ’ya havâle etmek ve O’nun<br/>
yaptığına râzı olmaktır. İsterse bu normal tedbirleri yerine getirdikten sonra olsun. Kula<br/>düşen Mevlâsı’na tevekkül etmek, O’nun rızâsını istemek ve Allah’ın takdir ettiği<br/>şeylerin dışında hiçbir şeyin kendisine isabet etmeyeceğine inanmaktır.<br/>
<b>Hâfız</b> şöyle der:<br/>
<i>Pîrimiz dedi: Yaratılış kaleminde hata yoktur<br/>Hataları örten temiz nazarına âferin!</i><br/>
Bir hadiste şöyle buyurulmuştur: “<i>Kul, başına gelecek bir musîbetin asla</i><br/>
<i>şaşırmayacağını, başına gelmeyecek bir musibetin de asla gelmeyeceğini bilmedikçe<br/>imanın hakîkatına ulaşamaz</i>.”<a href="RuhulBeyans.html#2898">[168]</a><br/>
<i> </i><br/>
<b>52. De ki: “Siz bizim hakkımızda ancak iki iyilikten birisini beklemiyor musunuz?</b><br/>
<b>Ama biz, Allah’ın size ya kendi tarafından veya bizim ellerimizle bir azab<br/>ulaştırmasını bekliyoruz. Haydi bekleyin, biz de sizinle beraber beklemekteyiz.”</b><br/>
Münâfıklara <i>“de ki: Siz bizim hakkımızda ancak iki iyilikten”</i> her biri güzel âkıbet<br/>
olan zafer ve şehidlikten <i>“birisini beklemiyor musunuz?” </i>yani bunu bekliyorsunuz.<br/>Âyetteki ifadenin bu şekilde gelmesi, bir nevi birinci cevapta mübhem bırakılan hususu<br/>beyan etmektedir. Münâfıkların müslümanlar için zarar gördükleri şehidliğin, menfaat<br/>saydıkları zafer ve ganimetten daha faydalı olduğunu bildirmek suretiyle gerçek durumu<br/>ortaya koymaktır. Yani siz ancak bizim başımıza gelen en güzel âkıbete (şehid<br/>olmamıza) ve kendinizin bundan mahrum kalmanıza seviniyorsunuz. Dolayısıyla siz<br/>nerede, iddia ettiğiniz gibi teyakkuz (uyanıklık), ihtiyat ve akılla hareket etmek nerede?!<br/>
Bir hadiste şöyle buyurulmuştur: “<i>Allah, kendi yolunda (cihad etmek için) çıkan ve</i><br/>
<i>bunu da yalnızca Allah’a olan îmânı ve Rasûlü’nü tasdikden dolayı yapan kimseye,<br/>cennete girmeyi veya çıkmış olduğu evine ecir ya da ganîmete nâil olmuş olarak geri<br/>dönmeyi garanti eder</i>.”<a href="RuhulBeyans.html#2898">[169]</a><br/>
<i>Devlet şayet yardım ederse, eteğini tutarım<br/>İster neşe, eğlence tarafına çeksin, ister şeref ve yüceliğe</i><br/>
