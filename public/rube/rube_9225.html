<a name=9226></a>olup hiç birine muhtaç olmamasıdır.<br/>
Rabbânî âriflerden <b>Ebû Saîd el-Harrâz</b>’a denildi ki, Allah’ı ne ile tanıdın? Dedi ki:<br/>
“O’nun zıdlıkları birleştirmesiyle, <i><b>“O ilktir, sondur, zâhirdir, bâtındır. O, her şeyi<br/>bilendir”</b></i> âyet-i kerîmesini okudu. Zıdlıklar arasını birleştirmek ancak bir tek yönden,<br/>bir tek itibarla ve bir an içinde tasavvur edilebilir. O, evveliyet, âhiriyet, zâhiriyet ve<br/>bâtıniyet hususlarından her birini hakkıyla bilir. Çünkü O’nun ilmi zâtının aynıdır. Zâtı<br/>ise eşyanın tamamını kuşatmıştır. “<b>O, her şeyi (ilmiyle) kuşatmıştır.</b>” (Fussilet, 41/54)<br/>âyet-i kerîmesinde buyurduğu gibi. <i>et-Te’vilâtü’n-Necmiyye</i>’de de böyle ifâde<br/>edilmiştir.<br/>
<b>el-Vâsıtî</b> de şöyle demiştir: Allah Teâlâ, ilk, son, zâhir ve bâtın olduğunu bildirmedik<br/>
mahlûkat içinde hiç bir nefis bırakmamıştır. Ve yine demiştir ki, bir kimsenin Cenâb-ı<br/>Hakk’ın “Evvel” isminden nasîbi olan kimse geçmişle meşgul olur. “Âhir” isminden<br/>nasîbi olan kimse gelecekle alâkalı olur. Zâhir isminden nasîbi olan kimse Allah’ın<br/>hayret verici kudretini tefekkür eder. Bâtın isminden nasibi olan kimse O’nun gizli<br/>âlemlerde cereyân eden sırlarını mülâhaza eder. Şunu da söylemiştir: Yine<br/>peygamberlerin nasipleri birbirine zıd görünse bile bu dört isimledir. Onlardan her bir<br/>sınıf bu dört isimden biriyle kaimdir. Bu isimlerin tamamını kendinde toplayan onların<br/>orta yolda olanıdır. Bu isimlere mazhar olduktan sonra bunlardan fânî olan tam bir<br/>kemâl derecesine ulaşmıştır. O isimler de: “O Evvel’dir…” diye başlayan âyette geçer.<br/>Şunu da söylemiştir: Allah’ın sadece evveliyet elbisesini giydirdiği kişide âhiriyet<br/>tecellîsi olması imkânsızdır. Çünkü bu kişi, o isimden mahrum bulunanlardan ya da bu<br/>isimden uzak olanlardan başka hiç kimse üzerinde tecellî edemez. Bu sebeple ancak bu<br/>isimle aydınlanır.<br/>
<b>Cüneyd</b> şöyle demiştir: Her evvelden kıdemi nefy etmek O’nun evveliyeti iledir. Her<br/>
âhirden bakayı nefy etmek O’nun âhiriyeti iledir. Yaratılmışlar zâhir olması sebebiyle<br/>O’nun Rablığını itiraf etmeye mecbur oldukları halde, künhünü ve keyfiyetini idrâk etme<br/>konusunda anlayışlar, bâtıniyyeti sebebiyle perdelidir.<br/>
<b>Süddî</b> demiştir ki: O, iyiliği ile evveldir, çünkü sana bir olduğunu tanıtmıştır. Sonsuz<br/>
cömertliği ile âhirdir, çünkü sana işlemiş olduğun günahlardan dolayı tevbe etmeyi<br/>öğretmiştir. Tevfik ve yardımı ile zâhirdir, çünkü seni kendisine secde etmeğe muvaffak<br/>kılmıştır. Kendisine isyan ettiğin zaman ayıbını örtmesi sebebiyle de bâtındır.<br/>
<b>Abdullah b. Ömer</b> şöyle demiştir: O, yaratmakla evvel, rızık vermekle âhir, hayat<br/>
vermekle zâhir, öldürmekle bâtındır. Yine demiştir ki. O, kendisinden önce bir şey<br/>gelmeksizin evvel, kendisinden sonraya hiçbir şey kalmaksızın âhir, kendisinden daha<br/>açık hiç kimse bulunmaksızın zâhir, kendisinden daha gizli hiç bir şey bulunmaksızın<br/>bâtındır. Kadîm olan evvel, rahîm olan âhir, halîm olan zâhir, alîm olan bâtındır. Evvel,<br/>içindekilere rağbet etmemeleri için dünyanın hâllerini açar, tanıtır. Âhir, hakkında<br/>şikâyetçi olmamaları için âhiret hâllerini açıklar. Zâhir, kendisini tanımaları için velî<br/>kullarının kalbleri üzerindedir. Bâtın, inkâr ettiklerinden düşmanlarının kalbleri<br/>üzerindedir. Evvel ezeliyetle, âhir ebediyyetle, zâhir ahadiyetle, bâtın ise<br/>
