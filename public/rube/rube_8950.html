<a name=8951></a>Rasûlulullah (s.a.)’ın: <i>“Benim Allah ile başbaşa kaldığımız vakitler var...”</i><a href="RuhulBeyans.html#8968">[79] </a>hadis-i<br/>şerifi’nde belirttiği üzere bu vakitler kendisiyle Allah arasında bulunan sırlardır. Bunlar<br/>özel konumda olup gizli tutulan sırlar nevindendir, ifşâ edilemezler. Bu sebeple<br/>Rasûlullah (s.a.)’ın her vârisinin bu makamdan hissesi vardır. Öyle ki bu âlimlerin<br/>ilimlerinin bir kısmı kendileriyle beraber âhirete gider veya öğretilecek bir kimseye<br/>ulaştırılamaz; yahut da onu öğretecek kimselerin olmayışından dolayı zaman içinde<br/>kaybolup gider. Bu sebeple kendisinde risâlet bâki kaldığı halde, ümmetinin içinde bu<br/>risâleti kabûle istidâdlı hiç kimse bulunmayan pek çok geçmiş ümmet nebîsi vardır.<br/>
<i>et-Te’vîlâtü’n-Necmiyye<b>’</b></i>de bu âyet-i kerîme ile ilgili olarak şöyle denilmektedir:<br/>
“Bu âyet Allah Teâlâ’nın tüm ızhar ettiklerini içinde cem eden makam-ı cemiyyetinden,<br/>Cibrîl ve Mikâil (a.s.)’ların aracılığı olmaksızın vahdet hikmetlerinin iktizâsı olan<br/>hakikatleri ile mutlak hüviyyet’in “hû”suna izâfe edilmiş bulunan kulu Muhammed’e<br/>vahiy kisvesi içinde tecellî eder. Ona vahyederek: “Ey Muhammed! Senin varlığın zâhir<br/>ve meşhûd olan a’yânın tamamının ve <i><b>“gözleriyle gördüğünü kalbi yalanlamadı”</b></i> (en-<br/>Necm, 53/11) âyetindeki ifâde ile bu taayyünden bağımsız olan bir varlığın içinde<br/>mevcûdiyyetini sürdüren bütün hakikatleri bir arada bulunduran el-Müteayyin (c.c.)’un<br/>varlığında Muhammed (a.s.)’ın ayne’l-yakîne ulaştığına işâret etmektedir.”<br/>
Şunu da bil ki: Şâyet mi’râcda görülen Cibrîl (a.s.)’ın sûreti ise, o görme bizzat gözle<br/>
görme mânâsını taşır. Yok eğer görülen -bazı âlimlerin iddiâ ettiği gibi- Allah Teâlâ’nın<br/>kendisi ise, o zaman da âlimler Rasûlullah (s.a.)’ın bu isrâ gecesinde kalbiyle mi yoksa<br/>gözleriyle mi Allah Teâlâ’yı gördüğü konusunda ihtilafa düşmüştür. Bazıları<br/>Rasûlullah’ın kalbinde bir göz bulunduğunu ve O’nu bu gözle gördüğünü söylemişlerdir.<br/>Bu kimselere göre <i><b>“gözleriyle gördüğünü kalbi yalanlamadı” </b></i>(en-Necm, 53/11)<br/>âyetinin mânâsı: “Gönlü ona: “Gördüğün şey şeytânın aklına getirdiği bir tahayyüldür.<br/>Senin Rabb Teâla’yı görme durumun yoktur” demedi. Bilâkis Muhammed (a.s.) kalbiyle<br/>gördüğü şeyin hak ve sahih olduğunda yakînî bilgiye ulaştı” şeklindedir.<br/>
Bazı âlimler de Rasûlullah’ın: <i>“Allah Teâlâ Mûsâ (a.s.)’a kelâmı, bana da</i><br/>
<i>rû’yetullahı vermiştir.”</i><a href="RuhulBeyans.html#8968">[80]<i> </i></a><i>“Rabb’imi en güzel bir sûrette gördüm”</i><a href="RuhulBeyans.html#8968">[81] </a>hadislerine<br/>dayanarak onun bizzat gözüyle Allah Teâlâyı gördüğünü söylemişlerdir.<br/>
<i>Kevâşî</i><b> </b>bu ikinci görüşte olanların hadis delillerinin huccet sayılamayacağını;<br/>
Allah’ın, Peygamberi (s.a.)’i diğer kullarından mârifetullah yönüyle üstün kılması<br/>hasebiyle bu olayın kalben tahakkuk etmiş olabileceğini belirtmektedir.<br/>
Ben de derim ki, hadis-i şerif’te kelâmın mukabili olarak rûyetin irâd buyrulması,<br/>
gözle görmeye delâlet etmektedir. Çünkü Mûsâ (a.s.) gözle görmeyi talep etmiş ve bu<br/>ona men’edilmişti. Bu da Nebî (a.s.)’nin Mûsâ (a.s.)’a verilmeyen şeyin verilmesi<br/>sûretiyle ona üstün kılınmasını iktizâ etmektedir. İşte bu, bizzat gözle görmektir.<br/>Şüphesiz ki mücerred bir kalbî rûyet her peygamber ve her velîde müştereken vukû’<br/>bulmuştur. Yine Mûsâ (a.s.)’nın Tûr dağında baygın olarak yere yığıldığı sırada<br/>Rabb’ini kalp gözü ile görmüş olması da, onun mârifetinin ziyâdeleştirilmiş<br/>olabileceğini belirtir.<br/>
