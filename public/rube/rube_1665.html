<a name=1666></a><img src="RuhulBeyan-1666_1.jpg"/><br/>
Hüdâyî Hazretleri de aynı şeyi söylemiştir. Fakir (İsmâil Hakkı) de aynı şeyi<br/>söylüyorum.<br/>
Ey hakîkat erbabı! <i>“Bugün” </i>yani ezelde dîninizin kemâle erdirildiği vakit <i>“size”</i> iki<br/>
cihan saâdetine dâir bütün <i>“temiz ve iyi şeyler helâl kılınmıştır.”</i> Bundan da öte<br/>Allah’ın kemiyet ve keyfiyetten münezzeh, noksanlık ve şüphelerden uzak olan temiz<br/>ahlâkı ile ahlâklanmanız size helâl kılındı.<br/>
<i>“Kendilerine kitap verilenlerin yiyeceği size helâldir.”</i> Ehl-i kitaptan maksat aslında<br/>
peygamberlerdir. Böylece şerîat ve hakîkat yoluyla nübüvvet pınarından gıdalandığınız<br/>gibi, velayet pınarından kana kana içtiniz.<br/>
<i>“Sizin yiyeceğiniz de onlara helâldir.” </i>İki ayrı meme gibi olsa da esâsen nübüvvet<br/>
ve velâyet sütünün menbaı birdir. Siz, lütuf ve kerem sütümüzü velâyet kaynağından<br/>kana kana içtiniz. Peygamberler de ihsan sütümüzü nübüvvet pınarından içtiler. <i><b>“Her<br/>bölük kendi içecekleri pınarı bildi.”</b></i> (Bakara, 2/60) Rasûlullah (s.a.v.)’in ise bütün bu<br/>kaynaklarda ortaklığı vardır. Makam-ı Mahmud onun husûsî mevkii olmuştur.<br/>Rasûlullah (s.a.v.) şöyle buyurur: <i>“Rabbimin katında gecelerim; bu hususta ne<br/>mukarreb bir melek ne de Allah tarafından gönderilen bir nebî bana ortak olur.”</i><a href="RuhulBeyans.html#1667">[254]</a><br/>
<i>“Mü’min kadınlardan iffetli olanlar”</i> size helâl kılındı. Bunlar Kur’ân’ın benzersiz<br/>
(bâkir) hakîkatleridir ki onlara inanan ruhların anlamaları için korunmuştur. Onlar,<br/>âlimlerin ve bu ümmetin havâssının ruhlarıdır.<br/>
<i>“Sizden önce kendilerine kitap verilenlerden iffetli kadınlar” </i>Burada bizden önceki<br/>
ümmetlere indirilen kitaplardaki bâkir hakîkatlere işaret vardır. Onlar kendilerine kitap<br/>indirilenlerden korunmuş, Kur’ân’a derc edilmiş ve sizin için gizlenmiştir. Nitekim<br/>Allah Teâlâ şöyle buyurur: <i><b>“Onlar için ne mutluluklar saklandığını hiç kimse<br/>bilemez.”</b></i> (Secde, 32/17) Yani, Kur’ân’da gizlenen daha önce indirilen bütün kitapların<br/>bâkir hakîkatlerini onlar bilmezler, hepsi sizin içindir.<br/>
<i>“Mehirlerini vermeniz şartıyla.”</i> Bu emsalsiz hakîkatlerin mehri olan varlığınızı fedâ<br/>
etmek şartıyla.<br/>
<i>“Namuslu olmak,”</i> Hak yolunda vücûdunuzu bezl etmekde iffetli olarak, demektir. Bu<br/>
da Hak yoluna sırf Allah için yönelmekle olur. Hakk’a vâsıl olmak, meşâyihın tasarrufu<br/>ile olur.<br/>
<i>“Zina etmemek,” </i>Yani tabîata uygun, şerîatin hilâfına ve nefsin arzularının (hevâ)<br/>
tasarrufuyla olmaksızın, demektir.<br/>
<i>“veya gizli dost tutmamak üzere size helâldir.” </i>Hak yolunda varlığından geçmeyi<br/>
adayan kişi kevneyne; dünyâya ve âhirete iltifat etmez. Meyli yalnız Allah’adır. Sonunda<br/>pınar O olur, su O’ndan olur, müşteri de, sâkî de O olur.<br/>
<i>“Kim inanmayı kabul etmezse.”</i> Kim yukarıda bahsedilen muâmelâta ve kemâlâta<br/>
inanmazsa, ona bu saâdetleri görmek haram olur. Kendini mânevî âlemin<br/>hakîkatlerinden mahrum kılar. <i>“onun ameli boşa gitmiştir.” </i>Çünkü, onun ameli körü<br/>
