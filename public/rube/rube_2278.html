<a name=2279></a><img src="RuhulBeyan-2279_1.jpg"/><br/>
Rivayete göre meliklerden biri inzivaya çekilmiş ve kendisini Allah’a ibadete<br/>
vermişti. Sonra bu halinden dönüp dünyaya meyletti ve riyaset davasına kapıldı. Bir<br/>köşk yaptırarak içini güzelce bezetip süsletti. Sonra bir ziyafet hazırlatıp halkı davet<br/>etti. İnsanlar gelerek yiyip içiyorlar, köşkün sağına soluna bakıp onu beğeniyorlar, sonra<br/>da sahibine dua ederek çekip gidiyorlardı. Bu durum günlerce böylece devam etti.<br/>
Daha sonra bu adam, yakın dostlarından bir grup ile sohbet ederken onlara: “Bu köşkü<br/>
yaptırmakla ne kadar büyük bir sevince eriştiğimi görüyorsunuz. İçimden geçiyor ki,<br/>çocuklarımın her biri için böyle birer köşk yaptırayım. Dolayısıyle sizler bir kaç gün<br/>daha benim yanımda kalın. Hem sizinle konuşur hoş vakit geçiririm, hem de yapmak<br/>istediğim iş hususunda istişarede bulunurum.” dedi.<br/>
Dostları da bu teklifi uygun bulup kabul ettiler. Melikin yanında günlerce kalarak<br/>
yeyip içip eğlendiler. Melik de düşündüğü şeyleri nasıl yapıp edeceği hususunda<br/>onlarla fikir alış verişinde bulundu.<br/>
Yine bir gece oyun ve eğlenceye daldıkları bir anda köşkün üst tarafından bir<br/>
kimsenin şu şiiri okuduğunu duydular:<br/>
<i>“Ey saraylar yaptırıp öleceğini unutan kimse,<br/>Kendini emniyette sanma. Çünkü ölüm, herkes için yazılmıştır.<br/>Şu mahluklar her ne kadar sevinip ferah duysalar da<br/>Ölüm, bütün emellerin önünde dikilip durmaktadır.<br/>Kendin oturmayacağın köşkleri sakın bina edeyim deme!<br/>İbadet hayatına dön, belki böylece günahların bağışlanır.”</i><br/>
Bunu duyan melik son derece korkup ürperdi. Arkadaşları da aynı korkuyu duydular.<br/>
Melik arkadaşlarına:<br/>
“–Benim duyduğumu siz de duydunuz mu?” dedi. Onlar da:<br/>“–Evet.” dediler. Melik:<br/>“–Peki, benim hissettiğimi siz de hissediyor musunuz?” dedi. Onlar:<br/>“–Ne hissediyorsun?” diye sordular. O:<br/>“–Kalbimin üzerinde bir ağırlık hissediyorum. Bu, ölüm hastalığından başka bir şey<br/>
olmasa gerek.” dedi. Arkadaşları:<br/>
“–Hayır, aksine daha nice zamanlar sıhhat ve afiyetle yaşayacaksın.” dediler.<br/>Melik ağlamaya başladı. Sonra şarapları döktürdü, oyun ve eğlence aletlerini kırdırdı.<br/>
Allah’a tevbe etti. Ölünceye kadar hep “Ölüm, ölüm...” der dururdu. Allah ona rahmet<br/>etsin.<br/>
<b>Sa‘dî </b>der ki:<br/>
<i>Hâce nakkaş getirir, süslemek ister eyvân<br/>O emel kasrı fakat tâ temelinden vîrân</i><br/>
