<a name=4004></a>En sevimli infâk tarzı, nâfileyi gizli, farz (ve vacibi) açıktan vermektir. Namazlar için<br/>
de durum aynıdır.<br/>
Âyetteki “kılsınlar ve harcasınlar” ifâdelerinin emir mânâsında olması da<br/>
mümkündür. Buna göre ifâde ettikleri şeyin kesin olarak ve hemen yapılacağını<br/>göstermek için haber sıygasından çıkarılmışlardır.<br/>
İnfâkın gizli ve açık yapılmasının emredilmesinden maksad, mü’minleri malî ve<br/>
bedenî ibâdetlerle dünyâ metâlarından istifâdeyi kâfirler gibi bunlara meyletmeyi<br/>bırakmak sûretiyle Allah’ın nîmetlerine şükretmeyi teşviktir.<br/>
Âyette îmân gibi bâtınî-kalbî amellere ve namaz kılmak, hayır yapmak gibi bedenî-<br/>
zâhirî amellere işâret vardır.<br/>
<b>Ebû Saîd Horasânî</b> der ki: “Allah’ın gökteki ve yerdeki hazîneleri kalblerdir. Çünkü<br/>
Allah Taâlâ, mü’minin kalbini hazînelerinin evi olarak yarattı. Sonra bir rüzgar<br/>gönderdi ve bu rüzgar eserek kalbi inkâr, şirk, nifak, hîle ve kötü niyetten temizledi.<br/>Sonra bir bulut var etti. O buluttan kalbe yağmur yağdırdı da orada bir ağaç yetiştirdi. O<br/>ağaç rızâ, muhabbet, şükür, safvet, ihlâs ve tâat meyvelerini verdi. Sonra da bâtının<br/>güzel olması sâyesinde mü’minin zâhiri de güzel oldu.”<br/>
<b>Mekhûl Şâmî</b>’nin şöyle bir sözü nakledilir: Mü’min bir kul bir sadaka verir de Rabbi<br/>
ondan râzı olursa, cehennem: “Yâ Rab, sana şükretmek için secde etmeme izin ver.<br/>Çünkü Sen, verdiği bir sadakanın bereketiyle Muhammed ümmetinden birini benim<br/>azâbımdan âzâd etmiş bulunuyorsun. Çünkü Sana itâat etmem vâcib olmakla birlikte<br/>ümmetine azâb ederken Muhammed’den utanıyorum.” der.<br/>
<b>Molla Câmî</b> der ki:<br/>
<i>Her neyin varsa çiçek gibi saç, dağıt, çünkü<br/>Meyveli ağaç sefillerin elinden hep taş yer</i><br/>
Âyetin işârî yorumu ise şöyledir: Hevâ ve heveslerinin kullarına değil de inâyetimin<br/>
nûru sâyesinde îmân eden ve ülûhiyyetimin kıymetini anlayıp onu nankörlüğe<br/>değişmeyen <i>“kullarıma söyle: Namazlarını dosdoğru kılsınlar:”</i> Yâni ubudiyyet<br/>eşiğinden kesinlikle ayrılmasınlar, kurbet (yakınlık) yaygısı üzerinde ibâdete devam<br/>etsinler, gizliden gizliye yalvarmak ve (Ben’imle) konuşmak hususunda sâbit-kadem<br/>olsunlar.<br/>
<i>“kendisinde ne alışveriş, ne de dostluk bulunan” </i>yâni karşılık bekleyerek infâkta<br/>
bulunulamayacak ve bir bedel istemeksizin arkadaşlık edilemeyecek<i> “bir gün” </i>ruhların<br/>bedenlerden ayrılacağı gün <i>“gelmeden önce, kendilerine verdiğimiz rızıklardan”<br/></i>ulûhiyet sırlarından olanları<i> “gizli”</i> rubûbiyyet yolunda ubûdiyet hükümlerinden<br/>olanları<i> “açık”</i> olarak tâliblere ve müridlere<i> </i>Allah için <i>“harcasınlar.” </i>Çünkü o gün<br/>hayır yapma imkânı ellerinden çıkmış olacak. Halkı Hakk’a çağırma, seyr ü sülûk ile<br/>terbiye, tezkiye, tehzîb ve te’dib istidâdı hükümsüz kalacaktır. <i>et-Te’vîlâtü’n-<br/>Necmiyye’de</i> böyle geçmektedir.<br/>
