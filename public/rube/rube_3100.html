<a name=3101></a><img src="RuhulBeyan-3101_1.jpg"/><br/>
<img src="RuhulBeyan-3101_2.jpg"/><br/>
<img src="RuhulBeyan-3101_3.jpg"/><br/>
<i>Rüşvet almaksızın, acırlar, yardımda bulunurlar<br/>Ey Süleyman! Kuzgunla doğan arasında<br/>Allah’ın hilmine bürün de bütün kuşlarla uzlaş<br/>Ey hilmi yüzlerce Belkıs’ı zebûn eden!<br/>Ey “kavmime sen doğruyu göster, onlar bilmiyorlar” diyen!<br/>Hak yüzbinlerce kimya yarattı ama insan,<br/>Sabır gibi bir kimya görmedi</i><br/>
Noksan sıfatlardan münezzeh olan Allah’tan bizi hilim ve kerem sahibi kimselere<br/>
katmasını, kötü ahlak ve huylardan arındırmasını niyaz ederiz.<br/>
<b>129. Eğer <i>(inanmaktan) </i></b><b>yüz çevirirlerse de ki: “Allah bana yeter. O’ndan başka</b><br/>
<b>ilah yoktur. O’na dayandım. O, büyük arşın Rabb’idir.</b><br/>
Rasûlullah (s.a.) teselli edilmek üzere şöyle buyurulmuştur:<i> “Eğer” </i>sana inanmaktan<br/>
ve senin nasihatini kabul etmekten <i>“yüz çevirirlerse” </i>ve sana tâbi olmazlarsa<i> “de ki:<br/>“Allah bana yeter.”</i> O bana kâfîdir. Çünkü Allah, onlar tarafından maruz kalacağın<br/>kötülüğe karşı seni koruyacak, onlara karşı sana yardım edecektir.<br/>
Burada şuna işaret edilmektedir: Hz. Peygamber (a.s.) tarafından risâletin tebliğ<br/>
edilmesi, O’nun Allah’a yakın olmasını ve Allah’ın O’nu kabulünü gerektirmektedir.<br/>Peygamber risaletini tebliğ edince Allah katından kabulü ve O’nun kurbeti (yakınlığı)<br/>hasıl olmuş demektir. Onlar ister kabul etsinler ister yüz çevirsinler.<br/>
<i>“O’ndan başka ilah yoktur”</i> Bu ifade daha önce geçen ifadeye delil gibidir.<br/>Fakir (<b>Bursevî</b>) der ki: Bu kelime-i tayyibe “Lâ ilâhe illallâh” hükmündedir. Çünkü<br/>
zamir (hüve, hû) âyetin baş tarafında zikredilen lafza-i celâle âiddir. “Hû”nun zamir<br/>olması, onun isim olmasına ters düşmez. Çünkü zamirler isim cinsindendir. Tasavvuf<br/>sâlikleri arasında “Hû” zamiri ile zikir yapılmasının meşhur olması, “Hû”nun isim<br/>olması sebebiyledir. Kâinâtın varlığı mevhum (hayâlî), Hakk’ın varlığı ise muhakkak<br/>(hakîkî) ve mâlum olduğuna göre, özellikle mutlak olarak zikredildiğinde hakîkatte<br/>Allah’ın rakibi bulunmadığı için “Hû” zamiriyle Allah Teâlâ’ya işâret geçerli ve doğru<br/>olur. Henüz seyr ü sülûkün başında olan (mübtedî) kişi, gaybet hâlinde olduğu için onun<br/>“Hû” zamiriyle zikir yapması uygundur. Fakat küllî olarak terakkî ettiği vakit “Hû” ile<br/>ancak hüviyyet-i mutlakaya işaret edilir. Allah’tan bizi tahkik mertebelerine ulaşmaya<br/>muvaffak kılmasını niyaz ederiz.<br/>
<i>“O’na dayandım.”</i> O’na güvendim. Dolayısıyla ancak O’ndan umar, ister ve ancak<br/>
O’ndan korkarım. Tevekkül, kalbin Allah’a itimad etmesi, Allah Teâlâ’ya bağlı olduğu<br/>
