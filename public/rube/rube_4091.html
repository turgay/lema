<a name=4092></a>“Âdem’e secde edin.” buyurduğu hâlde secde etmediler. Allah da onların üzerine bir<br/>ateş gönderip onları yaktı. Sonra bir başka gruba: “Âdem’e secde edin.” buyurdu. İblis<br/>dışında hepsi secde etti.<br/>
Fakir (<b>Bursevî</b>) der ki: Bu rivâyette iki problem vardır. <b>Birincisi</b>, meleklerin kulluğu<br/>
tabîîdir. Onların ilâhî emre uymaktan imtinâ etmek bir tarafa tereddüd etmeleri bile<br/>düşünülemez. Özellikle İblis önceki melek topluluğunun durumunu görmüş olsaydı, ilâhî<br/>celâlin satvetinden korkarak hemen secde ederdi. Ancak bu durum onun bulunmadığı bir<br/>yerde de cereyân etmiş olabilir. <b>İkincisi</b>, âyetteki iki te’kîd birlikte ve topluca hareket<br/>edildiğini göstermektedir. Bu ise bütün meleklere nazarandır. Oysa mezkûr rivâyet bir<br/>grub meleği diğerlerinden ayırmaktadır.<br/>
<i>“O, secde edenlerle berâber olmaktan kaçındı.” </i>Bu ifâde ‘Peki İblis niçin secde<br/>
etmedi?’ şeklindeki mukadder bir soruya verilmiş bir cevaptır. Yâni, onun secde<br/>etmemesi tereddüd etmesinden ileri gelmemiştir. Aksine yüz çevirmesinden ve kendisini<br/>büyük görmesinden ileri gelmiştir.<br/>
Buradaki istisnânın munkatı bir istisnâ (istisnâ edilenle, kendisinden istisnâ edilenin<br/>
farklı cinslerinden olması) olması da câizdir. O zaman daha sonraki ifâde ona<br/>bitiştirilmiş olur. Yâni, Fakat İblis, Âdem’e secde etme hususunda onlarla birlikte<br/>bulunmayı kerih gördü, mânâsına gelir.<br/>
Burada İblis’in son derece kıt görüşlü olduğuna delil vardır. Çünkü bir mâsıyete üç<br/>
masıyeti sıkıştırmıştır: İlâhî emre karşı gelme, Âdem’i hakîr ve kendini büyük görme,<br/>cemâatten ayrılma ve o Allah’a yakın kılınan, değerli varlıklarla aynı kefeye<br/>konulmaktan yüz çevirme.<br/>
<b>Şeyh-i Ekber</b> (k.s.) hazretleri, <i>Ruhu’l-kuds</i><b>’</b>de şöyle der: Bil ki Âdemoğlunun<br/>
namazdaki hareketleri arasında secde etmesi kadar İblis’i perişan eden bir şey yoktur.<br/>Çünkü onun hatâsı secde etmemekti. Bu bakımdan çok secde etmek ve secdede uzun<br/>süre kalmak şeytanı üzer. İnsan secde dışında namazdaki hiçbir hareketinde şeytandan<br/>korunmuş değildir. Çünkü insan secde ettiği zaman şeytan işlediği mâsiyeti düşünmeye<br/>başlar ve kendisiyle meşgul olduğu için secde eden kimseyi unutur. Bu sebeple Hz.<br/>Peygamber (s.a.) şöyle buyurmuştur:<br/>
<i>“İnsan secde (âyeti) okuyup secdeye kapandığı zaman, şeytan: “Vah başıma</i><br/>
<i>gelenler! Âdem oğluna secde etmesi emrolundu, o da secde etti ve cenneti kazandı.<br/>Bana da secde etmek emredildi, ama ben yüz çevirdim. Bunun için benim yerim de<br/>cehennem oldu!”</i><a href="RuhulBeyans.html#4093">[69] </a>diye ağlayıp sızlanarak onun yanından uzaklaşır. Kul secde hâlinde<br/>şeytandan korunur, fakat nefisten korunmaz. Dolayısıyla secdedeki havâtır, ya rabbânî ya<br/>melekî ya da nefsîdir. Şeytan ise hiçbir şekilde ona ulaşmaya yol bulamaz. Kul<br/>secdeden ayrıldığı zaman İblis’teki bu özellik ortadan kalkar, üzüntüsü zâil olur ve<br/>insanla yeniden uğraşmaya başlar.”<br/>
<i>Mesnevî</i>’de şöyle denilir:<br/>
<i>İnsanoğlunun gizli düşmanı çoktur.</i><br/>
