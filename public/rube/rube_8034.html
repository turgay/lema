<a name=8035></a>artırması bakımından bu kerâmetlerden birisidir. Bundan sonra onlar amellerinin zâyi<br/>olmadığını bilirler. Böylece ibadetleri yerine getirmede gayret gösterir, yapmakla<br/>yükümlü oldukları ibadetleri daha çok yerine getirirler.<br/>
Şâir der ki:<br/>
<i>İyi bir insan olmak istiyorsan işini iyi yap,<br/>Çünkü işlerin iyisini, iyi olanlara verirler.<br/>İşin iyi değilse karşılığını bekleme,<br/>İşçinin ücretini işin güzelliğine göre verirler.</i><br/>
Fakir <b>(Bursevî)</b> der ki: Bir önceki âyette “ravza”nın tahsis edilip cennetliklerin diğer<br/>
arzu, istek ve irâdelerinin genel mânâda arz edilmesinin sebebi şudur: Arap<br/>beldelerinin çoğunda böyle ırmaklar, bağ, bahçe ve bostanlar yoktur. Onlar arzu ettikleri<br/>birçok şeyi bulamaz ve elde edemezler. Dolayısıyla Allah Teâlâ arzu ve isteklerinde<br/>onları serbest bırakmakla onları âhirete teşvik etmektedir. Bu konuda temkinli, tedbirli<br/>ve hazırlıklı olmalarını istemekte, âhireti dünyaya kıyas etmemelerini tavsiye<br/>buyurmaktadır. Zîrâ dünya belâ, imtihan, âfet ve musîbetler diyârıdır. Âhiret ise<br/>nimetler, ziyâfetler ve kişinin arzu ettiği her şeyi bulup elde edeceği yerdir. Kim<br/>Mevlâsını severse, O’nun rızâsını elde etme yolunda gayretli olur.<br/>
<b>Şakîk Belhi</b> (k.s.) şöyle demiştir: Mekke yolunda kötürüm, yerde emekleyip<br/>
sürünerek giden birini gördüm. Ona nereden geldiğini sordum. Adam “Semerkant’tan”<br/>dedi. “Kaç yıldır yoldasın?” dedim. “On yıldan fazla” dedi. Ben adama hayretler içinde<br/>baka kaldım. Adam: “Ey Şakik! Neden öyle bakıyorsun?” dedi. Ben adama gücünün<br/>azlığı ve yolunun uzaklığı sebebiyle hayretler içinde kaldığımı söyledim. Adam bana<br/>şöyle dedi:<br/>
“–Ey Şakik! Allah’a ve Kâbe’ye olan aşkım o mesâfeyi bana yaklaştırmıştır.<br/>
Gücümün azlığına gelince bu bedenin gerçek sahibi olan Allah onu taşıyor. Ey Şakik!<br/>Bütün kullara pek lutufkâr olan Mevlâ’nın zayıf bir kulu taşımasına mı şaşıyorsun?<br/>Kime Allah’ın fazl u keremiyle müjdesi ulaşırsa o kula bu uğurda bütün varını ve<br/>varlığını fedâ etmesi kolay olur.”<br/>
<i>“De ki: Ben buna karşılık sizden bir ücret istemiyorum.” </i>Bu tebliğ görevime<br/>
karşılık sizden hiçbir ücret, hiçbir menfaat istemiyorum. Rivâyet edildiğine göre<br/>müşrikler bir merkezde toplanarak: “Ne diyorsunuz? Muhammed îfâ ettiği bu tebliğ<br/>görevi karşılığında sizden bir şey istiyor mu?” diye konuştular. İşte bu âyet bu olay<br/>üzerine indi. Mânâ şudur: “Benden önceki meslektaşlarım olan peygamberler istemediği<br/>gibi ben de sizden bu tebliğ, müjdeleme ve uyarı görevine karşılık hiçbir ücret<br/>istemiyorum.”<br/>
<b>Müftî Sâ’dî</b> şöyle demiştir: Âyette “ecir”, sırf menfaat olarak tefsir edilmiştir.<br/>
Nitekim hemen ardından “Allah’a yaklaşma arzusu” veya “akraba sevgisi” aynı hükme<br/>dâhil olarak istisnâ edilmiştir. Kaldı ki böyle bir isteğin ücret ve menfaat kapsamında<br/>
