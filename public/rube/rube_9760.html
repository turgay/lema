<a name=9761></a><img src="RuhulBeyan-9761_1.jpg"/><br/>
<img src="RuhulBeyan-9761_2.jpg"/><br/>
<img src="RuhulBeyan-9761_3.jpg"/><br/>
görünce içinde bulunduğu azâbı unuttu ve o güldü. Bu manzarayı görenler bu kadın<br/>aklını yitirmiş azâb içinde olduğu halde gülüyor, dediler. Bu rivâyet gösteriyor ki<br/>Firavun’un karısı azâb çektiği halde mâsıyete meyletmemiştir. İşte sâliha olan kadınlar<br/>böyle olmalıdır.<br/>
<b>Dahhâk</b> demiştir ki: Firavun yere çakılmış kazıklara bağlı olan kadının üzerine<br/>
değirmen taşı bırakılmasını emretti. İşte bunun üzerine o: <i><b>“Rabbim bana katında<br/>Cennette bir ev yap”</b></i> dedi. Değirmen taşı vücûduna yaklaştırıldığında ruhu cennete<br/>yükseldi ve taş ruhu çıktıktan sonra cesedi üzerine bırakılmış oldu. Bu sebeple kendisi<br/>hiç bir acı duymadı.<br/>
Bazılarına göre Firavun’un karısı cenneti özlemişti. Firavun’la birlikte bulunmaktan<br/>
usanmıştı. Onun için Rabbinden cennette kendisine bir ev yapmasını istemişti. Çoğu<br/>tefsirde, Hak Teâlâ’nın onu cesediyle göğe yükselttiği ve hâlâ cennette olduğu bilgisi<br/>vardır.<br/>
<b>Hasan Basrî</b> (k.s.) der ki: Firavun’un karısı cennete yükselmiştir. Orada yiyip<br/>
içmekte ve nîmetlerden faydalanmaktadır.<br/>
<i>Keşşâf</i>’ta şu ifâdeler yer almaktadır: Bu âyet-i kerîme Allah’a sığınmanın ona<br/>
başvurmanın sıkıntılardan ve çilelerden kurtuluş dilemenin sâlihlerin yolu, rasûllerle<br/>nebîlerin sünneti olduğuna delîl teşkil etmektedir.<br/>
<i>Mesnevî’</i>de şöyle geçer:<br/>
<i>Böylece Allah’ın belâsı gelip çatar ona<br/>Yalvarıp yakarmanın hiçbir faydası olmaz o vakit<br/>Bu huzurda hiçbir şeyin itibârı yoktur<br/>Tevâzû kulluk ve düşkünlükten başka</i><br/>
Sıkıntının kaldırılması için önceden duâ edilmesi tarîkat ehlince kınanmış bir husustur.<br/>
Çünkü bu, Allah’a mukavemet ve onun verdiği meşakkatlere tahammül iddiâsı taşır.<br/>Nitekim <b>İbnü’l-Fârız</b> (k.s.) bir beytinde şöyle der:<br/>
<i>Güzeldir cesâret ve sabır göstermek düşmana karşı<br/>Çirkindir âcizliği gizlemek dostun yanında</i><br/>
<i> </i><br/>
<b>12. İffetini korumuş olan, İmrân kızı Meryem’i de <i>(Allah örnek gösterdi)</i></b><b>. Biz,</b><br/>
<b>ona rûhumuzdan üfledik ve Rabbinin sözlerini ve kitaplarını tasdîk etti. O,<br/>gönülden itâat edenlerdendi.</b><br/>
