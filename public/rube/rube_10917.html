<a name=10918></a>“İki el”in zikredilmesinde kinâye yoktur. İki elin helâk olmakla vasfedilmesi açıktır.<br/>
Ancak “Tebbet” kelimesinin “hüsrâna uğradı” anlamında anlaşılması hâlinde iki elin<br/>“hüsrân” ile vasfedilmesi, Ebû Leheb’in Allah Rasûlü’ne taş atarak zarar vereceği ve<br/>böylece kendisinin kâr edeceği, fayda sağlayacağı şeklindeki zannını reddetmek içindir.<br/>
<i>et-Te’vîlâtül-Mâtürîdiyye’</i>de zikredildiğine göre, Ebû Leheb Rasûlullah (s.a.)<br/>
Efendimiz’e çok ihsânda bulunurdu ve: “Eğer Muhammed gâlip gelirse O’nun katında<br/>benim hatırım var. Eğer Kureyş gâlip gelirse onların nezdinde de elim var” derdi. Bu<br/>sûreyle haber veriliyor ki, onun Muhammed nezdindeki eli, ona karşı devâm ettirdiği<br/>inâdı sebebiyle, hüsrâna uğramıştır. Ayrıca Kureyş’in nezdindeki eli de hüsrândadır.<br/>Çünkü Kureyş, Muhammed’in elinde hüsrâna uğramış ve helâk olmuştur.<br/>
<i>“Zaten helâk oldu da!” </i>Yâni o tamâmen helâk oldu. Bu “tebbe” kelimesi, birinci<br/>
“tebbet” kelimesi gibi haberdir. Burada kelimenin mâzî sîgasıyla ifâde edilmesi, vukû<br/>bulacağının kesinliği sebebiyledir.<br/>
Bâzı âlimlere göre birinci “tebbet”den maksad onun tümüyle helâk olması demektir.<br/>
Yâni “yed/el” kelimesiyle vücûdunun tamâmı kasdedilmiştir. Tıpkı<i><b> “Kendi ellerinizle<br/>kendinizi tehlikeye atmayınız”</b></i> (Bakara, 2/195) âyetinde olduğu gibi. Bu durumda -<br/>yukarıda da işâret ettiğimiz gibi- “el” kelimesiyle kinâye yoluyla “nefis” yâni “can”, bir<br/>başka ifâdeyle vücûdun tamâmı anlatılmış olur. <i>“ve tebbe”</i>nin mânâsı da, helâk<br/>gerçekleşti, hâsıl oldu demektir. “ve kad tebbe” şeklinde okuyan kırâat âlimlerinin bu<br/>kırâatları da bu anlayışı pekiştirmektedir. Çünkü Arapça dilbilgisi kurallarına göre<br/>“kad”, duâ cümlesinin başına gelmez.<br/>
Bâzı âlimlere göre ise birinci “tebbet” ile ikinci “tebbe”nin her ikisi de helâk olması<br/>
için bedduâ anlamınadır. Maksad ise, onun helâk edilmesi için bedduâya müstahak<br/>olduğunu beyân etmektir. Zîrâ hakîkî mânâda bedduâ, birşey yapmaktan âciz kimselerin<br/>işidir. Hâlbuki Allah Teâlâ âcizlikten münezzehtir.<br/>
Birisine künye vermek, ona şeref vermek olduğu halde, burada anılan şahsa Ebû<br/>
Leheb denilmesi O’na şeref vermek için değil, bu künye ile meşhûr olduğu içindir. Veya<br/>onun çirkin ismini zikretmemek içindir. Çünkü asıl isminde bir puta izâfe vardı. Veya<br/>onun cehennemlik olduğuna işâret içindir. Çünkü o, alevli bir ateşe (zâte lehebin)<br/>girecektir. Yâni izâfî mânâsı îtibariyle “Ebû Leheb”, onun hâlinden kinâye olmaya<br/>uygundur. Bu da onun cehennemlik olması hâlidir. İzâfet mânâsı îtibâriyle onun ismi,<br/>“ateş aleviyle beraber olan” mânâsına gelir. Bu durumda “Ebü’l-Hayr” ve “Ebü’l-<br/>Harb” isimleri de “devamlı hayırla ve harple beraber olan” demektir. Hakîkî leheb ise,<br/>Cehennem alevidir. Bu mânâ da onun cehennemlik olmasını gerektirir. Bu<br/>isimlendirmede, melzûmdan lâzıma geçiş vardır.<br/>
Ebû Leheb künyesi, zemm ifâde eder. Bu açıklama ile, “kâfir, fâsık ve bid‘atçı ancak<br/>
fitnesinden korkulduğu veya târif için künyelenir” şeklindeki ifâde de temelsiz kalmış<br/>olur. Çünkü bu hüküm, kınama değil, övgü ifâde eden ve sâhibi kendisiyle meşhur<br/>olmayan künyeler için geçerlidir.<br/>
<i>el-İtkân</i>’da deniyor ki: “Kur’ân-ı Kerîm’de Ebû Leheb künyesinden başka hiçbir<br/>
