<a name=8102></a><img src="RuhulBeyan-8102_1.jpg"/><br/>
yeryüzüne indiğinde evlenecek ve kız evlâdları olacaktır. Yahya (a.s.) evlenmiştir.<br/>Ancak eşine hiç yaklaşmamıştır. Böyle davranmak onun şerîatında azîmet olduğu için<br/>zifâf olmamıştır. Bazıları da evlenip eşleriyle beraber oldukları halde evladları<br/>olmamıştır.<br/>
“__WORD__/ukm” kelimesinin aslı iz kabul etmeyen kuruluktur. Kadınlardan “akîm” olanlar<br/>
erkeğin suyunu kabul etmeyenlerdir. <i>Kamus’</i>ta “ukm” kelimesiyle ilgili olarak “kadının<br/>rahminde döllenmeye engel olan bir hastalıktır” denmiştir. Kısır adam, çocuğu olmayan<br/>kimsedir. Kısırlık, kadın için olduğu gibi erkek için de olabilir. Erkeğin suyunda bir<br/>takım özür ve hastalıklar sebebiyle döllenip aşılanmaya mâni bir durum olabilir.<br/>
<i>“O herşeyi bilendir, herşeye gücü yetendir.” </i>Allah Teâlâ olmuş ve olacak her şeyi<br/>
çok iyi bilir. Kudret dâhilinde olan her şeye gücü yeter. Yapılmasında da hikmet ve<br/>maslahat olan her şeyi yapar.<br/>
<b>Kâşifî</b> şöyle demiştir: Verdiği her şeyi bilen, meydana getirdiği her şeye gücü<br/>
yetendir. O’nun ilmi cehâletten mukaddes ve müberrâdır. Onun kudreti âcizlikten<br/>münezzeh ve muarrâdır. Onun ilmi cehâlet şâibesinden beri, kudretiyse eksiklik ve kusur<br/>kirliliğinden uzaktır.<br/>
Şu husus iyice anlaşıldı ki; insanın evlâdı ya olur ya da olmaz. Olursa ya sadece erkek<br/>
yahut sadece kız yahut hem erkek hem kız olur. Âyette bütün bu kısımlar tam olarak<br/>verilmiştir. Kasdedilen mânâ şudur: Muhakkak ki Allah Teâlâ çocuk sahibi olmaları<br/>bakımından kulların durumlarını bu yöndeki irâdesi gereğince değişik değişik yapmıştır.<br/>Bazı kullarına bunlardan erkek yahut kız tek bir sınıf hibe eder. Bazı kullarına hem erkek<br/>hem kız olarak her iki sınıftan da hibe eder. Diğer bazı kullarını da kısır yapar, onlara<br/>evlâd vermez. Sonuçta erkek olsun kız olsun, evlâdlar Allah’ın, kullarına hibe ve<br/>lutuflarıdır. Dolayısıyla evladı olduğu müjdesini alan kişinin buna sevinmesi, bunu<br/>Allah’ın bir nimet ve lutfu olarak görmesi sünnettir. Hadis-i şerifte <i>“evlâd kokusu<br/>cennet kokusudur”</i><a href="RuhulBeyans.html#8112">[135]</a> buyrulmuştur. Bir başka hadis-i şerifte Peygamberimiz (s.a.)<br/>şöyle buyurmaktadır: <i>“Evlâd dünyada nûr, âhirette sürûr, sevinç ve mutluluktur.” </i>Yine<br/>haberde şöyle gelmiştir: “Çocuk doğuran siyah bir kadın, güzel fakat kısır bir kadından<br/>daha hayırlıdır.”<a href="RuhulBeyans.html#8112">[136] </a>Çünkü neslin devamı ancak çocuk doğuran kadınlar sayesinde<br/>mümkün olur.<br/>
Kadının doğurgan oluşu, sağlık ve gençliğinden bilinir. Kişi, nikâhı altında bulunup<br/>
çocuk doğuran bir kadın hakkında, doğurduğu çocuğu kasdedip “bu benden değildir”<br/>diyerek böyle yanlış bir tutum içine girmemelidir. Zîrâ Yüce Allah, böyle karaktersiz<br/>birini kıyâmet günü rezil ve rüsvây edecek; ona gökteki yıldızlar, yeryüzündeki kum<br/>taneleri ve ağaçların yaprakları kadar günah yazacaktır.<br/>
Âyete şöyle bir mânâ verildiği de söylenmiştir: Allah dilediğine kız evladları yani<br/>
dünyayı, dilediğine erkek evlâdlar yani âhireti yahut hem erkek hem kız evlâdları yani<br/>hem dünyayı hem de âhireti verir. Dilediğini de kısır yapar yani ona ne dünyayı ne de<br/>âhireti verir. <i>Keşfü’l-esrâr</i>’da böyledir. Bu açıklamada dünyanın dişiliğine, âhiretin<br/>
