<a name=4443></a><i><b>bir işe aracılık ederse onun da ondan bir payı olur</b></i>.” (en-Nisâ, 4/85) ve “<i><b>Kıyâmet<br/>gününde kendi günahlarını tam olarak taşımaları ve bilgisizce saptırmakta<br/>oldukları kimselerin günahlarından da bir kısmını yüklenmeleri için (böyle<br/>derler)</b></i>.” (en-Nahl, 16/25) âyetlerine gelince, bu âyetler bir kimsenin başkasının<br/>günahını yükleneceğini, iyiliklerinden faydalanacağını, kötülüklerinden zarar göreceğini<br/>ifâde eder gibi görünmektedir. Ancak bu aslında kendi iyiliğinden faydalanma ve yine<br/>kendi kötülüğünden zarar görmekten ibarettir. Çünkü iyilik ve kötülük yapan kimsenin<br/>alacağı karşılık onun için zâten gereklidir. Şefaat/aracılık edene ulaşan ise iyilik ve<br/>kötülüğün aslının karşılığı değil şefaatinin karşılığıdır. Aynı şekilde yoldan çıkmanın<br/>cezası yoldan çıkanlara mahsustur. Yoldan çıkaranların yükleneceği günah ise yoldan<br/>çıkmanın değil, yoldan çıkarmanın cezâsıdır.<br/>
“<i>Hiçbir günahkâr başkasının günah yükünü taşımaz</i>” cümlesi önceki cümleyi te’kid<br/>
etmektedir. Müşriklerin boş umutlarının kesilmesi için özellikle zikredilmiştir. Çünkü<br/>onlar hak üzere olmasalar bile taklid ettikleri atalarına tâbi olduklarını, tâbi olanlara ise<br/>hiçbir zarar ve cezâ ulaşmayacağını iddiâ ediyorlardı.<br/>
<b>Kâşifî</b> der ki: Velîd b. Muğîre kâfirlere: Siz bana tâbi olun, ben sizin günahlarınızı<br/>
yüklenirim. diyordu. Bunun üzerine Hak Sübhânehû ve Teâlâ: “<i>Herkes başkasının<br/>günahını değil kendi günahını yüklenir</i>.” buyurdu.<br/>
Bâzıları der ki: (14. âyetteki) “kitap”tan maksad, kendisine kişinin amellerinin izleri<br/>
nakşolunmuş olan nefsidir. Çünkü hayır olsun şer olsun, insandan sâdır olan her<br/>amelden, insan rûhunun cevherinde o amelin özel bir izi vardır. Şu kadar var ki ruh<br/>bedende olduğu sürece bu eser görülmez. Çünkü ruh duyu ve kuvvetlerden gelen<br/>bilgilerle meşguldür. Rûhun bedenden ilişkisi kesilince, artık onun kıyâmeti kopar.<br/>Çünkü nefis cesedde sâkin ve karar kılmıştı. Ölünce ulvî âleme doğru yükselmeye<br/>başlar. Örtü kalkar, haller açılır, nefs levhası üzerinde bulunan hayat boyunca yaptığı<br/>tüm amellerin nakışları ortaya çıkar.<br/>
İşte bu, yazma ve okumanın aklî îzahıdır. Bu da nakille gelen bilgilere ters değildir.<br/>
Hatta <b>Katâde</b>’den rivâyet edilen şu sözler, bu açıklamayı desteklemektedir: “O gün,<br/>dünyada okumasını bilmeyenler de okur.” Bu îzaha göre kıyâmetten maksad küçük<br/>kıyâmettir. Ama bu sözler, felsefe kaidelerine benzemektedir. Nitekim<b> Müftî Sa‘dî</b>’nin<br/><i>Hâşiye</i>’sinde böyle geçmektedir.<br/>
Fakir (<b>Bursevî</b>) der ki: Âşikârdır ki âhiret hem mânâyı hem de şekli içerir. İnsanın iki<br/>
sahifesi vardır. Birisi amelinin sahifesi ki o kitaptır. Diğeri de nefsinin sahîfesidir.<br/>Bunlardan her biri, kişinin amel ve hâlini haber verir. <i>et-Te’vîlâtün’n-Necmiyye</i>’de<br/>böyle denilmektedir. Küçük büyük hiçbir şeyi bırakmadan tüm amelleri sayıp döken bu<br/>kitabın kirâmen kâtibîn meleklerinin kişinin amellerini nefislerinin sahifesine yazdığı<br/>kitap olması da mümkündür. İşte bu onun boynunda sürekli asılı olan kitaptır. Bundan<br/>dolayı “<i>Kitabını oku</i>” denilir. Yâni kendi yazdığın kitabı oku. “<i>Bugün nefsin sana<br/>hesapçı olarak yeter</i>.” Çünkü senin nefsin amellerinin kalemiyle ya saâdet damgasıyla<br/>ya da şakâvet damgasıyla işâretlenmiş, damgalanmıştır. “<i>Kim hidâyete ererse” </i>sâlih<br/>
