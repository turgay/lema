<a name=184></a>Âyette zikredilen <i>“ra’d”</i>dan murâd, meleğin kendisi değil, sesidir. Ama bir kısım<br/>
rivâyetlerde bunun melek olduğunu bildiren ifâdeler vardır. Onlardan birisi şudur:<br/><i>“Ra’d, bulutları idâre etmekle görevlendirilmiş bir melek olup onları emredilen<br/>yerlere sevkeder. Su, bu meleğin başparmak çukuru içerisinden geçer. Bu melek<br/>Allah’ı tesbih edince gökyüzündeki bütün melekler seslerini yükseltirler ve tam o<br/>anda yağmur yağmaya başlar.”</i><a href="RuhulBeyans.html#190">[210]</a><br/>
<i>“Berk”</i>ten maksad, bu meleğin elindeki kılıçlarla bulutlara vurmasıdır. “Kılıçlar”<br/>
diye ifâde ettiğimiz <i>“mehârîk” </i>kelimesi <i>“mihrak” </i>kelimesinin çoğuludur. Aslında<br/>çocukların yıkandığı tekne demektir. Burada meleklerin bulutları sevketmek için<br/>kullandıkları âlet mânâsında kullanılmıştır.<br/>
Celvetî tarîkatı pîri <b>Bursalı Üftâde Efendi</b>, filozofların ra’d hakkındaki görüşleriyle<br/>
Hz. Peygamber (s.a.) Efendimizin ra’d ile ilgili: <i>“Ra’d; arı şeklindeki meleğin<br/>çıkardığı sestir.<a href="RuhulBeyans.html#190">”</i>[211] </a>ifâdesi arasını şu şekilde te’lîf etmektedir: “Melek, bu âlemin<br/>dışından seslenir, fakat ses içeri girer ve orada tesirini gösterir. Biz de içeriden o sesi<br/>duyarız. Bunu şu örnekle ifâde edebiliriz: Bir kimse, midede şişkinlik yapacak bir şey<br/>yese, o kimsenin içinde ses çıkarabilecek bir gaz hâsıl olur. Bu gazın kaynaklandığı<br/>sebeb hâricî olsa bile, ortaya çıktığı yer adamın içidir. Bunun gibi, Peygamberimiz<br/>(s.a.)’in ifâdesi ra’d’in başlangıcına, bilginlerin sözü ise onun meydana gelişine ışık<br/>tutmaktadır.”<br/>
Münâfıkların durumunu açıklayan bir misâl de şudur: Bir gurup insan vardır. Bunlar,<br/>
gökten sağnak hâlinde boşanan, içinde son derece yoğun karanlıklar, gürültü ve<br/>yıldırımlar bulunan bir yağmura tutulmuşlar ve yıldırımlardan gelecek ölüm korkusuyla<br/>parmaklarını kulaklarına tıkamışlardır.<br/>
<i>“Parmakları kulaklara tıkama” </i>ifâdesinde bir nevi mübâlağa vardır. Mu’tâd olan<br/>
parmak uçlarının kulakların içine konmasıdır. Sanki onlar korku ve şaşkınlıklarından<br/>sadece parmaklarının uçlarını değil, tamamını kulaklarına tıkamışlardır. Bu, onların<br/>şaşkınlık ve korkularının ne kadar büyük olduğuna ve hatta âzâlarını dahi normal bir<br/>tarzda kullanamayacak kadar dengelerini kaybettiklerine işâret etmektedir. Bazılarına<br/>göre parmakları kulaklara koymak; onların aşırı dehşet ve hayretlerine işârettir.<br/>
Bazılarına göre, Araplar şiddetli ses ânında kulağa konan parmağa <i>“sebbâbe” </i>yâni<br/>
sövme parmağı derler. Kur’ân-ı Kerîm, üslûbuyla edeb gözeterek bu kelimeyi<br/>kullanmamış, bir başka parmak adı da belirtmemiştir. Nitekim bizzat Araplar işâret<br/>parmağına <i>“sebbâbe” </i>sövme parmağı demeyi hoş karşılamadıklarından <i>“misbâha ve<br/>mihlele” </i>gibi kinâyeli adlar vermişlerdir. Bu gibi kinâyeler, Kur’ân-ı Kerîm’de<br/>zikredilmemiştir. Çünkü bunlar, o devir insanlarının tanımadığı sonradan çıkmış<br/>lâfızlardır.<br/>
<i>“Savâik” </i>( <img src="RuhulBeyan-184_1.jpg"/> ); sâikânın çoğulu olup yıldırımın korkunç sesi demektir. Bu sesle<br/>
beraber gökten bir ateş parçası iner. Bu ateş parçası, üzerine geldiği şeye çarpar. Fakat<br/>letâfeti sebebiyle kısa zamanda sâkinleşip söner. Anlatıldığına göre, bir hurma ağacı<br/>üzerine yıldırım düşmüş, onun sadece yarısına yakın kısmını yakarak sönmüştü.<br/>
