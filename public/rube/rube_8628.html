<a name=8629></a><i>Bizim ibadetimizle bir ilgisi yoktur.”</i><br/>
<b>Hz. Âişe</b>’den gelen bir rivâyete göre bu âyet şek günü orucunu yasaklama husûsunda<br/>
nazil olmuştur. Yani ‘Nebîniz tutmadan önce siz oruç tutmayınız’ demektir. <b>Mesrûk</b> der<br/>ki: Şek günü, Âişe (r.a.)’ın yanındaydık; süt getirildi ve beni de çağırdı.<br/><i>Bahru’l-‘ulûm</i>’da ise şöyle der: Hz. Âişe (r.a.), câriyeye “Ona bal şerbeti ver” dedi.<br/>“Ben oruçluyum” dedim. O da Rasûlullah (s.a.) bugünde oruç tutmayı yasakladı, deyip<br/>bu âyeti okudu ve “hem oruçta hem de diğer hususlarda bu âyet geçerlidir.” dedi.<br/>
<b>Katâde</b> şöyle der: İnsanlar “şu konuda bir âyet indirilse ya da şu hususta şöyle<br/>
yapılsa, şu anlamda şöyle bir âyet nazil olsa, Allah şöyle yapsa, şöyle olması daha<br/>uygun olur…” derler. Cenâb-ı Hak bu durumu kerih gördü ve bu âyet nâzil oldu.<br/>
<b>Hasan</b>’dan gelen bir rivâyet ise şöyledir: Rasûlullah (s.a.) Medine’ye tam olarak<br/>
yerleşince kendisine çeşitli bölgelerden heyetler gelmişti. Bunlar çok soru soruyorlardı.<br/>Bu âyetle birlikte Rasûlullah meseleye girmeden onların soru sorması yasaklandı.<br/>
Zâhir olan şudur ki; âyet her türlü söz ve fiili içerir, bundan dolayı “önüne geçmeyin”<br/>
ifadesinin mef’ûlü hazf olunmuştur. Böylelikle muhatabın öne geçirilmesi mümkün olan<br/>her söz ve fiili düşünmesi amaçlanmıştır. Meselâ Rasûlullah (s.a.)’in meclisinde bir<br/>soru sorulunca ondan önce cevap vermeyin. Yemek gelince ondan önce başlamayın. Bir<br/>yere gittiğinizde geçerli bir mâzeret olmadan Rasûlullah (s.a.)’in önünden yürümeyin<br/>gibi…<br/>
<i>Keşfü’l-esrâr</i>’da der ki: Şu üç durum dışında küçüklerin, büyüklerin önüne geçmesi<br/>
caiz değildir: Geceleyin yürüyünce, düşmanı görünce, sele girince… Önceki<br/>dönemlerde genç yaşlının önünde yürüyünce Allah onu yere batırırmış. Âlimlerin<br/>önünden yürümek de bu yasak kapsamındadır. Çünkü onlar peygamber vârisleridir.<br/>Delili de <b>Ebu’d-Derdâ</b> (r.a.)’ın rivâyet ettiği şu hâdistir: Rasûlullah (s.a.) beni Ebû<br/>Bekir (r.a.)’ın önünde yürürken gördü ve şöyle buyurdu: “<i>Senden daha hayırlı olan<br/>birinin önünden mi yürüyorsun? Güneş Nebî ve Rasûllerden sonra Ebû Bekir’den<br/>daha hayırlı ve faziletli bir kimse üzerine doğup batmamıştır.<a href="RuhulBeyans.html#8641">”</i>[160]</a><br/>
Bu rivâyetlerin çoğu, âyette Rasûlullah’ın önüne herhangi bir şeyi geçirmeyin<br/>
anlamının kasdedildiğini göstermektedir. “Allah” lafzının zikrolunması ise Rasûlullah’ı<br/>tâzim ve onun Allah katındaki yüce makâmını beyân içindir. Şöyleki, âyetin girişinde<br/>“Allah” lafzının zikredilmesi, Rasûlullah (s.a.)’in Cenâb-ı Hak katında ne kadar özel<br/>bir yeri bulunduğunu ve O’na (c.c.) ne kadar yakın olduğunu göstermek içindir.<br/>Rasûlullah’ın isminin atıf yoluyla Cenâb-ı Hakk’ın isminin yanında bulunması onun<br/>(s.a.) Hak katındaki makamını ortaya koyar. Nitekim Arapça’da Zeyd’in cömert<br/>olduğunu göstermek için “Zeyd’in cömertliğini beğendim” cümlesi yerine “Zeyd ve<br/>cömertliği hoşuma gitti” şeklinde ifade edilir.<br/>
<b>İbn Abbâs</b> der ki: Âyetin mânâsı kitap ve sünnete muhâlif olan şeyi söylemeyin<br/>
demektir. Fakir [<b>Bursevî</b>] der ki: İbn Abbas bununla iktifâ etmiştir yoksa asıl<br/>kasdolunan diğer hususları yapmamakla beraber bu iki şeyi de yapmayın demektir.<br/>Kitap ve sünnete muhâlefet, Allah’ın hudûdunu ve Rasûlullah’ın hududunu ileri<br/>
