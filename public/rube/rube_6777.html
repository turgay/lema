<a name=6778></a><img src="RuhulBeyan-6778_1.jpg"/><br/>
tüm âlemlere ışık verirr. Yine kandil tüm yönleri aydınlattığı gibi Hz. Peygamber (s.a.)<br/>de tüm ümmetini aydınlatmaktadır. Ancak Ebû Cehil ve sıfatında ona tâbi olanlar gibi<br/>körler bunun dışındadır. Çünkü onlar O’nun nuruyla aydınlanamaz ve hakikatte O’nu<br/>göremezler. Nitekim Allah Teâlâ şöyle buyuruyor: “<i><b>Onları sana bakar görürsün, oysa<br/>onlar görmezler</b></i>.” (el-A’râf, 7/198).<br/>
Hikaye edilir ki Sultan <b>Mahmûd Gaznevî</b>, Şeyh <b>Ebü’l-Hasan Harakânî</b> (k.s.)’un<br/>
yanına vardı. Bir süre yanında oturdu, sonra: “Ey Şeyh! Bâyezid Bistâmî hakkında ne<br/>dersin?” diye sordu. Şeyh Ebu’l Hasan: “Bâyezid öyle bir zattır ki onu gören hidâyet<br/>bulur.” dedi. Sultan: “Bu nasıl olur? Ebû Cehil Rasûlullah (s.a.)’i gördü, fakat<br/>dalâletten kurtulamadı.” dedi. Şeyh, sultanın bu sorusunu şöyle cevaplandırdı: “O,<br/>Allâh’ın Rasûlü’nü görmedi. Ancak Abdullah’ın oğlu, Ebû Tâlib’in yetimi<br/>Muhammed’i gördü. Şâyet O Allâh’ın Rasûlü’nü görseydi elbette îman edip ebedî<br/>mutluluğa ererdi.” dedi. Yâni O’nu (a.s.) beşer ve yetim olarak değil de rasûl, muallim<br/>ve hidâyet rehberi olarak görseydi elbette îman ederdi demektir.<br/>
6- Hz. Peygamber (a.s.) süflî âlemden ulvî âleme, mülkten melekûta, melekûttan<br/>
ceberût ve azamûta/azamet âlemine yükseltilmiştir. Bütün bunlar <i>“kabe kavseyn”</i> (<i><b>iki<br/>yay arası kadar</b></i>) makamına ve <i>“ev-ednâ”</i> (<i><b>daha da yakın</b></i>) (bk. en-Necm, 53/9)<br/>yakınlığına kadar Allah Teâlâ’nın “<i>yaklaş bana</i><a href="RuhulBeyans.html#6783">”[250] </a>cezbesiyle olmuştur. Nihâyet<br/>O’nun kalbinin kandili bir melek ve peygamber vâsıta olmaksızın Allâh’ın nûru ile<br/>nurlandırılmıştır. İşte bundan dolayı Peygamberimiz (s.a.) şöyle buyurmuştur:<br/>
“<i>Benim Allah ile öyle bir vaktim vardır ki o vakitte beni hiç bir mukarreb melek</i><br/>
<i>veya mürsel bir nebî kuşatamaz.</i>”<a href="RuhulBeyans.html#6783">[251] </a>Çünkü O, vahdet makamındaydı. O makama ise<br/>ancak nefsinden fânî olma ve Rabbi ile bâkî olma ayakları üzere ulaşılır. Hem de<br/>ilâhiyet nûrunun ateşi, o kimsenin varlık odunundan “nefsî, nefsî” dumanı yükselecek<br/>kadar bile bir şey bırakmayacak şekilde bu fenâ külliyyen fenâ, bakâ da külliyyen bakâ<br/>olmalıdır. Bu rütbenin kemâline ancak bizim Peygamberimiz (a.s.) ulaşmıştır. Çünkü<br/>diğer peygamberler arasında O: “ümmetî, ümmetî (Ümmetimi isterim, ümmetimi<br/>isterim) diyecektir. Bu konuda sana mi‘rac hadîsi yeter. Peygamberimiz (a.s.) mi‘rac<br/>yolculuğunda her semâda bir grup peygamberle karşılaşmış, nihâyet yedinci semaya<br/>ulaşınca orada İbrahim (a.s.)’ı sidretü’l-müntehâya dayanmış olarak bulmuştur. Cebrâil<br/>(a.s.) ile birlikte onun yanından sidrenin en uzak noktasına kadar ilerledi. Cebrâil (a.s.)<br/>sidrede kaldı. Hz. Peygamber (s.a.)’e refref sarkıtıldı. Ona bindi ve kendisini iki yay<br/>arası kadar veya daha yakın olma mertebesine iletti. O (s.a.), Allâh’ın kendisine bir nur<br/>ihsan edip halka gönderdiği ve: “<i><b>Gerçekten size Allah’tan bir nur geldi</b></i>” (el-Mâide,<br/>5/15) buyurduğu zâttır. Kendisine uymaları yoluyla halkı Allâh’a dâvet etmesine izin<br/>verilmiştir. Çünkü <i><b>“kim gerektiği gibi Rasûlullah (s.a.)’e itâat ederse, elbette<br/>Allâh’a da itâat etmiş olur”</b></i> (bk. en-Nisâ, 4/80). <i><b>“O’na bey‘at edenler ancak Allâh’a<br/>bey‘at etmektedirler. Allâh’ın eli onların ellerinin üzerindedir”</b></i> (bk. el-Feth, 48/10).<br/>
