<a name=10535></a><img src="flower_sep.jpg"/><br/>
<img src="RuhulBeyan-10535_2.jpg"/><br/>
gelmektedir. Söz gelimi bir kimse cömertlikte ve merhamette olanca gücünü<br/>harcadığında yukardaki aynı kalıp kullanılır. Şu halde yeryüzü ve gökyüzü kendi tabiat<br/>ve karakterlerinin üzerinde bir çaba harcayacaklardır.<br/>
<i>“Ve Rabbini dinleyip boyun eğecek hale getirildiği zaman”</i> yâni yeryüzü Allah<br/>
Teâlâ’ya içinde bulunanları dışarı atma ve tamamen boşaltma noktasında tam olarak<br/>boyun eğmiş ve boyun eğmeye uygun hale getirilmiştir. Bir başka ifâdeyle yeryüzünün<br/>Rabbânî kudret karşısındaki durumu budur. Dikkat edileceği üzere bu sûrenin baş<br/>tarafında iki âyette “boyun eğecek hale getirildiği zaman” ifâdesi kullanılıyor. Bu ifâde<br/>âyetin edebî seviyesini düşürecek lüzumsuz bir tekrar değildir. Çünkü birincisi gökle<br/>ilgili ikincisi ise yeryüzü ile ilgilidir. Her birine diğerine âid olmayan bir özellik<br/>eklendiğine göre buradaki ifâde bir tekrar sayılmaz.<br/>
Yukardan beri sıralanan bütün olaylar meydana geldiği zaman insanın beyândan âciz<br/>
kalacağı çok korkunç şeyler olacaktır.<br/>
<i>Kâşifî Tefsîri</i>’nde “izâ”nın cevabının “insan sevabı ve cezâyı görür, müşâhede eder”<br/>
şeklinde olduğu kaydedilmektedir.<br/>
Âyet-i kerimede hayvâni ruh semasının insâni ruhtan ayrılacağına ve bu semanın zail<br/>
olacağına, beden arzının içinden ruhun çekilip alınmasıyla yayılacağına, bu beden<br/>arzının içinde bulunan ruhu, kuvvetleri dışarı atacağına, içerisinde bulunan hayata,<br/>mizaca, terkibe ve şekle dâir bütün izleri ve arazı boşaltacağına, bedenin ruhtan hali<br/>olmasına tabi olarak bütün bunları dışarı atacağına işâretler vardır.<br/>
<i>et-Te’vilâtü’n-Necmiyye’</i>de ise bu âyetten şu işâretler alınıyor: Burada ruh semâsının<br/>
yarılacağına, nefs-i emmare bulutu zulmetinden semanın kurtularak Rabbinin feyzine<br/>boyun eğeceğine, Allah Teâlâ’nın orada tasarruf etmesiyle hiçbir karşı gelme ve yüz<br/>çevirme olmaksızın gerekli istidadı hazırlayarak boyun eğmeyi sağlayacağına, beşeri<br/>nefislerin arzını erbabına yayacağına ve bu arzın beşeri ahkamdan boşalacağına<br/>işâretler vardır.<br/>
<b>6. Ey insan! Şüphe yok ki sen Rabbine karşı çaba üstüne çaba göstermektesin;</b><br/>
<b>sonunda O’na varacaksın.</b><br/>
<i>“Ey insan!”</i> Âyette geçen “insan” kelimesi mü’min, kâfir, isyânkâr bütün insan<br/>
cinsine şâmildir. Şu halde buradaki “ey insan” hitabı bedel itibariyle bütün mükelleflere<br/>genel bir hitaptır. Âlimlerin ifâdesine göre bu “ey insan” ifâdesi genelleme ifâde eden<br/>ifâdelerden daha etkindir. Çünkü bu, hitap bakımından her muhataba ayrı ayrı hitap<br/>ediliyormuş mesâbesindedir. Bir başka ifâdeyle muhataplardan her birine ayrı ayrı<br/>sanki “ey filanca, sen ey filanca, sen ey filanca” gibi teker teker hitap edilmiş<br/>olmaktadır.<br/>
