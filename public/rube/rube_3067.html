<a name=3068></a><img src="RuhulBeyan-3068_1.jpg"/><br/>
<img src="RuhulBeyan-3068_2.jpg"/><br/>
kimse benim için ayağa kalkmadı. Talha’nın bu güzel hareketini hiç unutmam. -<br/>Peygamber (a.s.) Medine’ye geldiğinde bu iki sahâbîyi birbirine kardeş yapmıştı-.<br/>Rasûlullah (s.a.)’e selam verdiğimde yüzü sevinçten parıldıyordu. Peygamber (a.s.)<br/>sevinçli olduğu vakit yüzü bir ay parçası gibi parlardı<a href="RuhulBeyans.html#3069">.[321]</a><br/>
Osmanlı sultanlarından <b>Sultan I. Selim </b>der ki:<br/>
<i>Ve’ş-şemsi ve’d-duhâ’nın mânâsından haberdar isen<br/>Mustafa’nın gönüller süsleyen ay yüzünün tarifi olduğunu bilirsin<br/>Feleğe bak, yıldız askerlerinin azametine bak<br/>Bunlar Mustafa’nın ipekli elbisesinin incilerin parıltısıdır</i><br/>
Rasûlullah (s.a.)’in huzurunda oturdum. Bana: “<i>Müjde ey Ka‘b! Bugün annenden</i><br/>
<i>doğduğundan beri üzerinden geçen en hayırlı gün!</i>” buyurdu ve ardından bize âyeti<br/>okudu. Bu âyetler, <i>“Andolsun Allah, Peygamberi ve...”</i> âyetinden, <i><b>“Doğrularla<br/>beraber olun!”</b></i> (et-Tevbe, 9/117-119) âyetine kadar olan âyetlerdir. Bunun üzerine ben:<br/>
“Yâ Rasûlallah! Tevbemden olmak üzere bütün malımı Allah’a ve Rasûlü’ne sadaka<br/>
olarak veriyorum.” dedim. Rasûlullah:<br/>
“<i>Malının bir kısmını kendine alıkoy. Bu senin için daha hayırlıdır</i>.” buyurdu.<br/>
Rivâyet edildiğine göre <b>Ebû Bekir Varrâk</b>’a nasûh tevbe sorulmuş, o da şu cevabı<br/>
vermiştir: “Nasûh tevbe, yeryüzü geniş olmasına rağmen tevbe eden kimseye dar<br/>gelmesi, canının da sıkıldıkça sıkılmasıdır. Tıpkı Ka‘b b. Mâlik ve iki arkadaşının<br/>tevbesi gibi.”<br/>
<i>Allah’a gerçekten bir tevbe ettim<br/>Can bedenden ayrılıncaya dek bu tevbeyi bozmam</i><br/>
Bilesin ki bu üç kişinin kıssasında şu husûsa işaret vardır: Müslümanların, (günahkar)<br/>
bir müslümanı terk edip onunla alâkayı kesmeleri, şayet bunun ona dini yönden bir<br/>faydası olacaksa haram olmaz. İşlediği günahı bıraktığı ve ondan tevbe ettiği<br/>anlaşılıncaya kadar o kimseyle ilgi ve alâka kesilebilir. Aynı şekilde bid‘at, fâsıklık ve<br/>benzeri şeylerden dolayı kötü hal sahibi olan bir kimseyi, o halinden tevbe ettiği<br/>anlaşılıncaya kadar yalnızlığa terk etmek haram olmaz. Çünkü onu terk etmek, din<br/>yüzünden olduğu için Allah hakkına ait bir meseledir. Böyle bir durumda üç günden<br/>fazla (birisini terk edip alakayı kesmek) câiz olur. Dünyevî işlerden ve nefsî arzulardan<br/>dolayı birisine darılıp onu terk etme meselesine gelince bunun üç günden fazlası câiz<br/>olmaz. Üç günü affedilmiştir. Çünkü âdemoğlu öfke, kötü huy ve benzeri mizaçlarda<br/>yaratılmıştır. Üç günlük dargınlık affedilmiştir ki bu hal gitsin.<br/>
