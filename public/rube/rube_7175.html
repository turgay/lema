<a name=7176></a>gecesinde Hakk’ın huzuruna yaklaştıkça varlığından geçip fakrı artmıştır. Nitekim Allah<br/>Teâlâ bunu <i><b>“Sonra (Muhammed’e) yaklaştı, derken daha da yaklaştı. O kadar ki<br/>(birleştirilmiş) iki yay arası kadar, hatta daha da yakın oldu.”</b></i> (en-Necm, 53/8-9)<br/>kavliyle haber vermektedir. Burada O’nun (s.a.) varlıktan fakrı kâmil oldu. Allah onu<br/>fakir buldu da lütuf ve keremiyle zengin etti. (bk. ed-Duhâ, 93/8)”<br/>
Bilesin ki ay ile güneşin aynı hizada olmaları bakımından ay güneşten ışık almaya<br/>
elverişli bir aynadır. Güneşin devri yavaş olduğundan onun tesiri ilkbahar, yaz,<br/>sonbahar ve kıştan ibaret olan dört mevsimin meydana gelmesi ile ortaya çıkar. Ayın<br/>(menzillerinde) devri hızlı olduğundan onun dünyaya olan tesiri de hızlıdır. Hareketinin<br/>hızlı oluşunda kalb aya nâzırdır. Bu sırdan dolayı Allah Teâlâ hareket ve dönüşünün<br/>hızlı olması konusunda Âdem (a.s.)’ın bâtınının ayla olan münasebetinden dolayı Âdem<br/>(a.s.)’ı ay feleğinde yerleştirmiştir.<br/>
Sonra ay gözle görülüp idrak edilir. Güneş ise aydınlatması, ışık vermesi ve<br/>
ışınlarının parlaklığından dolayı kendisi buna mâni olduğundan ve bunun<br/>imkansızlığından kemmiyet ve keyfiyetinin mâhiyeti idrâk edilemez. Güç yetirilebildiği<br/>kadar güneşi görebilmek için özel bir yola ihtiyaç duyulur.<br/>
Fikir ve tecrübe şunu ortaya koymuştur: Bir insan kesif/yoğun bir kap alır. Bu kabı saf<br/>
ve temiz suyla doldurur. Güneşin bir sûretinin aksetmesi için kabı güneşin karşısına<br/>koyar. Bu şekilde insan güneşin ışıklarının parlaklığının geri çevirmesi olmadan güneşi<br/>kabın dibinde görür. Çünkü latif olanın özelliği kabul etmek, kesîf olanın özelliği ise<br/>tutmaktır. Burada su güneşin sûretini kabul etmiş kap ise tutmuştur. Bu tedbir zâhir olan<br/>güneşi gözle görmek isteyen kimsenin başvurduğu bir çaredir.<br/>
Bu görünen sonlu ve sınırlı güneşin akisleri bile ancak önceden var olan istîdadlar ve<br/>
sonradan başvurulan tedbirlerle idrak olunabilirse, sonsuz ilâhî ve rubûbiyyete âid<br/>ahadiyyet âleminin güneşi hakkında ne düşünürsün?! Aydınlatma, zâhir olma, izhâr etme<br/>ve azamet nurları saçma konusunda bu güneşin ona nisbeti, dış dünyada ve yedi kat<br/>göklerde bir zerre gibi veya derin denizlerle ve okyanuslarda bir damla gibi ya da<br/>dünya ve âhirete nisbetle cüzlere ayrılmayan en küçük bir cüz (cüz-i lâ yetecezzâ) bile<br/>değildir. Allah noksanlardan münezzehtir. Yerde ve gökte tecellî eden en yüce sıfat<br/>onundur. (er-Rûm, 30/27)<br/>
İşte bu misâli bilirsen kalbin rubûbiyet güneşi ile olan hâlini ve o güneşin nûrunun<br/>
kalbe aksetmesini de bilip tanırsın.<br/>
<b>Şeyh Mağribî</b> (k.s.) der ki:<br/>
<i>Önce göz iste, sonra dost;<br/>Çünkü dost basiret sahiplerine görünür<br/>Sende göz yoksa, dost olsa ne çıkar?<br/>Sende kulak yoksa sözden ne fayda?<br/>Yüzüne bakmak için aynan olsa bile,<br/>Aynan hep karanlık olduktan sonra ne fayda?</i><br/>
