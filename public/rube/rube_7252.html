<a name=7253></a>ve nehiy ile zabt ve kontrol altına alıp onda tasarrufta bulunmaktır.<br/>
Yaratmak, diriltmek, irâdesi muradından geri kalmamak ve benzerleri gibi zikredilen<br/>
hususlardan Allah Teâlâ’nın noksanlardan münezzeh olduğu ve tenzih edilmesi gerektiği<br/>en kâmil şekilde sâbit olunca, artık her şeyin mülkü, zabt ve tasarrufu elinde, kudretinde<br/>ve kontrolünde olan Allah’ı onların vasfettikleri âcizlikten tenzîh edin. Onların Allah<br/>hakkında söyledikleri noksanlıklara hayret edip şaşırın.<br/>
Öldükten sonra <i>“Siz de” </i>başkasına değil “<i>O’na döneceksiniz.”</i> Çünkü mutlak olarak<br/>
O’ndan başka mâlik yoktur. O da size amellerinizin karşılığını verecektir.<br/>
Bu hitap hem mü’minlere hem de kafirleredir. İkrar edenlere bir vaad/müjde, inkar<br/>
edenlere ise bir vaîd/tehdiddir. Dostlara vaad ve düşmanlara tehdiddir (vaîd).<br/>Düşmanlara cezânın en şiddetlisi, dostlara ise “<i><b>İşte mutluluk ve güzel gelecek onlar<br/>içindir.</b></i>” (er-Ra’d, 13/29) vardır.<br/>
<i>et-Te’vîlâtü’n-Necmiyye</i>’de der ki: “Allah Teâlâ her şeyin bir melekûtu olduğunu<br/>
beyan etmiştir. Bir şeyin melekûtu, o şeyin kendisiyle kaim olduğu şeydir. Şayet her<br/>şeyin kendisiyle kaim olduğu bir melekûtu olmasaydı o şey de olmazdı. Bütün<br/>mükevvenât Allah’ın kudret eliyle kaimdir. Kabul edenler siz isteyerek, reddedenler siz<br/>de zorla O’na döndürüleceksiniz. Allah fazlı ve geniş keremiyle bizi red ve inkardan<br/>korusun.”<br/>
<b>İbn Abbâs</b> (r.a.)’tan rivâyete göre şöyle demiştir: “Ben Yâsîn sûresi ve bu sûreyi<br/>
okumanın fazîleti hakkındaki rivâyetlerin nasıl bu sûreye mahsus olduğunu bilmiyordum.<br/>Sonradan bunun bu (son) âyetten dolayı olduğunu anladım.”<br/>
Bir hadîste: <i>“Ölülerinize </i>(ölmek üzere olanlarınıza) <i>Yâsîn sûresini okuyun.”</i><a href="RuhulBeyans.html#7256">[184]</a><br/>
buyrulmuştur. İmam (<b>Râzî</b>) der ki: “Çünkü o zaman insan zayıf düşer. Tüm uzuvları da<br/>böyledir. Ancak kalb bütünüyle Allah’a yönelir. O kişiye bu sûre-i kerîme okunduğu<br/>zaman kalbinin kuvveti artar. Dinin esaslarını tasdîki sağlamlaşır. Böylece iman nuruyla<br/>kalbinin parlaklığı ziyâdeleşir. İrfan parıltılarıyla basîreti kuvvet bulur.<br/>
Fakir (<b>Bursevî</b>) -Kadîr olan Allah müstağnî kılsın-, der ki: “Yine canı bedeninden<br/>
ayrılmak üzere olan kimseye Yâsîn sûresinin son âyetinin okunması münâsib olur.<br/>Çünkü onun kendisi ile kaim olduğu ruh demek olan melekût ve kendisine Rabbinden<br/>feyezân edip gelen sır o zaman aslına dönmekte ve o vakitte mülk âleminden sıyrılıp<br/>çıkmaktadır. <b>İbn Abbâs</b> (r.a.)’ın zikredilen sözünde de buna işâret edilmiştir. Bir<br/>hadîste: <i>“Her şeyin bir kalbi vardır. Kur’an’ın kalbi de Yâsîn’dir.<a href="RuhulBeyans.html#7257">”</i>[185] </a>buyrulmuştur.<br/>
<i>Hak Teâlâ sana Kur’an’dan asker vermiştir,<br/>Sonra o askerin kalbi Yâsîn’dendir.<br/></i>Denilir ki: Yâsîn’in Kur’an’ın kalbi, aslı ve özü kılınmasının sebebi şudur: Kitapların<br/>
indirilmesinin en önemli gayesi insanların öldükten sonra dirilteceklerini, onların<br/>hepsinin Allah’ın huzurunda toplanacağını, itaat edenlerin yaptıkları amellerin en<br/>güzeliyle karşılık göreceğini, mücrimlerin onlardan ayrılacaklarını beyan etmektir.<br/>Bütün bu hususlar bu sûrede en beliğ/etkili ve tam şekilde anlatılmaktadır.<br/>
