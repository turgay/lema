<a name=776></a><img src="RuhulBeyan-776_1.jpg"/><br/>
<img src="RuhulBeyan-776_2.jpg"/><br/>
<img src="RuhulBeyan-776_3.jpg"/><br/>
<img src="RuhulBeyan-776_4.jpg"/><br/>
İnsanın, hem salâha, hem de fesâda mütemâyil kâbiliyet ve özellikleri vardır. Bazen<br/>
babalarda bulunan iyi ve güzel huylar, ıslaha yönelik istidâdlar, çocuklarda tezâhür<br/>etmektedir. Bazen de bunun aksi olmaktadır. Yâni babalardaki kötü huylar, çocuklarda<br/>gözükmemektedir.<br/>
Yaratma işi böylece bazı huyları ortaya çıkarıp bazılarını da gizleyerek deverân eder.<br/>
Örnek olarak Âdem (a.s.) ile iki oğlu Kabil ve Habil’e bak. Sonra günümüze kadar süre<br/>gelen zaman içindeki, ana-baba ve çocuklarına bak! Hasılı Tâlût, İsrâîloğulları yanında<br/>en zayıf bir insan ise de, Allah katında büyük ve şereflidir. Zîrâ nazar-ı ilâhî bir taşa<br/>teveccüh ederse onu cevher, bir dikene taalluk ederse onu gül ve çiçek yapar.<br/>
O halde hiçbir kimse, hükmünde Allah’a îtirâzda bulunamaz. O’nun kazâ ve kaderini<br/>
geri çevirecek de yoktur. İnsanlar kendi aralarında yükseltseler de Allah’ın alçalttığı<br/>kimse alçaktır. İnsanlar hakir görseler de Allah’ın yücelttiği kimse yücedir. Akıllı kimse<br/>bu gibi misâlleri düşününce vicdânında insâf ve sükût belirir. İşi, ölmeyen Allah’a<br/>bırakır. Çünkü <i><b>“Allah, hakkı söyler ve doğru yolu gösteren de O’dur.”</b></i> (el-Ahzâb,<br/>33/4).<br/>
<i> </i><br/>
<b>248. Peygamberleri onlara: Onun hükümdarlığının alâmeti, Tâbût’un size</b><br/>
<b>gelmesidir. Meleklerin taşıdığı o Tâbût’un içinde Rabbinizden size bir ferahlık ve<br/>sükûnet, Mûsâ ve Hârûn hanedanlarının bıraktıklarından bir kalıntı vardır. Eğer<br/>inanmış kimseler iseniz sizin için bunda şüphesiz bir alâmet vardır, dedi.</b><br/>
<i>“Tâbût”</i> dönme mânâsına gelen <i>“tevb”</i> kelimesinden türetilmişdir. Bazı şeylerin,<br/>
içine konulup alınmasına müsâid bir zarf oluşu sebebiyle <i>“tâbût”</i> denilmiştir. Ondan<br/>çıkan şey yine ona döner ve sâhibi ihtiyaç duyduğu şeyleri almak için ona mürâcaat<br/>eder.<br/>
Âyetteki <i>“tâbût”</i>tan maksat, Tevrât’ın içinde bulunduğu sandıktır. Mûsâ (a.s.)’ın<br/>
vefatından sonra Allah Teâlâ, azgınlık ve isyanları sebebiyle İsrâîloğulları’na<br/>kızdığından bu sandığı ref’etmiş, ortadan kaldırmıştır.<br/>
İsrâîloğulları peygamberlerinden, Tâlût’un hükümdarlığına dâir bir delil, alâmet<br/>
istediklerinde peygamberleri dedi ki: “Onun hükümdarlığının alâmeti, size meleklerin<br/>muhâfazasında gökten bir tâbûtun gelmesidir.” Nihayet insanların gözü önünde gökten<br/>anlatılan şekilde bir tâbût inip Tâlût’un yanında yer aldı. Bu îzâh <b>İbn Abbas</b>’dan rivayet<br/>edilmiştir.<br/>
Şöyle bir rivâyet vardır: Cenâb-ı Allah Hz. Âdem’e bir tâbût indirdi ki; onda<br/>
