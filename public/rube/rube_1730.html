<a name=1731></a><img src="flower_sep.jpg"/><br/>
fenâ fillaha ve tamâmen kendinden geçmeye (istihlâk) teşvik etmesidir. Bu yüzden<br/>bâzıları şöyle demiştir:<br/>
“Hevâ olmasaydı hiçbir kimse Allah’a ulaştıran yola giremezdi.” Çünkü eğer hevâ<br/>
nefisle birlik olursa onda bir hırs olur ve böylece nefis, aşağıların aşağısı dünyâya ve<br/>Mevlâ’nın uzağına iner. Yok eğer hevâ kalbin arkadaşı olursa, onda aşk olur ve böylece<br/>kalp âhirette yücelerin yücesine ve Mevlâ’nın kurbiyetine yükselir. Bu nedenle aşka<br/>“hevâ” denilmiştir. Nitekim şâir şöyle der:<br/>
<i>Ben hevâyı (aşkı) tanımadan hevâ (aşk) bana geldi.<br/>Kalbimi boş buldu da onu elde etti.</i><br/>
Nefsi dünyâyı talebten alıkoymak ve aklın nefsi ubûdiyete teşvik edip hevâya tâbi<br/>
olmaktan önlemesi için ruh Âdem’i iki çocuğuna Allah’ın emirlerini hatırlattı. Kalp<br/>Hâbil’i buna razı oldu, nefis Kâbil’i ise öfkelendi. Şöyle dedi: “O, yani hevâ Aklîmâ’sı,<br/>benim kız kardeşim. O, benimle aynı doğumda dünyâya geldi. O, kalp Hâbil’inin<br/>ikizinden, akıl Lebûda’sından daha güzeldir. Ben ona daha uygunum ve hak sahibiyim.<br/>Biz dünyâ cennetinin çocuklarıyız, onlar ise âhiret yurdunun çocuklarıdır. Binâenaleyh<br/>ben kendi kızkardeşimle evlenmeye hak sahibiyim.” Babası ona: “O kız sana helal<br/>değildir. Yani, hevâ senin yoldaşın olursa dünyâ sevgisine gark olup, onun lezzet ve<br/>şehvetlerinin vâdilerinde helak olursun.” dedi.<br/>
Nefis Kâbil’i ruh Âdem’inden olan bu hükmü kabul etmiyor, Allah Teâlâ’nın böyle bir<br/>
hüküm vermediğini ileri sürerek bunu reddediyordu. Ruh Âdem’i ikisine: “Allah’a<br/>kurban takdim edin. Hanginizin kurbanı kabul olunursa, o (güzel olan Aklîma’yı, yani<br/>hevâyı) almaya hak sâhibi olacak.” dedi. Her ikisi Allah’a kurban takdim etmek için<br/>oradan ayrıldılar.<br/>
Nefis Kâbil ekin sahibi bir çiftçi yani gelişen nefsin (nefs-i nâmiye) yöneticisi idi. O<br/>
nefis kuvve-i nebâtiyye (bitkisel güç) dir. Ekinlerinin en âdîsini, yani tabîi (kuvve-i<br/>tabîîyyeyi) takdim etti. Kalp Hâbil’i ise, insânî ahlâk sürüsünün ve hayvâni sıfat<br/>sürülerinin çobanı idi. O Allah’a deveyi yani hayvanî bir sıfatı takdim etti. Bu sıfat,<br/>onun beslenmesi, yaşayabilmesi ve şeytanî yırtıcı sıfatlara karşı koyabilmesi açısından<br/>emniyet unsuru olan sıfatların kendisine en sevgili olanıydı.<br/>
Her ikisi kurbanlarını beşeriyet dağının üzerine koydular, daha sonra ruh Âdem’i duâ<br/>
etti. Ceberût göğünden muhabbet ateşi düşerek hayvanî sıfat olan deveyi yeyip yaktı.<br/>Çünkü bu sıfat, ateşin odunu idi. Nefis Kabil’inin kurbanından bir tohum tanesi dahi<br/>yemedi. Çünkü o, bu ateşin yakıtı değildi. Bilakis o, hayvânî ateşin odunuydu. İşte<br/>âyetin hakîkat bakımından yorumu böyledir.<br/>
<i>“Nefsi onu, kardeşini öldürmeye itti.”</i> âyetinin işârî tefsîri de şöyledir: Nefis<br/>
Kabil’inin nefsi, ona kardeşini öldürmeyi câiz gösterdi. Buradaki kardeş kalptir. Çünkü<br/>
