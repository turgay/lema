<a name=1096></a><img src="RuhulBeyan-1096_1.jpg"/><br/>
<img src="RuhulBeyan-1096_2.jpg"/><br/>
Sözlü sataşmalardan ise ne peygamberler, ne de velîler kurtulabilmiştir. Sen nasıl<br/>kurtulacaksın be adam! Hepimiz için durum aynıdır.<br/>
<i>Sen yüzünü Hakk’a kulluktan çevirme!<br/>Dünyayı bırak, yaratıklar seni tutmasın.<br/>Zira bu yaratıkların elinden kimse kurtulamaz.<br/>Böyle bir derde giriftar olanın çaresi sabırdır.</i><br/>
<i>“Birbirinizden başkasını kendinize sırdaş edinmeyin.”</i> kavli şerîfinde, herkesin<br/>
sırdaşının, kendisi gibi bileceği îtimâda şâyân ve güvenilir biri olması gerektiğine<br/>işaret edilmektedir. Bazen insanlar sırlarını, bütün durumlarını tecrübe etmedikleri<br/>kişilere açarlar. Bunlar da bu sırları başkalarına açınca rezîl rüsvây olurlar.<br/>
<i>İnsanlar birer kapalı kutudurlar.<br/>Onların anahtarları ancak tecrübedir.</i><br/>
Öyle ise içini dışını bilmediğin hiçbir insanın görünüşüne aldanma!<br/>
<b>İmam Gazzâlî </b>(rh.a.) şöyle diyor: “Tam deneyip sınamaya tâbi tutmadığın kişiye<br/>
dostlukla yönelme! Birinin ne olduğunu anlamak, onunla bir evde ya da başka bir çatı<br/>altında bir arada yaşayıp onu, yalnızlığında, dostluğunda, zenginlik ve fakirlik ânında<br/>tecrübe etmekle; ya da onunla yolculuk yapmakla; yahut para pul işlerine girmekle;<br/>yahut da büyük bir sıkıntıya düştüğünde kendisine muhtaç kalmakla mümkün olur.<br/>
Eğer bütün bu durumlardaki davranışlarından memnun kalırsan, şayet bu adam<br/>
büyükse baban bil; küçükse oğlun say, akranınsa arkadaş edin. Yanında bir dostunun<br/>gıybeti yapıldığında; ya da dostlarından bir kötülük gördüğünde yahut da onlardan sana,<br/>hoşuna gitmeyecek bir şey dokunduğunda bütün bu davranışlarını Allah’a havâle et;<br/>bunlara nasıl karşılık veririm diye zihnini yorma! Çünkü bununla uğraştığın için hem<br/>ömrün boşa gider, hem de uğradığın zarar artmış olur.<br/>
<b>Zemahşerî</b>’nin beliğ sözlerinden biri şu şekildedir: “Beyinsiz birine verilecek en<br/>
güzel cevap, onunla konuşmamaktır. Onu, saplanıp kaldığı fikirden onunla lâf<br/>yarıştırarak kurtaramazsınız.”<br/>
<i>Sabret hasedçinin verdiği acıya<br/>Çünkü öldürür, senin sabrın onu<br/>Ateş de kendini yeyip bitirir<br/>Bulamadıkça yakacağı odunu.</i><br/>
Hülâsa birbirine güzel davranmak, sâlihlerin hayat tarzıdır.<br/>
