<a name=10358></a><img src="RuhulBeyan-10358_1.jpg"/><br/>
<img src="RuhulBeyan-10358_2.jpg"/><br/>
müşâhede ederler.<br/>
Bu âyet-i kerîmede şöyle bir işâret vardır: Ancak sırlar, kalpler ve bu ikisinin ruh<br/>
semâsı ile nefis arzı arasındaki güçleri Cenâb-ı Hakk’a nefs-i emmare’ye ve ardından<br/>gidilen hevâ ve hevese şefâat hakkında hiç bir şey söyleyemeyeceklerdir. Çünkü bunlar<br/>arasında bir bağ vardır. Zira bunların tümü ruh ve kalıbın evladıdırlar. Tıpkı Hz.<br/>Nûh’un oğlu Kenân hakkında Hak Teâlâ’ya hitab edip O’nunla konuşamadığı gibi. Şunu<br/>demek istiyoruz: Hz. Nûh oğlunu kurtaramadı. Zira kendisine şöyle hitab olundu: <i><b>“Ey<br/>Nûh! O asla senin ailenden değildir. Çünkü onun yaptığı kötü bir iştir. O halde<br/>hakkında bilgin olmayan bir şeyi benden isteme.”</b></i> (Hud, 11/46)<br/>
<b>39. İşte o, kesin olarak gelecek gündür. O halde dileyen Rabbine varan bir yol</b><br/>
<b>tutsun.</b><br/>
<i>“İşte”</i> onların yukarda zikredildiği şekliyle duracakları gün, bir başka ifâdeyle işte<br/>
ruhun ve meleklerin saf saf durdukları, ne onların ne de başkalarının ilâhi heybet ve<br/>celalden dolayı konuşmaya kadir olamadıkları o büyük gün <i>“o kesin olarak gelecek<br/>gündür.”</i> Yâni hiç kuşkusuz gerçekleşecek sâbit gündür. Bu günün gelmesini hiçbir güç<br/>erteleyip geriye alamayacaktır. Çünkü bu günün geleceği ilmen kesindir. Şu halde vuku<br/>bulma açısından da muhakkak ve kesin olmak zorundadır. Tıpkı gecenin geçmesinin<br/>ardından sabahın zorunlu olarak gelmesi gibi. Bu âyet-i kerîmede o günün bütün vakit<br/>ve zamanlarda meydana gelip vuku bulduğuna işâret vardır. Fakat onlar insanı alıkoyan<br/>nefisleriyle ve heva ve hevesleriyle meşgul olduklarından dolayı bu gerçeği<br/>görmüyorlar.<br/>
<i>“O halde dileyen Rabbine varan bir yol tutar.”</i> Bu âyetin başındaki “fa” harfi, fa-i<br/>
fasiha’dır. Bu harf, mahzuf bir şartı ortaya çıkarmaktadır. “Dilemek” fiilinin mef’ulü,<br/>fiil şart olarak vaki olduğu için mahzuftur. Onun mefulünün cevabın mazmunu olması ve<br/>cevabın bu dileme fiiline bağlanmasının garip düşmemesi bu konudaki dilbilgisi<br/>kurallarına göredir.<br/>
“İlâ rabbihi” ifâdesinin başındaki “ilâ” harfi “meâben” kelimesine bağlıdır. Ancak<br/>
bunun “meâben”den önce getirilmesi, dikkatlerin “ilâ rabbihi” ifâdesine yöneltilmesi ve<br/>âyet sonlarındaki ses uyumunun sağlanması içindir. Bütün bu açıklamaların ardından<br/>burada şöyle denmiş oluyor: Madem ki mesele zikredildiği gibidir, bir başka ifâdeyle<br/>yukarda zikredilen günün gelip çatacağı kuşkusuzdur. O halde şân-ı azîmi zikredilen<br/>Rabbinin sevabına dönüş arzu eden kimse bunu iman ve itâat ile yapsın.<br/>
<b>Katâde</b>, “meâben” kelimesine “dönüş” değil, “yol” anlamı vermektedir.<br/>Harf-i cerin meâben kelimesine bağlanması, kelimenin içindeki “iktiza ve îsal” yâni<br/>
“gerektirme ve vardırma” anlamından dolayıdır.<br/>
