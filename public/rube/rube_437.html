<a name=438></a><img src="flower_sep.jpg"/><br/>
<img src="RuhulBeyan-438_2.jpg"/><br/>
<img src="RuhulBeyan-438_3.jpg"/><br/>
vardır. Çünkü çocuk babasının cinsinden olur. Oysa Allah hiçbir şeye muhtaç olmayan<br/>hiçbir şeye benzemeyen bir ve tek varlıktır. Nitekim <i>Mesnevî</i>’de gelmiştir:<br/>
<i>Doğurmamıştır, doğrulmamıştır. Çünkü Kadîmdir.<br/>O, hiçbir kimsenin ne babası, ne oğlu, ne de amcasıdır.</i><br/>
Âyetin devamında: <i>“Göklerde ve yerde olanların hepsi O’nundur.” </i>denilerek buna<br/>
işâret edilmiştir. Yâni mesele onların zannettikleri gibi değildir, Allah Teâlâ yerde ve<br/>gökte olan her şeyin yaratıcısıdır. Ve bunlar içerisine melekler, Üzeyr ve Îsâ da dâhildir.<br/>Dolayısıyla yerdeki ve gökteki varlıklardan hiçbirinin Allah’ın çocuğu olması mümkün<br/>değildir.<br/>
<i>“Hepsi O’na boyun eğmiştir.”</i> Yerde ve gökte canlı-cansız, âlim-câhil her şey<br/>
Allah’a boyun eğmiştir. O’nun irâdesinin ve yaratmasının dışına çıkamaz. Bu vasıflara<br/>sahib olan şeyler ise yaratıcılarına benzer olamazlar. Oysa çocuğun babasına benzemesi<br/>gerekir. Bu da Allah’ın hiçbir şekilde çocuk sahibi olmadığını gösterir. Âyette önce<br/>“yerde ve göklerde olan herşey” denilerek aklı olmayanlar için kullanılan bir ifâde<br/>kullanılmış, sonra da akıllılar için kullanılan bir kalıpla: “Hepsi O’na boyun eğmiştir.”<br/>denilmiştir. Bu, Allah’a oğul isnâd eden akıl sâhiblerine hakaret için uygulanmış bir<br/>yöntemdir.<br/>
<b>117. <i>(O)</i></b><b> göklerin ve yerin eşsiz yaratıcısıdır. Bir şeyi dilediğinde ona sadece</b><br/>
<b>“Ol!” der, o da hemen oluverir.</b><br/>
<i>“Göklerin ve yerin yaratıcısıdır.”</i> Yeri ve göğü daha önce bir benzeri olmaksızın,<br/>
modelsiz yaratandır. Âyette geçen <i>“ibdâ” </i>kelimesi, bir şeyi maddeye ve zamana bağlı<br/>olmaksızın îcâd etmek, yaratmak anlamınadır. Bu nedenle hevâ sâhibi kişilere bid’at<br/>ehli denmiştir ki, şerîatte daha önce benzeri olmayan bir şey yapan anlamınadır. Âyetin:<br/>“Yeri ve gökleri eşsiz olan” anlamında olması da mümkündür. Bu âyette Allah’ın çocuk<br/>sahibi olmadığına işâret vardır. Çünkü baba, kendisinden ayrılan çocuğun ana<br/>maddesidir. Allah ise mutlak anlamda her şeyin yaratıcısıdır. O bir şey, olmaktan<br/>münezzehtir. Öyleyse O, baba olamaz. Zira yeri ve göğü maddesiz yaratan, nasıl olur da<br/>Îsâ’yı babasız yaratmaya kâdir olamaz?<br/>
<i>“Bir şey yaratmak istedi mi ona sadece ol! der, o da hemen </i>(hiçbir, gecikme ve geri<br/>
kalma olmaksızın) <i>oluverir.”</i><br/>
Ehl-i sünnet, eşyânın yaratılmasını “kün=ol!” emrine bağlamazlar. Bilâkis eşyânın<br/>
varlığı, Allah’ın halk, îcâd ve tekvîn gibi ezelî sıfatlarına bağlıdır. Bu söz ise eşyânın<br/>Allah’ın îcâd ve ezelî kudreti ile ne kadar sür’atli yaratıldığını göstermektedir. Fakat<br/>
