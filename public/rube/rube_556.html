<a name=557></a>doğru olmazdı. Âhır zamanda da durum aynıdır. İnsanların kulakları hakkı işitmez ve<br/>zihinleri doğruyu kabûl etmez olmuştur. <b>Sa’dî </b>ne güzel söylemiş:<br/>
<i>Sözü anlamak dinleyenin işi değildir.<br/>Kabiliyet ve istidâdı konusunda hatibi konuşturan muhatab’dır.<br/>Zikir meydanının genişliği müridlerin kalabalığına bağlıdır.<br/>Dinleyici canlı olunca konuşan, sözü top atar gibi canlı söyler.</i><br/>
Âyet-i kerîme, kötü olan geçmişe ve bid’at ehli olup hevâ ve hevesine tapan kimselere<br/>
ittibâ ve itâati yasaklamaktadır. Çünkü bunlar Hak adına bir şey bilmeyip dünyaya<br/>bağlılıkları sebebiyle yollarını şaşırmışlardır. Bunlar kendilerini ilim ehli sanırlar.<br/>Fakat öyle değillerdir. Bilakis bunlar ilmi mal biriktirmek ve şöhret kazanmak için âlet<br/>edinmişler ve Hak taliblerinin yolunu kesmişlerdir. Allah Teâlâ indirdiği kitapların<br/>birinde şöyle buyurmuştur: <i>“Dünyâ muhabbetiyle sarhoş olmuş bir âlime sual sorma!<br/>Çünkü onlar kullarım için yol kesicilerdir. Bana gelmelerini engellerler.”</i><br/>
Fakat geçmişlerimizden şerîat üzere bulunup tarîkattan nasip almış olanlara uymak<br/>
câizdir. Zira onlar hidâyet üzere oldukları için kendilerine uyanları da hidâyete<br/>sevkedip hakîkat âlemine doğru yönlendirmeye ehildirler. Fakat sadece verâset yoluyla<br/>şeyhlik iddiâsında bulunanlar böyle değildir. Bunların hidâyet yolunda hiç nasibleri<br/>yoktur. Bu sebeple bunlara uymak doğru olmaz. <b>Sa’dî </b>der ki:<br/>
<i>Hz. Nûh’un oğlu Kenan’ın tabîatı kabiliyetsizdi.<br/>O’nun peygamber çocuğu olması değerini artırmadı.<br/>Eğer hünerin varsa onu göster, cevherini değil.<br/>Gül’ün aslı bile dikendir, İbrâhîm’in babası Âzer de müşrik.</i><br/>
<i>et-Te’vîlâtü’n-Necmiyye</i>’de bu âyet-i kerîme hakkında şu açıklama yapılmıştır: Âyet,<br/>
ruhlar âleminde Allah Teâlâ’nın insanlardan mîsâk alması olayına işâret etmektedir.<br/>Orada ruhlar ordular hâlinde dört safta toplanmıştı. <b>Birinci safta</b> peygamberlerin<br/>ruhları, <b>ikinci safta</b> velîlerin ruhları, <b>üçüncü</b> safta mü’minlerin ruhları ve <b>dördüncü<br/></b>safta da kâfirlerin ruhları vardı. Adem (a.s.)’in sulbünden çıkan zerreler toplanıp her<br/>bir zerre kendi rûhu hizasında durunca Allah Teâlâ: <i><b>“Ben sizin Rabbiniz değil<br/>miyim?”</b></i> (el-A’râf, 7/172) diye sordu.<br/>
İlk safta bulunan peygamberler Hakk’ın sözünü vasıtasız olarak duyup perdesiz olarak<br/>
Allah’ın cemâl nûrlarını müşâhede ettiler. Onlar bu sebeple nübüvvete, risâlete, Allah<br/>ile konuşmaya ve O’nun vahyine mazhar olmaya hak kazandılar. Bu konuda Allah Teâlâ<br/>şöyle buyurmaktadır: <i><b>“Allah risâletini nereye koyacağını en iyi bilendir.”</b></i> (el-En’âm,<br/>6/124)<br/>
Velîler Allah’ın bu kelâmını işittiler. Yalnız Allah’ın cemâl nûrlarını peygamberlerin<br/>
rûhları vasıtasıyla müşâhede ettiler. Bu sebeple bunlar, peygamberlere uymak<br/>mecbûriyetinde kalıp peygamberlere tam olarak ittibâ şartıyla ilhâma ve perde<br/>arkasından Allah ile konuşmaya hak kazandılar.<br/>
