<a name=1134></a>Peygamber’i savaş için Medîne’den çıkmaya zorlamışlar, sonra da savaşta tam tersini<br/>yapmışlardı.<br/>
<i>“İşte onu”</i> yani arzuladığınız ölüm sebeplerinden birini ya da sebeplerini müşâhede<br/>
ettiniz, ölümü <i>“gördünüz, ama bakıp duruyorsunuz</i>.<i>”</i> Kardeşleriniz ve yakınlarınız,<br/>gözlerinizin önünde bir bir öldürülürken öyle bakakaldınız. Neredeyse siz de<br/>öldürülüyordunuz. Hani şehid olmaya gelmiştiniz, savaşta neden öyle davrandınız?<br/>
Bu ifade, harbi arzulayıp milleti harbe sürükledikten sonra korkarak bozguna<br/>
uğramalarını kınamaktadır, yoksa, şehâdeti arzulamak, kâfirlerin mü’minlere galip<br/>gelmesini arzuluyor olmayı da beraberinde getiriyor diye, şehâdeti arzulamayı kınamak<br/>değildir. Çünkü şehâdeti arzulayanın kasdı, kalbine bu arzudan başka bir düşünce<br/>getirmeden, sırf şehâdet şerefine nail olmak olursa, bu maksadından dolayı kişi<br/>azarlanmaya müstehak olmaz. Nitekim hıristiyan bir doktorun ilacını, bu doktora<br/>menfaat sağlamak, Allah’ın düşmanı olan böyle birine iyilik etmek ve uzmanlığını<br/>artırmasına yardımcı olmak gibi bir düşünceyi kalbine getirmeksizin sırf arzuladığı<br/>şifâya kavuşmak amacıyla içen biri de aynıdır.<br/>
Hâsıl-ı kelâm, dünya sevgisi ile âhiret mutluluğunu bir arada bulundurmak<br/>
imkânsızdır. Birinin arttığı oranda, diğeri azalır. Çünkü dünya mutluluğu, ancak kalbin<br/>daima dünyayı arzusu ile meşgul olmasıyla mümkündür. Âhiret mutluluğu ise, kalbin<br/>Allah’dan başka her şeyden uzak durup Allah sevgisi ile dolu olmasına bağlıdır. Bu<br/>ikisi, bir arada bulunamayacak olan şeylerdendir. Bu sır sebebiyle âyet-i kerîmede, bu<br/>ikisinin birarada olmasının çok uzak olduğu vurgulanmaktadır.<br/>
Ayrıca, Allah ve âhiret sevgisi, sadece sevdiğini iddiâ etmekle olup bitecek şeyler<br/>
değildir. Bu sebeple, Allah’ın dînini kabul ettiğini söyleyen herkes doğru söylüyor<br/>demek değildir. Kimin doğru söyleyip kimin söylemediğini anlamak, kişiyi hoşa<br/>gitmeyecek şiddetlere dûçâr etmekle mümkündür. Sevgi, görülen ezâ ve cefâ ile yok<br/>olmayan, gösterilen vefâ ile de artmayan bir şeydir. Belâlar musallat olduğu halde sevgi<br/>hâlâ duruyorsa, bu sevginin hakiki bir sevgi olduğu anlaşılır. Bu hikmete binâen: “Allah<br/>Teâlâ, sizi şiddetli belâlara dûçâr olmak ve cihad gibi şeylerle imtihan etmeden sırf<br/>Peygamber’i tasdik ettiğiniz için cennete gireceğinizi mi sandınız?” buyurulmaktadır.<br/>
<b>Kuşeyrî</b> (r.h.) şöyle diyor: “Şiddetli sıkıntılara göğüs germeden yüce bir makama<br/>
ulaştığını sananları, bu kuruntuları helâk girdabına atacaktır.” Ayrıca istediği şeyin ne<br/>kadar değerli olduğunu bilenler, onu elde etmek için her şeylerini kolayca sarfederler.”<br/>Şâir şöyle der:<br/>
<i>Zaman, lezzetlerini cömertçe sunmaz,<br/>Gömleğini çıkarmaya bile kıyamayana.</i><br/>
Hülâsa, en büyük devlet, âhiret mutluluğudur. Çünkü âhiret mutluluğu bâkî; dünya<br/>
devleti ise fânidir. Nitekim şöyle bir söz vardır:<br/>
