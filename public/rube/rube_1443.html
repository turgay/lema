<a name=1444></a><img src="RuhulBeyan-1444_1.jpg"/><br/>
<img src="RuhulBeyan-1444_2.jpg"/><br/>
<img src="RuhulBeyan-1444_3.jpg"/><br/>
<img src="RuhulBeyan-1444_4.jpg"/><br/>
<i>Nimetini ona ihsan etti ve tamamladı<br/>Onun dünyaya teşrifleriyle putlar yüzüstü düştü<br/>Onun ümmeti bütün ümmetlerden daha üstün oldu<br/>Efendimizin mübarek omuzları ortasında güneş gibi<br/>Nübüvvet mührü ayan beyandı</i><br/>
Hz. Peygamber (s.a.v.)’in kürek kemikleri arasında bulunan peygamberlik mührü,<br/>
onun şeytanın vesvesesinden korunduğuna işâretti. Çünkü o sinsi şeytan, kürek kemikleri<br/>arasından gelip hortumunu insanın kalbi tarafına sokar ve vesvese verir. O kişi Allah’ı<br/>zikrettiği zaman şeytan arkasına gizlenir. Nübüvvet mührünün üzerinde “Muhammed,<br/>emîn bir peygamberdir.” yazan kıllar bulunuyordu. Bu konuda başka şeyler de<br/>söylenmiştir. Mührün üzerindeki yazıların çokluğu ve çeşitliliği ile ilgili rivâyetler<br/>hallere ve tecellîlere yahut da bakanların bakışına göre değiştiği söylenerek<br/>bağdaştırılabilir.<br/>
İmdi ilim ehli, Ramazan ayının en üstün ay olduğunda ittifak etmişlerdir. Çünkü<br/>
Kur’ân bu ayda indirilmiştir. Ondan sonraki ay ise Rebîu’l-evvel ayıdır. Zira bu ay<br/>Rahman’ın sevgilisinin doğum ayıdır. En üstün gecenin ise Kur’ân kendisinde nâzil<br/>olduğu için Kadir gecesi olduğu söylenmiştir. Ayrıca Mevlid-i Muhammedî gecesi de<br/>zikredilir. Çünkü O (s.a.v.) olmasaydı, ne Kur’ân nâzil olur, ne de Kadir gecesi belli<br/>olurdu. Bu bakımdan ümmetin Hz. Peygamber (s.a.v)’in şefâatine nâil olmak ve<br/>komşuluğunu elde etmek için, O’nun doğduğu ay ve geceye ta’zim etmesi gerekir.<br/>
<b>80- Kim Rasûl’e itâat ederse Allah’a itâat etmiş olur. Yüz çevirene gelince, seni</b><br/>
<b>onların başına bekçi göndermedik!</b><br/>
<i>“Kim Rasûl’e itâat ederse Allah’a itâat etmiş olur.”</i> Çünkü o, gerçekte tebliğcidir.<br/>
Emreden ise Allah Teâlâ’dır.<br/>
Rivâyet edilir ki Hz. Peygamber (s.a.v) <i>“Beni seven Allah’ı sevmiş olur, bana itâat</i><br/>
<i>eden Allah’a itâat etmiş olur.”</i><a href="RuhulBeyans.html#1454">[87] </a>buyurunca, münâfıklar: <i>“Şirki yasakladığı halde<br/>kendisi şirk koşuyor. Hristiyanların Îsâ’yı rab edindikleri gibi bu da bizim kendisini<br/>rab edinmemizden başka bir şey istemiyor.”</i> dediler. Bunun üzerine bu âyet nâzil oldu.<br/>Ona itâat etmekten <i>“yüz çevirene gelince, seni onların başına”</i> amellerini alıp onları<br/>hesaba çekecek bir <i>“bekçi göndermedik.”</i> Sana düşen sâdece tebliğ etmektir.<br/>Hesaplarını görmek ise bize düşer.<br/>
