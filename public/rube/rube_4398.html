<a name=4399></a>buna işâret eder:<br/>
<i>Eğer Allah rüzgâra gözsüz bir görüş vermeseydi.<br/>Ad kavminin inananları ile inanmayanlarını nasıl ayırt edebilirdi?<br/>Nil nehrinde o ilâhî nûr, o göz olmasaydı, o görüş bulunmasaydı,<br/>Kıbtî ile Sıptî’yi hiç seçebilir miydi?<br/>Dağların taşların görür gözleri, işitir kulakları olmasaydı,<br/>Dâvud (a.s.)’ın sesine ses verirler miydi, onunla dost olurlar mıydı?<br/>Eğer şu yeryüzünün can gözü olmasaydı,<br/>Kârun’u nasıl sömürüp yutardı?</i><br/>
Rasûlullah (a.s.) devamla buyurdu ki: “<i>Mûsa (a.s.)’ı geçince ağladı. Ona: “Niçin</i><br/>
<i>ağladın?” denildi. O da: “Ağlıyorum; çünkü bir genç benden sonra gönderildi.<br/>O’nun ümmetinden cennete girenler, benim ümmetimden cennete girenlerden daha<br/>çok.” dedi.</i>”<a href="RuhulBeyans.html#4419">[23]</a><br/>
Hattâ diğer ümmetlerden de çoktur. Çünkü bütün ümmetlerden oluşan cennet halkı, yüz<br/>
yirmi saftır. Bunun seksen safı bu ümmete aittir. Diğer ümmetlerin hepsi kırk saftır.<br/>
<b>İbn Melek</b> der ki: Mûsâ (a.s.), ümmetinin sayısı Muhammed (s.a.)’in ümmetinden<br/>
sayıca az olduğu için kendi ümmetine şefkatinden dolayı ağladı. Yoksa Muhammed<br/>(s.a.)’e kıskançlığından dolayı değil. Çünkü ülü’l-azm bir peygambere hased etmek<br/>uygun değildir. Mûsâ (a.s.)’ın “Benden sonra gönderilen genç” sözüne gelince, bu tahkir<br/>için söylenmemiştir. Aksine bununla Allah’ın nîmetine tâzim mânâsı kasdedilmiştir.<br/>Çünkü Muhammed (s.a.)’in ömrü, Rabbine ibâdette uzun olmamakla beraber, Allah bu<br/>üstünlüğü ona tahsis etti.<br/>
Fakir (<b>Bursevî</b>) der ki: Mûsâ (a.s.)’ın ağlaması kendi makamına uygundu. Çünkü O,<br/>
yüksek bir gayret sâhibi idi. Bundan dolayı kırmızı tümseğin arkasındaki kabrinde<br/>namaz kılarken Rasûlullah (s.a.) ona uğradığında onun yüksek sesle “O’na ikram ettin,<br/>O’nu üstün kıldın” diyerek Rabbine hitab ettiğini ve nazlanarak serzenişte bulunduğunu<br/>işitti. Bu durum, hased ve tahkîri gerektirmez. Çünkü ümmetin kâmil fertleri bile böyle<br/>şeylerden berîdirler. Peygamberler, özellikle de ülü’l-azm olanlar nasıl berî olmaz?<br/>Açıktır ki cennet ehli istîdadlarına göre kendilerine verilen derecelere râzıdırlar.<br/>Allah’ın adâlet ve hikmetine ters düştüğü için birbirlerinin makamını temennî etmezler.<br/>Peygamberler ve velîler de mânevî makamları bakımından böyledirler. Aksi halde rahat<br/>olamazlar. Bu ise mertebelerine zarar verir.<br/>
<i>el-Münâsebât</i>’ta der ki: “Rasûlullah (s.a.)’in altıncı kat semâda Mûsâ (a.s.) ile<br/>
karşılaşması, Mûsâ (a.s.)’ın Şam gazası ile emrolunduğu zamandaki durumu ile<br/>Rasûlullah’ın bir durumu arasındaki benzerliğe işâret eder. Mûsâ (a.s.), orada olan<br/>zorbalara üstün geldi ve İsrâiloğulları’nı, düşmanlarını helâk ettikten sonra çıktıkları<br/>beldeye geri döndürdü. Rasûlullah (s.a.) de Şam diyarındaki Tebük’e gazâ yaptı.<br/>Dûmetü’l-cendel emîrine galip geldi. Bir çok esir aldıktan sonra cizye karşılığında<br/>
