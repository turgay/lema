<a name=5082></a><img src="RuhulBeyan-5082_1.jpg"/><br/>
<img src="RuhulBeyan-5082_2.jpg"/><br/>
<img src="RuhulBeyan-5082_3.jpg"/><br/>
kimse taşlardan daha katı, durumu cansız varlıklardan daha kötüdür. Allah’tan<br/>kalblerimizi yumuşatmasını niyaz ederiz.<br/>
<i> </i><br/>
<b>130. <i>(Rasûlüm!) </i></b><b>Sen, onların söylediklerine sabret. Güneşin doğmasından önce</b><br/>
<b>de batmasından önce de Rabbini hamd ile tesbih et; gecenin bir kısım saatleri ile<br/>gündüzün etrafında <i>(iki ucunda) </i></b><b>da tesbih et ki, Allah’tan râzı olasın <i>(Allah da<br/>senden!).</i></b><br/>
Rasûlüm! <i>“Sen, onların söylediklerine sabret.”</i> Yâni mâdem ki zikredildiği üzere<br/>
onların azâbının te’hir edilmesi ihmâlden değil, imhâldendir mühlet vermektendir ve<br/>mutlaka onlara gelip çatacaktır, o halde onların hakkında hüküm verilene kadar senin<br/>hakkında söyledikleri inkâr sözlerine, sana sihirbaz ve deli demelerine sabret.<br/>Rasûlullah (a.s.)’ın onların mutlaka azaba uğratılacağını bilmesi, onu tesellî eden ve<br/>sabra sevk eden hususlardandı.<br/>
<i>et-Te’vîlâtü’n-Necmiyye</i>’de şöyle der: “Îtiraz ve inkâr ehlinin söylediklerine sabret.<br/>
Çünkü, sabır makamına ulaşmak için bunlarla terbiye edilmeye muhtaçsın.”<a href="RuhulBeyans.html#5090">[121]</a><br/>
Bazıları bu âyetin “kılıç âyeti” ile nesh edildiğini söyler. <i>Tefsîr-i Kebir</i>’de der ki:<br/>
“Bu âyetin mensuh olduğunu söylemek gerekli değildir. Çünkü Rasûlullah’ın onlarla<br/>hem harb etmesi hem de onlardan işittiği eziyetlere sabretmesi mümkündür.”<br/>
<b>Râğıb</b> der ki: “Sabır, aklın ve şer‘in gerekli gördüğü şeye veya şeyden nefsi tutmaktır.<br/>
Sabır genel bir ifâdedir. Çeşitli durumlara göre farklı mânâları vardır. Sabır bir musîbet<br/>anında nefse hâkim olmaksa buna başka bir şey değil “sabır” denir. Bunun zıddı şikâyet<br/>etmek/sızlanmaktır. Harbde sabrın adı ‘şecâat’tir. Zıddı ise korkaklıktır. Bir felâket<br/>anında sabretmek göğüs genişliğidir. Bunun aksi gönlü daralmaktır. Sabır söz saklama<br/>konusunda ise ona “kitmân” denir. Bunun zıddı da sözü saçmak, dağıtmaktır. Allah bütün<br/>bunları “sabır” diye isimlendirmiş ve şu âyetlerde onlara işâret etmiştir: <i><b>“Sıkıntı,<br/>hastalık ve savaş zamanlarında sabredenler.”</b> </i>(el-Bakara, 2/177), <i><b>“Başlarına gelene<br/>sabrederler.”</b></i> (el-Hac, 22/35), <i><b>“.... sabreden erkekler ve sabreden kadınlar…”</b></i><b> </b>(el-<br/>Ahzâb, 33/35) Sabrın bir çeşidi gibi olduğu için oruca da ‘sabır’ denir.<br/>
<i>“Güneşin doğmasından önce de batmasından önce de Rabbini hamd ile tesbih et;”</i><br/>
Seni hidayetine ve tevfîkine erdirmesinden dolayı Rabbine hamd ederek namaz kıl.<br/>Burada bir şeyin tamamına, bir bölümünün isminin verilmesi söz konusudur. Çünkü<br/>tesbih ve Allah Teâlâ’yı zikretmek, kişiye gönül huzûru ve rahatlık verir. Kendisine<br/>isâbet eden bütün gamları ve üzüntüleri unutturur. Nitekim âyette şöyle buyrulur: <i><b>“İyi<br/>bilin ki kalbler ancak Allâh’ı anmakla huzur bulur.”</b></i> (er-Ra‘d, 13/28)<br/>
