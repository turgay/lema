<a name=9525></a><img src="flower_sep.jpg"/><br/>
<img src="RuhulBeyan-9525_2.jpg"/><br/>
Çünkü bir kimse bir görevi yüklenirse, dînî açıdan da onu yerine getirmesi icab eder.<br/>Zira, yüklenilen görev “nezrim olsun ben şu kadar rekat namaz kılacağım” veya “şu<br/>kadar gün oruç tutacağım” ya da “sadaka vereceğim” diyerek ibâdet sayılan bir amel<br/>işleyeceğine dâir söz vermektir. Ya da ibâdet kabilinden bir adaktır. Bu adağın yerine<br/>getirilmesi gerektiği konusunda âlimler arasında görüş birliği vardır. Yahut mübah olan<br/>bir şeyi adamaktır. “Yitiğim gelirse Allah için sadaka vereyım”, demesi gibi, olması<br/>istenilen bir şarta bağlanmış bulunan adaktır. Ya da, “Allah beni şu kötülükten korursa<br/>sadaka vermek borcum olsun”, demek gibi olmasından korkulan şeyin kendisinden<br/>uzaklaştırılması şartına bağlanan adaktır. Bu konuda âlimlerin görüş birliği yoktur.<br/><b>İmâm Mâlik</b> ve <b>İmâm Ebû Hanîfe</b>, “Bu adağı adayanın yerine getirmesi gerekir”<br/>demişlerdir. <b>İmâm Şafiî</b>, bir görüşünde “yerine getirmesi gerekmez”, demiştir. Bu Âyet-<br/>i kerîme’nin genel hükmü biz Hanefîlere göre bir delildir. Çünkü mutlak mânâda veya<br/>bir şartla kayıtlı anlamda, hangi yönden olursa olsun bu âyet-i kerîme söylediğini<br/>yapmayan kimseyi yermektedir.<br/>
<b>4. Allah, kendi yolunda kenetlenmiş bir yapı gibi saf bağlayarak savaşanları sever.<br/></b>Yâni kendi rızâsı ve dinini yüceltme yolunda Allah, düşmanlarıyla savaşanları över<br/>
ve onlardan râzı olur. Bu âyet-i kerîme, Allah’ın râzı olmadığı şeyleri açıkladıktan<br/>sonra, onların, cihad edeceklerini vaad etmek gibi râzı olduğu şeyleri açıklamaktadır.<br/>
Saf, ağaç ve insan gibi şeyleri düz bir çizgi üzerine sıralamaktır. Kendileri,<br/>
birbirlerine kenetlenmiş saf oldukları halde savaşanları Allah sever.<br/>
<b>İbn Abbas</b> (r.a.) şöyle demiştir: “Taşlar diğerlerinin üzerine konarak, araları küçük<br/>
taşlarla doldurulup bitiştirilir. Sonra da üzerlerine kerpiç konur. İşte buna Mekkeliler<br/>“Mersus” derler. Âyetin mânâsı şöyle olur: Allah, aralarında hiçbir boşluk ve<br/>düzensizlik olmadığı halde birbirine kenetlenmiş ve bir tek varlık hâline gelmiş yapı<br/>gibi saf bağlayarak Allah yolunda savaşan müslümanları sever. Yâni sanki onlar<br/>sağlamlıkta üzerine kurşun dökülmüş bina gibidirler. Kurşun onların savaş meydanında<br/>birbirine dayanmaları ve sâbit kadem olmalarından kinâyedir.<br/>
<b>Rağıp</b> şöyle demiştir: “kenetleşmiş yapı” anlamındaki “bünyânün marsûs”, kurşunla<br/>
yapılmış gibi çok sağlam demektir. Bu mânâ dil âlimlerinden <b>Ferrâ</b>’nın da tercih ettiği<br/>mânâdır. Nitekim Peygamberimiz (s.a.) “<i>Namazda birbirinize bitişip kenetlenin ki,<br/>şeytanlar aranıza girmesin.<a href="RuhulBeyans.html#9527">”</i>[104] </a>buyurmuştur. İşte böyle yer, rahmet yeridir. Bu<br/>sebeple namazda birbirine kenetleşmiş yapı gibi boşlukları doldurup omuzları aynı<br/>hizaya getirmek mutlaka gerekir. <b>Süfyân</b>’ın, “iki kişi arasında bir ziraın üçte biri kadar<br/>bir boşluğun olması gerekir”, sözü buna aykırı değildir. <i>el-Makasidü’l-hasene<b> </b></i>adlı<br/>eserde de ifâde edildiği gibi bu durum namazın dışındaki yerler için söz konusudur.<br/>
