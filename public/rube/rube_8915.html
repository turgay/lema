<a name=8916></a><img src="RuhulBeyan-8916_1.jpg"/><br/>
<img src="RuhulBeyan-8916_2.jpg"/><br/>
<img src="RuhulBeyan-8916_3.jpg"/><br/>
<b>Kâşifî </b>şöyle demiştir: Onlar Peygamberimiz’in kıyâmet ve yeniden dirilme konusunda<br/>
verdiği haberin bâtıl olduğunu ve yine; “senin ölümün ne zaman olacak biz biliriz” diye<br/>yazarlardı.<br/>
<b>42. Yahut bir tuzak mı kurmak istiyorlar? Asıl tuzağa düşecek olanlar, inkâr</b><br/>
<b>edenlerdir.</b><br/>
<i>“Yoksa bir tuzak mı kurmak istiyorlar?”</i> Yâni bu bâtıl sözleriyle yetinmeyip de<br/>
bunun yanı sıra sana bir tuzak ve kötülük mü tasarlıyorlar? Kâfirlerin kurmak istediği bu<br/>tuzak, onların Dâru’n-nedve’de toplanıp Allah’ın Rasûlü’nü bir hile ile öldürmeyi,<br/>hapsetmeyi veya Mekke’den çıkarmak üzere anlaşmalarını ifâde eden tuzaktır. “Keyd”,<br/>içinde güzellik yahut çirkinlik de bulunsa başına gelen kişiye kötülüğü, zararı dokunan<br/>tuzak anlamındadır. Atıftaki istifham takrîr için olup mâtûfu aleyhte inkâr mânâsını taşır.<br/>Bazı ulemâ “keyd”in bir nevi hilekârlık olduğu kanâatindedir.<br/>
<i>Tâ’rîfât’</i>da “keyd”in başkasına gizli olarak bir zarar verme irâdesi içinde olmak diye<br/>
tâbir edilmesinin yanı sıra bunun ahlâkî anlamda “kötü çare“ mânâsına geldiği ve<br/>toplumun amellerinin karşılığının ancak hakkâniyet ölçüsünde tedbîr-i ilâhiyle olduğu<br/>belirtilir.<br/>
<b>Sa’di Müftî </b>de âyet-i kerîmede mezkûr olan “keyd”in, gaybden haber verme olduğunu<br/>
söyleyerek buna sebep olarak da bu sûrenin Mekkî olduğunu, tuzağın da hicret<br/>gecesinde vukua geldiğini beyân eder. Şâyet Tûr suresinin bu hicret gecesinde nâzil<br/>olmuş olduğu iddiâ edilirse biz de <b>İbn Abbas</b>’dan sâbit olan bir rivâyete göre bu<br/>surenin Mülk v.b. surelerden önce ama hicret gecesinden sonra Mekke’de nâzil<br/>olduğunu söyleriz.<br/>
<i>“Asıl tuzağa düşecek olanlar, inkâr edenlerdir.”</i> Burdaki hasr, izâfidir. Anlamı;<br/>
tuzakları kendi başlarına dolanacak olanlar veya vebâli, tuzak kurmayı murad ettikleri<br/>kişilere değil de kendilerine âid olacak kimseler onların yine kendileridir. Zira kavlî ve<br/>fiilî olarak, hüccetle ve kılıçla muzaffer ve galip olacak olan O’dur. Yahut tuzaklarında<br/>kendilerine galebe çalacak olan yine O’dur.<br/>
“Keyd” kelimesi, hile kökünden gelmektedir. Âyet-i kerîmenin bu cümlesinden murad,<br/>
müşriklerin Bedir’de kurdukları tuzağın öldürülmeleri şeklinde kendi başlarına<br/>geçmesidir ki bu, sûrede geçen “em” kelimesinin adedi olan onbeş senenin bitimi gibi<br/>kısa bir müddettir. Zira Bedir gazvesi hicretin ikinci yılında, nübüvvetin on beşinci<br/>senesinde vukû’ bulmuştur.<br/>
