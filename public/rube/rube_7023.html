<a name=7024></a><img src="RuhulBeyan-7024_1.jpg"/><br/>
<img src="RuhulBeyan-7024_2.jpg"/><br/>
yasaklamanın sebebidir. Âyette geçen “__WORD__ yâni “kendini helak etme” ifâdesi,<br/>
ölümden kinayedir. “Hasret”, elden çıkana duyulan şiddetli hüzün ve pişmanlıktır. Sanki<br/>kendisini yapmış olduğu bu işe sevk eden cehâlet, ansızın ortadan kalkmıştır. Hasret<br/>kelimesinin “__WORD__ şeklinde çoğul olarak gelmesi, Peygamberimiz (s.a.)’in onların<br/>
hâllerine çok üzüldüğüne veya üzülmesine neden olan çirkin işlerinin çokluğuna delâlet<br/>eder. Bu söz, “ona olan sevgisinden helâk oldu” ve “ona olan hüznünden öldü”<br/>denilmesi gibidir. Mânâ şöyledir: Artık her şeyin Allah’ın istek ve irâdesiyle olduğunu<br/>bildiğine göre onların azgınlıklarına ve küfürde ısrar etmelerine üzülerek, onların tekzip<br/>ve inkârlarına tasalanarak kendini helâk etme. Üzülmeyesin, yâni onların nâhoş amelleri<br/>sebebiyle çektiğin peş peşe sıkıntılar ve türlü türlü hayıflanmalar yüzünden helâk<br/>olmayasın. Zira bunların her biri pişmanlık sebebidir. Zira sen onlara nasihat konusunda<br/>bütün gücünü harcadın. Dâvet ve tebliğ sorumluluğunu yerine getirdin. Artık bundan<br/>sonra sana bir zorluk yoktur. Bundan sonra zorluk, hem dünya da hem de âhirette,<br/>onlaradır. Zira onlar senin gözünden düştüler. Senin gözünden düşenler, Allah’ın da<br/>gözünden düşmüşlerdir. Artık onlara merhamet edecek kimse bulunmaz.<br/>
Çünkü<b> </b><i>“Allah onların ne yaptıklarını,”</i><b> </b>yâni yaptıkları çirkin işleri<b> </b><i>“biliyor.”</i><b> </b>Onları<br/>
bu yaptıklarına karşı çirkin bir cezayla cezâlandıracaktır. Zira onların bakış ve<br/>düşünceleri nâkıs olduğu için çirkini güzel görseler de çirkin hiçbir zaman güzel olmaz.<br/>
Bilinmelidir ki kâfir insan, kendi amelinin güzel olduğunu zanneder. Allah Teâlâ şöyle<br/>
buyuruyor: <i><b>“</b>(Bunlar;) <b>iyi işler yaptıklarını sandıkları halde, dünya hayatında<br/>çabaları boşa giden kimselerdir</b></i><b>”</b> (el-Kehf, 18/104). Sonra dünyaya rağbet eden<br/>kimse, helal-haram demeden mal toplar. Dünyanın fâni ve zâil olacağını ve henüz<br/>dünyaya dâir arzu ve istekleri tamam olmadan bir gün dünyadan göçüp gideceğini<br/>düşünmez. Kuşkusuz böyle bir kimseye kötü ameli süslü gösterilmiştir.<br/>
<i>Bedeninin tüm güçleri yok olup gitti,<br/>Ancak hâlâ arzunun peşindesin!</i><br/>
Yine aynı şekilde kurtuluşunu ve derecelerini cennette bulup râhat edince bununla<br/>
yetinen insana da ameli süslenmiştir. Zira bu insan da bütün cennet nimetlerinin üstünde<br/>olan rabbiyle münâcâtın halâvet ve lezzetinden gâfil olmuştur.<br/>
<i>Bize âşıklık ve cemâli görmenin lezzeti;<br/>Ey zâhid! Sen git cenneti talep et dur.</i><br/>
Elbette ki tüm şehevâtıyla birlikte dünyanın kendisine süslü gösterildiği kimse,<br/>
kendisine derecelerle âhiretin süslendiği kimse gibi değildir. Yine âhiret ve cennet<br/>nimetinin kendisine süslendiği kimse, Mevlâ Teâlâ’nın cemâlinin kendisine süslendiği<br/>kimse gibi değildir. Yâni bunlar eşit değillerdir. Sen, en çok arzu ettiğine yönel. Her<br/>güzelin ve güzelliğin kaynağı Allah’tır. Kime bir güzellik ve güzel bir şey ulaşırsa, o,<br/>
