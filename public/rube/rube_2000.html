<a name=2001></a><img src="RuhulBeyan-2001_1.jpg"/><br/>
<img src="RuhulBeyan-2001_2.jpg"/><br/>
<img src="RuhulBeyan-2001_3.jpg"/><br/>
<img src="RuhulBeyan-2001_4.jpg"/><br/>
gönderdiği kıymetli elbiseleri giyerek hükümdarın huzuruna çıktıklarında diğer<br/>askerlere övünürler.<br/>
İşte Allah Teâlâ’nın sâlih amellere ve temiz hallere muvaffak kıldığı kimselerin<br/>
durumu da böyledir. Onların Allah’ın kendilerine özel olarak verdiği şeyleri halka<br/>anlatmaya ihtiyaçları yoktur. Bunu kendilerinin bilmeleri yeterlidir. Bu zaten (insanların<br/>Allah’ın huzuruna çıkacağı) en büyük arz gününde ve insanların dümdüz arazide<br/>toplandığı vakit ortaya çıkacaktır.<br/>
<i>“Onlar asil hâdimler ve efendilerdir.<br/>Biz ise kötü köleler ve ne kötü köleleriz.”</i><br/>
<b>52. Rablerinin rızasını isteyerek sabah akşam O’na yalvaranları kovma! onların</b><br/>
<b>hesabından sana bir sorumluluk; senin hesabından da onlara herhangi bir<br/>sorumluluk yoktur ki onları kovup da zalimlerden olasın!</b><br/>
Rivayet edildiğine göre Kureyş ileri gelenleri, Rasûlullah (s.a.)’in yanında Suheyb,<br/>
Ammar, Habbab, Bilal, Selman ve diğer bazı fakir sahabileri görünce ona: “Şu köleleri<br/>ve elbiselerinin kokularını -bu sahabilerin üzerlerinde sadece yünlü abalar vardı-<br/>yanından kovarsan, seninle oturur ve konuşuruz.” dediler. Rasûlullah (a.s.): <b>“<i>Ben<br/>mü’minleri kovacak değilim.</i></b><b>”</b> (eş-Şuarâ, 26/114) buyurdu. Bunun üzerine: “O halde,<br/>biz gelince onları yanından çıkar ki, Araplar bizim üstün kimseler olduğumuzu<br/>anlasınlar. Çünkü senin yanına Arap kabilelerinden heyetler geliyor. Bizi fakirlerle eşit<br/>tutmandan utanıyoruz. Biz kalkınca dilersen yine onlarla beraber otur.” dediler.<br/>Rasûlullah (a.s.), belki îmana gelirler diye onların bu teklifini yerine getirmeye<br/>niyetlendi. Bunun üzerine Allah Teâlâ zenginin fakire, asil birinin halkın en alt<br/>kesimindeki birine üstün tutulmasını sevmediğini Peygamberine (a.s.) bildirmek üzere<br/>bu ayeti indirdi. Çünkü onun gönderildiği yol, dünyânın halleri değil, Allah’ın dinidir.<br/>
<i>“Sabah akşam” </i>zikir ve ibadetleri ile dünyalık bir şeyi değil, sadece <i>“Rab’lerinin</i><br/>
<i>rızasını isteyerek,” </i>ihlasla <i>“O’na yalvaranları kovma.” </i>Kovmak, uzaklaştırmak<br/>demektir. Âyetin mânâsı şöyledir: “Gece gündüz Rab’lerine duâ edip onu zikreden<br/>fakirleri kendi meclisinden kovma.”<br/>
Sabah ve akşam vakitlerinin zikredilmesinden maksat, devamlılıktır. Çünkü zikri<br/>
devam edenin Allah ile beraberliği de devam eder. Nitekim kudsî bir hadiste: “<i>Ben,<br/>beni zikredenle beraberim.</i>”<a href="RuhulBeyans.html#2009">[108] </a>buyurulmuştur.<br/>
Duâda ihlasın şart koşulması, işin özünün ihlâs olduğuna dikkat çekmek içindir.<br/>
