<a name=3554></a>duyduklarım(ın tamamını) size söyleyecek olsaydım ‘Ali, yalancıların en yalancısı ve<br/>fâsıkların en fâsığıdır.’ diyerek yanımdan çeker giderdiniz.” Nitekim <i>Mesnevî<br/>Şerhi</i>’inde böyle geçmektedir.<br/>
<b>Attâr </b>(k.s.) Hazretleri şöyle der:<br/>
<i>İlâhî sırlar cevheriyle dolu bir gönlü bilirim<br/>Fakat söylemeye ruhsat yok; çivilenmiş dilim</i><br/>
<b>Hz. Mevlânâ </b>(k.s.) ise şöyle der:<br/>
<i>İşin sırlarını kime öğrettilerse,<br/>Ağızlarını mühürlediler, diktiler</i><br/>
İsimleri söylenerek okunan bu harflerin (el-hurûfü’l-mebsûta), lügatte veya örfte<br/>
bilinen bir kullanımının olmaması, hakîkatte hakîkî mânâlarının da olmadığını<br/>göstermez. Çünkü bu harfleri bu şekilde vaz’eden, kullanan Allah Teâlâ’dır. O’nun bu<br/>harflerde hâlis kulları için mâlum olan mânâlar vaz’etmiş olması muhtemeldir. Hatta<br/>harflerin babamız Âdem (a.s.)’a indirilmiş olması belli bir mânâ için vaz’edildiklerini<br/>kesin olarak ortaya koyar ki bu da bu ihtimali ortadan kaldırır. Bu bakımdan âlimlerin<br/>“Bu harfler, meydan okumak için sayılıp sıralanmıştır.” şeklinde görüşlerinin pek bir<br/>mânâsı yoktur. Çok iyi anla.<br/>
Bir hadiste şöyle buyrulur: “<i>Rabbim</i>” miraç gecesi “<i>bana sordu, fakat O’na cevap</i><br/>
<i>veremedim. Bunun üzerine keyfiyetsiz ve sınırsız bir şekilde elini</i>” yâni kudret elini,<br/>çünkü Allah uzvu olmaktan münezzehtir. “<i>iki omuzumun arasına koydu. Elinin<br/>soğukluğunu hissettim. Bu esnâda beni öncekilerin ve sonrakilerin ilmine vâris kıldı.<br/>Bana türlü ilimler öğretti. Bunlardan bazılarını gizli tutmak konusunda benden söz<br/>aldı. Çünkü böyle bilgileri benden başkasının taşıyamayacağını biliyordu. Bir ilim de<br/>öğretti ki başkalarına öğretip öğretmemem konusunda beni muhayyer bıraktı. Bir ilim<br/>de öğretti ki onu da ümmetimin avâmına ve havâssına tebliğ etmemi emir buyurdu</i>.<a href="RuhulBeyans.html#3559">”[2]<br/></a>O’nun ümmeti ise insanlar, cinlerdir. Nitekim <i>İnsânü’l-uyûn</i>’da böyle geçmektedir.<br/>
<i>“Bu”</i> sûre,<i> “apaçık” </i>Allah katından ve mûcize olduğu apaçık ya da içindeki<br/>
hükümleri ve şer‘î esasları, mülk ve melekûtun gizliliklerini, iki dünyanın esrârını ve<br/>bunlardan başka hikmet, mârifet ve kıssaları açıklayan<i> “Kitâb’ın”</i> yani Kur’ân’ın<br/><i>“âyetleridir.”</i><br/>
Burada sûreye, uzak bir şeye işaret için kullanılan bir zamirle ( <img src="RuhulBeyan-3554_1.jpg"/> ) diye işaret<br/>
edilmiştir. Çünkü sûre, gönderenden gönderilene ulaştığı için uzak bir şey gibi<br/>sayılmıştır. Ya da zihinde mevcut bir şeye işaret edildiğinden işaret alanından uzak<br/>oluşuna îmâ için bu zamir kullanılmıştır. Çünkü işaret zamiri hissedilen ve görülen<br/>varlıklar için kullanılır.<br/>
<i>Bahru’l-ulûm</i>’da şöyle denilir: <i>el-Kitâbü’l-mübîn </i>(apaçık Kitap), Levh-i mahfûz’dur.<br/>
