<a name=5300></a><img src="RuhulBeyan-5300_1.jpg"/><br/>
<img src="RuhulBeyan-5300_2.jpg"/><br/>
<img src="RuhulBeyan-5300_3.jpg"/><br/>
<i>el-İhyâ</i>’da der ki: “Nebî (a.s.) vefât ettiğinde yirmi bin sahâbî vardı.<a href="RuhulBeyans.html#5303">[10] </a>Onlardan<br/>
sadece altı kimse Kur’an’ı ezberlemişti. Onlardan ikisi hakkında da ihtilaf edilmiştir.<br/>Ashâbın çoğu bir veya iki sûre ezbere bilirdi. Bakara ve En’âm sûresini ezberleyen<br/>onların âlimlerinden sayılırdı.”<br/>
Şu halde Kur’an ilmiyle ve onun gerekleriyle amel etmek hidâyetin alâmetlerindendir.<br/>
Öyleyse maksad hâsıl olana kadar gece gündüz çalışmak lâzımdır. Çünkü âb-ı hayata<br/>ulaşmak isteyen kimse hiç usanmadan ve duraklamadan karanlıkları aşar. İlimden ve onu<br/>dinlemekten bezmek, tahkik yolundan kesilmenin sebebi, ilâhî inâyet ve tevfikten<br/>muhrûmiyetin nişânıdır.<br/>
<i>Her zaman Kur’ân’ı dinlemekten ilgini kesiyorsun,<br/>Bâtıl olanlar gibi Hak kelâmından bıkıp usanman nedendir?</i><br/>
<b>Ebû Saîd Hudrî</b> (r.a.)’ın şöyle dediği rivâyet edilmiştir: “Ben fakir muhâcirlerden bir<br/>
topluluğun arasına oturdum. Onlardan bir kısmı çıplak yerlerini göstermemek için<br/>diğerlerinin ardına gizleniyordu. Bir kârî de bize Kur’an okuyordu. Derken Rasûlullah<br/>(s.a.) çıkageldi ve üzerimizde dikildi. Rasûlullah (s.a.) başımızda durunca kârî sustu.<br/>Rasûlullah (s.a.) de bize selam verdi ve “<i>Ne yapıyordunuz?</i>” diye sordu. Biz de:<br/>“Allah’ın kitabını dinliyorduk.” dedik. Bunun üzerine O: “<i>Ümmetimden, kendileriyle<br/>birlikte bulunmaya sebat etmem emredilen kimseleri var eden Allah’a hamd olsun</i>.”<br/>buyurdu. Sonra kendisini bizimle eşitlemek üzere ortamıza oturdu. Sonra eliyle işâret<br/>ederek: “<i>Şöyle</i> (halka yapın)” buyurdu. Cemaat hemen etrafında halka oldu ve hepsi<br/>yüzlerini ona döndü. Rasûlullah (a.s.): “<i>Ey fakir muhâcirler, size müjdeler olsun! Size<br/>kıyâmet günündeki tam nûru müjdeliyorum. Siz cennete, insanların zenginlerinden<br/>yarım gün önce gireceksiniz. Bu yarım gün, (dünya günleriyle) beş yüz yıl eder</i>.”<br/>buyurdu.<a href="RuhulBeyans.html#5303">[11]</a><br/>
Çünkü zenginler arasâtta durdurulurlar. Onlara mallarını nereden topladıkları ve<br/>
nereye harcadıkları sorulur. Fakirlerin malları yoktur ki durdurulsunlar ve onlardan<br/>hesaba çekilsinler. Rasûlullah (s.a.) “<i>fakirler</i>” ile sabreden sâlih fakirleri, “<i>zenginler</i>”<br/>ile de şükreden ve mallarının haklarını ödeyen zenginleri kasdetmektedir.<br/>
Sonra Kur’ân’ın müteşâbih ve kapalı âyetler içermesi âyetlerinin açık seçik olmasına<br/>
ters düşmez. Çünkü Kur’an’da mânâsı bilinemeyen bir şey yoktur. Fakat âlimler onu<br/>bilme dereceleri bakımından birbirlerinden farklıdırlar. Allah bizi de sizi de ilimde<br/>derinleşmiş âlimleri ulaştırdığı hidâyete erdirsin ve her kapalı şey hakkında bilgi sahibi<br/>kılarak şereflendirsin.<br/>
<i> </i><br/>
