<a name=88></a>Allah’a yönelen kulların derecelerini beyân sadedinde şöyle denilmiştir: İnsan bir<br/>
iyilik yaptığında eğer onunla Hakk’ın gayrı bir şeyi kasdederse, gerçek kullardan değil,<br/>kendini hür sayan başıboşlardan olur. Bir işi yaparken mutlak bir kasdla değil, iyi<br/>olduğu; ya da onunla emrolunduğu için, emredeni kalbinde düşünerek yapan kimse<br/>“Adam” sayılır. Amelinde Hakk’tan başkasını kasdetmeyen ise en yüksek derecelere<br/>ulaşır. Amelini yalnız Hakk için yapma hâline “huzûr-ı kalbîyi” de ekleyip nefsiyle<br/>değil, Hakk’ın gözüyle şühûda eren kul, fiilini nefsine değil, Hakk’a izâfe eder hâle<br/>gelir ve amelinde ihlâsa ermiş bulunur. Kulda bu ve bundan önceki makam yâni hadis-i<br/>kudsîdeki “kulum benimle görür” makamının hükümleri zâhir olursa, kullukta,<br/>halîfelikte ve ihâtada kemâl derecesini aşmış olur. Daha önceki makamda kul, hâlis kul<br/>olur ve hiçbir şeyle, tek tek veya topluca, kayıtlı değildir. Her derece ve makamda belli<br/>bir durumda sâbit olmaksızın kulun şühûduna Hakk’ın ahadiyyeti sârî olmaktadır.<br/>Bundan sonra kul, Hakk’ın geniş ikrâm ve kabûlünde sabit olur. Kulun her vasıf ve<br/>hükmü kabûlü, kendisinin sahib olduğu özellikler sebebiyle Hakk’tan gelen sağlam bir<br/>bilgiyle olur. Kul artık bütün hal ve vakitlerinde gaflet ve hicaba düşmez olur. Bütün bu<br/>ifâdeler <b>Sadreddin Konevî</b>’nin <i>Tefsîrü’l-Fâtiha</i> adlı eserinden alınmıştır.<br/>
<i>et-Te’vîlâtü’n-Necmiyye</i> müellifi der ki: <i>“Ancak Sana kulluk ederiz” </i>sözünde<br/>
konuşma gaybdan yâni üçüncü şahıs kipinden muhâtaba dönüşür. Çünkü mâlik ile<br/>memlûk arasında, memlûkün; (sahib olunanın) nefsinin mülkiyet perdesinden başka bir<br/>perde yoktur. Memlûk, nefsinin mülkiyet perdesinden geçince Mâlik’i müşâhedeye erer.<br/>Nitekim <b>Bâyezid Bistâmî</b> (k.s.) bâzı müşâhedeleri sırasında Rabbı’na şöyle derdi:<br/>“Sana giden yol nasıldır?” Rabbı ona: “Nefsini bırak da öyle gel” buyururdu. Çünkü<br/>nefsin; emmâre, levvame, mülheme ve mutmainne olmak üzere dört sıfatı vardır.<br/>Memlûk olan kulun işi, Mâlik’ini dört sıfatla anmaktır. Ulûhiyyet, rubûbiyyet,<br/>rahmâniyyet ve rahîmiyyet. Kul, Rabbinin ulûhiyyetini medh, rubûbiyyetini şükür,<br/>rahmâniyyetini senâ, rahîmiyyetini temcid ettikten sonra bu dört sıfatın cezbe gücüyle<br/>nefse aid kötü sıfatların esâretinden kurtulur.<br/>
Din gününün sâhibinin sözleri sabahın sâdık fecri gibi doğunca nefs esâretinin gece<br/>
karanlığı sona ermiş olur. Sonuçta kul hiçbir şeye kâdir olamayan bir abd-i memlûk<br/>olduğunu anlar. Mâliki ona merhamet eder. Va’di gereği onu kerem lisâniyle anar. Çünkü<br/><i><b>“Siz Ben’i anın, Ben de sizi anayım”</b></i> (el-Bakara, 2/152) buyurmuştur.<br/>
Allah Teâlâ nefse nidâ ve hitâb ederek, şöyle buyurur: <i><b>“Ey itmi’nâna ermiş nefs”</b></i><br/>
(el-Fecr, 89/27) sonra onu nefs gaybetinden <i><b>“dön rabbına”</b></i> (el-Fecr, 89/27) cezbesiyle<br/>Rabbının mâlikliğini müşâhedeye cezbeder. Sonra kul, mâlikinin cemâlini müşâhede<br/>ederek, âciz, düşkün bir halde huşû ve hudû ile Rabbına nidâ eder. Nitekim bazıları bu<br/>kelimeyi <i>“İyyâke na’büdü”</i> cümlesine âid bir münâdâ gibi düşünüp nasb ile <i>“Mâlike<br/>yevmi’d-din”</i> okurlar.<br/>
<b>Nefs</b>, dünyevîdir ve dünyevî heveslerine tapar. Nitekim Allah Teâlâ <i><b>“Hevâsını</b></i><br/>
<i><b>kendisine ilâh edineni görmedin mi?”</b></i> (el- Furkan, 25/43) buyurmaktadır.<br/>
<b>Kalb</b>, uhrevîdir. Cennet için ibâdet eder. Allah Teâlâ: <i><b>“Kim nefsini kötü arzulardan</b></i><br/>
