<a name=3798></a><i>Emellerden, emândan dizgini kes.<br/>Hayat üzengisinden ayağını çek.” dedi.<br/>Yûsuf bu müjdeyi Cebrâil’den duyunca,<br/>Sevinçten kendi varlığını unuttu<br/>Şahlıktan himmet eteğini çekti<br/>Vârislerinden birisini yerine melik eylemek için çağırdı<br/>Kendi yerine onu şah eyledi.<br/>İyi hasletler içinde onu mümtaz kıldı<br/>Ayrıca “Züleyhâ’yı çağırın.” dedi.<br/>“Benim vedâ zamanım geldiğini haber verin.”<br/>Yûsuf ’a: “O gam elinde esirdir” dediler.<br/>Toprak ve kanın arasına düşmüştür,<br/>Onun bu can rüzgârına tâkati yoktur<br/>Kendi hâline bırakın, o olduğu gibi kalsın<br/>Cibril avucunda bir elma hazır tuttu<br/>Ki huld cenneti o elmadan ziynetlenirdi<br/>Yûsuf ’un eline o elmayı koyunca<br/>O elmayı kokladı ve can verdi<br/>O kokuyla Yûsuf can verince<br/>Orada bulunanların canından efgan yükseldi<br/>Züleyhâ: “Bu âh u figân nedir?” dedi.<br/>“Yeri göğü dolduran bu kargaşa nedir?”<br/>Ona dediler ki: “O bahtı genç pâdişah,<br/>Şahlık tahtından tahta tabuta yüzünü çevirdi<br/>Dünyanın dar olan kulübesine vedâ eyledi<br/>Lâ mekân burcunun kasrının köşesini vatan tuttu.”<br/>Bu sözün korkusuyla o ayağı çabuk servi<br/>Üç gün gölge gibi toprak üzerine düştü.<br/>Dördüncü gün olunca o uykudan uyandı<br/>Yûsuf ’un vefatını işitince yine kendinden geçti<br/>Üç kere bunun gibi üç gün kendine mâlik olamadı<br/>Dördüncü kere tekrar kendine geldi<br/>İlk olarak Yûsuf ’tan sormaya başladı<br/>Yûsuf ’tan başka, ondan öte haber bilmezdi<br/>Ki hazine gibi toprağa gömdüler<br/>Züleyhâ bir hareketle bu gam evinden<br/>Yûsuf ’un gittiği yere (kabre) revan oldu<br/>Kâh kabrin baş tarafını kâh ayak tarafını öperdi<br/>Vah bana yazık bana diye gönülden figan ederdi<br/>Sen su gibi aşağı, toprağın içine gitmişsin</i><br/>
