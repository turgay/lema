<a name=7988></a><img src="RuhulBeyan-7988_1.jpg"/><br/>
<img src="RuhulBeyan-7988_2.jpg"/><br/>
<img src="RuhulBeyan-7988_3.jpg"/><br/>
“–Maiyet ve velâyetin altında <b>Sehl b. Abdulah</b> diye sâlih bir adam var. Şâyet bu adam<br/>
senin şifa bulman için Allah’a yalvarırsa Allah bu zâtın duâsını kabul eder” dediler.<br/>Sultan bu zâtı huzura çağırdı ve kendisi için Allah’a duâ etmesini istedi. Bu sâlih kişi<br/>ise:<br/>
“–Senin yönetiminde haksız olarak hapsedilmiş nice insanlar varken Allah benim<br/>
senin hakkındaki duâmı nasıl kabul eder?” dedi.<br/>
Sultan haksız olarak zindana attırmış olduğu insanları tahliye edip serbest bıraktı.<br/>
Bunun üzerine Sehl:<br/>
“–Allahım! Bu adama isyanın zilletini gösterdiğin gibi tâatin izzetini de göster ve<br/>
mübtela olduğu bu hastalıktan onu kurtar” diye duâ etti. Sultan şifa bulup sağlığına<br/>kavuştu.<br/>
Sultan, Sehl b. Abdullah’a bu iyiliği karşılığında bir miktar mal teklif ettiyse de Sehl<br/>
bunu kabul etmedi. Sehl’e yanındakiler “malı alıp fakir fukaraya verseydin” dediler.<br/>Sehl sahradaki çakıl taşlarına şöyle bir baktı, birden o çakıl taşları kıymetli<br/>mücevherler oluverdi. Sonra da:<br/>
“–Allah’ın böyle lutfuna mazhar olan insan hiç Yakub b. Leys’in malına muhtaç olur<br/>
mu?” dedi. Evet, işte veren, mâni olan, zarar veren, fayda veren hep, kendisinden başka<br/>ilah bulunmayan gerçek dost ve vekil olan Allah’tır.<br/>
Şâir der ki:<br/>
<i>Nakşeden O’dur, benim nakkâşım da O’dur.<br/>Bu konuda başka kim iddiâ sahibiyse o zulmü arayandır (zâlimdir).</i><br/>
<i> </i><br/>
<b>7. Şehirlerin anası <i>(olan Mekke’de)</i></b><b> ve onun çevresinde bulunanları uyarman ve</b><br/>
<i><b>(vukuunda)</b></i><b> asla şüphe olmayan toplanma günüyle onları korkutman için, sana<br/>böyle Arapça bir Kur’an vahyettik. <i>(İnsanların)</i></b><b> bir bölümü cennette, bir bölümü<br/>de çılgın alevli cehennemdedir.</b><br/>
<i>“Şehirlerin anası (olan Mekke’de) ve onun çevresinde”</i> civârında <i>“bulunanları</i><br/>
<i>uyarman”</i>; inkârda ısrar ettikleri takdirde <i>“(vukuunda) asla şüphe olmayan toplanma<br/>günüyle onları”</i>, Mekkelileri, Mekke’de olan Arapları ve Mekke ehlinin çevresinde<br/>olanları kıyâmet günüyle ve orada vuku bulacak Allah’ın azâbıyla <i>“korkutman için”</i> -ki<br/>o günün vukuunda hiç şüphe olmayıp o gün mutlaka gelecektir- <i>“sana böyle”</i> açık ve<br/>anlaşılır tarzda <i>“Arapça bir Kur’ân vahyettik. (İnsanların o gün,) bir bölümü<br/>cennette, bir bölümü de çılgın alevli cehennemdedir.”</i> Yani o gün tüm müminler ve<br/>kâfirler yaptıklarının karşılığını görecektir.<br/>
