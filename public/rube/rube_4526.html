<a name=4527></a><img src="RuhulBeyan-4527_1.jpg"/><br/>
<b>İbn Abbâs</b>, <b>Mücâhid </b>ve <b>Katâde</b>; âyetteki atlı ve yayalar cin ve insanlardandır.<br/>
Allah’a isyan uğruna savaşan binekliler İblis’in süvârilerindendir. Yine Allah’a isyan<br/>için koşturan yayalar da İblis’in piyadelerindendir. İblis’in yerinden oynatıp harekete<br/>geçirmesi sesiyle; yaygarayı basmasının ise atlıları ve yayalarıyla olması da<br/>mümkündür. Bu İblis’in aldattığı kimselere tasallutunun bir temsilidir. Sanki o bir<br/>topluluğa saldırıp bağırdığı zaman sesiyle onları yerlerinden oynatan ve merkezlerinden<br/>koparan, sonra da atlı ve piyade ordusunu üzerlerine sevk edip köklerini kazıyan bir<br/>kimse gibidir.<br/>
“<i>Mallarına, evlâtlarına ortak ol</i>” Onları haram yoldan kazanç elde etmeye ve mal<br/>
toplamaya, kazandığı malları da fâize, israfa ve diğer faydasız yerlerde harcamaya,<br/>zekât vermemeye sevk ederek onların mallarına ortak ol. İnsanları haram yollardan<br/>çocuk edinmeye, çocuklarını diri diri toprağa gömmeye; çocuklarına Uzzâ’nın kulu,<br/>Hâris’in kulu, Güneşin kulu, Evin kulu gibi isimler vermelerini sağlayarak şirk koşmaya<br/>teşvik edip çocuklarına ortak ol. Saptırma bâtıl dinlere, çirkin mesleklere ve fiillere<br/>sevk etmek sûretiyle olur.<br/>
<i>et-Te’vîlâtün-Necmiyye</i>’de der ki: “Zamanlarını zâyî et. İstîdadlarını dünyalık ve<br/>
dünya riyâsetini taleb uğrunda ifsad et. Nefislerini terbiye, tezkiye ve te’dib etmekten,<br/>onu kötü sıfatlardan korumaktan, güzel sıfatlarla süslemekten, onlara farz ve sünnetler<br/>ile dînî ilimleri öğretmekten; onları âhireti ve yüksek dereceleri taleb etmeye;<br/>cehennemden ve aşağı derekelere düşmekten kurtulmayı istemeye teşvik konusunda<br/>gaflete sevk et. Böylece mallarına ve evladlarına ortak ol.”<br/>
Bir hadiste şöyle buyrulmuştur: “<i>İblis yeryüzüne indirilince şöyle dedi:</i><br/>
<i>“Ey Rabbim! Beni yeryüzüne indirdin ve rahmetinden kovulmuş eyledin. Bana bir</i><br/>
<i>ev ver.”</i><br/>
<i>Allah Teâlâ: “Hamamlardır.” buyurdu.<br/>İblis: “Bana oturacak bir meclis ver.” dedi.<br/>Allah Teâlâ: “Çarşılar ve yol kavşaklarıdır.” buyurdu.<br/>İblis: “Bana bir yiyecek ver.” dedi.<br/>Allah Teâlâ: “Üzerine Allah’ın ismi anılmayan yiyeceklerdir.” buyurdu.<br/>İblis: “Bana içecek ver.” dedi<br/>Allah Teâlâ: “Sarhoşluk veren her şey.” buyurdu.<br/>İblis: “Bana bir dâvetçi ver.” dedi.<br/>Allah Teâlâ: “Çalgı âletleri” buyurdu.<br/>İblis: “Bana bir Kur’an ver.” dedi.<br/>Allah Teâlâ: “Şiir” buyurdu.<br/>İblis: “Bana bir kitap ver.” dedi.<br/>Allah Teâlâ: “Dövme.” buyurdu.</i><br/>
