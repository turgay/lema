<a name=7614></a>Nitekim <i>Keşfü’l-esrâr</i>’da böyle geçmektedir.<br/>
<b>Ebu’s-Suûd </b>(r.h.) der ki: “Lâm”, mânâsı olan vaad îtibarı ile “<i>Onlar için diledikleri</i><br/>
<i>her şey vardır.</i>” kavline bağlıdır. Yâni Allah onlara zararların giderilmesi ve sevinç<br/>vesilesi olacak şeylerin elde edilmesi gibi diledikleri her şeyi vaad etti. Bunun amacı<br/>bu vaad gereğince onların zararlarını gidermek için işledikleri amellerin en kötü<br/>olanlarını gizleyip örtmektir.<br/>
“<i>Ve yaptıklarının en güzeline denk olarak mükâfâtlarını verecektir.</i>” Yâni, bu<br/>
şekilde verilmesi onların menfaatlerine göre vermek içindir.<br/>
Âyette “<i>en kötü</i>” ve “<i>en güzel</i>” ifâdelerinin kendilerinden sonrasına izâfe edilmesi,<br/>
daha üstün olan bir şeyin (mufaddal), kendisinden üstün olduğu şeye (mufaddal aleyh)<br/>izâfe edilmesi kabîlinden değildir. Aksine ondan üstün tutulduğunu dikkate almadan<br/>inceden inceye araştırmak ve açığa kavuşturmak amacıyla bir şeyin kendi parçasına<br/>izâfe edilmesi kabilindendir. Her ikisinde de mûteber olan özellikle o muayyen muzâf<br/>ileyhe (kendisine izâfe edilene) üstünlük ve fazlalık değil, ancak mutlak üstünlük ve<br/>fazlalıktır. Şu kadarı var ki ikisinde de mûteber olan fazlalık, hakîkî anlamda bir<br/>fazlalık değildir. Aksine birincisinde onların az/küçük bile olsa günahlarını büyük<br/>görmeleri ve büyük bile olsa iyiliklerini küçük görme şeklinde içinde bulundukları<br/>durum dikkate alınmıştır. İkincisinde ise Cömertler cömerdinin (Ekrame’l-ekramîn),<br/>basit bir iyiliği bile çok görmek ve ona çok sevabla mukabele etmek şeklindeki lütfu<br/>göz önünde bulundurulmuştur.<br/>
Fazlalığın birincisinde gerçek bir fazlalık olarak yorumlanması mümkündür. Çünkü,<br/>
en kötünün gizleneceğinin özellikle belirtilmesi ondan daha hafif kötülüklerin de zarûrî<br/>olarak öncelikle örtüleceğini beyân etmek içindir. En kötü günahın gizlenmesi, ondan<br/>daha az kötü olanın da gizlenmesini gerektirir. Aynı durum en güzel amel için söz konusu<br/>olmadığından, en iyisi ikisini de aynı şekilde düşünmektir.<br/>
Geçmiş ve gelecek siygalarının, birincide değil de ikinci mevsûlün sılasında bir<br/>
arada kullanılması, onların kötü amellerin aksine sâlih amelleri sürekli olarak<br/>yaptıklarını bildirmek içindir. Nitekim <i>el-İrşâd</i>’da bu şekilde geçmektedir.<br/>
Bilesin ki kötü amellerin örtülmesinin ve en güzel amelin mükâfâtının verilmesinin<br/>
sebebi, sıdk/doğruluktur. Sıdkın eserinin ortaya çıkması kulun fiiline bağlı olsa da<br/>hakîkatte o çalışarak kazanılan şeylerden değil, Allah vergisidir. Sıdk söz, fiil, vaad ve<br/>azimde olur.<br/>
<b>Bâyezîd Bistâmî</b> (k.s.) der ki: Hak Sübhânehû beni huzurunda bin durakta durdurdu.<br/>
Her bir durakta bana iki cihan hükümranlığını teklif etti. Fakat ben “İstemiyorum”<br/>dedim. Son durakta bana “Ey Bâyezîd, ne istiyorsun?” diye sordu. “İstememeyi<br/>istiyorum.” dedim. Bunun üzerine “Sen benim gerçek ve samîmî (sıdk) kulumsun.”<br/>buyurdu.<br/>
<i>Ben kim oluyorum ki benim bana âid bir isteğim, dileğim olsun?<br/></i><b>Dâvûd Tâî</b> (r.h.) zamanının önde gelen bir âlimi olup fıkıhta asrının yektâsı idi. Sıdk<br/>
makamında öyle bir halde idi ki dünyadan ayrıldığı gece semâdan şöyle bir nidâ geldi:<br/>
