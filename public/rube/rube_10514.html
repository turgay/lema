<a name=10515></a>Muvahhid kimse, Rabbini görmekten mahrum olmayacaktır.<br/>
<b>Sehl</b> (rh.) ise şöyle diyor: Onları rablerini görmekten engelleyen şey, dünyada iken<br/>
kalplerinin kasveti ve ezelde yazılı olan şakavetleridir. Onlar kurb ve müşâhede<br/>bisatı/yaygısı için elverişli değillerdir. Onlar uzaklaştırılmış ve mahrum<br/>bırakılmışlardır. Hicab; bu’d/uzaklık ve tard/kovulma açısından en uçtaki zirvedir.<br/>
<b>İbn Ata</b> (rh.) der ki: Hicab ikidir, hicab-ı bu’d ve hicab-ı ib’âd. Hicab-ı bu’dda asla<br/>
yaklaştırma söz konusu değildir. Hicab-ı ib’ad ise kişiyi te’dib eder, sonra yaklaştırır.<br/>Tıpkı Hz. Adem’de olduğu gibi.<br/>
<b>Kâşânî</b> bu âyet-i kerimeyi şöyle tefsir eder: Onlar o gün, kalpleri nuru kabul etmekten<br/>
kaçındığı ve fıtrî olan ilk sâfiyetine yeniden dönmek mümkün olmadığı için, Rablerini<br/>görmekten mahrumdurlar. Bu tıpkı kibrit suyuna benzer. Zira kibrit suyu ne kadar ısıtılıp<br/>tasfiye edilirse edilsin soğutulmuş sıvı karekterine asla geri dönmez. Çünkü suyun<br/>cevheri bir kere değişikliğe uğramıştır. Oysa ısıtılmış su böyle değildir. Çünkü o suyun<br/>tabiatı değil, sâdece keyfiyeti değişikliğe uğramıştır. İşte kâfirler ebediyen azapta<br/>kalmayı bu yüzden hak etmişlerdir.<br/>
<i>Müfredat’</i>ta ifâde olunduğuna göre “hicab” kelimesinin kökü olan “hacb”, herhangi<br/>
bir şeye vâsıl olmayı engellemek demektir. Üzerinde durduğumuz bu âyet-i kerime<br/>kâfirleri bir sur/duvarın menedip engelleyeceğine işâret etmektedir. Nitekim âyet-i<br/>kerimede <i><b>“Nihâyet onların arasına içinde rahmet, dışında azap bulunan kapılı bir<br/>sur/duvar çekilir.”</b></i> (Hadid 57/13) buyrulmaktadır. Bu âyette bahsedilen “sur”dan<br/>maksad; Cennetin lezzetinin cehennemliklere, cehennemliklerin çektikleri eziyetin de<br/>cennetliklere ulaşmasına engel olan perde demektir.<br/>
<i>Keşşaf</i> müellifi <b>Zemahşeri</b> der ki: Onların Allah’tan mahrum olmaları ifâdesi,<br/>
Allah’ın onları hafif görmesi ve onlara değer vermemesi anlamının temsîlî bir<br/>anlatımıdır. Çünkü hükümdarların huzuruna girmeye ancak onların nezdinde itibarlı ve<br/>şerefli olan kimseler izinlidir. Yine hükümdarların yanına, onların gözünde düşük ve<br/>değersiz olan kimselerin girmelerine engel olunur.<br/>
Onlar heybet sâhibi birisinin kapısına geldiklerinde bundan engellenirler. Zaten<br/>
insanlar ya mercûb/kendisine değer verilen, ya da mahcûb/mahrumdurlar. Zemahşerînin<br/>ifâdeyi kinâye değil de temsil olarak kabul etmesi sebebsiz değildir. Çünkü onun<br/>mezhebine göre bu âyeti hakîkî mânâsında almak mümkün değildir. Zira bilindiği üzere<br/>Zemahşeri Mu’tezile mezhebine mensubtu.<br/>
Bazı müfessirler derler ki: Âyet-i kerimeyi bir “temsil” olarak almak âyetin zâhirî<br/>
mânâsından dönüş anlamına gelir. Oysa âyetin mânâsı gâyet açıktır. Çünkü arapların<br/>“huve mahcûbun ani’l-emiri” biçimindeki sözlerinin zâhirî mânâsı; “filanca kişinin<br/>emiri görmekten yasaklı olduğu” şeklindedir. Bir kimsenin yöneticiyi görmekten yasaklı<br/>olması onun değersizliğinin en büyük sebebidir.<br/>
<b>İbn Abbas</b> (r.a.)’dan nakledilen <i><b>“Rablerinin rahmetinden mahrumdurlar”</b></i><br/>
şeklindeki tefsir ile, <b>İbn Keysan</b>’dan nakledilen; “Rablerinin kerametinden<br/>mahrumdurlar” şeklindeki tefsirden maksad, mânâdan hâsıl olanı beyândır. Çünkü<br/>
