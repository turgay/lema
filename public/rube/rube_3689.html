<a name=3690></a><img src="RuhulBeyan-3690_1.jpg"/><br/>
Bir gün hayvanlar toplanıp bu konuyu istişâre ettiler. Aslan ortaya çıktı. “Ben bu işi<br/>hallederim!” diyerek dağın yamacına geldi. Aslan öküzlere saldırınca onu engellediler.<br/>Aslan onlara şöyle dedi: “Öküz kardeşler, bırakın sizinle beraber olayım. Böylece<br/>benim sâyemde gücünüz artmış olur.” Öküzler aslanın aralarında yaşama ve kardeşlik<br/>teklifine râzı oldular.<br/>
Bir gün aslan, sarı ve gök öküze: “Kardeşlerim, bizimle şu kara öküz arasında hiçbir<br/>
münâsebet olmadığını görmüyor musunuz? Onun çaresine baksak iyi olacak!” dedi.<br/>
İki öküz:<br/>“Ne yapalım?” dediler.<br/>Aslan:<br/>“Eğer izniniz olursa ben düşündüğümü yapayım. Siz ses çıkarmayın yeter.” dedi.<br/>
Onlar da:<br/>
“Dilediğini yap.” dediler.<br/>Aslan otlamakta olan kara öküzün yanına varıp ona saldırdı. Öküz iki kardeşinden<br/>
yardım istediyse de dönüp bakmadılar bile. Böylece aslan öküzü parçalayıp yedi.<br/>
Bir süre sonra aslan bu sefer sarı öküzün yanına vararak: “Kılların benimkilere<br/>
benziyor. Seninle benim aramızda tam bir münâsebet var. Fakat şu gök öküzle bizim<br/>aramızdaki münasebet nedir? Haydi gel şunu ortadan kaldıralım da dağ ikimize kalsın.’<br/>dedi.<br/>
Sarı öküz:<br/>“İyi madem istediğini yap!’ diye cevap verdi.<br/>Gök öküz otlarken aslan ona saldırmak isteyince böğürerek can havliyle sarı öküzden<br/>
yardım istedi. Fakat o hiç oralı olmadı. Böylece aslan onu da yedi.<br/>
Aradan bir süre daha geçti. Aslan sarı öküze: “Hazırlan, seni yiyeceğim. Çünkü<br/>
kardeş olmamız için aramızda hiçbir münâsebet göremiyorum.” dedi.<br/>
Öküz yalvarıp yakardı ama aslan onu dinlemedi.<br/>Öküz: “Kardeşim kara öküzün başına gelenlerin bir gün benim başıma da geleceğini<br/>
düşünmeliydim.” diye cevap verdi. Aslan üzerine atlayıp onu da yedi.<br/>
İşte nefis tıpkı bu aslan gibidir. Varlık dağında meydana çıktığı zaman tüm kuvvelere<br/>
galebe çalar ve onları yer. Bu temsilde düşünenler için bir çok öğütler vardır.<br/>
<b>Mevlânâ Celâleddin Rûmî</b> der ki:<br/>
<i>Benim evim ev değil iklimdir<br/>Latîfem latîfe değil tâlimdir</i><br/>
<a href="RuhulBeyans.html#3682">[49].</a> <i>Irakî, </i>Muğnî, III, 36<br/><a href="RuhulBeyans.html#3682">[50].</a> <i>Buhârî, </i>Ahkam, 21, İtikaf, 11, 12; <i>Ebû</i> <i>Dâvud</i>, Savm, 78; <i>İbn</i> <i>Mâce</i>, Sıyam, 65;<br/>
<i>Dârimî</i>, Rikak, 66; <i>Müsned</i>, III, 156, 285, 309; VI, 337<br/>
