<a name=5264></a><img src="RuhulBeyan-5264_1.jpg"/><br/>
<img src="RuhulBeyan-5264_2.jpg"/><br/>
<img src="RuhulBeyan-5264_3.jpg"/><br/>
<img src="RuhulBeyan-5264_4.jpg"/><br/>
<i>“De ki: “Bana sâdece, sizin ilâhınızın ancak bir tek Allah olduğu vahyedildi.”</i><b> </b>Yâni<br/>
bana sizin ancak bir tek ilâhtan başka ilâhınız olmadığı vahyolundu. Hâsılı bana<br/>tevhîdden başka bir şey vahyedilmedi. Hz. Peygamber (a.s.)’a hem tevhid hem de diğer<br/>hükümler vahyedildiği halde burada vahyedilenin tevhidle sınırlanması, Hz. Peygamber<br/>(s.a.)’in gönderilmesindeki asıl maksad olmasındandır. Onun dışındakiler ise ondan<br/>doğup çıkarlar.<br/>
<b>Şeyhzâde</b> şöyle der: “Âyetteki bu sınırlamadan Allah’ın vahdâniyet sıfatından başka<br/>
bir sıfatla vasfedilmemesini gerektirir. Halbuki Allah Teâlâ’nın sayılamayacak kadar<br/>celâl ve cemâl sıfatları vardır.” denirse, bunun cevabı şöyledir: Buradaki sınırlama,<br/>hakîkî değildir. Çünkü asıl maksad müşriklerin Allah’a isnâd ettikleri sıfatları<br/>reddetmektir.<br/>
<i>“Hâla müslüman olmayacak mısınız?”</i> Yâni ibâdeti Allah Teâlâ’ya has kılmayacak<br/>
mısınız? İbâdeti O’na tahsis etmeyecek misiniz? Acaba siz ilâhî vahyin gereğine itâat<br/>edenlerden misiniz?<br/>
“Fehel”in başındaki “fe” harfi, kendisinden önceki kısmın kendisinden sonrasını<br/>
gerekli kıldığına delâlet etmek içindir. Yâni akıllı kişi, bu “fe” harfinden önceki kısım<br/>kendisine okunduktan sonra kendi nefsi ile baş başa bırakılırsa, tevhîd konusunda<br/>tereddüde düşmemesi, ona itâat ve kabûl etmesi gerekir, hattâ bu zorunluluktur.<br/>
<b>109. Eğer yüz çevirirlerse de ki: “<i>(Bana emrolunanı) </i></b><b>hepinize açıkladım. Artık</b><br/>
<b>size vâdolunan şey <i>(mahşerde toplanma zamânınız) </i></b><b>yakın mı uzak mı, bilmiyorum.”</b><br/>
<i>“Eğer”</i> İslâm’dan <i>“yüz çevirirlerse</i><b>”</b> vahyin vâcib kıldığı hususlara iltifât etmezlerse<br/>
onlara <i>“de ki:”</i><b> </b><i>“</i>Bana emrolunan tevhîdin ve tenzîhin vâcib olduğunu <i>“hepinize<br/>açıkladım.” </i>Onu bildirmek hususunda hepinizi bir tuttum. İçinizden hiç birini<br/>seçmedim. Nasihat etme ve risâletin tebliği konusunda aranızda hiç fark gözetmedim.<br/>
<i>“Artık” </i>müslümanların gâlip gelmesi, İslâm dininin üstünlük sağlaması ya da gelmesi<br/>
şüphesiz olan haşr gibi <i>“size vaad olunan şey yakın mı uzak mı, bilmiyorum.”</i><b> </b>Ama<br/>şurası muhakkak ki size azâb ve zillet mutlaka ulaşacaktır.<br/>
<i>el-Es’iletü’l-Mukhime’</i>de şöyle der: “Nasıl olur da Peygamberimiz (a.s.)’a böyle<br/>
söylemesi emredilir. Halbuki Allah Teâlâ: <i><b>“Gerçek vaad yaklaştı.”</b></i> (el-Enbiyâ, 21/97)<br/>buyurmaktadır?” denilirse, biz buna cevâben şöyle deriz: Bu yaklaştığı söylenen<br/>kıyâmet günüdür ki o yakındır.<br/>
Nitekim Allah Teâlâ: <i><b>“İnsanların hesapları yaklaştı.”</b> </i>(el-Enbiya, 21/1)<br/>
buyurmuştur.<br/>
