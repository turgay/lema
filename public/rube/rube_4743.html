<a name=4744></a>Allah’ın kaza ve kaderi ile olduğuna inanan kimse bir nimetin elden çıkmasından ve bir<br/>sıkıntıya uğramaktan dolayı “nasıl mahzun olur hayret ederim.”<br/>
“Rızka” yâni rızkın taksim edildiğine ve Allah Teâlâ’nın herkesin rızkını verdiğine<br/>
“îman eden kimse nasıl yorulur” yâni rızkı elde etmek için yorulur “hayret ederim.<br/>
Ölüme yâni öleceğine ve ölümün hak olduğuna “inanan kimse nasıl” az ve kısa olan<br/>
hayatı ile “sevinir hayret ederim.<br/>
Hesaba yâni Allah Teâlâ’nın azdan da çoktan da hesaba çekeceğine “îman eden<br/>
kimse” bundan “nasıl gâfil olur” ve dünya metâını çoğaltmakla meşgul olur “hayret<br/>ederim.<br/>
Dünyayı ve onun ehli ile birlikte değiştiğini bilen nasıl dünyada huzur bulur hayret<br/>
ederim. Allah’tan başka ilâh yoktur. Muhammed (s.a.) Allah’ın Rasûlü’dür. Cehenneme<br/>îman eden kimse nasıl güler hayret ederim.”<br/>
Levhanın diğer tarafında şöyle yazılıydı:<br/>“Ben tek olarak benden başka ilâh olmayan Allah’ım, benim ortağım yoktur. Hayrı ve<br/>
şerri ben yarattım. Hayır için yarattığım ve hayırda koşturduğum kimseye müjdeler<br/>olsun. Şer için yarattığım ve şerde yürüttüğüm kimseye de yazıklar olsun.” İşte bu<br/>cumhurun görüşüdür. Nitekim <i>Bahru’l-ulûm</i>’da böyle geçmektedir.<br/>
<i>“Babaları ise iyi bir kimse idi.”</i> İnsanlar, emanetlerini bu sâlih kimsenin yanına<br/>
koyarlardı. O da sağlam olarak onlara teslim ederdi. Dolayısıyla bu iki yetimin malları<br/>ve canları, babalarının salâhı sebebiyle muhâfaza edilmiş oldu.<br/>
<b>Ca‘fer b. Muhammed</b> der ki: “İki yetim çocukla bu sâlih baba arasında yedi baba<br/>
vardı. Bu hazîneyi yedinci dedeleri gömmüştü.<br/>
<i>“Rabbin”</i> duvarın düzeltilmesini emrederek<i> “istedi ki, o iki çocuk güçlü çağlarına”</i><br/>
yâni ergenlik ve görüşlerinin olgunluğu zamanına<i> “erişsinler.” </i>İnsan olgunluğa idrakle<br/>ulaşır. Bu, onun bülûğa ermesinin yanı sıra kendisinde rüşd görülmesi olduğu da<br/>söylenmiştir. Bunun son sınırı ise otuz üç ya da on sekiz yaştır.<br/>
Hızır (a.s.) neden gemiyi deldiğini açıklarken: “<i>Onu kusurlu yapmak istedim</i>.” dedi.<br/>
Zâhiren kötü olan bu fiili nefsine izâfe etti. Çocuğu neden öldürdüğünü açıklarken ise<br/>“<i>korktuk</i>” dedi. Hem ‘korkma’ lafzını kullandı, hem de onu “biz”e isnad etti. Çünkü<br/>küfür herkesin korkması gereken bir durumdur. Duvarı neden tâmir ettiği konusunda ise:<br/>“<i>Rabbin istedi ki, o iki çocuk güçlü çağlarına erişsinler</i>” diyerek bu fiili sadece<br/>Allah’a nisbet etti. Çünkü güçlü çağına ulaşmak ve yaşın kemâle ermesi, kulun hiçbir<br/>etki ve te’siri söz konusu olmadan sırf Allah’ın irâdesi iledir. Şu halde birincisi bizâtîhi<br/>kötü ve şer bir fiildir. Üçüncüsü, sırf hayırdır. İkincisi ise her ikisinin karışımıdır.<br/>
Büyüklerden biri şöyle demiştir: Hızır (a.s.) “<i>istedim ki</i>...” deyince ona: “Sen kimsin<br/>
ki senin irâden olsun?!” diye ilham edildi. Bunun üzerine Hızır (a.s.) ikincisinde<br/>arkadaşını da katarak “<i>istedik ki</i>...” dedi. Bunun üzerine: “Sen ve Mûsâ kimdir ki sizin<br/>iradeniz olsun?!” diye ilham olundu. Hızır (a.s.) artık üçüncü defâ irâdeyi tamamen<br/>Allah’a tahsis etti. Nefsine nisbeti ve ortaklık iddiâsını terk etti ve: “<i>Rabbin istedi ki...</i>”<br/>dedi.<br/>
