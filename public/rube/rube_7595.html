<a name=7596></a><i>Hakîkat kâbesine doğru gitmek istersen<br/>Yolunu kaybetmiş mukallidin peşinden gitme</i><br/>
<i>Keşfü’l-esrâr</i>’da şöyle der: “Sahâbeden biri bir gün âlemlerin Efendisine, “Niçin<br/>
bizlerin yüzü Kur’ân’ı işitince kızarır da münafıklarınki simsiyah kesilir?” diye sordu.<br/>Hz. Peygamber şu cevabı verdi: “<i>Çünkü Kur’an bizim için nurdur, parlar. Onları ise<br/>yakar.</i>”<br/>
<b>Hucendî</b> der ki:<br/><i>Kur’an dinlerken her zaman seni bir sıkıntı alıyor<br/>Bâtıllar gibi Hak kelâmından sana bıkkınlık gelmesi nedendir?<br/></i>Bu âyette birtakım lâtif nükteler vardır:<br/>1- Cenab-ı Hak Kur’an’ın sözün en güzeli olduğunu belirttikten sonra onun birbiriyle<br/>
uyumlu (müteşâbih) ve bıkılmadan tekrar tekrar okunan (mesânî) bir kitap olduğunu<br/>ifâde edince, buna münâsip olarak peşinden mü’minlerin tüylerinin diken diken<br/>olduğunu zikretti. Bunda, mezkûr ürpertinin ancak Kur’an’ın tekrar tekrar okunmasıyla<br/>elde edileceğine îmâ vardır. Çünkü nefisler öğüt ve nasihat dinlemekten en fazla nefret<br/>eden, en çok yüz çeviren ve ona karşı kayıtsız kalan varlıklardır. Nefse tekrar tekrar<br/>nasihatte bulunmak sûretiyle ancak direnci kırılabilir ve tabîatı boyun eğdirilebilir. İşte<br/>bu yüzden Hz. Peygamber (a.s.) öğüdünü üç ya da yedi kez tekrarlardı.<br/>
2- Tüylerin diken diken olması rahmeti celbeden bir şeydir. Hz. Peygamber (a.s.)<br/>
şöyle buyurmuştur: <i>“Kulun tüyleri Allah korkusundan dolayı diken diken olursa, tıpkı<br/>kurumuş bir ağacın yapraklarının dökülmesi gibi günahları dökülür.</i><a href="RuhulBeyans.html#7609">”[101] </a>Yine<br/>Rasûlullah (a.s.)’dan rivâyet edildiğine göre şöyle buyurmuştur: <i>“Kulun tüyleri Allah<br/>korkusundan dolayı diken diken olursa, Allah ona cehennemi haram kılar.”</i><a href="RuhulBeyans.html#7609">[102]</a><br/>
Allah Hz. Halil İbrahim’i dost edinince, onun kalbine korku bıraktı. O kadar ki,<br/>
havadaki kuşların kanat çırpması duyulduğu gibi onun da kalbinin çarpıntısı uzaktan<br/>duyulurdu.<br/>
<b>Mesrûk</b> der ki: “Korku, ümidden önce gelir. Çünkü Allah Teâlâ cennet ve cehennemi<br/>
yarattı. Fakat cehenneme uğramadan cennete ulaşamazsınız.”<br/>
3- Âbidlerin elde edecekleri en son haller, bu âyette zikredilen ürperti, haşyet (korku)<br/>
ve itmi’nân/sükûnettir.<br/>
<b>Katâde</b> der ki: “Bu sıfatlar Allah dostlarının özellikleridir. Allah onları akılları<br/>
başlarından giden ve kendilerinden geçen kimseler olarak değil, tüyleri diken diken<br/>olan ve kalbleri yatışan/mutmain olan kimseler olarak tavsif etmiştir. Aklı başından<br/>gitmek ve kendinden geçmek, bid’atçilerde görülür ki o da şeytandandır.”<br/>
<b>Abdullah b. Abdullah b. Zübeyr</b>’den rivâyet edildiğine göre şöyle demiştir: “Ninem<br/>
Esmâ bint Ebû Bekr (r.anha)’ya: “Kendilerine Kur’an okunduğunda Allah Rasûlü’nün<br/>ashâbı nasıl davranırdı?” diye sordum. “Tıpkı Allah’ın kendilerini tavsif ettiği<br/>gibiydiler. Gözleri yaşarır ve derileri ürperirdi.” dedi. Bunun üzerine: “Bugün öyle<br/>insanlar var ki kendilerine Kur’an okunduğunda baygın halde yere düşüyor.” dedim. O<br/>
