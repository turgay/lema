<a name=5124></a><img src="RuhulBeyan-5124_1.jpg"/><br/>
<img src="RuhulBeyan-5124_2.jpg"/><br/>
<img src="RuhulBeyan-5124_3.jpg"/><br/>
zarûrî olarak onların ölüleri dirilteceğini de iddiâ etmiş olmaktadırlar. Çünkü ölüleri<br/>diriltmek ilah olmanın zorunlu özelliklerindendir.<br/>
<b>22. Eğer yerde ve gökte Allah’tan başka ilahlar bulunsaydı, yer ve gök, <i>(bunların</i></b><br/>
<i><b>nizamı) </b></i><b>kesinlikle bozulup gitmişti. Demek ki Arş’ın Rabbi olan Allah, onların<br/>yakıştırdıkları sıfatlardan münezzehtir.</b><br/>
<i>“Eğer yerde ve gökte Allah’tan başka ilahlar bulunsaydı…” </i>Bu ifade Cenab-ı<br/>
Hakk’ın kendisini aklî delillerle eşi ve ortağı olmaktan tenzih etmesidir. Yâni, onların<br/>inandığı gibi göklerde ve yerde, ister Allah onlarla birlikte olsun, ister olmasın<br/>Allah’tan başka ilahlar olsaydı…”<br/>
<i>el-Es’iletü’l-mukhime</i>’de şöyle der: “Eğer “Nasıl oluyor da âyette “<i>yerde ve gökte</i>”<br/>
buyrularak bir tahdid (sınırlama) olduğu halde gökler zarf yapılıyor?” denirse, bunun<br/>cevabı şöyledir: “Burada “fîhimâ (o ikisinde/yerde ve gökte)” ifâdesi ile zarf anlamı<br/>murâd edilmemiştir. Bu ifâde tıpkı <i><b>“Gökteki İlâh da, yerdeki İlâh da O’dur.”</b></i> (ez-<br/>Zuhruf, 43/84) âyeti gibidir.<br/>
<i>“Yer ve gök,”</i> bunlarda görülen nizam <i>“kesinlikle bozulup gitmişti.”<br/></i>“el-Fesad” bir şeyin az olsun çok olsun îtidalden çıkmasıdır. Bunun zıddı, “es-<br/>
salâh”tır. Fesad; nefis, beden ve her türlü eşyânın istikâmetten çıkması hakkında<br/>kullanılır.<br/>
Yerde ve gökte Allah’tan başka ilahlar bulunsaydı düzen bozulurdu. Çünkü, iki kişiye<br/>
bağlı olan her iş, bir düzen üzere devam etmez. Halk da iki kraldan gelen farklı emirler<br/>karşısında şaşırıp kalır, düzeni bozulur. Sonrakinin yok sayılması, öncekinin de yok<br/>sayılmasını gerektirir.<br/>
<i>et-Te’vîlâtü’n-Necmiyye</i>’de şöyle der: “Bu âyete göre eğer yerde ve gökte Allah’tan<br/>
başka ilahlar olsa, ya hepsi ulûhiyyette ve kemâl-i kudret sahibi olma konusunda eşit<br/>olurlar. Ya da bazısı kâmil ve bâzısı nâkıs olur. Yahut hepsi nâkıs olur; ilahlık<br/>konusunda bazıları diğerlerine muhtaç olur. Şâyet bir kısmı nâkıs ve diğerleri kâmil<br/>olursa, bu taktirde kâmil olanın nâkıstan müstağnî olması gerekir. Halbuki noksan olanın<br/>ilahlığı sahih olmaz. Nâkıs olanların durumuna gelince; onlardan bazıları diğerlerinin<br/>yardımına muhtaç olur ve onların ilahlığı sahih olmaz. Çünkü onlar, tek ve kendisinden<br/>başkasından müstağnî olan bir mükemmele muhtaçtırlar. İşte O; tek, eşsiz, samed (hiçbir<br/>şeye muhtaç olmayan ve her şeyin kendisine muhtaç olduğu) ve zâtının gayrısından<br/>müstağnî olan Allah’tır. Başkaları ise O’na muhtaçtır. Eğer yerde ve gökte Allah’tan<br/>başka ilahlar olsaydı, ulûhiyette noksansız bir müdebbirin (düzenleyicinin) yokluğundan<br/>ve ilah edinilen şeylerin işleri tanzim etme konusundaki acziyetinden ötürü yerin ve<br/>
