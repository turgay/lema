<a name=154></a>Dolayısıyla onlar, Allah’ı aldatmayı kasdetmemişler, bilakis bu tür söz ve<br/>davranışlarıyla Hz. Muhammed (s.a.)’i aldatmak istemişlerdir. Hz. Peygamber (s.a.)’e<br/>karşı takınılan tavır, sanki Allah’a karşı takınılmış gibi kabûl edilmiştir. Zira o, Allah’ın<br/>yeryüzündeki halîfesi, onun emir ve yasaklarının kullarına teblîğcisidir. Bu da<br/>Rasûlullah (s.a.)’in Allah katındaki derecesinin yüksekliğini göstermektedir.<br/>
Bu âyetin üçüncü bir îzâh şekli de şudur; Münâfıklar küfrü içlerinde gizledikleri halde<br/>
dilleriyle îmân ettiklerini söyleyerek Allah’a karşı iki yüzlülük yapmışlardır. Allah<br/>Teâlâ da yaptıklarının bir benzeri olarak onlara, müslümanlarmış gibi muâmele<br/>edilmesini istemiştir. Halbuki onlar kâfirlerden daha aşağı konumda olup cehennemin en<br/>alt tabakasına gideceklerdir. Hz. Peygamber (s.a.) ve mü’minler, Allah Teâlâ’nın bu<br/>emrine uyarak, münâfıkları açıklamamışlar ve onlara İslâm’ın hükümlerini tatbik<br/>etmişlerdir.<br/>
<i>“Hud’a”</i>: Bir kimsenin, karşısındakine yapmak istediği kötülüğün aksini<br/>
hissettirmesidir. Veya aldatma niyetiyle yardım edeceğine söz verip zamânı gelince<br/>sessizce sıvışıp gitmesidir. Bu mânâdan olmak üzere Araplar, çıkıp gideceğini<br/>hissettirmek için elini evin bir kapısına doğru uzatıp sonra diğer bir kapıdan yürüyüp<br/>giden bekçi hakkında: “Hîleci keler veya bukalemun” ta’bîrini kullanırlar. Hud’a<br/>hakkındaki bu her iki mânâ da âyetin izâhı için geçerlidir. Çünkü münâfıklar, bu<br/>tavırlarıyla mü’minlerin sırlarını öğrenip düşmanlarına bildirmek sûretiyle kâfirlerin<br/>kendilerini öldürmesinden ve mallarını yağmalayıp esîr etmesinden korunmak<br/>istiyorlardı. Böylece mü’minlere verilenlerin kendilerine verilmesini sağlayacak<br/>dünyâlık bir menfaat elde etmek istiyorlardı.<br/>
Münâfıklar, mü’minlerle karşılaştıkları zaman inanmadıkları halde <i>“biz inandık”</i><br/>
demekle onları aldatmak istiyorlardı. Halbuki onlar ancak kendilerini aldatırlar ve fakat<br/>bunun farkında değillerdir.<br/>
“Kendileri” diye ifâde edilen <i>“Nefis”</i>; bir şeyin zâtı ve hakîkatidir. İnsan bedenini<br/>
hayatta kalmasını sağlaması sebebiyle rûha, rûhun bulunduğu veya taalluk ettiği kalbe,<br/>nefsin kıvamını sağlayan kana ve nefsin çokça ihtiyaç duyduğu suya da bâzan nefs<br/>denilir. Yalnız burada bir şeyin zâtı ve hakîkati mânâsında kullanılmıştır. Çünkü bu<br/>âyette kasdedilen; onların aldatmalarının zararının sâdece kendilerine döneceğini ve<br/>bunun başkalarına tesir etmeyeceğini açıklamaktır. Yâni onlar yapacaklarını yaparlar,<br/>ancak bu sâdece kendilerine zarar verir. Şüphesiz yaptıkları kötülükler kendilerine<br/>âiddir.<br/>
Kur’ân-ı Kerîm’in münâfıklar hakkında serdettiği ifâde tarzına bağlı kalarak âyetin<br/>
başındaki fiili, mufâale bâbında anlayan kimse âyeti şöyle açıklar: Münâfıklar,<br/>hîlekârların muâmelesine benzeyen bu davranışlarını ancak kendi aleyhlerine yaparlar.<br/>Çünkü yaptıkları işlerin zararı yine kendilerine dokunacak ve hîlelerinin vebâli<br/>kendilerine dönecektir. Zira Allah Teâlâ Peygamberine onların nifâkını bildirecek, bu<br/>sebeble onlar dünyâda rezîl-rüsvây olacaklar ve âhırette de can yakıcı bir azâba dûçâr<br/>kalacaklardır.<br/>
