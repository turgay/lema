<a name=5363></a><i>sizin saymakta olduklarınızdan bin yıl gibidir.</i>” Çünkü günün mertebeleri vardır. Gün<br/>vardır, bir an gibidir. Bu ‘zaman’ denilen şeyin en aşağısıdır. Bütün zamanlar ondan<br/>genişleyip uzar. “<i><b>O, her gün </b>(her ân)<b> yeni bir iştedir.</b></i>” (er-Rahman, 55/29) İlâhî şe’n<br/>(iş), ruh yerindedir. Ruhun uzuvlara sirâyeti gibi zamanın devirlerine ve mertebelerine<br/>sirâyet eder. Gün vardır elli bin sene gibidir. Bu, kıyâmet günüdür. Gün vardır, bin sene<br/>gibidir. Bu da âhiret günüdür.<br/>
Bu âyette hitap, Rasûl (s.a.)’e ve O’nun yanında olan mü’minleredir. Sanki şöyle<br/>
buyrulmaktadır: Azabı nasıl acele isterler ki onun azab günlerinden bir gün sizin<br/>senelerinizden bin yıl uzunluğundadır. Bu ya O’nun azab günlerinin gerçekten uzun<br/>olmasından ya da sıkıntı günlerinin uzun gelmesindendir. Nitekim “Ayrılık gecesi<br/>uzundur. Vuslat günleri ise kısadır” ve “Vuslat senesi, bir anlık uyuklama anıdır. Bir<br/>anlık uyuklama anı kadar olan ayrılık ise bir yıldır.” denir.<br/>
<i>Seni görmediğim bir gün bir aydır.<br/>Seni görmediğim bir ay da bin yıl gibidir.</i><br/>
<b>Hâfız</b> der ki:<br/>
<i>Seninle olduğum zaman bir yıl bana bir gün gibi gelir<br/>Sensiz olduğum zaman ise bana bir an bir yıl gibidir</i><br/>
“<i>Muhakkak ki, Rabbinin nezdinde bir gün sizin saymakta olduklarınızdan bin yıl</i><br/>
<i>gibidir.</i>” ifâdesinin “<i>Allah vaadinden asla dönmez.</i>” ifâdesine bağlı olması da<br/>mümkündür. Bu durumda mânâ şöyle olur: “Bir müddet sonra da olsa Allah’ın vaad<br/>ettiği şey onlara mutlaka ulaşacaktır. Fakat Allah Teâlâ Halîm ve Sabûrdur. Azabda<br/>acele etmez. Muhakkak ki hilm, vakar ve teennîsinin kemâli sebebiyle Rabbinin<br/>nezdinde bir gün sizin saymakta olduklarınızdan bin yıl gibidir. Onun için O, uzun<br/>müddetleri kısa saymıştır. Âyette Allah’a göre kısa müddet, muhâtablara göre uzun<br/>müddete benzetilmiştir. Bu, Allah katında günlerin eşit olduğuna işârettir. Çünkü O’nun<br/>işler konusunda acelesi yoktur. Onun yanında bir gün ile bin sene eşittir. Üzerinde<br/>zamanın tesiri olmayan için zamanın varlığı ve yokluğu, azlığı ve çokluğu eşittir. Çünkü<br/>O’na göre sabah ve akşam yoktur.<br/>
Allah Teâlâ’nın yanında bir gün, bin yıla denktir. Çünkü O’nun huzûrunda zamanın<br/>
hükmü yoktur. O hâlde varlık, yokluk, azlık ve çokluk Hakk’ın nezdinde birdir. Ne<br/>zaman isterse azap gönderir. Acele etmeleri, azabın vaktinde hiç bir etki bırakmaz.<br/>
<i>Sen ne kadar çalışsan, gayret etsen de sonuç değişmez<br/>Tâyin edilen vakti gelmeyince bir iş gerçekleşmez</i><br/>
Şu halde akıllıya gereken, her gelecek olanın yakın olduğunu düşünüp dikkate almak<br/>
ve mühlet tanınmasına aldanmamaktır. Şüphesiz Allah’ın yakalaması çok şiddetlidir<br/>
