<a name=9951></a><b>Hasan</b> (k.s.) der ki: Bu âyet-i kerîmede yer alan “zirâ’”ın ne olduğunu ancak Allah<br/>
bilir. <b>Kâ’b</b> ise şöyle der: Dünyanın bütün demirleri bir araya toplansa âyette yer alan<br/>zincirin bir halkasına denk olamazlar. Bu zincirdeki halkalardan birisi dünyadaki<br/>dağlardan herhangi birinin üzerine konsa o dağ tıpkı kurşun gibi erir.<br/>
Sözünü ettiğimiz bu zincir o gün kâfirin ağzından girer, gerisinden çıkar, fazlası da<br/>
boynuna ve bütün vücuduna dolanır. Böylece kâfir, o zincir yardımıyla şeytanına<br/>yaklaştırılmış olur.<br/>
Fakir (<b>Bursevî</b>)’ye göre; bu ifâdeden anlaşılan söz konusu durumun kâfirin azâbı<br/>
olmasıdır. Çünkü -hadislerden öğrendiğimize göre- kâfirin vücûdu üç günlük yürüyüş<br/>mesâfesi kadar büyütülecek ve ağzındaki bir tek azı dişi Uhud dağı kadar olacaktır.<a href="RuhulBeyans.html#9955">[73]<br/></a>Peygamberimiz (s.a.)’den rivâyet olunduğuna göre o şöyle buyurur: <i>“İnsan başı<br/>büyüklüğünde bir taş ya da şu büyüklükte bir taş -Peygamberimiz (s.a.) orada<br/>bulunanlara bir taş gösterir- gökten yere düşse -bu ikisi arası beşyüz yıllık bir<br/>mesâfedir- gece yeryüzüne çökmeden önce o taş gökten yeryüzüne iner. Bu taş sözünü<br/>ettiğimiz zincirin başından sökülüp atılsa yerin dibine ulaşmadan önce kırk yıl<br/>mesâfeyi kat’eder.” </i><a href="RuhulBeyans.html#9955">[74]</a><br/>
Peygamber Efendimiz’in hadislerini şerheden âlimlerin ifâdesine göre hadiste geçen<br/>
“silsile” kelimesinin başındaki “el” ahd (bilinen bir zincire işâret) içindir. Dolayısıyla<br/>âlimler, hadiste geçen “silsile” kelimesi ile tefsirini yapmış olduğumuz bu âyette yer<br/>alan “silsile” kelimesine işâret edilmiş olduğunu söylemiş olmaktadır.<br/>
Rivâyet olunduğuna göre gencin birisi günlerden bir gün cemâatle sabah namazını<br/>
kılmak üzere câmiye gidip bir şeyhin arkasında namaza durur. Şeyh namazında el-Hâkka<br/>sûresini okumaya başlar. Sûrenin “onu yakalayın da bağlayın, sonra da onu ancak<br/>cehenneme atın” âyetlerini okumaya başladığında genç bir çığlık atarak yere düşer ve<br/>bayılır. Şeyh namazı tamamladığında “kim bu” diye sorar. Derler ki: Bu sâlih ve<br/>Allah’tan korkan bir gençtir. Kendisinin yaşlı bir annesi vardır ve kendisinden başka<br/>çocuğu da yoktur. Bunun üzerine şeyh: “Kaldırın onu! Taşıyıp annesine götürelim” der.<br/>Orada bulunanlar şeyhin emrini yerine getirirler. Annesine ulaştıklarında anne birden<br/>korkuya kapılır ve çocuğunun üzerine kapanır. Sonra orada bulunanlara “oğluma ne<br/>yaptınız” diye sorar. Onlar, “Biz ona hiçbir şey yapmadık. Kendisi cemâate gelmişti.<br/>Kur’an’dan dehşet verici bir âyet işitince onu dinlemeye dayanamadı. Bu bizim<br/>yüzümüzden değil, tamamen Allah’ın emriyledir” derler. Bunun üzerine anne: “Hangi<br/>âyet o, okuyun da ben de duyayım” der. Bu istek üzerine şeyh aynı âyeti okumaya başlar.<br/>Şeyhin okuduğu âyetler gencin kulağına geldiğinde genç bir nârâ daha atar ve bu nârâ ile<br/>birlikte -Allah’ın emri gereği- ruhu bedeninden ayrılır. Anne de bu manzarayı görünce<br/>cansız yere serilir.<br/>
<i>et-Tevilâtu’n-necmiyye</i>’ye göre “silsile” kelimesi kişinin kötü ahlâkının, düşük<br/>
vasıflarının, zulmâni tabîatının çokluğuna işâret etmektedir. Zira bütün bunlar kıyâmet<br/>günü azap zincirleri, tardedilme/kovulma, hicab/mahrûmiyet bağları olacaktır.<br/>
