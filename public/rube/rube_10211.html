<a name=10212></a><img src="flower_sep.jpg"/><br/>
<img src="RuhulBeyan-10212_2.jpg"/><br/>
can, ruhtur. Her ne kadar daha önce ruh/can diye bir kelime geçmemişse de maksad<br/>odur. Burada olduğu gibi herhangi bir cümle içerisinde daha önce geçmeyen bir kelime<br/>yerine zamir kullanılması Arapçada rastlanılan hususlardandır. Söz gelimi Araplar<br/>“erselet/gönderdi” derler ve bununla; “yağmur geldi” demek isterler. Arapların<br/>konuşma tarzlarında hemen hemen fâil olan kelimeden -burada semâ- bahsettiklerini<br/>duyamazsın.<br/>
Üzerinde durduğumuz âyete gelelim. Burada Allah şöyle demiş oluyor: Nefs-i nâtıkâ;<br/>
yâni insan ruhu göğsün üst kısımlarına bir başka ifâdeyle sağdan ve soldan göğüs kafesi<br/>üzerinde bulunan kemiğe ulaştığında artık vakit hırıltının çöktüğü vakittir. Bâzı âlimler<br/>şöyle derler: Her insanın iki adet -sağlı sollu- göğüs kafesi boşluğu vardır. Ancak âyette<br/>kelime “ikil” değil de çoğul getirilmiştir çünkü tek tek fertler itibara alınmıştır.<br/>
Rûhun göğsün üst tarafına çıkması, ulaşması demek, kişinin artık şifâ bulmayacağının<br/>
kinâye yoluyla anlatımı demektir.<br/>
Bu açıklamalardan sonra âyet-i kerîmeye bir kez daha mânâ vermek gerekirse şöyle<br/>
denilebilir: “Ruh hulkûme yükseldiğinde ve Allah’ın yükselmesini irâde ve emir<br/>buyurduğu yere sevkedildiğinde...”<br/>
<b>27. «Tedâvi edebilecek kimdir?» denir.<br/></b>Yâni “rukye ile tedâvi edip o kişiyi kurtarabilecek kim?” denilir. Rukye şifâ<br/>
sağlayacak ta’viz demektir. Söz gelimi; “bismillahi erkîke/Allah’ın adı ile sana rukye<br/>yapıyorum” demek bir ta’vizdir.<br/>
Bu açıklamaya göre âyetteki “soru” ya “talep” mânâsına, ya da “inkâr” anlamınadır.<br/>
Talep anlamına alacak olursak; can vermekte olan o kimsenin etrafında yer alan insanlar<br/>sanki onu tedâvi edecek bir doktor, bu işlerden anlayıp kendisine rukye yapabilecek bir<br/>kişi aramakta ve bu nedenle “bu hastayı tedâvî edebilecek kim” demektedirler.<br/>İstifhâmın inkârî olabileceğini de söyledik. Bu takdirde âyetin mânâsı: “Yeis hâlindeki<br/>ölümü yaklaşmış olana kim rukye yapabilir?” şeklinde olur ki, hiç kimse rukye yapamaz<br/>demektir. Âyetin zâhirî mânâsı da budur.<br/>
Nitekim <b>Râğıb İsfahânî</b> bu âyeti şöyle anlar: Can köprücük kemiklerine dayandığında<br/>
“rukye yapabilecek kim?” denilir. Böylece o kişiye rukye yapıp kendisini kurtarabilecek<br/>ve tekrar hayata döndürebilecek hiç kimsenin olamayacağına dikkat çekilmektedir.<br/>Yapılan bu tefsir şâirin şu mısralarda ifâde ettiği anlama işâret ediyor gibidir:<br/>
<i>Tırnağını geçirdi mi ölüm yakana bir kez,<br/>Fayda vermez hiçbir muska bu kez.</i><br/>
