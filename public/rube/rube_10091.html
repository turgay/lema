<a name=10092></a>şudur: “Allah Teâlâ seçip beğendiği o peygamberinin her yönünden gözetleyiciler koyar.<br/>Tâ ki; o gözetleyicilerin Rablerinin vahyini cinlerin kapıp kaçmalarından, kendi sözleri<br/>ile karıştırmalarından uzak bir biçimde sağlam olarak peygamberine tebliğ ettiklerini<br/>bilsin... ve bu bilgi ardından mükâfât getiren bir bilgi olsun.” Allah Teâlâ’nın böyle bir<br/>bilgisi, bilfiil var olana bağlı olarak hâsıl olan bir bilgidir. Bunun bir benzeri şu âyet-i<br/>kerîmede geçmektedir: <i><b>“Andolsun ki içinizden cihad edenlerle, sabredenleri<br/>bilinceye ve haberlerinizi açıklayıncaya kadar sizi imtihan edeceğiz.”</b></i> (Muhammed,<br/>47/31) Hem tefsirini yaptığımız hem de örnek verdiğimiz iki âyette asıl gâye birincisi<br/>için tebliğ ikincisi için cihaddır. Bu iki hâdiseyle alâkalı olarak Cenâb-ı Hakk’ın<br/>ilminden bahsedilmesi, Allah Teâlâ’nın tebliğ ve cihada ne kadar îtinâ gösterdiğini<br/>ortaya çıkarmak ve bu iki harekete mükâfât hazırladığına işâret etmek, ayrıca bunları<br/>kuvvetli bir şekilde teşvik etmek, bunlardan geri durmaktan kaçındırmak içindir.<br/>
İkinci ihtimali göz önüne alırsak bu takdirde yirmi yedinci âyette geçen “peygamber”<br/>
kelimesi tekil iken bu âyette tebliğ fiilinin neden çoğul getirildiği sorusuyla karşılaşırız.<br/>Bu soruya cevap olarak rasûl kelimesinden önce geçen “men” kelimesinin mânâsının<br/>hem tekil hem çoğul olabileceği kuralından söz ederiz. Nitekim daha önce geçen iki<br/>zamirin ikisi de yine “men” kelimesinin lafzı gözetilerek tekil getirilmiştir. Bu<br/>açıklamalardan sonra ikinci ihtimale göre âyete mânâ vermek gerekirse; “O gaybını<br/>kimseye göstermez, ancak seçip beğendiği bir peygamber bunun dışındadır. Onun<br/>önünden ve arkasından gözetleyiciler koyar. Tâ ki o seçilip beğenilen peygamber, bilsin<br/>ki kendilerine Rabbinin mesajları vahyedilen ve kendi ümmetlerine gönderilen önceki<br/>peygamberler, o vahiyleri cinlerin kapıp kaçmalarına ve karıştırmalarına izin<br/>verilmeksizin tebliğ etmişlerdir. Çünkü Allah o peygamberlerin de etrafına<br/>gözetleyiciler koymuştur.<br/>
<i>“Allah”</i> o gözetleyicilerin ya da o peygamberlerin <i>“nezdinde bulunan</i>”, olmuş ve<br/>
olacak <i>“her şeyi kuşatmış ve her şeyi tek tek saymıştır”, </i>hesaplamıştır. Bu ifâde Allah<br/>Teâlâ’nın hiç bir şeye muhtaç olmadığını belirtmek için sevkedilmiştir. Buna göre âyetin<br/>mânâsı; “Böylece onların, Rablerinin gönderdiği şeyleri hakkıyla tebliğ ettiklerini bilsin<br/>ve aslında Allah onların tümünü, ne hâlde bulunduklarını bütünüyle kuşatmıştır ve bütün<br/>ayrıntısına varıncaya kadar son derece ayrıntılı bir bilgiyle olmuş ve olacak her şeyi tek<br/>tek saymıştır. Şu hâlde bunca bilgiye sâhip olan Allah nasıl olur da onların<br/>yanındakileri kuşatamaz!”<br/>
<b>Kâsım</b> der ki: Allah bütün herşeyi yoktan var etmiş sonra da teker teker saymıştır.<br/><b>İbn Abbas</b> (r.a.) bu âyeti şöyle anlar: Allah yarattığı her şeyi saymış ve yarattığının<br/>
sayısını teker teker bilmiştir. Onun bilgisinden hiçbir şey hattâ bir zerre ve hardal<br/>ağırlığında hiçbir şey gizli kalamaz.<br/>
<b>Kâşifî</b> demiştir ki; maksad O’nun ilminin kemâli ve bu ilmin bütün mâlûmata olan<br/>
taallukudur. Yâni mâlûm olan hiçbir şey, mutlak bir sûrette O’nun ilim dâiresinin<br/>dışında değildir.<br/>
