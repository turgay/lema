<a name=1710></a><img src="flower_sep.jpg"/><br/>
<img src="RuhulBeyan-1710_2.jpg"/><br/>
<img src="RuhulBeyan-1710_3.jpg"/><br/>
<img src="RuhulBeyan-1710_4.jpg"/><br/>
<i>Hakk’ı an da gülyabânilerin seslerini mahvet<br/>Nergis gibi olan gözünü bu gergese kapa<br/>Hakk’ın zikri temizdir, temizlik gelince<br/>Pislik pılını pırtısını toplayıp gider.<br/>Zıtlar zıtlardan kaçar<br/>Ziya parladı mı, gece kalmaz.<br/>Ağıza Allah’ın temiz adı gelince de<br/>Ne pislik kalır, ne gamlar, kederler</i><br/>
Rasûlullah (s.a.v.) şöyle buyurmuştur: <i>“Ben, Allah’ın bana emrettiği beş şeyi size de</i><br/>
<i>emrediyorum. Bunlar: İşitmek ve itâat etmek, cihad, hicret ve cemâattır. Kim<br/>cemaatten bir karış ayrılırsa, tekrar geri dönene kadar İslâm ipini boynundan<br/>çıkarmış olur.<a href="RuhulBeyans.html#1715">”</i>[293]</a><br/>
<i> </i><br/>
<i> </i><br/>
<b>18- Yahûdîler ve hristiyanlar «Biz Allah’ın oğulları ve sevgilileriyiz» dediler. De</b><br/>
<b>ki: Öyleyse günahlarınızdan dolayı size neden azap ediyor? Doğrusu siz de O’nun<br/>yarattığı insanlardansınız. O, dilediğini bağışlar ve dilediğine azap eder. Göklerde,<br/>yerde ve ikisinin arasında ne varsa mülkiyeti Allah’a aittir. Sonunda dönüş de<br/>ancak O’nadır.</b><br/>
<i>“Yahûdîler ve hristiyanlar: “Biz Allah’ın oğulları ve sevgilileriyiz.” dediler.”</i> Yani<br/>
yahûdîler “Biz Allah’ın oğlu Uzeyr (a.s.)’ın taraftarlarıyız.”, hristiyanlar da “Biz<br/>Allah’ın oğlu Mesih’in taraftarlarıyız.” dediler. Bu hal, kralların akraba ve yakınlarının<br/>övünürken “Kral biziz.” demeleri gibidir. Yâhut mânâ şöyledir: Biz çocukların<br/>babalarına, babaların çocuklarına yakınlığı gibi Allah’ın yakınlarıyız. Bizimle O’nun<br/>arasındaki sevgi ve öfke, babanın oğlunu sevmesi veya öfkelenmesi gibidir. Nasıl ki bir<br/>baba, oğlunu bazen sever bâzen de ona kızarsa, Allah da bize karşı öyledir. Hülasa,<br/>onlar kendilerinin Allah katında diğer insanlara karşı üstünlük ve meziyetlerinin<br/>olduğunu iddia ediyorlardı. Allah bu âyetle onları reddetti.<br/>
Onları susturmak ve azarlamak için <i>“De ki: Öyleyse günahlarınızdan dolayı size</i><br/>
<i>neden azap ediyor?”</i> Yani iddia ettiğiniz şey doğruysa neden Allah Teâlâ ölüm, esaret<br/>ve hayvan şekline sokmak sûretiyle size dünyâda azap ediyor. Ayrıca siz, birkaç gün<br/>buzağıya tapmanız sebebiyle âhirette o kadar bir müddet Allah’ın size azap edeceğini<br/>de îtiraf ettiniz. Eğer iş sizin iddia ettiğiniz gibi olsaydı, yani Allah’ın sevgilileri<br/>
