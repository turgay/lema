<a name=6123></a><i>“Bunun üzerine Mûsâ,” </i>onlara acıyarak ve Allah’ın rızâsını taleb ederek <i>“onların</i><br/>
<i>yerine (davarlarını) sulayıverdi.”</i><br/>
Rivâyete göre adamlar, kuyunun başına büyük bir taş koyuyorladı ve bunu da ancak<br/>
yedi, on, yahut kırk kişi kaldırabilirdi. Mûsâ (a.s.) yorgun, aç ve ayakları yaralı<br/>olmasına rağmen o taşı yalnız başına kaldırdı.<br/>
Belki de onun hayvanları sulaması bir rekâbet doğurdu; onlar da kaldıramasın diye bu<br/>
taşı kuyunun başına koydular. Nitekim nazm-ı celîlin sevki de bunun böyle olmasını<br/>gerektiriyor.<br/>
<i>“Sonra gölgeye çekildi ve:”</i><br/>
Mûsâ (a.s.) sulama işini bitirince, gölgeye doğru yöneldi. Burası güneş ışınlarının<br/>
düşmediği Semüre ağacının gölgesiydi. Güneşin harâreti şiddetli olduğu için onun<br/>gölgesine oturdu ve aynı zamanda acdı.<br/>
Ey <i>“Rabbim! Doğrusu bana indireceğin” </i>az ya da çok<i> “her hayra (lütfuna)</i><br/>
<i>muhtacım, dedi.”</i><br/>
Çoğu müfessir buradaki “hayr”ı, Mûsâ (a.s.)’ın durumuna binâen “yemek” şeklinde<br/>
yorumlamışlardır. Ayrıca “<img src="RuhulBeyan-6123_1.jpg"/> (fakir)” kelimesi muhtaç ve isteyen mânâsınadır. Bu<br/>
yüzden “<img src="RuhulBeyan-6123_2.jpg"/>” kelimesindeki lâm harf-i cerri ile müteaddî olmuştur.<br/>
Bu âyetin diğer bir işârî yorumu da şudur: Sâlik, rûhânî bir âleme ulaştığında, o<br/>
âlemin ilim ve mârifetleriyle yetinmesi gerekmez; bilâkis vâsıtasız olarak feyz-i ilâhî<br/>talep eder.<br/>
Bazıları demiştir ki: İşte bu Mûsâ Kelîmullah (a.s.), Hak terbiyesinde çocuk çağında<br/>
iken haddini aşmadı ve <i><b>“Rabbim, doğrusu bana indireceğin her hayra (lütfuna)<br/>muhtâcım.”</b></i> (el-Kasas, 28/24) dedi. Ricâl çağına ulaştığında ise çocukların yemeğine<br/>râzı olmamış ve daha fazlasını isteyerek <i><b>“Rabbim, bana (görün), sana bakayım.”</b></i> (el-<br/>A’râf, 7/143) demiştir. Başlangıçta bütün isteği yalnızca yemek ve içmek iken nihâyette<br/>talebi hicâbın kaldırılması ve sevdiklerini müşâhede olmuştur.<br/>
<b>İbn Atâ</b> der ki: Mûsâ (a.s.) ubûdiyyet makamından rubûbiyyet makamına bakınca havf<br/>
ve haşyet duyup tevâzu gösterdi. Sonra sırrına doğan rubûbiyyet nurlarından dolayı<br/>ihtiyaç lisânıyla konuştu. Ancak onun muhtaçlığı (<i>iftikârı</i>), kulun bütün hallerinde<br/>Mevlâsına olan muhtaçlığı şeklindedir; yoksa bir şey isteme veya taleb etme şeklindeki<br/>muhtaçlık değildir.<br/>
<b>Sehl</b>’e gerçek (<i>sâdık</i>) fakir kimdir? diye soruldu. Cevaben şöyle dedi: “İnsanlardan<br/>
bir şey istemeyen, verilirse geri çevirmeyen ve verileni biriktirmeyen (<i>hapsetmeyen</i>)<br/>kimsedir.”<br/>
<b>Fâris</b> şöyle der; Üzerinde açlık ve sıkıntı izleri gördüğüm bir fakire “Niçin<br/>
istemiyorsun ki insanlar sana yedirsinler?” dedim. Şu cevabı verdi: “İstediğim takdirde<br/>vermezlerse felâh bulamazlar; ondan korkuyorum.”<br/>
Mûsâ (a.s.) acıktığı zaman, yemek ihtiyacını Allah’dan istedi; insanlardan istemedi.<br/>
