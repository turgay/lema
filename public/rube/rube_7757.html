<a name=7758></a><i>artık onu doğru yola iletecek,”</i> kendisine kurtuluş çaresini gösterecek <i>“de yoktur.”</i><br/>
Mümin zatın bu son ifâdesi, artık onların îmanlarından ümit kestiği için söylenmiş bir<br/>
sözdür.<br/>
<i>et-Te’vîlâtü’n-Necmiyye</i>’de geçtiği üzere bu âyetlerde şunlara işâret edilmektedir:<br/>
Cenab-ı Hak, fazl ü keremini o eksiksiz kudretiyle ortaya koymak istediği zaman, <i><b>“Biz<br/>dilediğimiz zaman, herkese hidâyetini veririz”</b></i> (es-Secde 32/13) hükmü gerçekleşsin<br/>diye, ölüden diriyi diriden de ölüyü çıkarır. Tıpkı Firavun âilesinden bu, gönülleri<br/>inkârla ölmüş durumdaki kâfirlerin içinden, kalbi îmanla dipdiri bulunan mümin zâtı<br/>çıkardığı gibi.. İzzet ve ceberûtunu ortaya koymak istediği zaman da <i><b>“Allah’ın<br/>saptırdığını doğru yola getirecek yoktur”</b></i> (ez-Zuhruf 39/36) ve <i><b>“.. ancak benden «ins<br/>ü cin ile cehennemi dolduracağım!» hükmü çıkıp kesinlik kazanmıştır”</b></i> (es-Secde<br/>32/13) âyetleri tahakkuk etsin diye, Firavun ve kavmi gibi akıl sahiplerini ve<br/>hükümdarları bile, apaçık ilâhî âyetleri göremesinler ve çok sayıdaki belge ve delile<br/>kulak veremesinler diye kör ve sağır eder. Tıpkı kendilerinden olan bir müminin<br/>nasîhatlerine kulak tıkamalarında olduğu gibi...<br/>
Âyette “ıdlâl/saptırma” fiilinin Allah’a isnâd edilmesi, “dalâlet/sapma” fiilini yaratan<br/>
O olduğu içindir. Şeytan ve benzeri varlıklar ise bu hususta birer vâsıta hükmündedir.<br/>İmdi, câhil biri kalemin kâtibe âmade olduğunu zannederken; ârif biri, kalemi de kâtibi<br/>de yaratan Allah olduğu için kalemin kâtibin elinde Allah’a âmâde olduğunu bilir.<br/>Kâtibin yazma fiili de böyledir.<br/>
<i>“Allah kimi saptırırsa, artık onu doğru yola iletecek de yoktur” </i>ifadesinde, Tevfik<br/>
(başarılı kılma) ve irâdenin (istemenin) “el-Vâhid” “el-Kahhâr” olan Allah’ın kudret<br/>elinde olduğuna da işâret edilmektedir. Seçim hakkı Âdem (a.s.)’da olsaydı kesin<br/>Kâbil’in îman etmesini tercih ederdi. Seçim hakkı Nuh (a.s.)’da olsaydı kesin Ken’ân’ın<br/>hidâyetini isterdi. İbrahim (a.s.)’de olsaydı Âzer’in hidâyetini tercih ederdi. Mûsâ<br/>(a.s.)’da olsaydı Firavun’un hidâyetini tercih ederdi. Hz. Muhammed (s.a.)’de olsaydı<br/>amcası Ebû Talib’in hidâyetini tercih ederdi.<br/>
Şöyle denilmiştir: Şu yedi şey genel, bunların yanında şu yedi şey de özeldir: 1- Emir<br/>
genel, tevfik özeldir. 2- Yasaklama genel, ismet (günahtan koruma) özeldir. 3- Dâvet<br/>genel, hidâyet özeldir. 4- Ölüm genel, müjde özeldir. 5- Kıyâmet günkü haşr genel,<br/>mutluluk özeldir. 6- Cehenneme uğramak genel, oradan kurtuluş özeldir. 7- Yaratma<br/>genel, tercih özeldir. Yâni Allah’ın yarattığı bütün varlıklar O’nun tarafından seçkin<br/>kılınmaz. Aksine O yaratıklarından bir kısmını özel kılar. Yine O birtakım şeyler yaratıp<br/>bunların bir kısmını bazı seçkin kullarına özgü kılar.<br/>
Şimdi, hayret edilecek bir şeydir ki, Mûsâ (a.s.) gibi büyük bir zat kavminin arasında<br/>
bulunuyor da kavmi onunla doğru yolu bulamıyor. Bunun sebebi şudur: Ağzının tadı<br/>bozuk olan biri balın tadına varamadığı gibi, gözleri görmeyen biri de güneşi göremez.<br/>Onların doğru yolu bulamaması da sırf kendi kötü mizaçları, kötü halleri ve<br/>istidâdsızlıkları yüzündendir.<br/>
