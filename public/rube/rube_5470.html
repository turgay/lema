<a name=5471></a><img src="RuhulBeyan-5471_1.jpg"/><br/>
<img src="RuhulBeyan-5471_2.jpg"/><br/>
<img src="RuhulBeyan-5471_3.jpg"/><br/>
<b>Molla Câmî</b>’nin latîfelerinden birisi şöyledir:<br/>
<i>Zâhidin tesbihi ihlâs cevherinden yoksundur<br/>Ben binlerce kez onun tesbihini saydım, bir şey yoktu</i><br/>
Âyet, insan tarafından hoş görülmeyen bir şeyin Rahman tarafından da hoş görülmeyen<br/>
bir şey olmasını gerektirmeyeceğine delâlet etmektedir. Allah, kullarını ancak ebedî<br/>nimetlere sevk eder. Hak Teâlâ kullarının iki dünyada maslahatlarının ancak kendisiyle<br/>olduğu zâtıyla muâmeleye yönelişlerinin az olduğunu bilir. Onun için onlara kendisine<br/>itâati vâcib kılmış, sevâbını ve cezâsını buna bağlamıştır. Onları vâcib kılma<br/>zincirleriyle bu tâatlara sevk etmiştir. Çünkü onlarda kendilerini bir sebep olmadan<br/>buna yöneltecek kadar mürüvvet yoktur. Halkın çoğunun durumu böyledir.<br/>
Mürüvvet ve safâ ehli, muhabbet ve vefâ sâhipleri ise böyle değildir. Mükellefiyet<br/>
onların ancak fiillerinde şerefi ve nâfilelerinde ziyâdeliği artırmıştır. Bir mecbûriyet<br/>(vücûb) olmasa da onlar Hakk’a hakkıyla kulluklarını yerine getirirler, rubûbiyyetin<br/>riâyet edilmesi gereken hürmetine riâyet ederlerdi.<br/>
Hattâ onlardan öyleleri vardır ki cennete girmek için çağrılır da Hakk’a hizmet etmek<br/>
arzusuyla bundan yüz çevirir. Bunun üzerine onların boyunlarına altından zincirler<br/>konularak cennete girdirilirler. Peygamberimiz (a.s.)’ın şu hadîsiyle bu duruma işâret<br/>ettiği söylenir: “<i>Rabbiniz zincirlerle cennete sevkedilen bir topluluğa taaccüb<br/>eder.</i>”<a href="RuhulBeyans.html#5478">[90]</a><br/>
Yine bu hadiste bâzı hoşlanılmayan şeylerin sevilen şeylere dönüşeceğine işâret<br/>
vardır. Bazı esirleri görmez misin ki İslâm topraklarına istemeye istemeye gelirler,<br/>sonra Allah onlara hidâyet verir, isteyerek müslüman olurlar. Böylece zincirlerle<br/>cennete sevkolunmuş olurlar. Her hususta neticeye îtibâr edilir.<br/>
Bazıları der ki: Bir kimse sevab ve cezâyı mütâlaa edip rağbet ederek ve korkarak<br/>
müslüman olursa, kerhen müslüman olmuştur. Bir kimse de sevab ve cezâyı değil de<br/>sevab ve ceza vereni mütâlaa edip ma‘rifet ve muhabbet dolayısıyla müslüman olursa,<br/>isteyerek (tav‘an) müslüman olmuştur. Ehlüllah katında makbûl olan kimse odur.<br/>
Öyleyse akıllıya gereken, Kur’an’ı düşünmek ve îmanını hâlis kılmak, irfân ve yakîne,<br/>
bununla da kalmayıp müşâhede ve ıyâna ulaşmaktır. Allah Teâlâ, Rasûlü’nü hak ile<br/>göndermiştir. “<i><b>Artık haktan sonra sapıklıktan başka ne kalır?</b></i>” (Yûnus, 10/32)<br/>
<i> </i><br/>
<b>71. Eğer hak, onların kötü arzu ve isteklerine uysaydı, mutlaka gökler ve yer ile</b><br/>
<b>bunlarda bulunanlar bozulur giderdi. Hayır, biz onlara şan ve şereflerini getirdik;<br/>fakat onlar kendi şereflerine sırt çevirdiler.</b><br/>
