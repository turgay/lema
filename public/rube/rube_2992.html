<a name=2993></a><img src="flower_sep.jpg"/><br/>
3. Âdem’in sulbünden çıkma esnasında, Âdem’in zürriyetlerinin zerreleri onların<br/>
sulblerinden alınırken öne geçenler, Rablerinin hitabını ilk işitenler.<br/>
4. Allah Teâlâ, Hz. Âdem’i yarattığı çamuru kırk sabah kendi eliyle yoğururken<br/>
zerreleri Allah’ın kudret eline en önce dokunan kimselerdir. Bu kırk sabahın sonunda<br/>Allah’ın kudretini kemal derecesinde üzerlerinde ilk olarak ızhar ettiği kimselerdir.<br/>
5. Sülûk ayağı ile Rububiyyet’in huzuruna dönerken akranlarından öne geçenler; helâl<br/>
duvarlarına ulaşırken ilk sırada yer alanlar.<br/>
Bilesin ki öne geçme, Hz. Peygamber’e (a.s.) ve ümmetine mahsustur. Nitekim bunu<br/>
Peygamber Efendimiz “<i>Biz, sonra gelen öne geçenleriz</i>.”<a href="RuhulBeyans.html#3014">[250] </a>sözleri ile haber<br/>vermiştir. Yani: Biz, sûrete (dünyaya) gelmede sonra, mânâya girme konusunda önde<br/>gidenleriz.<br/>
<i>Fethu’l-karîb</i> adlı eserde denilmiştir ki: “Biz, dünyaya gelme ve kitap verilme<br/>
bakımından sonuz. Kıyamet gününde fazîlet, cennete girme ve hesap vermede önde<br/>gidenleriz. Dolayısıyla bu ümmet cennete diğer ümmetlerden önce girecektir.”<br/>
Öne geçmek, ya ayakla olur ya da himmetle. Tercih edilen ve önde gelen, ikincisidir.<br/>
<b>Ebü’l-Kâsım Cüneyd </b>(k.s.)’dan hikaye edilir. O şöyle bir hâdise anlatmıştır:<br/>
Ben câmiye erkenden gelirdim. Buna rağmen “Ey Ebü’l-Kâsım, geçildin!” diye bir ses<br/>
duyardım. Bir sonraki cuma gününde daha da erken bir vakitte geldim. Yine de<br/>“Geçildin, ey Ebü’l-Kâsım!” sesini duydum. Bu durum bu şekilde devam etti.<br/>
Nihayet ben cuma günü sabah erkenden câmiye gittim. Buna rağmen “Geçildin ey<br/>
Ebü’l-Kâsım!” sesini duydum. Erkenden gelmeme rağmen beni kimin geçmekte<br/>olduğunu bana bildirmesini Allah’tan istedim. Hâtiften, Mihrab’ın bir köşesinden şöyle<br/>bir ses geldi:<br/>
“Seni geçen, câmiden insanların en sonuncusu olarak çıkacak olan kişidir.” Bunun<br/>
üzerine ben cuma namazını kıldım ve ikindiye kadar (camide) oturdum. İkindi namazını<br/>cemaatle kılıp cemaatin çıkmasını bekledim.<br/>
Cemaatin en sonunda bir pîr-i fânînin olduğunu gördüm. Hemen ona yapışıp:<br/>“–Ey yaşlı! Cemaate ne zaman geliyorsun?” diye sordum. Yaşlı adam:<br/>“–Zeval vaktinde.” cevabını verdi. Ben:<br/>“–Peki hangi sayede beni geçiyorsun? Senin durumun bana bildirildi.” dedim. Yaşlı:<br/>“–Ey Ebü’l-Kâsım! Ben, câmiden çıktığım zaman böyle bir güne bir daha kavuşursam<br/>
câmiye geleceğim diye niyet ederim.” dedi. Ben anladım ki öne geçmek ayakla değil<br/>himmetledir.<br/>
<i>Mesnevî</i>’de şöyle geçer:<br/>
<i>İlk düşünce amelde son olarak geldi<br/>Hele bir de ezelî vasfa sahip olan düşünce olursa<br/>Gönül Kâbe’ye gider her an</i><br/>
