<a name=9451></a>Denmiştir ki, <i>fe’ûl</i> veznindeki bütün esmâ-i hüsnânın ilk harfleri üstünlüdür. Yalnız<br/>
Sübbûh ve Kuddûs bu kâideden müstesnâdır. Bu ikisinin baş harfleri çoğunlukla ötreli<br/>gelir, bazan da üstünlü olurlar.<br/>
Bazı âlimlere göre sıfatların baş harflerinin üstünlü olması azdır. İsimlerde ise<br/>
çoğunlukla ilk harfleri üstünlüdür. Tennûr, semmûr, seffûd ve diğer isimler gibi.<br/>
Meşâyıhın bâzısına göre, <i>el-Kuds</i>’ün hakikatı, değişmeyi kabul etmekten yüce olmak<br/>
demektir. <i><b>“el-Arzu’l-mukaddese”</b></i>/“temiz ve mübarek yer, kutsal toprak” sözü ondan<br/>alınmıştır. Çünkü bunun dışında diğer toprakların adı değiştiği gibi kâfirin eline<br/>geçmekle bu yerin adı değişmez. Âyette Allah’ın Melik isminin hemen peşinden Kuddûs<br/>gelmiştir. Çünkü hükümdarların zulüm, insanlara cefa ve işkence etmeleri ve hüküm<br/>vermekte haddi aşmaları ile durumları değiştiği halde Allah’ın melik ismi asla<br/>değişmez. Zira Allah Teâlâ’nın hükümranlığında değişikliğe sebep olacak herhangi bir<br/>hal ârız olması mümkün değildir. Çünkü, Allah Teâlâ’nın sıfatlarında bir değişikliğe<br/>sebep olacak herhangi bir durumun vukuu, imkânsızdır.<br/>
Âlimlerden biri şöyle demiştir: Takdîs, temizlemek anlamındadır. Ruhu’l-kudüs,<br/>
Cibril (a.s.)’dır. Çünkü o Allah katından kuds ile iner. Yâni nefislerimizi arıtan,<br/>temizleyen Kur’anla, hikmetle ve ilahî feyizle iner. Beytü’l-makdis, şirk pisliğinden<br/>temizlenmiş yer veya kendisinde günahlardan temizlenilen yer demektir. el-Arzu’l-<br/>mukaddese/Kutsal yer de bu anlamdadır. Hazîratü’l-kuds ise cennet demektir.<br/>
<b>İmam Gazzalî</b> (r.h.) şöyle demiştir: “el-Kuddûs”; Allah Teala’nın hiss ve duyuların<br/>
ulaşabileceği, hayalin tasavvur edebileceği, dimağın ve zannın geçebileceği, kalbine<br/>gelebilecek ve düşünülebilen her türlü vasıftan yüce ve beri olduğunu bildiren güzel bir<br/>ismidir. “Ayıplardan ve eksikliklerden uzaktır” demiyorum. Çünkü böyle bir ifâde,<br/>edebe aykırı olabilir. Zira bir kimsenin: “Bu beldenin meliki kumaş dokuyucusu<br/>değildir. Melik hacamatçı değildir. Veya hükümdar ayakkabıcı, nalıncı değildir” demek<br/>edep ve nezakete aykırıdır. Çünkü bu gibi şeylerin olumsuzluğunu söylemek, aynı<br/>zamanda bunun olabileceğini de ifâde etmek olur. Bunu düşündürmekte de edep<br/>bakımından bir eksiklik bulunmaktadır. Aksine el-Kuddûs olan Allah, halkın çoğunun<br/>tam ve kemal sıfatlar olarak zannettikleri böylesi kemal vasıflardan da münezzehtir.<br/>
<b>Zerrûkî</b> (r.h.) şöyle demiştir: Halkın Hâlık’a yönelttikleri her tenzih ameliyesi<br/>
kendilerine âiddir. Çünkü Allah Teâlâ mutlak mânâda en güzel fiil, en şerefli isim ve en<br/>yüce sıfatlarla muttasıf olduğu için celâl ve yüceliğinde tenzihe ihtiyaç duyan ve onu<br/>gerektiren şeyleri kabul etmez. Bu sebeple bizim, O’nun el-Kuddûs olduğunu bilmekten<br/>başka bir takdîs imkânımız yoktur. Bunu böyle anlamağa çalışmalısın.<br/>
Abdü’l-Kuddûs, Allah’ın kendisini perdelenmiş ve mahrum olmuşluktan yücelttiği ve<br/>
bundan dolayı Allah’tan başkasını kalbine almayan kimsedir. Onun kalbi yalnızca<br/>Hakk’ı içine alır. Nitekim hadis-i kudsîde Cenâb-ı Hakk: <i>“Göklerim ve yerim beni<br/>içlerine alamazlar, ama kulumun kalbi beni içine alır<a href="RuhulBeyans.html#9474">”</i>[68]</a> buyurmaktadır. Anlaşılacağı<br/>üzere Hakk’ı gönlüne alan kişi, mâsivâdan ve diğer başka şeylerden uzaklaşır. Cenab-ı<br/>Hakk’ın tecellîsi esnâsında kalbinde O’ndan başkası kalmaz. Bu sebepledir ki,<br/>
