<a name=8689></a><i>“De ki, Müslümanlığınızı benim başıma kakmayın.”<b> </b></i>Yani Müslüman olmanızı bana<br/>
verilmiş büyük bir nimet kabul etmeyin. Ya da Müslüman olmanızla beni minnet altında<br/>bırakmayın.<br/>
<i>“Bilesiniz ki, sizi imana erdirdiği için asıl Allah size lütufta bulunmuştur.”</i> Oysa siz<br/>
o imana kendi başınıza ulaştığınızı sanıyorsunuz. Hâlbuki Allah Teâlâ imân etme<br/>hususunda size yol gösterdiği için size minnet eder.<br/>
<i>“Eğer” </i>iman iddiasında<i> “doğru kimselerseniz.”</i> Cevabı mahzuf olup öncesi bu<br/>
cevaba delâlet etmektedir. Yani asıl Allah size nimet vermiş, lütufta bulunmuştur. Nazm-<br/>ı celîlin bu bölümünde öyle bir letâfet vardır ki, gizli kalamaz. Onlar kendilerinden<br/>sâdır olan şeyi ‘îman’ diye isimlendirip onunla başa kakınca Cenâb-ı Hak bunu îman<br/>saymamış ve ‘İslam’ diye isimlendirmiştir. Gerçekte İslam yani boyun eğme, barış<br/>yapma olan bir şeyle seni minnet altında bırakmaya çalışıyorlar. Oysa böyle bir şeyle<br/>minnet olmaz. Çünkü şer’an onun bir kıymeti olmayıp böyle bir şey nimet de sayılmaz.<br/>Bilakis eğer o gerçekten iman olsaydı nimet ve lütuf sahibi olan onlar değil, hidayet<br/>etmesi dolayısıyla Allah Teâlâ olurdu. Bazı büyüklere <i>“Bilakis Allah sizi minnet<br/>altında bırakır”</i> ifadesi ile alâkalı soruldu: Allah Teâlâ bizim birbirimize karşı minnet<br/>altında bırakma şeklindeki davranışımızı ‘düşük ahlâk’ saymışken kendisi ile alâkalı<br/>neden minnet kavramını kullandı? Denildi ki: Burada tetâbuk; yâni <i>müşâkele</i> <i>sanatı<br/></i>vardır.<a href="RuhulBeyans.html#8693">[222]</a> Cenâb-ı Hak gerçek anlamda minneti kasdetmemiştir. Çünkü o itâat edene de<br/>isyan edene de dâima lütuf ve keremde bulunur. Hadiste buyrulur: <i>“Allah size mekârim-<br/>i ahlâkı gösterip onun hilafını yapacak değildir.”</i> Başka bir hadiste de: <i>“Allah Teâlâ<br/>riyayı size yasaklayıp onu sizden alacak değildir.”</i> buyrulmuştur. Rasûlullah (s.a.)<br/>bunu “Ya Rasûlallah! Ben teyemmümle namaz kıldım, sonra su buldum. Bir daha<br/>kılayım mı?” diyen bir kimseye söylemiştir.<br/>
Âyetin mânâsı şudur: Siz Rasûlullah (s.a.)’in yanında Müslüman olmanızla minnette<br/>
bulunursanız bilin ki, minnet Allah’ındır sizin değil. Eğer sizden düşük ahlâklı bir şey<br/>sâdır olursa Allah Teâlâ amellerinizi size iâde eder; başka bir şey değil.<br/>
<i>et-Te’vîlâtü’n-Necmiyye</i>’de der ki: Zâhirlerini sana teslim etmeleri ile seni minnet<br/>
altında bırakmaya çalışıyorlar. De ki: Siz Müslüman olmanızı; yâni zâhirinizi bana<br/>teslim etmenizi başıma kakmayın, çünkü bu sizin serkeş nefislerinizin tabiatından<br/>değildir. Bilakis asıl minnet sâhibi size hidayet edip imanı nasip eden Allah’dır. Çünkü<br/>kalplerinize iman yazısını o yazmıştır. Böylece iman nuru kalplerinizin kandilinden<br/>nefislerinizin fânûsuna yansımış da nefisleriniz İslam nuru ile nurlanmış ve<br/>aydınlanmıştır. Sizin zahirdeki İslâmınız Allah Teâlâ’nın bâtınınıza koyduğu îman<br/>ağacının bir dalıdır.<br/>
<b>Cüneyd</b> (r.a.) der ki: Kullardan minnet bir azarlama kabûl edilir, Allah Teâlâ’dan<br/>
olan minnet ise ancak nimetleri hatırlatmak ve nimet verene şükretmeyi teşvik etmektir.<br/>
<b>Şeyh Sâdî </b>der ki:<br/>
<i>Allah’a şükret ki hayra muvaffak oldun,</i><br/>
