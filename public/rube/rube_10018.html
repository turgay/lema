<a name=10019></a><i><b>edecek değiliz”</b></i> (el-İsra, 17/15) âyet-i kerîmesinden anlıyoruz. Bâzı tefsir âlimlerinin<br/>Nûh (a.s.)’ın Kabil oğullarına gönderildiği yolundaki ifâdeleri bizim yukarda<br/>söylediklerimizle çelişmez. Çünkü Kabil oğulları o zamanlar yeryüzünde yaşayan<br/>insanların ekserisini teşkil ediyor olabilir.<br/>
Sâbittir ki Nûh (a.s.) rasullerin ilkidir. Yâni putlara tapan insanlara gönderilen<br/>
rasullerin ilkidir. Çünkü putlara tapma hareketi ilk olarak onun kavmi arasında meydana<br/>gelmiştir. İşte bundan dolayı Allah Nûh (a.s.)’ı kavmini bu yaptıklarından vazgeçirsin,<br/>bunu yasaklasın diye onlara göndermiştir. İşte bu mülâhaza göz önüne alındığında ilk<br/>peygamberin Âdem (a.s.) olması ile, ilk rasûlün Nûh (a.s.) olduğu ifâdesi birbiriyle<br/>çelişmez. Çünkü Cenâb-ı Hak, Âdem (a.s.)’ı kendi çocuklarına Allah’a îman etsinler ve<br/>O’nun şerîatını kendilerine öğretsin diye gönderdi.<br/>
Eğer, “Nûh (a.s.) bütün yeryüzündeki herkese peygamber olarak gönderildi ise o<br/>
zaman Peygamber (s.a.) Efendimiz’in risâletiyle aynı seviyede olur?” denirse şöyle<br/>derim: “Nûh (a.s.) bütün yeryüzüne peygamber olarak gönderildi ancak kendi<br/>zamanındaki yeryüzü halkına gönderildi. Hâlbuki Peygamber Efendimiz (s.a.) hem kendi<br/>zamanındakilere; hem de daha sonra kıyâmete kadar gelecek bütün insanlara peygamber<br/>olarak gönderilmiştir. Şu hâlde bu açıdan ikisi arasında bir eşitlik söz konusu değildir.”<br/>Böyle bir açıklama yapıldığı zaman şu soru da düşer, anlamsız kalır: “Tufandan sonra<br/>yeryüzünde sâdece müminler kaldı. O zaman Nûh (a.s.)’ın risâleti de umûmî oldu.<br/>Hâlbuki siz diğer peygamberlerin umûmen bütün insanlara gönderilmediğini<br/>söylemiştiniz. Bunu nasıl îzâh edersiniz? Yine hafız <b>İbn Hacer</b>’in bu suale verdiği şu<br/>cevap da düşer: “Tûfândan sonra meydana gelen bu umûmîlik, Nûh (a.s.)’ın<br/>gönderilişinin aslî vasıflarından değildir. Bilâkis tûfandan sonra zuhûr etmiştir.<br/>Peygamber Efendimiz Muhammed (a.s.)’ın risâletinin umûmîliği ise bunun aksine tâ<br/>baştan beri öyledir.”<br/>
<i>“Kavmini uyar.”</i> Puta taptıkları için onları cehennem azâbıyla korkut ki şirk koşmaya<br/>
son verip sâdece Allah Teâlâ’ya îman etsinler!<br/>
<i>“Kavmini uyar”</i> cümlesinin başındaki <i>“en”</i> kelimesi, <i>“göndermek”</i> fiilinde<br/>
“kavl/söylemek” mânâsı olduğu için müfessiredir. Bu “en”in masdariyye olması da<br/>câizdir. Bu takdirde başındaki harf-i cerr hazfeldilmiş olup fiil doğrudan doğruya bu<br/>“en”i kendisine mef’ûl olarak almıştır. Buna göre âyet-i kerîmenin mânâsı; “Sen onları<br/>uyar diye gönderdik” demek olur. Bu takdirde en’in sılası emir olur, bu tıpkı <i><b>“ve (bana)<br/>hanif (Allah’ın birliğini tanıyıcı) olarak yüzünü dine çevir; sakın müşriklerden<br/>olma, diye (emredildi).”</b></i> (Yunus, 10/105) âyet-i kerîmesinde olduğu gibidir.<br/>
Âriflerden birisi der ki: Peygamberler ve veliler kurb/yakınlık dereceleri bakımından<br/>
birbirlerinden farklı farklıdırlar. Bâzıları celâl nûrundan, bâzıları cemâl nûrundan,<br/>bâzıları azamet nûrundan, bâzıları da kibriyâ nûrundan çıkmışlardır. Cemâl nûrundan<br/>çıkanlar kavimlerine bast ve üns vermişlerdir, Azamet nûrundan çıkanlar kavimlerine<br/>heybet ve celâl vermişlerdir. Nûh (a.s.) Allah Teâlâ’nın azamet nûrunun mişkâtı/kandili<br/>idi. Bu sebeple Cenâb-ı Hak onu kavmine uyarmak üzere göndermiştir. Kavmi ona isyan<br/>
