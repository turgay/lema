<a name=226></a><i>Azıcık aklın, bir akla yardımcı olacağı açıktır.<br/>Hz. Peygamber buyurur: Kararlarını istişâre ile ver:<br/>Çünkü istişâre edilecek kimse güvenilir kişidir, zarar gelmez.</i><br/>
Denilmiştir ki: İnsanların en zekîsi, akıllı kimselerle istişâre etmekten, hayvanların en<br/>
azgını sürekli dayak yemekten ve kadınların en takvâlısı kocaya varmaktan müstağnî<br/>olamaz.<br/>
2- Allah Teâlâ’nın, Melekût âleminde bulunanlara henüz yaratılmadan önce ona insanı<br/>
“halîfe” ünvânıyla müjdelemesi insanoğlunun değerine ve onu yaratmanın önemine<br/>işârettir.<br/>
3- Meleklerin “Orada bozgunculuk yapacak, kan dökecek birisini mi yaratacaksın?”<br/>
sözüne mukabil Cenâb-ı Hakk’ın: <i>“Ben sizin bilmediklerinizi bilirim.” </i>diye cevap<br/>vermesi, kendisinden sadece bozgunculuk beklenen insanoğlu hakkındaki lütuf ve<br/>keremini gösterir.<br/>
4- Hikmet, hayrı çok olan şeyin yapılmasını gerektirir. Çünkü küçük bir şerri def için,<br/>
büyük bir hayrı terketmek şerdir. Meselâ içerisinde hastalık bulunan bir uzvu kesmek, az<br/>bir şerdir. Bedenin bütününün selâmeti ise çok hayırdır. Eğer hastalıklı olan uzuv<br/>kesilmezse, hastalık bütün bedene sirâyet eder ve büyük bir şerre, ölüme sebeb olur.<br/>
Melekler Hakk Teâlâ’nın <i>“Ben yeryüzünde bir halîfe yaratacağım.” </i>sözüne karşılık:<br/>
<i>“Sen yeryüzünde cinlerin bozgunculuk yaptığı gibi bozgunculuk yapacak ve zulmen<br/>kan dökecek birisini mi yaratacaksın?” </i>dediler. Âyette öldürmek, kan dökmek ile ifâde<br/>olunmuştur. Zira kan dökerek öldürmek, en kötü öldürme şeklidir.<br/>
Ârifler demişlerdir ki: Âdem (a.s.)’ın yaratılması husûsunda Allah Teâlâ ile münâzaa<br/>
eden melekler, ne ehl-i ceberût, ne de ehl-i melekût-i semâviyeden idi. Çünkü ceberût<br/>ve melekût ehli olan melekler, insanın tam olarak hakîkatini bilmeseler dahi sâhib<br/>oldukları nûr ve ihâta ettikleri mertebe sebebiyle insan-ı kâmilin şerefini ve Allah<br/>katında olan rütbesini bilirler. Dolayısıyla Allah ile münâzaa eden yeryüzü melekleri,<br/>cinler ve şeytanlardır. Zira bunların üzerini zulmet kaplamış ve fıtratları hakîkatlerini<br/>perdelemiştir.<br/>
<i>“Yeryüzünde bir halîfe yaratacağım” </i>âyetinde, bütün âlem için yaratılan halîfenin,<br/>
yeryüzüne tahsîs edilmesi, Âdem (a.s.)’ın yaratılmasına karşı çıkan yeryüzü melekleri<br/>olduğunu îmâ etmektedir. Zira zann, ancak kendisine zann ârız olabilecek konumda<br/>bulunandan sâdır olur. Gök ehli ise, sadece yüce âlemin müdebbirleridir. Yeryüzü<br/>meleklerinin bu sözü söylemeleri fıtratları gereğidir. Çünkü onlar yeryüzünde hilâfet<br/>makamına gıpta ederler. İbâdet, tesbîh, takdîs gibi özellikleriyle buna lâyık olduklarını<br/>düşünerek bir başkasının buna kavuşmasını kıskanırlar. Çünkü her kap ancak içinde<br/>bulunan şeyi dışarı sızdırır. Fakat Hakîm olan Allah’ın bu işine yapılan itiraz,<br/>hikmetinin kemâli ve san’atının itkânı sebebiyle, huzûrunda affedilmiştir. <i>Mesnevî</i>’de<br/>denilmiştir ki:<br/>
<i>Her ne kadar buna nefisler lâyık değilse de,</i><br/>
