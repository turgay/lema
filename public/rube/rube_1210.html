<a name=1211></a>sıfatlarını kendisi için; kulluk sıfatlarını ise Rabbi için kullanmaya başlar. <i>“Cenâb-ı<br/>Hak; ‘Allah fakirdir, biz ise zenginiz.’ diyenlerin sözünü işitmiştir.”</i> âyet-i<br/>kerîmesinde kendilerinden bahsedilenler, Rablık sıfatı olan zenginliğin kendilerinde<br/>olduğunu, kulluk sıfatı olan fakirliğin ise Allah’ta olduğunu söylemişlerdir.<br/>
<i>“Dediklerini yazacağız.”</i> Kalplerini, yaptıkları sebebiyle öldürdüğümüz gibi, bu<br/>
sözleri yüzünden de öldüreceğiz. Yaptıkları ise, peygamberleri haksız yere<br/>öldürmeleridir. Âyetin bu bölümü yahûdîlerin, Allah Teâlâ hakkında sarfettikleri<br/>sözlerin cezâsının, peygamberlere yaptıklarının cezası gibi olacağına işâret ediyor.<br/>
“Ayrılık ve kahroluş ateşiyle <i>yanan</i> ölü bir kalbin <i>azabını tadın</i>” diyeceğiz. <i>Bu,</i><br/>
<i>ellerinizin yaptıkları sebebi iledir.</i> Şerîata ve rızâ-yı Bârî-i Teâlâ’ya karşı çıkıp<br/>hevânıza uyarak yaptığınız sözlü ve fiilî davranışlarınızın uğursuzluğu sebebiyledir. <i>Ve<br/>“Allah”</i> bir şeyi, olması gereken yerden başka bir yere koyarak <i>“kullarına zulmedici<br/>değildir.”</i> Yani muslih kullarını, kahr sıfatının mazharı yapmadığı gibi, müfsid kullarını<br/>da lütuf sıfatının mazharı yapmaz. Nitekim Cenâb-ı Mevlâ: <i>“Allah, peygamberliğini<br/>kime vereceğini bilir.”</i> (el-En’âm, 6/124) buyurur. Bu durum, aynen şu söz gibidir:<br/>
<i>Bırakmaz parlak fikirli akıllı kişi<br/>Mayası bozuk adama muhataralı işi<br/>Hasır dokuyucunun adı olsa da dokuyucu<br/>İpek dokunan yerde sayılmaz o, dokuyucu.</i><br/>
Kulda güzel bir istîdâd olunca, hakkındaki kahr-ı ilâhî, çok çalışıp vüs’at ve<br/>
tâkatindekileri ortaya koyması şartıyla lutfa dönüşür. Nice mü’min vardır ki sonunda<br/>kâfir olur. Bunun aksi de pek çoktur. Saâdet ânı geldiği zaman, durum değişir. Şakâvet<br/>ânı geldiği zaman da öyle.<br/>
Bir şeyh diyor ki: “Kullar, ömürleri bakımından iki kısımdır. Birtakım ömürler vardır<br/>
ki, İsrâiloğulları’nın ömrü gibi, geniş bir zamana yayılmış oldukları halde,<br/>kendilerinden az istifade edilen ömürlerdir. İsrâiloğulları, bin sene kadar yaşarlardı,<br/>fakat kısa ömürlü olan bu ümmete nasip olan şeyler, onlara nasip olmazdı. Birtakım<br/>ömürler de vardır ki, müddeti kısa olmakla birlikte, kendilerinden çok istifade edilen<br/>ömürlerdir. Bu ümmetten Allah’ın önlerini açmasıyla Allah’ın inâyetine bir anda<br/>ulaşanların ömrü gibi.”<br/>
<b>Ahmed b. Ebi’l-Havârî </b>(k.s.) diyor ki: “Ebû Süleyman Dârânî’ye: “İsrâiloğulları’nın<br/>
ömürlerine gıpta ediyorum” dedim. Ebû Süleyman: “Nelerine gıpta ediyorsun onların?”<br/>dedi. Yay gibi eğilip bükülüp eski kürdan gibi bir deri bir kemik kalıncaya kadar sekiz<br/>yüz sene yaşamalarına.” dedim. Ebû Süleyman: “Kanâatimce öyle bir şey söylüyorsun<br/>ki Vallahi Allah, bizim derilerimizi kemiklerimize yapıştırmak istememiş, bizden<br/>sadece sağlam bir niyet istemiştir. Bu ümmetin bir ferdi, on gün dosdoğru yaşarsa<br/>onların o uzun ömürlerinde elde ettiklerini elde eder. Öyleyse, ömrüne bereket ihsan<br/>edilen bir kişi Allah’ın lütfu kereminden sözle ve işârî ifadelerle anlatılmayacak kadar<br/>
