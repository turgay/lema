<a name=10131></a>edilir. Nitekim <i>Kûtu’l-kulûb</i>’ta bu şekilde ifâde edilmiştir.<br/>
Bâzı âlimlere göre âyette yer alan “okuyunuz” emri -yukarda değindiğimiz gibi,<br/>
“namaz kılınız” anlamına değil de- gerçekten Kur’an okumak anlamınadır. Böylece fiil<br/>kendi anlamında kullanılmış olur. Bu takdirde âyet-i kerîmenin mânâsı değişecektir.<br/>Buna göre âyetin mânâsı şöyle olur: Eğer size gece namazı ağır gelecek olursa onu<br/>terketmenize ruhsat verilmiştir. Bunun yerine herhangi bir namazda olmaksızın<br/>Kur’an’dan kolayınıza geleni okuyunuz. Çünkü bu size ağır gelmez ve namaz dışında<br/>Kur’an okuyarak gece namazı sevabını elde edersiniz. Âyetteki emir nedb içindir. Bir<br/>hadis-i şerifte şöyle buyurulur: <i>“Herhangi bir kimse bir gecede yüz âyet okursa<br/>Kur’an onunla mücâdele etmez.”</i><br/>
<b>Tıybî</b> hadiste yer alan <i>“Kur’an onunla mücâdele etmez”</i> ifâdesi hakkında şöyle der:<br/>
Kur’an okumak her insan için vâciptir. İnsan Kur’an okumazsa Allah onu hasmı olarak<br/>kabul eder ve Kur’an hüccet getirerek o kişiyi bu mücâdelede mağlup eder. Kişi ile<br/>mücâdelenin Kur’ana nispet edilmesi mecâzî bir ifâdedir. Peygamber (s.a.)<br/>Efendimiz’in bu ifâdesinden anlaşılan her gece yüz âyet mikdârı okumanın kişiye vâcip<br/>olduğu ve bu mikdârın kişiyi Kur’an’ın kendisine hasım olmaktan kurtaracağı hususudur.<br/>
Yine Peygamber (s.a.) Efendimiz bir başka hadislerinde şöyle buyurur: <i>“Her kim</i><br/>
<i>Bakara sûresinden her gece iki âyet okursa kendisine yeter.” </i><a href="RuhulBeyans.html#10136">[166] </a>Bu iki âyetten<br/>maksad “Âmene’r-rasûlü” diye başlayan son iki âyettir. Bu iki âyetin yetmesi gece<br/>namazı yerine geçmesi ya da kişiyi her türlü kötülük ve şerden korumasıdır.<br/>
Peygamber (s.a.) Efendimiz bir diğer hadislerinde şöyle buyurur: <i>“Sizler geceleri</i><br/>
<i>Kur’an’ın üçte birini okumaktan âciz misiniz?”</i> Orada bulunanlar sorarlar: “Ey<br/>Allah’ın Rasûlü Kur’an’ın üçte biri nasıl okunur?” Peygamber (s.a.) Efendimiz cevap<br/>verirler: <i>“İhlâs sûresi Kur’an’ın üçte birine denktir.” </i><a href="RuhulBeyans.html#10136">[167] </a>İşte bundan dolayı<br/>demişlerdir ki: İhlas sûresinin üç kez okunması bir hatim yerine geçer. Âyetlerin en<br/>uzunları en efdal olanlarıdır. Kişi zayıf düştüğünde sâdece kısa âyetleri okumakla<br/>yetinirse -sayıyı tutturduğu takdirde- aynı fazîleti elde eder.<br/>
<i>Kutu’l-kulub</i> isimli eserde âyetin işâreti hakkında şöyle deniyor: Nefsin, hevâ ve<br/>
hevesin bulanıklıklarından duru olan kalbinizin içerisinde istidâdlarınıza uygun biçimde<br/>zuhûr edecek olan hakîkat, incelik, avârif ve maârifi muhâfaza ediniz, koruyunuz.<br/>Bunları ehli olmayan kişilere açmayınız. Sonra bunları sizin üzerinizde çirkin görürler<br/>ve sizi kâfir, zındık, mulhid ve ittihâdçılık ile suçlarlar. Çünkü bu hakîkat ve incelikler<br/>gizli kalmış ilâhî hususlardandır.<br/>
<i>“Allah sizden hastaların, yeryüzünde Allah’ın fazlından”</i> rızık <i>“aramak için</i><br/>
<i>yolculuk eden başkalarının”</i> Bu son cümle ruhsat ve hafifletmeye çağıran ve bir başka<br/>hikmeti açıklayan cümledir. Âyette yer alan “merzâ”, “marîz” kelimesinin çoğuludur.<br/>Hastalık anlamına gelen “maraz” kişinin normal hâlinin dışına çıkması demektir. Burada<br/>kalpleri enâniyet perdeleri ile perdelenip, dünya sevgi ve tutkusuyla meşgul olarak<br/>hastalanmış hasta kalplilere işâret vardır. Çünkü bu kimselerin kalplerinde Kur’an’ın<br/>sırlarından ve hakîkatlerinden hiçbir şey zuhûr etmez.<br/>
