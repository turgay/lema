<a name=10331></a><img src="flower_sep.jpg"/><br/>
<img src="RuhulBeyan-10331_2.jpg"/><br/>
Yukarda zikrettiğimiz hadis-i şerifi <b>Sa’lebi</b> gibi bâzı müfessirler tefsir kitaplarında<br/>
zikretmekte olup hadisin sıhhatini her iki taraf da kabul etmektedir. Şu halde <b>İbn<br/>Hacer</b>’in hadisin “uydurma olduğu açıktır” şeklindeki kanâatine itibar olunamaz. Bu<br/>kanâat, meselenin içyüzünü bilmemekten kaynaklanmaktadır. Zira kıyâmet günü,<br/>Allah’ın <i><b>“gizlenenlerin ortaya döküldüğü gün “</b></i> (et-Tarık, 86/9) âyetinde haber<br/>verdiği üzere bütün sıfatların ortaya serileceği ve döküleceği gündür. Kuşkusuz her<br/>sıfatın kendisine uygun güzel veya çirkin bir biçimi olacaktır. Gerçeğin bu olduğunu aklı<br/>başında hiçbir kimse inkâr etmemektedir. Diyelim ki bu hadis-i şerifin lafzı uydurmadır.<br/>Buna ragmen mânâsı sahihtir ve bu mânâ başka sahih haberlerin mânâsıyla<br/>desteklenmektedir.<br/>
Şu halde ey mümin! Sen taş gibi katı kalpli olma. Kalbinden feyiz nehirleri fışkıran,<br/>
hikmet pınarları akan kişilerden ol. Hakkında “bir şeyler öğrenmişsin, ama bir sürü şeyi<br/>gözden kaçırmışsın” denilen kimselerden olmamak için çok çaba sarfet. Allah Teâlâ’nın<br/>muhlis ve samîmî kulları içinde bir kitap vâsıtasıyla olmaksızın ve ona dayanmadan sırf<br/>Allah’tan ilim alan kimseler vardır. Bu gerçek kıyâmete kadar böyle devam edip<br/>gidecektir. Ancak böylesi bir gerçek üzerine ayağını basabilen kimseler çok azdır. Bu<br/>nedenle inkâr çoğalmış, insanlar gerçeği farketmeksizin ve işin içyüzünü anlamaksızın<br/>zâhirî durumlar üzerine balıklama atılmışlardır.<br/>
Bizler Allah’tan kendimizi mârifet ehlinden kılmasını dileriz.<br/>
<b>19. Gökyüzü açılır ve orada pek çok kapılar oluşur;<br/></b>Hiçbir çatlak yok iken <i>“gökyüzü”</i> Allah’ın heybetinden açılır. Buradaki “gökyüzü<br/>
açılır” ifâdesi, yukardaki “sura üfürülür” ifâdesi üzerine atfedilmiştir. Dikkat edileceği<br/>üzere bu âyette <i>“açılır”</i> şeklinde tercüme ettiğimiz fiil aslında “futihat/açıldı”<br/>biçimindedir. Bir başka ifâdeyle bu fiil “di-li geçmiş zaman” kipindedir. Bu kipin<br/>seçilmesi, göğün açılmasının kesinliğini vurgulamak içindir. Bir başka ifâdeyle burada<br/>denmiş oluyor ki: “Bir zamanlar içinde hiçbir çatlak yok iken gök, Allah Teâlâ’nın<br/>heybetinden çatlar ve yarılır.”<br/>
<i>“Ve”</i> meleklerin hiç alışık olunmayan biçimde inmeleri için <i>“orada pek çok kapı</i><br/>
<i>oluşur.”</i> Kapılar anlamına gelen “ebvâben” kelimesinin başında “zâtu” edâtı vardır.<br/>Bunlar dikkate alındığında âyete şöyle mânâ vermek mümkündür: “Gökyüzü meleklerin<br/>şimdiye kadar hiç bilinmeyen bir biçimde inmeleri için bir çok kapıya ayrılmış hâle<br/>gelir.” Bu âyette anlatılmak istenen, Furkan sûresinde vurgulanan mânânın aynısıdır.<br/>Nitekim Allah orada şöyle buyuruyor: <i><b>“O gün gökyüzü beyaz bulutlar ile yarılacak ve<br/>melekler bölük bölük indirileceklerdir.”</b></i> (el-Furkan, 25/25) Bu âyetteki<br/>“gamâm/bulutlar” kelimesi, <i><b>“onlar ille de buluttan gölgeler içinde Allah’ın ve</b></i><br/>
