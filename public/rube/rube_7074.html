<a name=7075></a><i>Ancak Senin rahmet ve fazîletinden ümidim var.</i><br/>
<b>Kuşeyrî</b> der ki, mîrasta nasîb ve hissesi az da olsa taksîmat önce hisse sâhiplerinden<br/>
başlanarak yapılır. Burada da Allah Teâlâ zâlimle başladı ki bunun hissesi son ikisine<br/>göre daha azdır. Şöyle denilmiştir: “Zâlim”in takdîm edilmiş olması, fazl u kerem<br/>sebebiyledir. Tehir edilmesi ise adâlet yüzündendir. Hak Teâlâ fazlı adâletten daha çok<br/>sever. Öncekinin tehir edilmesi, cennete girmeye vesîle olan sevaba yakın olması<br/>içindir. Veya kendi ameline güvenmemesi, tâati sebebiyle tekebbür etmemesi içindir.<br/>Zira tekebbür öyle bir âfettir ki alevlendiği zaman bin ibadet harmanı yanıverir.<br/>
<i>Ey oğul, tekebbür/kendini beğenme şaşılacak bir ateştir.<br/>Ebû Leheb’in tandırını harâretlendirir.<br/>Nerede ondan bir alev çıkacak olsa,<br/>İlim ve zühd, ne varsa hepsini yakar.</i><br/>
<i>“Kimi”</i> çoğunlukla kitapla amel eder, bazen de günahlara bulaşır ve böylece<br/>
<i>“ortadadır.”</i><br/>
Onlar arasından öyleleri vardır ki, ne öncekilerin, ne de zâlimlerin yaptığı tefrîte<br/>
düşerler; orta yolda giderler. “İktisâd”, bir işte orta yolu tutmak demektir. “Muktesıd”<br/>kelimesi zorluğu ve güçlüğü ifâde eden “iftiâl” bâbından getirilmiştir. Buna göre Allah<br/>Teâlâ, bu kalıbı kullanmakla insanın zulmü terk etmesinin son derece zor olduğuna işâret<br/>buyurmuştur.<br/>
<i>“Kimi de Allah’ın izniyle hayırlarda”</i><b> </b>sâlih amellerde Allah’ın sevabında,<br/>
cennetinde ve rahmetinde<b> </b><i>“öne geçmek için”</i><b> </b>ilim ve amele tâlim ve irşâdı katarak sâlih<br/>amellerde <i>“yarışır.”</i><br/>
Hayır; akıl, adâlet, fazîlet ve faydalı şeyler gibi herkesin rağbet ettiği şeydir. Zıddı<br/>
şerdir. Bazı büyükler der ki bu hayırlar iki kısımdır. Bir kısmı hayırları takdim etmek<br/>sûretiyle kulun kazanmasındandır. Bir kısmı da ilâhî cezbelerin tevâtür yoluyla<br/>gelmesiyle Hak Teâlâ’nın fazlu keremindendir. Artık bu insan en son zikredilmiş olsa da<br/>nefsine zulmedeni seyr-i billah ve seyr-i fillah makamları ile muktesıd olanı geçmiş<br/>durumdadır. İşte Peygamberimiz (s.a.) risalet için âhir zamanda en son olarak ortaya<br/>çıkmış, ancak miraç gecesinde Allah Teâlâ’nın yüce zâtına ve huzûra dönüşte nebi ve<br/>rasûllerin hepsini geçmiştir. Peygamberimiz kendi hâlini ve ümmetinin önde<br/>gidenlerinin hâlini “<i>Biz sonra gelip öne geçenlerdeniz</i>”<a href="RuhulBeyans.html#7086">[81] </a>sözüyle haber vermektedir.<br/>Yâni biz, sûret âlemine çıkışta sonra; hakikat alemine ulaşmakta ise önceyiz, demektir.<br/>
<b>Câfer-i Sâdık</b> (r.a.)’dan rivayet edildiğine göre o der ki: “Allah Teâlâ burada kendi<br/>
zâtına ancak yine onun lütuf ve keremiyle yaklaşılabileceğini haber vermek için söze<br/>“zâlim”le başlamıştır.” Ayrıca bu durum, zulmün kulun seçilip kendisine kitap<br/>verilmesinde herhangi bir tesiri olmadığını bildirmektedir. İkinci olarak “muktesıd”<br/>yâni orta yolda olanlardan bahsedilmiştir. Zira onlar korku ve ümit arasında bir<br/>
