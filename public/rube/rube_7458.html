<a name=7459></a><img src="RuhulBeyan-7459_1.jpg"/><br/>
bir hükümdarlığın şu şehâdet âleminde gerek özel gerekse genel şeyler itibarıyla ortaya<br/>çıkışı bana mahsus olsun.<i> </i>Bu, Hz. Süleyman’ın (a.s.), ulaşması imkân dâhilinde olan son<br/>mertebedir.<br/>
<i>Hayâtü’l-hayevân</i>’da belirtildiği üzere, Hz. Peygamber’in şu hadisi de buna delildir:<br/>
<i>“Evvelki gece, birden bire cinlerden bir ifrît,” </i>kötü ve habis bir cin, bir kedi sûretinde<br/><i>“karşıma çıktı.”</i><a href="RuhulBeyans.html#7470">[29]</a><br/>
<i>Tâcü’l-masâdir</i>’de der ki: “(__WORD__) ansızın ortaya çıkma anlamına gelir. Bir hadiste<br/>
şöyle geçer: “<i>Evvelki gece, namazımı yarıda kesmek için birden bire karşıma<br/>cinlerden bir ifrît çıktı. Fakat Allah ona karşı bana imkân verdi</i>.” Buradaki “imkân”,<br/>aradaki engellerin kaldırılması sâyesinde bir şeye güç yetirebilmektir. Demek istiyor ki:<br/>Allah bana onu yakalama güç ve imkânı verdi. “<i>Ben de hepiniz ona bakabilsin” </i>ve<br/>Medinelilerin çocukları onunla oynayabilsin<i> “diye onu tutup mescidin direklerinden<br/>birine bağlamağa karar verdim. Fakat sonra kardeşim Süleyman’ın: ‘Rabbim! Bana,<br/>benden sonra” </i>kıyamete kadar<i> “kimsenin ulaşamayacağı bir hükümranlık ver”<br/>şeklindeki duâsını hatırlayarak, ifrîti zelil ve aşağılanmış olarak</i>” yâni bana yapmak<br/>istediğini elde edememiş ve namazımla ilgili beni yenememiş olarak “<i>bıraktım</i>.” <a href="RuhulBeyans.html#7470">[30]</a><br/>
Bu hadis, Allah’ın Süleyman’a (a.s.) verip de kendisinden sonra başka hiç kimseye<br/>
bahşetmediği hükümdarlığın, şu şehâdet âlemindeki herşeyde tasarruf edebilme gücüne<br/>sâhip olma değil, bu gücü ortaya çıkarıp ızhâr etme şeklinde bir hükümdarlık olduğunu<br/>gösterir. Çünkü tasarruf gücüne sâhip olma, Allah’ın, peygamber olsun velî olsun diğer<br/>kâmil kullarına da vermiş olduğu bir özelliktir. Zira Peygamber Efendimiz de <i>“Allah<br/>İfrit’e karşı bana bir güç verdi”</i> buyuruyor. Hâsılı, Hak Teâlâ’nın Hz. Peygamber’e<br/>(s.a.) de ifritleri bağlayıp ona dilediğini yaparak tasarruf etme gücü bahşetmiş<br/>olduğunu, fakat Allah’ın kendisine Süleyman’ın duâsını hatırlatmasıyla onun da ona<br/>karşı teeddüb ettiğini anlıyoruz. Çünkü Peygamber (s.a.) bu olayda hususî şeylerdeki<br/>tasarruf gücünü bile ortaya çıkarmamıştır ki, geneldeki tasarruf gücünü ortaya çıkarıp<br/>ızhâr edebilsin. Böylece Allah bu teeddübün bereketi sâyesinde ifriti Hz. Peygamber’e<br/>(s.a.) karşı bir zafer elde edemeden aşağılanmış olarak bıraktırmıştır.<br/>
Hz. Süleyman’ın (a.s.) varlığında, herşeye hükmetme kabiliyyeti vardı. Allah da ona<br/>
kendisine mahsus hükümdarlığı istemesini bu özelliğinden dolayı ilham etti. Dolayısıyla<br/>böyle bir hükümdarlık istemiş olması, câhillerin vehmettiği gibi cimrilik, kıskançlık,<br/>nimeti tekeline alma hırsı ve nimet arzusuyla yanıp tutuşmaktan ileri gelmemiştir.<br/>Peygamberler sultanına (s.a.) gelince o, kendi varlığındaki (ilâhî) fiil ve sıfat cinsinden<br/>herşeyi ifnâ etmiş olduğundan varlığında hiçbir şey kalmamış; bunların yerine tavsif<br/>edilemeyecek bir şey zuhûr etmiştir. Yâni gelmiş geçmiş hiçbir yaratılmışın nâil<br/>olmadığı, ‘ilâhî zâtın kendi varlığında tecellî etmesi’ gibi bir mertebeye ermiştir. Onun<br/>sûretlerdeki saltanatı da ileride Âdem’in ve ondan daha aşağıdakilerin sancağı altında<br/>olmasıyla ortaya çıkacaktır.<br/>
<i>İhtişamlı (içki) meclisinde yedi gezegen kadehtir,</i><br/>
