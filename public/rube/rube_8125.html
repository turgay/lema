<a name=8126></a><img src="RuhulBeyan-8126_1.jpg"/><br/>
şânını yüceltmek, yeniden diriltme işini ise kolaylaştırıp hafifletmektir. Bütün bunlar<br/>istidlâl senedini doğru tutmak ve kıyas yollarını îzâh etmek içindir.<br/>
Âyette şöyle işârî bir mânâ vardır: Allah Teâlâ ruh semâsından hidâyet suyunu<br/>
indirmiş, bu suyla ölü kalp beldesini diriltmiştir. Aynı şekilde kul, varlık dünyasının<br/>karanlıklarından Allah’ın nûruna çıkar. Zîrâ kişinin kalbi hidâyet suyu ile hayat<br/>bulmadığı sürece varlık dünyasının karanlıklarından çıkamaz. Aynen tohum da yerde<br/>yağmur suyu ile hayat bulmazsa yeryüzüne çıkamaz. Sonuçta feyiz, nur sebebi olmuştur.<br/>
Rivâyet olunduğuna göre <b>Hasan Basrî</b>’nin annesi Peygamberimiz (s.a.)’in zevcesi<br/>
Ümmü Seleme (r.anha)’nın azatlısı idi. Hasan Basrî’nin annesi bazen bir iş veya ihtiyaç<br/>için gider geç kalırdı. Henüz bebek yaşta olan Hasan Basrî ağlardı. Ümmü Seleme<br/>vâlidemiz ona meme verir, Hasan Basrî’de ondan emerdi. İşte bunun bereketinden<br/>Hasan Basrî hikmet ve fesâhata nâil olmuştur. Aynı şekilde kalbin hayat bulmasının bir<br/>takım sebepleri vardır helal gıdâ bunlardandır.<br/>
Nakledildiğine göre <b>Üveys el-Karânî</b> (rh.a.) bir defasında üç gün üç gece hiçbir şey<br/>
yememişti. Evden dışarı çıktı yolda bir dinar gördü, birisi düşürmüş olmalı deyip onu<br/>almadı ve yerden ot toplayıp onu yedi. Ansızın ağzında bir parça taze ekmekle bir<br/>koyunun kendisine doğru geldiğini gördü. Koyun ekmeği önüne bıraktı. Üveys belki<br/>birisinden izinsiz almıştır diye ondan da yüz çevirip almadı. Koyun dile geldi ve şöyle<br/>dedi: “Ben de senin kulu olduğun zâtın kuluyum. Rızkını Allah’ın bu kulundan al.”<br/>Üveys el-Karanî, “onu almak için elimi uzattığımda ekmeği elimde gördüm” dedi.<br/>Koyun ise kayboldu.<br/>
Fakir <b>(Bursevî)</b> der ki: Belki de o ulvi ruhlardan idi. <b>Üveys el-Karani</b> çoban<br/>
olduğundan o ruh da koyun sûretinde temessül etmiştir. Bir de koyun teslimiyet ve boyun<br/>eğmenin sûret ve sembolüdür. Âyette şuna işâret edilmektedir: Allah Teâlâ insanlar için<br/>hidâyet ve dalâlet gibi muhtelif yollar yaratmıştır. Hidâyet yolları mahlukatın nefesleri<br/>kadar çoktur. Bunların hepsi de Allah’a ulaştırıcıdır. Dalâlet ve sapıklık yollarına<br/>gelince, bunların hiçbiri rahmete ulaştırıcı değildir. Bilakis gazaba ulaştırıcıdır. Kul<br/>süratle rahmet dâvetçisinin dâvetini kabul etmelidir. Şöyle denilmiştir: Bu ümmetin has<br/>ve hâlis olanları ve yolların en fazîletli olanı zikir ve tevhid yoludur. Bunun için Allah<br/>zikri çok emretmiştir.<br/>
Şâir ne güzel söyler:<br/>
<i>Gönlü aydın kimseler safa denizinin kenarındadır,<br/>Allah’ın zikri inci, gönülse denizdir.<br/>O inciyi denizin dibinde terbiye et,<br/>Yoksa ondan bir eser sâhile gelmez.<br/>Eğer böyle yaparsan Allah yardım ve nusretiyle,<br/>Onu iki cihandan da kıymetli bir inci hâline getirir.</i><br/>
