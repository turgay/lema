<a name=7622></a>bu hidayetin nurları ile kendisi nurlanacak ve bu sâyede cehenneme düşmesini<br/>gerektiren hayvânî, vahşî ve şeytanî sıfatlarından ileri gelen karanlıkların izleri yok<br/>olup gidecektir. <i>“Her kim de saparsa, ancak kendi aleyhine olarak sapmış olur”<br/></i>Çünkü Allah onu nefsiyle ve tabîatıyla başbaşa bırakır, kötü sıfatlar ona galebe çalar.<br/>Bunun sonucu olarak da cehenneme odun olur. Ey Muhammed! Onların istîdâdında<br/>cehennem ateşine düşmek varsa, “<i>Sen onların üzerinde</i>” onları ateşten koruyacak bir<br/>“<i>vekil değilsin.</i>”<br/>
Bir hadîste şöyle buyurulmuştur: “<i>Benimle ümmetimin durumu, ateş yakıp da ateşine</i><br/>
<i>cırcır böcekleri ve kelebekler düşmeye başlayınca, onlara engel olmaya çalışan<br/>adamın durumuna benzer. Ben sizi ateşten korumak için kuşaklarınızdan tutuyorum,<br/>siz ise benim elimden kurtulmaya, ateşe girmeye çalışıyorsunuz</i>.”<a href="RuhulBeyans.html#7623">[118]</a><br/>
Hadîste “kuşak” kelimesinin özellikle zikredilmesi, bir şeyi ortasından tutmanın<br/>
alıkoyma konusunda daha güçlü olması sebebiyledir. Bu temsilin mânâsı şöyledir:<br/>İnsanların kendilerini paralarcasına ateşe düşmeye çalışmasına mukabil, onları gerek<br/>mâsıyetlerden gerekse cehennem ateşine götüren arzu ve isteklerden alıkoyan Hz.<br/>Peygamber (s.a.), ateşe düşmek üzere olan börtü-böceği ateşten uzaklaştırmaya çalışan,<br/>fakat bunu başaramayan müşfik bir şahsa benzetilmektedir.<br/>
Hadiste Hz. Peygamber (s.a.)’in ümmetine karşı ne kadar şefkatli olduğu ve onları<br/>
ateşten korumak için nasıl uğraştığı haber veriliyor. Bunda hiç şüphe yoktur. Çünkü,<br/>peygamberlerin kucağında ümmetler, babalarının himâyesinde olan akılsız çocuklara<br/>benzer. Allah’ın salât ve selâmı üzerlerine olsun!<br/>
Başka bir hadiste de şöyle buyrulmuştur: “<i>Allah’ın benimle gönderdiği hidâyet ve</i><br/>
<i>ilim, yeryüzüne yağan bol yağmura benzer. Yağmurun yağdığı yerin bir bölümü<br/>verimli bir topraktır: Yağmur suyunu emer, bol çayır ve ot bitirir. Bir kısmı da suyu<br/>emmeyip üstünde tutan çorak bir yerdir. Allah burada biriken sudan insanları<br/>faydalandırır. Hem kendileri içer, hem de hayvanlarını sular ve ziraatlarını o su<br/>sâyesinde yaparlar. Yağmurun yağdığı bir yer daha vardır ki, düz ve hiçbir bitki<br/>bitmeyen kaypak arazidir. Ne su tutar, ne de ot bitirir. İşte bu, Allah’ın dininde<br/>anlayışlı olan ve Allah’ın benimle gönderdiği hidâyet ve ilim kendisine fayda veren,<br/>onu hem öğrenen hem öğreten kimse ile, buna başını kaldırıp kulak vermeyen,<br/>Allah’ın benimle gönderdiği hidâyeti kabul etmeyen kimsenin benzeridir</i>.”<a href="RuhulBeyans.html#7623">[119]</a><br/>
Şu halde ilmiyle amel eden ve onu başkalarına öğreten kimsenin ilmi, verimli bir<br/>
toprağa yağan yağmur gibidir. İlmiyle amel etmeyen, fakat onu başkalarına öğreten<br/>kimsenin ilmi, verimsiz bir toprağa yağan yağmur gibidir. Hidâyeti hiç kabul<br/>etmeyenlere gelince, onlar suyu tutamayan, dolayısıyla bir ot bile yeşertemeyen bir<br/>toprak gibidir. İşte böyle bir toprakta su da ot da bulunmadığı gibi câhil ve kâfirde ne<br/>bir ilim ne de bir amel! Onun ne kendisine faydası dokunur, ne de başkasına!<br/>
<a href="RuhulBeyans.html#7615">[115].</a> Münâvî, I, 126.<br/><a href="RuhulBeyans.html#7616">[116].</a> Bk. Münâvî, VI, 67.<br/>
