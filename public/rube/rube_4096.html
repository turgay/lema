<a name=4097></a><b>35. Muhakkak ki kıyâmet gününe kadar lânet senin üzerine olacaktır!<br/></b><i>“Muhakkak ki kıyâmet gününe kadar” </i>amellerin karşılığının verildiği o azab gününe<br/>
dek <i>“lânet” </i>Allah’ın rahmetinden uzaklaştırma<i> “senin üzerine olacaktır!” </i>İblis’i<br/>lânetleyecek olanlar her ne kadar insanlar olsa da lânet esâsen Allah tarafından vâki<br/>olmuş olmaktadır. Nitekim Sâd sûresinde <i><b>“Benim lânetim senin üzerine olsun!”<br/></b></i>(Sâd, 38/78) buyrulmuştur.<br/>
Âyette İblis’in cezâsının kıyâmet gününe ertelenmiş olduğuna işâret vardır. Son<br/>
derece çirkin bir durum olmakla birlikte onun lânetlenmesi, yaptıklarının karşılığı<br/>değildir. Bu, o gün tam olarak gerçekleşecektir.<br/>
İblis’in lânetlenmesinin sınırı, kıyâmet gününe kadar olarak belirtilmiştir. Çünkü<br/>
dünyâda iken lânet zâten onun üzerinde olacaktır. Kıyâmet günü gelip çattığında bu<br/>lânetin yanı sıra öyle bir azâba çarptırılacak ki onun yanında lâneti unutacak.<br/>
<i>et-Tibyân</i>’da şöyle der: “<i>kıyâmet gününe kadar</i>” ifâdesi bir süre belirtmek için değil,<br/>
tıpkı <i><b>‘yer gök durdukça’</b></i> (Hud, 11/107) ifâdesinde olduğu gibi ebedîlik bildirmek<br/>içindir. Lânetin kıyâmet günü de meydana gelecek olması bunu te’yid etmektedir.<br/>Nitekim Allah Teâlâ:<i><b> “Aralarından bir münâdî ‘Allah’ın lâneti zâlimlerin üzerine<br/>olsun!’ diye bağırır.”</b> </i>(el-A’raf, 7/44) buyurmuştur. Ancak bu lânet, o can yakıcı azâb<br/>ile birlikte olacaktır. Allah’tan af ve esenlik dileriz.<br/>
İblis’in lânetlenmesi sırf ezelde ve fıtratı îcâbı lâneti hak ettiği içindir. Böylece lânet<br/>
artık onun ebediyyen gıdâsı olmuştur.<br/>
<i>Mesnevî</i>’de şöyle denir:<br/>
<i>Cihan nîmetlerle dolu bir bağ olsa<br/>Fâre ve yılan yine toprak yer.<br/>Pislik böceği, pislik içinde yaşar<br/>Cihanda pislikten başka bir lezzet bilmez.</i><br/>
<i>et-Te’vîlâtü’n-Necmiyye</i>’de şöyle denilir: Âyette işâret vardır ki nefis İblisi, ruh<br/>
Âdemi’ne secde etmekle emrolunmuştur. Onun âdeti ve tabîatı, Allah Teâlâ’ya itâatten<br/>yüz çevirmek ve kendisini O’nun halîfesinden büyük görmek ve ona secde etmekten<br/>imtinâ etmektir. Bu, Allah’ın insanları yarattığı fıtrat üzere yaratılışlarının<br/>başlangıcından îtibârendir. İşte İblis Âdem’e secde etmekle emrolunup bundan yüz<br/>çevirince Allah şöyle buyurdu: “<i>Öyle ise oradan çık!</i>” yâni küfrü ve îmânı kabûle<br/>istîdadlı olan Allah’ın fıtratından çık! “<i>Artık kovuldun!</i>” civârımızdan kovuldun. Çünkü<br/>îmânı değil, küfrü kabûl ettin.<br/>
“<i>Muhakkak ki kıyâmet gününe kadar” </i>yâni cezâ gecesini cezâ gününe katacağımız,<br/>
güneş gibi parlayan delillerimizin ruh ufkundan doğacağı, nefsin bu delillerin nurlarıyla<br/>parlayarak tam bir itmi’nâna ereceği, yerilmiş-hayvanî-zulmânî sıfatlarının rûhânî-<br/>övgüye lâyık-nûrânî, “<i><b>dön!</b></i>” (el-Fecr, 89/28) hitâbına müstehak sıfatlara dönüşeceği<br/>güne kadar<i> “lânet senin üzerine olacaktır</i>.” Bu lânet, kahr sıfatlarının sonuçlarındandır.<br/>
