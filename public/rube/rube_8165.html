<a name=8166></a><img src="flower_sep.jpg"/><br/>
<img src="RuhulBeyan-8166_2.jpg"/><br/>
(s.a.), onları hakka dâvette çok ısrarlı olduğu için sanki, “Ben, onlara hakkı duyurur ve<br/>onları hidâyet ederim” diyen ve buna muktedir olduğunu iddiâ eden biri durumunda<br/>mütâlaa edilmişti. Tahsis olmamakla beraber hükme kuvvet kazandırmak maksadıyla<br/>böyle buyrulmuş ve Allah Teâlâ bu durumu izah sadedinde hayret ve taaccübü<br/>gerektiren tepkili bir tavır sergilemiştir.<br/>
<b>İbn Şeyh</b> şöyle demektedir: Gerçekten bu ne güzel bir tertiptir. Zîrâ insan, dünya<br/>
arzusuyla meşgul olup cismânî haz ve zevklerine meylettiği için sanki gözünde hafif bir<br/>görme bozukluğu varmış gibi olur. Sonra bu dünya arzusu ve cismânî hazlara olan meyli<br/>arttıkça ve ruhânî nimetlerden de şiddetle yüz çevirdikçe artık bu görme bozukluğu o<br/>nispette artar. Nihâyet bu şaşılık tamamen körlüğe dönüşür.<br/>
Burada tepkinin merkezi, ileri seviyede olan sapıklıktaki istikrardır. Öyle ki artık bu<br/>
sapıklıktan dönüş yoktur. Yoksa Hâdî; yani hidâyet edici olan Allah’tan yahut hidâyete<br/>vesile olan Peygamber’den kaynaklanan bir kusur söz konusu değildir.<br/>
Âyette şuna da işâret edilmektedir ki, hidâyet işine Allah’tan başka kimse muktedir<br/>
olamaz. Allah Teâlâ kerhen de cebren de bunu icrâ eder. Yani sağıra işittirmeye, kör<br/>olanı hidâyete erdirmeye, kâfiri mümin yapmaya Allah’tan başka kimsenin gücü yetmez.<br/>Allah yüce kudreti ve kudretinin mümkinâttan her şeye taalluk etmesiyle bu işi yapar ve<br/>âdeta “Ancak biz kendimiz, inâyetimizle hidâyete ulaştırırız” buyurur.<br/>
<b>41. Biz seni onlardan alıp götürsek de yine onlardan intikam alırız.<br/></b><i>“Biz seni onlardan alıp götürsek de” </i>şüphesiz hem dünyada hem de âhirette<br/>
<i>“onlardan intikam alırız.”</i>Onların azâbını sana göstermeden seni öldürüp bu şekilde<br/>senin ve müminlerin gönüllerini ferahlatırız. Sen gönlünü hoş tut, seni kendi<br/>rahmetimize alırsak da onlara yapılan azâbı sana gösteririz.<br/>
Diğer bir mânâ şöyledir: Senin ruhunu kabzedip senin ve müminlerin gönüllerine şifâ<br/>
olacak azâbını görmeden seni öldürürüz.<br/>
Şâir der ki:<br/>
<i>Kimsenin ölümüne sevinme,<br/>Zaman seni de çok bırakmayacaktır.</i><br/>
<b>İbn Ata</b> şöyle demiştir: Ey Peygamber (s.a.)! Sen onların arasında eman ve can<br/>
güvenliğisin. Şâyet seni öldürür yanımıza alırsak onlardan intikam alırız. Öyle ise akıllı<br/>insanlar, aralarında sâlih kimselerin bulunmasını nimet ve ganîmet bilsinler. Onlara<br/>düşmanlık yapmaktan kaçınsınlar. Zîrâ onlara düşmanlık helâki gerektirir.<br/>
<b>Yahya b. Muâz</b> şöyle demektedir: Allah’ın, kulları aleyhinde iki hucceti vardır. Biri<br/>
