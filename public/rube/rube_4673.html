<a name=4674></a>hepsine benzetmektir.<i> “Ki, bu su sâyesinde yeryüzünün bitkisi” </i>yağmurun etkisi ile<br/>önce gelişip gürleşip<i> “birbirine karışmış;”</i> yâni kuvvetlenmiş, büyüyüp gelişmesi<br/>kemâle ermiş ve yeryüzü onunla tazelenmiş ve neşelenmiş;<i> </i>sonunda güzelliği ile salınan<br/>gür ve olgun bitkiler, <i>“arkasından rüzgârın savurduğu çerçöp” </i>kırılmış ve ufalanmış<br/>ot <i>“hâline gelmiştir.</i>”<br/>
Bu âyet, “<i><b>Dünya hayâtı, tıpkı gökten indirdiğimiz bir suya benzer</b></i>…” (Yunus,<br/>
10/24) âyetinin özeti mâhiyetindedir.<br/>
<b>Kâşifî</b> şöyle der: “Âdemoğlu da böyledir, dirilik ve tazelikte hoş bir hâle gelir. Ömür<br/>
mektubu sona erip ecelin muktezâsı gelince onun dalını budağını fenâ rüzgarı kurutur.<br/>Hırs, tamah, arzu ve emel harmanlarını yokluk rüzgarı savurur.”<br/>
<i>Ömrün baharı çok gönül aldatıcı ve rengârenktir<br/>Lâkin ne fayda ki ölüm hazânı arkasından gelir</i><br/>
<i>“Allah,” </i>yoktan var etmek, yerinde bırakmak, yok etmek ve diğer<i> “her şeye</i><br/>
<i>kadirdir.”</i> O, burada sayılanları ve benzerini yapmaya kemâliyle güç yetirir. Hiçbir şey<br/>O’nu âciz bırakamaz.<br/>
Şu halde akıllı kişiye gereken, dünya hayatına aldanmamaktır. Çünkü o süresi ne kadar<br/>
uzasa da fânîdir. Ondaki ziynetler, insanı kendine çekse de geçicidir.<br/>
<b>Şeyh Sa‘dî</b> (k.s.) der ki:<br/>
<i>Gençliğin üzerine ihtiyarlık gelince<br/>Gecen gündüz oldu, gözü uykudan kopar<br/>Yazık ki kıymetli ömür geçti<br/>Bu birkaç nefes de geçmek ister<br/>Cem’in bir nazlı evladı öldü<br/>İpek böceği gibi ona ibrişimden kefen yaptı<br/>Birkaç gün sonra kabre geldi<br/>Ki onun için yana yakıla ağladı<br/>Onun ipek kefenini çürümüş görünce<br/>Kendi fikriyle kendisine şöyle dedi:<br/>Ben ipek böceğinden zorla koparmıştım<br/>Onu senden geri kopardılar kabrin böcekleri<br/>Yazık ki bizsiz çok günler<br/>Gül bitirir ve ilkbaharda çiçekler açar</i><br/>
Bilesin ki suyun toprağa nüfuz ettiği gibi ruh da cesede taalluk ettikten sonra kendisine<br/>
ezelî inâyet ulaşan kimseye Allah peygamberlerinin ve velîlerinin liderlerinden bir<br/>lider gönderir. Yanında îman ve tevhid tohumu vardır. O tohumu dâvet eli ve risâlet<br/>tebliği ile nefis arâzîsine atar. O tohumlardan bazısı güzel bir toprağa, yâni kalbe düşer.<br/>
