<a name=2767></a><img src="RuhulBeyan-2767_1.jpg"/><br/>
Bu mânâları şiirle şöyle dile getirmişlerdir:<br/>
<i>Muttakî kimsenin dört nişanı vardır<br/>Şer’in hükümlerine riâyet etmektir ilki<br/>İkincisi: Gücü kuvveti olunca kendinin<br/>Fakir ve kimsesizlere harcar<br/>Ahdi vefaya bağlar, üçüncüsü<br/>Dördüncüsü: Ne varsa elinde, ona râzı olur</i><br/>
Bilmiş ol ki hacc-ı ekber visal/vuslat Kâbesine ulaşma günüdür. Hacc-ı asğar ise kalb<br/>
Kâbesine ulaşma günüdür. Visal kâbesini ziyaret ve tavaf, nâsûtî (insan yapısına has)<br/>sıfatları Allah’a ortak koşanlara haramdır. Çünkü böyleleri Allah’ı bırakıp masivaya<br/>yönelirler. Böyle olunca nasûtî olanlar, fenâya ermeden lâhûtiyet Kâbesini tavaf<br/>edemez. Fena ise ancak ilahi cezbelerle tahakkuk eder. Ezeli inayet yetişince kul <i><b>“Ey<br/>itmi’nana ermiş nefis! Rabb’ine dön.”</b></i> (el-Fecr, 89/27-28) hitabına muhatap olur. Bu<br/>mazhariyet, kul hayatta iken olabileceği gibi vefat esnasında da olabilir. <i><b>“Her şeyin<br/>yazılmış bir süresi vardır.” </b></i>(er-Ra‘d, 13/38)<i><b> </b></i>Fir’avn’un sihirbazlarını görmez misin ki<br/>onlar: <i><b>“Biz zâten Rabb’imize döneceğiz.”</b></i> (el-A‘râf, 7/125) demişlerdi.<br/>
Mirac hadîsinde Peygamber Efendimiz (a.s.) şöyle buyurur: <i>“Sonra cennete gittim.</i><br/>
<i>Cennetin bekçisi Rıdvan’ı gördüm. Beni görünce sevindi ve beni selamladı. Beni<br/>cennetin içine aldı. Orada bana Allah’ın dostlarına vaadettiği, hiçbir gözün<br/>görmediği, hiçbir kulağın işitmediği hayret edilecek şeyler gösterdi. Orada<br/>ashâbımın derecelerini gördüm. Nehirler ve pınarlar gördüm. Yine orada “Âlemlerin<br/>Rabb’ine iman ettik.” diyen bir ses duydum. “Ey Rıdvan! Bu ses nedir?” diye sordum.<br/>“Firavun’un sihirbazlarının sesidir.” dedi. <b>Lebbeyk Allâhümme</b> “Buyur ya Rabbi!”<br/>diyen başka bir ses daha duydum. Kim olduğunu sordum. “Hacıların ruhlarının<br/>sesidir.” dedi. Tekbir sesleri işittim. Bunun da gazilerin sesleri olduğunu söyledi.<br/>Tesbih sesleri işittim. Onların peygamberlerin sesleri olduğunu söyledi. Sâlihlerin<br/>köşklerini de gördüm. Sonra da Sidretü’l-müntehâ’ya ulaştım.” </i>O makama Sidretü’l-<br/>müntehâ isminin verilmesi mahlukatın ilminin orada son bulması sebebiyledir.<br/>
<i>“Sonra Cibril beni bırakıp orada kaldı. Ona: “Beni yalnız mı bırakıyorsun?”</i><br/>
<i>dedim. “Ey yaratılmışların Allah katında en değerlisi! Senden önce kimse burayı<br/>geçmedi. Senden sonra da kimse geçemeyecek. Derken Rabbim bana: “Yaklaş bana,<br/>ey Muhammed!” diye nid</i>â<i> etti. Ben yaklaştıkça o bana bin kere: “Yaklaş” buyurdu.<br/>Ben de <b>“İki yay arası kadar, hatta daha da yakın oldu.”</b> </i>(en-Necm, 53/9) <i>âyetinde<br/>beyân edildiği gibi O’na yaklaştım. Rabbim’e her yaklaştığım defa bir hâcetimi<br/>gördü. Sonra durdum. Dilimde baldan tatlı, kardan soğuk bir katre belirdi.<br/>Öncekilerin ve sonrakilerin ilmini bildim. Rabbim buyurdu ki: “Ey Muhammed!</i><br/>
