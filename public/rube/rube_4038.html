<a name=4039></a><img src="flower_sep.jpg"/><br/>
“–<i>Bana senden önce kimsenin sormadığı bir şeyi sordun. O gün insanlar sırat</i><br/>
<i>üzerinde olacaklar</i>.” buyurdu.<a href="RuhulBeyans.html#4043">[40]</a><br/>
Çevirme, gümüş paraların altın paraya çevrilmesinde olduğu gibi zât itibâriyle de<br/>
olur, sıfatları itibâriyle de olur. Nitekim bir halkayı eritip şeklini değiştirdiğiniz zaman<br/>‘Halkayı yüzüğe çevirdim.’ dersiniz. Âyetin her iki mânâyı da taşıması muhtemeldir.<br/>
<b>Kurtubî</b>, <i>el-İfsâh</i> adlı eserin müellifinden naklen diyor ki: Yer ile gök iki kez çevrilir.<br/>
İlkinde sâdece sıfatları değiştirilir. Bu, herkesin kendisinden geçeceği nefhadan önce<br/>olur. Gökteki yıldızlar teker teker dökülür. Güneş ile ay tutulur, yâni parlaklıkları gider.<br/>Gök, bir kez erimiş yağ gibi bir kez de erimiş mâden gibi olur. Yer yarılıp dağlar bulut<br/>gibi havada gider. Vâdîler dümdüz olur, ağaçlar sökülür ve böylece yer dümdüz,<br/>bomboş olur.<br/>
İkinci çevrilmede ise göklerle yerin zâtları/mâhiyetleri değişir. Bu ise insanlar<br/>
mahşerde durdukları sırada meydana gelir. Yer, üzerinde hiçbir masıyetin işlenmediği<br/>gümüşten bir yere çevrilir. İşte <i>“es-sâhire” </i>(meydan) <i><b>“Birden bire kendilerini<br/>mahşerde buluverirler.” </b></i>(en-Nâziât, 79/14) burasıdır. Gökler ise <b>Hz. Ali</b>’den<br/>nakledildiği üzere altından gökler haline gelir.”<br/>
Âyetin işârî mânâsı ise şöyledir: Beşeriyet arzı (yeri) kalblerin arzına çevrilir. Yerin<br/>
karanlıkları kalblerin nurları ile yok olur. Sırların gökleri ise ruhların göklerine çevrilir.<br/>Çünkü ruhların güneşleri sırların yıldızlarına tecellî ettiği zaman sırların yıldızlarının<br/>parlaklığı, ruhların güneşlerinin güçlü ışıkları sâyesinde yok olup gider. Hattâ mecâzî<br/>varlık arzı bile rubûbiyyet nurlarının hakîkî varlık nurlarının hakîkatleri olarak tecellî<br/>edip aydınlandığı zaman değişir. Nitekim bir âyette <i><b>“Yer, Rabbinin nûruyla<br/>aydınlandı.”</b></i> (ez-Zümer, 39/69) buyrulmuştur.<br/>
<i>“Bütün yaratılmışlar</i>, <i>tek ve gücüne karşı durulamaz olan Allah’ın huzûrunda”</i><br/>
O’na hesap vermek ve yaptıklarının karşılığını almak için <i>“görünürler” </i>yâni<br/>kabirlerinden çıkarlar.<br/>
<b>“<i>Bugün hükümranlık kimindir? Tek ve Kahredici Allah’ındır.</i></b><b>”</b> (el-Mü’min,<br/>
40/16) âyetinde olduğu gibi durumun son derece zor olduğunu göstermek maksadıyla<br/>Allah Teâlâ bu iki vasıfla tavsîf edilmiştir. Çünkü emir, hiç kimsenin yenemeyeceği<br/>dâimî bir gâlibe âid olursa, hiç kimse başkasından yardım ve imdat isteyemez.<br/>
Fakir (<b>Bursevî</b>) der ki: Şeyhimin (k.s.) bu âyet hakkında şöyle dediğini işittim: “Bu<br/>
çok zarif bir tertiptir. Çünkü zât-ı ahâdiyyet vahdeti/birliği ile kesreti/çokluğu, kahrı ile<br/>eserleri yok eder. Böylece her şey yok olur. Allah Teâlâ’dan başka bir şey kalmaz.”<br/>
<i>el-Mefâtîh</i>’de şöyle der: <i>“el-Kahhâr”</i>, kudretine boyun eğmeyen, hükmüne râm<br/>
olmayan ve tutup yakalaması karşısında âciz kalmayan bir tek varlık bile olmayan<br/>demektir.<br/>
<i>“el-Kahhâr”</i>ın zorbaları zelil eden ve onları helâk ederek bellerini kıran mânâsında<br/>
olduğu da söylenir.<br/>
