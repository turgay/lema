<a name=4887></a><img src="RuhulBeyan-4887_1.jpg"/><br/>
<img src="RuhulBeyan-4887_2.jpg"/><br/>
<img src="RuhulBeyan-4887_3.jpg"/><br/>
<img src="RuhulBeyan-4887_4.jpg"/><br/>
<i> </i><br/>
<b>75. De ki: “Kim sapıklık içindeyse Rahmân ona mühlet versin <i>(ne çıkar)</i></b><b>. Nihâyet</b><br/>
<b>vaad edildiklerini -ya azabı veya kıyâmet saatini- gördükleri zaman kimin yer<br/>açısından daha kötü ve taraftar bakımından daha zayıf olduğunu bileceklerdir.”</b><br/>
<i>“De ki”</i><b> </b>mal ve nimetle böbürlenenlere söyle ki <i>“kim sapıklık içindeyse”</i> işlerin<br/>
nereye varacağından gâfilliği ve bilgisizliği sebebiyle azgınlıkta ve Hakk’ın yolundan<br/>uzaklıkta karar kılmış ise <i>“Rahmân ona mühlet versin”</i> ne çıkar! Yani ömrünü uzatmak,<br/>mal vermek ve tasarruflarda bulunmasını mümkün kılmakla mühlet versin, hiç önemli<br/>değil.<br/>
Âyette <i>“versin”</i> diye emir siygası kullanılmasının sebebi, mazeretleri ortadan<br/>
kaldırmak veya istidrâc olsun diye ilâhî hikmet gereği yapılması gerektiğini bildirmek<br/>içindir. Sapıklıkta karar kılmanın ifâde edilmesi, mühlet vermenin ancak sapıklıkta ısrar<br/>edenlere olacağından dolayıdır. Çünkü nice yoldan çıkmış kimseler vardır ki, Allah<br/>onları doğru yola iletir. Âyette Allâh’ın Rahmân isminin yer verilmesi, mühlet vermenin<br/>dünyaya âid rahmetin hükümlerinden olması dolayısıyladır.<br/>
Şeyhim (k.s.) bir eserinde şöyle der: <i>“Rahmân ona mühlet versin”</i> Yani, Allah ona<br/>
ömrünü uzatmak, mülkünü genişletmek ve evladını çoğaltmak sûretiyle sapıklığını<br/>artırmak için ihsân üstüne ihsânda (istidrâc) bulunsun. Ya da hemen değil yavaş yavaş<br/>azabın içine düşsün diye azgınlık üzere onun rahatını artırmak ve lütuf şeklinde nimetini<br/>ona ulaştırarak mühlet versin. O zaman azabı daha tamam, te’siri ve elemi daha<br/>kapsamlı olur. Çünkü tedricî olarak ve nimet vererek cezâlandırmak, hemen hesaba<br/>çekip ceza vermekten daha şiddetlidir. Halbuki mutlak olarak mühletin kaynağı Kahhâr<br/>ve Cebbâr ismi değil, Rahmân ismidir. Çünkü ilk iki isim şiddetin kaynağıdır. Bundan<br/>dolayı âyette mühlet, Rahmân ismiyle ifade edilmiştir. Rahman isminin kullanılması<br/>hususunda benim gönlüme doğan budur. Gerçi Rahmân’ın cezâlandırmasının daha<br/>şiddetli olması şeklindeki tefsir de makuldür. Fakat Rahman isminin cezalandırmasının<br/>şiddetli olmasının îzahı, zikrettiğimiz şekildedir. Çünkü O, azab etmek istediği zaman<br/>onu rahmet ve nimet şeklinde getirir. O’nun azabı, safâdan sonra keder, rahattan sonra<br/>elem, bolluktan sonra da darlık şeklinde olur. Bu da tesir bakımından daha güçlüdür.<br/>Hâsılı, mühlet verme ancak Rahmân tarafından düşünülebilir. Çünkü onun aslı ve<br/>kaynağı O’dur.” Şeyhimin (Allah ruhunu rahat ettirsin) sözü burada bitti.<br/>
<i>“Nihâyet vaad edildiklerini -ya azabı veya kıyâmet saatini- gördükleri zaman...”</i><br/>
vaad edilen şey, ya müslümanların onlara gâlip gelip onları istîlâ etmeleri, esâret ve<br/>öldürme yoluyla onlara işkence etmeleridir; ya da kıyâmet gününde onlara ulaşacak<br/>
