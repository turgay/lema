<a name=9798></a><img src="RuhulBeyan-9798_1.jpg"/><br/>
<img src="RuhulBeyan-9798_2.jpg"/><br/>
yalanlamalarında ileriye giderek dünyevî işlerle, şekle ve biçime âid hükümlerle<br/>meşgul olmaları sebebiyle inkârlarına devam ettikleri için peygamberlere dönerek:<br/>“Allah’ın size âyet indirmesi bir yana, Allah hiç kimseye hiç bir şey indirmiş değildir”<br/>dediler.<br/>
Bâzıları bu âyeti: “Allah hiç bir kitap indirmiş, hiç bir peygamber göndermiş<br/>
değildir” şeklinde anlamışlardır ve bu insanlar peygamberlere dönerek: “Ey<br/>peygamberler topluluğu! Sizler Allah’ın kendinize âyetler indirdiği ve bu âyetlerle<br/>bizleri uyardığınız iddiâsıyla ancak ve ancak haktan ve doğrudan uzakta büyük bir<br/>sapıklık içinde olabilirsiniz” demişlerdir. Burada her insan grubuna kendi peygamberi<br/>gittiği için o peygambere inkârcıların “sen” diyecekleri yerde, “siz” dediklerinin ifâde<br/>edilmesi, yalanlamada ileri gittiklerinden, sapıtmakta devam ettiklerinden dolayı<br/>onların benzerlerine de bu hükmün şâmil kılınmasından dolayıdır. Nitekim “indirilen”<br/>genel olarak söylenmiş, “kime indirildiği” ise ifâde olunmamıştır. İşte bu durum da,<br/>verdiğimiz hükmü desteklemekte; yâni buradan ifâdenin genel bir mânâ ifâde ettiği<br/>anlaşılmaktadır.<br/>
<b>10. Ve: Şâyet kulak vermiş veya aklımızı kullanmış olsaydık, <i>(şimdi)</i></b><b> şu alevli</b><br/>
<b>cehennemin mahkûmları arasında olmazdık! diye ilâve ederler.</b><br/>
İlâhî kelâmı dinleyen ya da aklını çalıştıran kimselerden olmadıklarını itirâf ederek<br/>
derler ki: <i>“ve şâyet”</i> dünyada <i>“kulak vermiş veya”</i> her türlü şey hakkında <i>“aklımızı<br/>kullanmış olsaydık, (şimdi) şu alevli cehennemin mahkûmları arasında olmazdık.”</i><br/>
“Aklını kullanmak” ifâdesi, aklın işitme duyusu gibi tevhîdin hucceti olduğuna<br/>
delildir. Âyette önce “işitme” fiilinin kullanılmasının sebebi, öncelikle işitmenin<br/>gerektiğinden, sonra işitilenin akıl kullanılarak özümleneceğinden dolayıdır.<br/>
<b>Sa’dî Müftî</b> der ki: “Ve şâyed kulak vermiş...” âyet-i kerîmesi, îmânın iki kısmı olan<br/>
taklîdî ve tahkîkî îmâna işâret ediyor olabilir. Tahkîki îman, istidlâli îmandır. Çünkü<br/>böylesi bir îman, ayan beyân tahkikten önce üzerinde düşünmeyi ve kafa yormayı<br/>gerektirir. Çünkü tahkîkî îman akılla değil keşifle hâsıl olur.<br/>
İşte bu kişiler “kulak vermiş veya aklımızı kullanmış olsaydık şimdi şu alevli, ateşi<br/>
tutuşturulmuş cehennem mahkûmlarının ve onların arkasından gidenlerin arasında<br/>olmazdık” derler. Arkasından gidilenler de şeytanlardır. Çünkü Allah Teâlâ yukarda<br/>geçen âyetlerden birinde; <i><b>“Bunları şeytanlara atış taneleri yaptık ve onlara alevli<br/>ateş azâbını hazırladık”</b></i> (el-Mülk, 67/5) buyuruyordu. Sanki cehennemin bekçileri<br/>onlara kendilerini şiddetli bir azarlama yollu: “sizler peygamberlerin dillerinde okunan<br/>Rabbinizin âyetlerini işitmediniz mi? Bu âyetlerin mânâsını aklınızı çalıştırarak<br/>anlamadınız mı ki bu âyetleri yalan saydınız?” diye sorarlar. Onlar da; “şâyet kulak<br/>
