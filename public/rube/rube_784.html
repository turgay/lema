<a name=785></a>idiniz muhakkak içinizden biriniz bana karşı gelirdi.” Bunun üzerine Dâvud kardeşlerine<br/>dönüp: “Şu sünnetsiz ile dövüşmek için içinizden kim çıkar?” diye sordu. Hepsi<br/>sustular, Tâlût ise Dâvud’un çıkmasını istedi. Eğer çıkarsa onu kızı ile evlendirip<br/>mülkünün yarısını ona vereceğine ve bu işe mührünü vuracağına dâir söz verdi.<br/>
Dâvud bu teklifi kabul edip Câlût’a doğru yönelince Tâlût ona bir at, bir zırh, bir de<br/>
silah verdi. Dâvud, zırhı giydi, silahı kuşandı, ata bindi ve yakın bir mesâfede<br/>gezindikten sonra tekrar Tâlut’un yanına döndü. Talût’un yanındakiler: “Bunun<br/>hareketlerinde çocuk korkusu seziliyor.” dedi. Dâvud gelip Tâlut’un yanında durunca<br/>Talut ona: “Ne oldu? Niçin geldin?” diye sordu. O da: “Eğer Allah Teâlâ bana yardım<br/>etmezse bu silahın bana hiçbir faydası olmaz. Beni bırak, istediğim gibi savaşayım”<br/>dedi. Hükümdar da: “Olur” diye cevap verince Dâvud heybesini alıp boynuna astı.<br/>İçinden sapanı alıp Câlût’a doğru yürüdü.<br/>
Rivâyet olunduğuna göre Câlût, Dâvud’u görünce kalbine bir korku düştü. Dâvud’a:<br/>
“Ey genç, geri dön, sana acıyor ve öldürmek istemiyorum.” dedi. Dâvud: “Aksine ben<br/>seni öldürmek istiyorum.” dedi. Câlût: “Elindeki sapanı ve taşı, bana köpek gibi getir.”<br/>dedi. Dâvud: “Evet, sen köpekten daha şerlisin.” dedi. Câlût: “Yemin olsun, senin etini<br/>yeryüzündeki yırtıcı hayvanlar ile gökyüzünün kuşları arasında dağıtır paylaştırırım.”<br/>dedi. Dâvud: “Bilakis Allah senin etini paylaştırır.” dedi. Sonra “İbrâhîm’in ilâhının<br/>adıyla” deyip bir taş çıkardı. Peşinden “İshâk’ın ilâhının adıyla” deyip bir taş daha<br/>çıkardı. Nihayet: “Ya’kûb’un ilâhının adıyla” deyip üçüncü taşı çıkardı. Üç taşı birden<br/>sapana koyunca üçü bir taş oluverdi. Sapanı Câlût’a doğru çevirip taşı fırlattı. Allah<br/>Teâlâ ona bir rüzgar müsahhar kıldı ve Câlût’un miğferinin tepesinden beynine ulaştı.<br/>Miğfer kafasından çıkıp yere düştü. Dâvud, Câlût’un peşi sıra otuz asker daha tepeledi.<br/>Böylece Allah, Câlût’un ordusunu hezimete uğrattı.<br/>
Câlût ölü olarak yere düşünce, Dâvud onun cesedini sürükleyip Tâlût’un önüne attı.<br/>
Bunun üzerine müslümanlar son derece sevindiler ve sâlimen şehre döndüler. Tâlût<br/>kızını, Dâvud’la evlendirip memleketinin yarısını ona devretti. İnsanlar Dâvud’a<br/>meyledip onu sevmeye ve çokça anmaya başladılar. Tâlût bu durumu çekemeyip<br/>Dâvud’u öldürmek istedi. Dâvud bunu farkedince uzaklara giti. Tâlût, onu bulup<br/>getirmeleri için casuslar görevlendirdi. Fakat bu gayreti de neticesiz kaldı.<br/>
Dâvud, yanındaki âbidlerle beraber bir dağa çıkıp uzun bir süre orada ibâdetle<br/>
meşgul oldu. Âlimler ve halk Tâlût’u, Dâvud’u öldürme fikrinden caydırmaya çalıştılar.<br/>Fakat bir türlü söz dinletemediler. Tâlût, kendisini bu işten alıkoymak isteyeni<br/>öldürüyordu. Hattâ böylece pek çok âlimi öldürdü. İsrâîloğulları içinde öldürmeye güç<br/>yetirdiği her âlimi öldürdü.<br/>
Sonra yaptığı kötülüklere pişman oldu. Gece gündüz ağladı. Hattâ insanlar ona<br/>
acımaya başladılar. Her gece kabirlerin yanına varıp ağlıyor ve şöyle diyordu: “Benim<br/>için tevbenin mümkün olacağını bilip, onu bana haber veren kula Allah merhamet etsin.”<br/>
Bu şekilde tazarru ve niyâzı günden güne artarak devam edince yakınlarından birisi<br/>
ona: Eğer sana bunu haber verecek birini söylersem onu öldürmenden korkarım.” dedi.<br/>
