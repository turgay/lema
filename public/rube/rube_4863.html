<a name=4864></a>Çünkü Hz. Peygamber (a.s.) miraç gecesinde Hz. Âdem’i birinci kat semâda, Yahya<br/>(a.s.) ile İsa (a.s.)’ı ikinci, Yûsuf (a.s.)’ı üçüncü, İdris (a.s.)’ı dördüncü, Hârun (a.s.)’ı<br/>beşinci, Mûsâ (a.s.)’ı altıncı, Hz. İbrâhim (a.s.)’ı da yedinci kat semâda görmüştü.<br/>
Onun semâda olduğunu söyleyenler, orada sağ mı yoksa ölü mü olduğu hususunda<br/>
görüş ayrılığına düşmüşlerdir. Âlimlerin çoğu (cumhur) onun sağ olduğunu söylemiştir.<br/>Bu da doğru olan görüştür. Yine bu âlimlere göre, peygamberlerden dördü (hâlen)<br/>sağdır. Bunlardan ikisi yerde, ikisi de göktedir. Yerde olanlar, Hızır ve İlyas; gökte<br/>olanlar ise İdris ve İsa’dır. <i>Bahrul-ulûm</i>’da böyle geçmektedir.<br/>
<b>Kâşifî </b>der ki: “Hz. İdris’in semâya yükseltilmesi hakkında çeşitli rivâyetler vardır.<br/>
<b>İbn Abbâs </b>buyurdu ki: “Bir gün Hz. İdris’e güneşin sıcaklığı galebe eyledi. Hz. İdris<br/>Cenâb-ı Hakk’a şöyle münâcât eyledi: ‘İlâhî! Güneşle benim aramda bu kadar uzaklık<br/>var, yine de o güneşin sıcaklığı bana ulaşır, güneşin yanında olsam nasıl olur? Bu denli<br/>uzak olduğum hâlde onun sıcaklığına tahammül edemiyorum, güneşi taşıyan o melek<br/>acaba ne hâldedir? Ey Hudâ, güneşi taşımayı ona hafif eyle! Onu ilâhî inâyetin<br/>sâyesinde güneşin sıcaklığına takât ve kudrette mahfûz tut!<br/>
<i>Güneşin parıltı ve harâretinden ne gam yer<br/>Onlar ki Hakk’ın inâyeti sâyesinde sığınmışlardır</i><br/>
Hak Teâlâ, İdris’in duâsına icâbet eyledi. Ertesi gün, güneşi taşıyan o melek kendisini<br/>
hafif buldu. Güneşin sıcaklığından bir tesir idrâk eylemedi. Melek bunun sebebini Hak<br/>Teâlâ’ya sordu. Taraf-ı ilâhîden şu hitap ulaştı: “Benim kulum İdris senin hakkında duâ<br/>etti. Ben de kabul buyurdum.” Melek, İdris’i ziyâret etmek için izin istedi. Yere geldi ve<br/>onunla konuştu. İdris onun kanadı üzerine oturdu. İdris’in isteğiyle melek onu güneşin<br/>doğduğu yerin yanına ulaştırdı ve orada bıraktı. İdris’in isteğiyle ömrünün ne kadar<br/>olacağını ve ecelinin ne zaman geleceğini ölüm meleğine sordu. Azrâil ömürlerin<br/>defterine baktı ve buyurdu ki: “Senin sorduğun bu kimse hakkındaki ilâhî hüküm, onun<br/>güneşin doğum yerinin yanında bir yerde öleceği yönündedir.” Melek geri döndü ki<br/>İdris vefat etmiş, onun ruh kuşu kuds-i ilâhî şükristânına uçmuştu. Bir diğer rivâyette ise<br/>Azrâil (a.s.) Hz. İdris’e olan iştiyâkının çokluğundan dolayı Hak Teâlâ’nın izniyle yere<br/>indi. Hz. İdris’i buldu, emr-i ilâhiyle onun rûhunu yukarı kaldırdı. Hak Teâlâ ona<br/>yeniden can verdi. Azrâil de onu güneşe iletti. İdris’e cehennemi gösterdi ve oradan<br/>cennete gitti. Artık oradan bir daha çıkmadı.”<br/>
Âyet Hz. İdris’in yüceliğine ve makâmının yüksekliğine -ki onun makâmı, güneş<br/>
feleğidir- işâret etmektedir. Yüceliği ise makâmının yüksekliğinden kaynaklanmaktadır.<br/>Makâmının yüksekliği iki bakımdandır: Birincisi, altındaki felekî ve unsûrî küreler<br/>bakımındandır. İkincisi ise bütün feleklere nisbetle derecesinin yüksekliği<br/>bakımındandır. Çünkü güneş feleğinin altında Zühre, Utarid, Ay feleği ile ateş, hava, su<br/>ve toprak küreleri vardır. Üstünde de yine yedi felek bulunmaktadır. Bunlar Merih,<br/>Müşteri, Zühal, sâbit yıldızlar, Atlas, Kürsî, Arş felekleridir. Mertebe ve derece olarak<br/>
