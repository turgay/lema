<a name=3959></a><img src="RuhulBeyan-3959_1.jpg"/><br/>
<i>“Eğer şükrederseniz, elbette size (nîmetimi) artırırım.”</i> buyurmuştur.<br/>
2- Sabır nasîb edilen kimse sevabdan mahrum kalmaz. Çünkü Allah Teâlâ: <b>“<i>Yalnız</i></b><br/>
<i><b>sabredenlere, mükâfatları hesapsız ödenecektir</b></i><b>.”</b> (ez-Zümer, 39/10)” buyurmuştur.<br/>
<b>Molla Câmî</b> şöyle der:<br/>
<i>Eğer hâdiselerin okundan sana bir musîbet erişirse<br/>Senin oturduğun bu dünyâ mahrûmiyet ve tehlike mevkiidir<br/>Sızlanma eliyle sabırlılık hırkasını parçalama<br/>Çünkü musîbetin ecrini elden kaçırmak başka bir musîbettir</i><br/>
3- Tevbe nasip edilen kimse, tevbesinin kabûl edilmesinden mahrum kalmaz. Çünkü<br/>
Allah Teâlâ:<b> “<i>O, kullarının tevbesini kabûl edendir</i></b><b>.”</b> (eş-Şûrâ, 42/25) buyurmuştur.<br/>
4- İstiğfâr nasîb edilen kimse, bağışlanmaktan mahrum kalmaz. Çünkü Allah Teâlâ:<br/>
<b>“<i>Rabbinizden bağışlanma dileyin, O çok bağışlayandır</i></b><b>.”</b> (Nuh, 71/10) buyurmuştur.<br/>
5- Duâ nasîb edilen kimse, duâsının kabûl edilmesinden mahrum kalmaz. Çünkü Allah<br/>
Teâlâ:<b> “<i>Bana duâ edin, duânızı kabûl edeyim</i></b><b>.”</b> (el-Mü’min, 40/60) buyurmuştur. Zira,<br/>Allah Teâlâ’nın bir kulunu duâya muvaffak kılması ancak onun duâsını kabûl etmek<br/>içindir.<br/>
6- İnfak nasîb edilen kimse, infak ettiklerinin yerine yenisinin gelmesinden mahrum<br/>
olmaz. Çünkü Allah Teâlâ: <b>“<i>Siz hayra ne harcarsanız, Allah onun yerine başkasını<br/>verir</i></b><b>.”</b> (Sebe, 34/39) buyurmuştur.<br/>
<i>Mesnevî</i>’de şöyle denilir:<br/>
<i>Peygamber Efendimiz buyurdu ki: “Dâimâ öğüt vermek için<br/>İki melek, hoş bir şekilde, tatlı bir sesle seslenirler.<br/>Derler ki: “Ya Rabbi, infak edenleri doyur, ihtiyaçtan uzak tut,<br/>Onların verdikleri her dirheme karşılık yüz bin dirhem ihsan et.<br/>Allah’ım, malını esirgeyenlere, cimrilere de dünyâda<br/>Ziyan üstüne ziyandan başka bir şey verme!</i>”<a href="RuhulBeyans.html#3960">[3]</a><br/>
Şu halde akıllıya düşen, nîmete şükretmek, mülkün sâhibi, her şeye kâdir, yaratan ve<br/>
rızık veren Allah Teâlâ’dan kalb, dil ve ellerini zikirden, fikirden ve infaktan<br/>alıkoymamasını dilemektir.<br/>
<b>Bel‘am b. Bâura</b> da İslâm ve îmân nîmetine şükretmediği için ikisinden de mahrum<br/>
bırakılmakla cezalandırılmıştır. Bizi yüzüstü bırakmasından Allah’a sığınırız.<br/>
Allah’ım! Bizi, zikreden, şükreden, itâat eden, sabreden ve kanâatkâr olanlardan eyle!<br/>
Her hal ü kârda yegâne yardımcımız Sen’sin. Âmîn.<br/>
