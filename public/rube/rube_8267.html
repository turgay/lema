<a name=8268></a><img src="flower_sep.jpg"/><br/>
<img src="RuhulBeyan-8268_2.jpg"/><br/>
oğullarının peygamberleri gibi olan âlimleri onların peygamberlerinden çok daha<br/>fazladır. Bu durum şöyle îzâh edilebilir: Bu ümmet döneminde kıyâmete kadar dünyâ<br/>hiçbir zaman yüz yirmi dört bin velîden hâlî kalmayacaktır. Yani her devirde yüz yirmi<br/>dört bin velî bulunacaktır. Eski ümmetlerle bu ümmet arasındaki nice farklar var, sen bir<br/>nazar et! Allah bizlere ve sizlere hidâyet eylesin!<br/>
<i>el-Müfredât</i> kitabında şöyle denilmektedir: İhtiyar etmek, seçmek, üstün kılmak; işi<br/>
hayırlı olanı taleb etmek demektir. Allah Teâlâ’nın <i>“Andolsun biz, onları bir bilgiye<br/>göre âlemlere üstün kıldık”</i> ifâdesi, onlar üzerinde hayır yarattığına ve onları<br/>başkalarına tercih ve takdim ettiğine işârettir.<br/>
<i>Bahru’l-‘ulûm</i>’da şöyle denilmektedir: Bu tercih ve üstünlük İsrâil oğullarında Allah<br/>
Teâlâ’nın seçip peygamber olarak gönderdiği kimselere mahsustur. Yahut genel olarak<br/>bütün İsrâil oğullarını kapsamakla berâber, ayrıca Hz. Mûsâ (a.s.) ile beraber olanlara<br/>mahsus bir durumdur ki, Allah Teâlâ diğerleri arasından onları seçmiş ve üstün<br/>kılmıştır. <b>Kâşifî</b> şöyle demiştir: “Doğrusu Mûsâ’yı ve İsrâil oğullarının mü’minlerini<br/>seçkin kıldık.” Yani, biz kitabı, peygamberliği ve saltanatı onlara verdik.<br/>
<b>33. Onlara, içinde açık bir sınav bulunan âyetler verdik.<br/></b><i>“Onlara”</i>, nasıl davranacaklarına bakmak için <i>“içinde”</i> büyük nimet yahut <i>“açık bir</i><br/>
<i>sınav bulunan”</i> denizin yarılması, bulutun onları özel olarak gölgelendirmesi, kudret<br/>helvası ve bıldırcın etinin indirilmesi ve başkalarında hiç benzeri görülmemiş daha nice<br/>büyük mûcizeler ve <i>“âyetler verdik.”</i> “kudret nişânesi olarak”<br/>
<i>Keşfü’l-esrâr</i>’da şöyle denmiştir: Allah Teâlâ onlara hem bolluk ve nîmet, hem de<br/>
belâ ve sıkıntı vererek onları sınayıp onlardan bolluk zamanında şükür, belâ zamanında<br/>ise sabır göstermelerini istemiştir.İnsan bazen belâ okuyla yaralanır, bazen lutuf ve<br/>ihsâna boğulur. Hak Teâlâ (c.c) rahatlık zamanında şükür, belâ ve sıkıntı zamanında ise<br/>sabır ister. Hz. Mustafa (s.a.) Ensâr’dan bir kısım insanla karşılaştığında onlara<br/>“Mü’min misiniz?” diye sordu, onlar da “Evet, mü’miniz” diye cevap verdiler. Hz.<br/>Peygamber “Îmânınızın alâmeti nedir?” diye sordu, şöyle cevap verdiler; “Nîmete<br/>şükredip mihnete sabrediyoruz ve Allah’ın kazâsına rızâ gösteriyoruz.”<br/>
<b>İbnü’ş-Şeyh </b>şöyle demiştir: Hakîkat şudur ki, tercih bakımından belâ kelimesi, mecâz<br/>
olarak nimet için de, mihnet için de kullanılır. Çünkü bu iki mânâdan herhangi birini<br/>seçmeyi gerektirecek sebep ve yollar bulunabilir. Şâyet zikredilen âyetlerde geçen belâ<br/>kelimesi bizâtihî nîmet mânâsında olduğu zaman, <b>“…içinde açık bir sınav bulunan<br/>âyetler…”</b> ne demek olur, dersen; ben de cevâben derim ki, burada fî kelimesi<br/>tecrîdiyyedir. Nîmet üstüne nîmet, mihnet üstüne mihnet olduğu gibi, bazen nîmet içinde<br/>nîmet de olabilir.<br/>
