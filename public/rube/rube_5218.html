<a name=5219></a>Şârihler bu beytin şerhinde hatâ etmişlerdir. Ben derim ki bunun doğrusu, “<i>Lâkin …</i><br/>
<i>yeğdir</i>” sözünün fetvâ veren kimsenin değil, Hâfız’ın sözü olmasıdır. Yâni fakih, gaflet,<br/>dünya sevgisi ve medresenin malına îtimad şarabıyla sarhoştu. Bu yüzden de aşk ehlinin<br/>hâlini inkâr etti ve onların şarâbı olan aşkı haram saydı. Lâkin iş onun dediği gibi<br/>değildir. Çünkü o vakıf malına uzanmaktan evlâdır. Yâni muhakkık sûfîlerin sâhip<br/>oldukları aşk ve tam tevekkül, zühdden ve vakıf malı yemekten efdaldir. Oysa asrın<br/>fakihleri ve âlimleri zühde veya vakıf malına rağbet etmişlerdir. Şu halde beyitteki red<br/>ve inkâr, tevekkül ehli âşığa değil, vakıf malına îtimad eden fakihedir.<br/>
Âlimler şöyle demişlerdir: “Bütün peygamberler mutlaka bir meslek edinmişler ve<br/>
kendi kazandıklarıyla geçinmişlerdir. İdris (a.s.) terzi idi. Nitekim Peygamberimiz<br/>(a.s.)’ın da evinde ekseriyetle yaptığı iş, dikiş dikmekti. Bir hadiste şöyle buyrulmuştur:<br/><i>“Erkeklerin iyilerinin işi terziliktir. Kadınların iyilerinin işi ise iplik eğirmektir.”</i><a href="RuhulBeyans.html#5224">[195]<br/></a><i>Ravzatü’l-ahbâr</i>’da böyle denilmiştir. Başka bir hadiste ise: <i>“Oğullarınıza yüzmeyi ve<br/>ok atmayı öğretin. İğ (kirmen) mü’mine kadının elinde ne güzel bir eğlencedir. Seni<br/>baban ve annen (aynı anda) çağırırlarsa; (önce) annene cevap ver.”</i><a href="RuhulBeyans.html#5224">[196] </a>Bu rivâyet,<br/><b>Sehâvî</b>’nin <i>el-Makâsıdü’l-hasene’</i>sinde geçmektedir. Yine bir hadiste şöyle<br/>buyrulmuştur: <i>“Mü’mine kadının iğinden (kirmen) çıkan ses, Allah yolunda (cihad<br/>edenin) tekbirine denktir. Allah yolunda söylenen tekbir ise mîzanda, yedi kat<br/>göklerden ve yerlerden daha ağırdır.”</i><a href="RuhulBeyans.html#5224">[197]<i> </i></a>Diğer bir hadis ise şöyledir: <i>“Sâliha<br/>kadının elindeki iğ, sâdece Allah’ın rızâsını dileyerek çarpışan gâzinin elindeki<br/>mızrak gibidir.”</i><a href="RuhulBeyans.html#5224">[198] </a>Nitekim <i>Mecmau’l-fazâil</i>’de böyle geçmektedir.<br/>
<b>Nuh </b>(a.s.)’ın mesleği marangozluktu. <b>İbrahim</b> (a.s.) ise kumaş tüccarı idi.<br/>Bir hadiste şöyle buyrulmuştur<i>: “Cennet ehli ticaret yapsaydı bezzaz (kumaş</i><br/>
<i>tüccarı) olurdu. Cehennem ehli ticaretle meşgul olsaydı, sarraflık ederdi.”</i> <a href="RuhulBeyans.html#5224">[199] </a>Bu<br/>hadis, <i>İhyâ</i>’da geçmektedir.<br/>
<b>Dâvud</b> (a.s.) zırh örerdi. <b>Âdem</b> (a.s.) rençber (çiftçi) idi. İlk örgü ve dokuma yapan<br/>
babamız Âdem (a.s.)’dır.<br/>
<b>Süleyman </b>(a.s.), o saltanatına rağmen sepet örer, onun ücretiyle geçinirdi. Hazînenin<br/>
malından yemezdi.<br/>
<b>Mûsâ,</b> <b>Şuayb</b> ve <b>Muhammed</b> (a.s.) çobanlık yaptılar. Peygamberimiz (a.s.),<br/>
nübüvvetinden önce ücretle çobanlık yaptı. O (s.a) şöyle buyurmuştur: <i>“Çobanlık<br/>yapmayan nebî yoktur.<a href="RuhulBeyans.html#5224">”</i>[200]<i> </i></a>Bu konudaki Allah’ın hikmetlerinden birisi de şudur: Bir<br/>kimse, hayvanların en zayıfı olan koyunlara çobanlık yaptığı vakit kalbine merhamet ve<br/>iyilik yapma duygusu yerleşir. Buradan insanları gütmeye/yönetmeye intikal ettiği zaman<br/>ilk olarak insanın tabîatında olan sertlik ve zulümden uzak durur. Her hâlükârda mûtedil<br/>davranır.<br/>
Şu halde koyun güttüğü için ayıplanan bir kimsenin “Hz. Peygamber (a.s.) da koyun<br/>
güderdi.” demesi uygun değildir. Eğer böyle derse te’dib edilir. Çünkü bilindiği üzere<br/>çobanlık, başkaları hakkında değil sâdece peygamberler hakkında bir kemâldir.<br/>
