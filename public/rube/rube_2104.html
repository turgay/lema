<a name=2105></a><i>Meydanı görmüyorsan topu tut</i><br/>
<i>“Böylece biz”</i>, müşriklere Allah Teâlâ’ya sövmeyi ve putlara ibadeti çok süslü<br/>
gösterdiğimiz gibi <i>“her ümmete” </i>hayır olsun şer olsun, itâat olsun isyan olsun bu<br/>amellerini mümkün kılacak ve onları muvaffak olmaya veya olmamaya sevk edecek<br/>şartları hazırlayarak “<i>yaptığı işi süslü gösterdik.”</i><br/>
<i>“Sonunda” </i>öldükten sonra tekrar diriltilerek “<i>dönüşleri” </i>işlerinin sahibi olan<br/>
<i>“Rab’lerinedir.”</i><br/>
<i>“O, onlara”</i> hiç gecikmeden<i> “ne yaptıklarını” </i>dünyada devamlı olarak<br/>
işleyegeldikleri, kendilerine süslü gösterilmiş olan günahlarını <i>“haber verecektir.” </i>Bu<br/>sözler, esasında onları cezalandırma ve azab ile tehdiddir. Nitekim bir insan başkasını<br/>tehdit ederken “Sana yaptıklarını bildireceğim.” der.<br/>
Âyette şöyle bir incelik vardır: Bu dünyada görülen nesneler ve onların sıfatları<br/>
âhirette görülecek hakiki şekillerine zıt olarak geçiçi bir suretle zuhur etmektedirler.<br/>Çünkü, günahlar öldürücü birer zehir olduğu halde âyette de ifade edildiği gibi dünyada<br/>âsîlerin nefislerinin hoş gördüğü bir şekilde ortaya çıkmıştır. Aynı şekilde tâatler de<br/>güzellerin en güzeli olduğu halde günahkarlara kötü bir şekilde görünmüştür. Bu<br/>sebeble Peygamber Efendimiz (a.s.) şöyle buyurmuştur: “<i>Cennet beğenilmeyen<br/>şeylerle, cehennem de arzu ve şehvetlerle çevrilmiştir.</i>”<a href="RuhulBeyans.html#2107">[158] </a>Kâfirlerin amelleri, bu<br/>dünyada isyan içinde bulunanlara süslü ve güzel görünür. Ama ahirette gerçek<br/>yüzleriyle çirkin ve korkunç bir surette görülecektir. İşte o zaman amellerinin ne<br/>olduğunu anlayacaklardır.<br/>
Amellerin hakiki suretleriyle gösterilmesi “haber verme” şeklinde ifade edilmiştir.<br/>
Çünkü her ikisi de bir şeyi hakikatiyle bilmeye sebeptir. Nitekim <i>İrşad Tefsîri</i>’nde<br/>böyle zikredilmektedir.<br/>
Kötü amellerin sûretleri, süluk ehline dünyevî berzahda zuhur eder ve onlar bu<br/>
amelleri değiştirmeye çalışırlar.<br/>
<b>Şeyh Ebû Bekr ed-Darîr</b>’den (rh.a.) nakledildiğine göre o şöyle demiştir:<br/>
Komşularım arasında gündüzleri oruç tutan geceleri namaz kılıp uyumayan güzel yüzlü<br/>bir genç vardı. Bir gün bana geldi ve şöyle dedi: “Ey üstâzım, geçen gece uyudum her<br/>gece yaptığım virdimi yapamadım. Gece sanki odam ikiye bölündü ve mihrabdan daha<br/>önce hiç görmediğim kadar güzel yüzlü câriyeler çıktı. Aralarında bir tanesi vardı ki<br/>onun kadar çirkin birini hiç görmemiştim. Onlara: “Siz kime aitsiniz?” diye sordum.<br/>Onlar da: “Biz senin ibadetle geçirdiğin geceleriniz. Bu çirkin olan cariye ise senin<br/>uyku ile geçirdiğin gecendir. Bu gece ölseydin payına bu düşecekti.” diye cevap<br/>verdiler. Sonra çirkin cariye şu şiiri okudu:<br/>
<i>Rabbine dua et de beni (eski) halime döndürsün<br/>Zîrâ benzerlerim arasında beni sen çirkinleştirdin.<br/>Sen hayır diledin, çünkü sana biz ibret yapıldık.</i><br/>
