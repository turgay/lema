<a name=9741></a>Bazı âlimlere göre bu meleklerin sözleri katı, fiilleri şiddetlidir ve bunlar çok ağır<br/>
fiilleri yapacak kadar güçlüdürler. Elleriyle yapabildiklerini ayaklarıyla da yaparlar.<br/>Kendilerinden merhamet dilendiğinde asla acımazlar. Çünkü onlar gazabdan<br/>yaratılmışlardır. Onların yaratıldıkları temel yapı kahır üzerinedir. Onların kahır ve<br/>azaptan başka bir şeyden lezzet almaları mümkün değildir. Onların yaratılışlarının<br/>gereği hiç acımadan halka azâb etmektir. Tıpkı bir hayvanın yaratılış gereğinin yeme<br/>içme olması gibi. Bu meleklerden birisinin omuzundaki açıklık bir yıllık yürüyüş<br/>mesâfesi ya da meşrık ile mağrib arası kadardır. Bunlardan birisi kamçısıyla bir darbe<br/>vurduğunda yetmişbin darbe vurmuş olur ve bu darbeyle kâfirler cehenneme<br/>sürüklenirler.<br/>
“<i>Kendilerine buyurduğuna isyân etmeyen</i>” ifâdesi kâfirlerin cezalandırılması<br/>
yolundaki emirleriyle diğer emirlerine karşı gelmeyen demektir. Bu âyeti Allah’ın<br/>kendilerine emrettiği hususta kendisine karşı gelmeyen şeklinde anlamak da mümkündür.<br/>Yâni onlar Allah’ın verdiği emri kabûlden çekinmezler. Bu emre bağlı kalırlar, onu<br/>yerine getirmeye azmederler. Bu melekler rüşvetle iş yapan dünyâ hükümdarlarının<br/>yardımcıları gibi değillerdir. <b>Kâşifî</b> demiştir ki: Rüşvete aldanmaz, aksi halde emre<br/>muhalefet etmiş olur.<br/>
“<i>Kendilerine emredilenleri yaparlar.</i>” Yâni hiç bir yüksünme gevşeklik, geri<br/>
bırakma, fazla veya eksik yapma gibi bir durum olmaksızın kendilerine emredilenleri<br/>yerine getirirler.<br/>
<b>Kàdî</b> bu âyet-i kerîmeyi şöyle tefsir eder: Onlar geçmişte Rablerinin kendilerine<br/>
emrettiğine karşı gelmezler. Gelecekte de kendilerine emredileni yapmaya devam<br/>ederler.<br/>
Bazı âlimlere göre âyet metninde “Allah’ın emrettiğini” şeklinde emir kelimesinin<br/>
mâzî/di-li geçmiş zamanda buna karşılık “isyân etmezler” kelimesinin de gelecek<br/>zamanda ifâde edilmesi, isyan olgusunun olup olmamasının, emrin meydana<br/>gelmesinden sonra gerçekleşmesinden dolayıdır. Bunu izleyen ikinci kısımda ise emrin<br/>gelecek zamanda, fiilin ise şimdiki zamanda ifâde edilmesinin sebebi, Allah’ın şakî<br/>olan kimselere azâb edilmesine dâir olan emrinin ard arda olacağına işâret etmek<br/>içindir.<br/>
Büyüklerden birisi der ki: Bu âyet-i kerîme semâdaki bütün meleklerin günah<br/>
işlemekten mâsum olduklarına delil teşkil etmektedir. Çünkü melekler hiç ihtilafsız<br/>biçimde mücerred akıldan ibârettirler, onların şehvetleri yoktur. Yapıları itibariyle -<br/>insanların ve semâya yükselmeyen yeryüzü meleklerinin aksine- itâatkârdırlar. Çünkü<br/>meleklerin içerisinde yeryüzünden semâya doğru asla yükselmeyen melekler vardır.<br/>Nitekim yine melekler arasında semâdan yeryüzüne doğru asla inmeyen melekler de<br/>vardır. Bu âyet-i kerîme yine melekler nezdinde Allah’ın hiç bir yasağının olmadığına<br/>işâret etmektedir. Meleklerin katında yasaklamadan kaçınma şeklinde bir ibâdetleri<br/>yoktur. Çünkü melekler yasaklanmış olan şeylerden kaçınmak sûretiyle ecir ve sevap<br/>elde edemezler. Oysa insanlar ve cinler ile yeryüzündeki melekler böyle değillerdir.<br/>
