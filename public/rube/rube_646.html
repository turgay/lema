<a name=647></a><i>Hacc-ı mebrûr</i>, İbrâhîm b. Edhem ile Belhli sâlih bir yol arkadaşının haccı gibi olan<br/>
haccdır. <b>İbrâhîm b. Edhem </b>hacdan dönünce dünyaya karşı zâhid, âhırete tâlib oldu.<br/>Saltanatını, malını, ehl u iyâlini ve diyârını terkedip, gurbete çıktı. Elinin emeğiyle<br/>kazandığını yemeğe râzı oldu. Buna kanâat etti. Bazen bir şeyler ekip biçer, bazen de<br/>bostan bekçiliği yapardı. Kazancını bu şekilde elde ederdi.<br/>
Büyüklerden biri de şöyle der: “Şerefli hür adam, ezelî ahdini bozmaz. Nefsin seni<br/>
Mevlâ’ya olan ahdini bozmaya çağırırsa, ona: Yusuf (a.s.)’ın Züleyha’ya söylediği gibi<br/><i><b>“Allah’a sığınırım, Rabbim bana daima ihsânda bulunmuştur.”</b></i> (Yûsuf, 12/23) de!<br/>
<i>Mesnevî’de</i> de şöyle bir beyit vardır:<br/><i>Ahdi bozup tevbeden dönmek<br/>Sonuçta lâneti mûcib olur.<br/>Senin terâzin eğri olduğu halde,<br/>Kıyâmette doğru terâziyi nasıl istersin?</i><br/>
Yine büyüklerden birisi, başından geçen bir olayı şöyle anlatmıştır: Bir toplulukla<br/>
beraber hacdan dönmüştüm. Bir ara nefsim beni bir kötülüğe sevketmek istedi.<br/>Beytullah tarafından şöyle bir ses duydum: “Yazıklar olsun sana! Sen haccetmedin mi?<br/>Yazık yazık sana! Sen hacı olmadın mı?” Bunun üzerine o işten el çektim, Allah Teâlâ<br/>bugüne kadar beni muhâfaza buyurdu.<br/>
Şüphesiz bazı ameller, kişi onlara dayanıp güvendiği zaman kendisine perde olur.<br/>
Nitekim anlatıldığına göre bir Türk, <b>Şeyhülislâm Ahmed en-Nâmıkî el-Câmî</b>’nin<br/>sohbetlerine devam eder ve onun başının üstünde kalkan gibi bir nûr görürmüş. Nihâyet<br/>hacca gidip geldikten sonra şeyhin meclisinde bu nûru göremez olmaya başlamış. Şeyhe<br/>bunun sebebini sorunca şu cevabı almış: “Sen hacca gitmeden önce kendini küçük<br/>görüyor ve tazarru hâlinde bulunuyordun. Fakat şimdi, yaptığın hac sana gurûr vermiş.<br/>Sen de nefsine değer verir olmuşsun. İşte bu sebeple önceki mertebeden düşmüşsün.<br/>Dolayısıyle de gördüğün o nûru göremez olmuşsun.”<br/>
Hac vazifesini yerine getiren kimseye gereken, haramlardan kaçmak ve nafakasını<br/>
helâl yoldan kazanmaya çalışmaktır. Zira Cenâb-ı Hak, ancak tertemiz olanı kabûl eder.<br/>Anlatılır ki; adamın biri hac vazifesini îfâ ettikten sonra dönerken yolda vefât eder.<br/>Arkadaşları onu defnederler. Fakat kazmayı kabrin içinde unuturlar. Onu almak için<br/>kabri açtıklarında bir de ne görsünler. Ölen arkadaşlarının boynu ve iki eli kazmanın<br/>sapına sarılmış bir vaziyette. Hemen üzerine toprak atıp kapatırlar. Doğruca âilesine<br/>gidip durumunu araştırırlar. Âilesi der ki: “Kendisi birisiyle arkadaş olmuştu. Onun<br/>malını aldı ve o parayla hacca gitti.” Hadîs-i şerifte buyurulmuştur ki: <i>“Kim helâl<br/>kazancı ile haccederse attığı her bir adım için Allah kendisine yetmiş hasene yazar.<br/>Yetmiş hatâsını da siler. Ve yine onu yetmiş derece yükseltir.<a href="RuhulBeyans.html#648">”</i>[131] </a><b>Ebu’l-Âli</b>’ye <i>“el-<br/>Hâlisa”</i> adlı eserinde bu hadisi zikretmiştir.<br/>
İçinde haram şüphesi bulunmayan helâl bir malla haccetmek isteyen kişi, hacc için<br/>
borç alır, sonra da borcunu malından öder. <b>Ebu’l-Kâsım el-Hakîm</b>, sultanın hediyyesini<br/>
