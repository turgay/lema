<a name=4003></a><img src="RuhulBeyan-4003_1.jpg"/><br/>
<img src="RuhulBeyan-4003_2.jpg"/><br/>
<b>MÜMİNLERE SÖYLE!..</b><br/>
<i> </i><br/>
<b>31. İman eden kullarıma söyle: Namazlarını dosdoğru kılsınlar, kendisinde ne</b><br/>
<b>alışveriş, ne de dostluk bulunan bir gün gelmeden önce, kendilerine verdiğimiz<br/>rızıklardan <i>(Allah için) </i></b><b>gizli-açık harcasınlar.</b><br/>
`<br/><i>“İman eden kullarıma söyle.”<br/></i>Hikmet ehlinden birisi der ki: Allah “kullarım” buyurarak kullarını şereflendirmiştir.<br/>
Bu onlar için dünyâdan ve dünyâda olan her şeyden daha hayırlıdır. Çünkü bu ifâdede<br/>onları kendisine izâfe etmektedir. İzâfe etmek ise âzâd etmeye delâlet eder. Çünkü<br/>efendi kölesine ‘evlâd’ veya ‘çocuk’ dese, bu köle âzâd olmuş olmaz. Ama ‘evlâdım’<br/>veya ‘çocuğum’ dese, köleyi kendisine izâfe ettiği için âzâd olmuş olur. Allah Teâlâ da<br/>kulları kendisine izâfe ettiği zaman bunda onları ateşten âzâd ettiğine delil vardır.<br/>
Kulluktan daha üstün bir şeref yoktur. <b>Câmî</b> der ki:<br/>
<i>Efendilerin elbisesi ve pâdişahların hil‘ati neye yarar?<br/>Kölelik örtüsü omuzu üzerinde olan kimse için.</i><br/>
Ârifler sultanı <b>Bâyezid Bistamî </b>(k.s.) şöyle derdi: “Halk hesaba çekilmekten kaçıyor,<br/>
bense hesaba çekilmek istiyorum. Çünkü, Allah Teâlâ hesaba çekerken bana: “Kulum’”<br/>diyecek olsa bu bana şeref olarak yeter.”<br/>
<i>“Namazlarını dosdoğru kılsınlar,” </i>Namazlarını kılmaya devam etsinler. Yâni, ey<br/>
Muhammed (s.a.), benim îmân etmiş kullarıma söyle, emret ki: Aynı şekilde namazlarını<br/>kılsınlar, kendilerine verilen mallardan infakta bulunsunlar.<br/>
<i>“kendisinde ne alışveriş, ne de dostluk bulunan bir gün gelmeden önce” </i>işlerini<br/>
eksik bırakanların bunları telâfî edemeyeceği, dostluk olmadığı için de hiçbir dostun<br/>şefâatinin söz konusu olmayacağı kıyâmet günü gelmeden önce <i>“kendilerine verdiğimiz<br/>rızıklardan gizli-açık (Allah için) harcasınlar.”</i><br/>
Buradaki ‘dostluk’tan maksad insan tabîatının meyli ve nefsin rağbeti sebebiyle olan<br/>
dostluktur. Bu âyet, <i><b>“O gün, müttakîler hâriç dostlar birbirine düşman kesilirler.”<br/></b></i>(ez-Zuhruf, 43/67) âyetine ters düşmez. Çünkü muttakîler arasındaki dostluk, sırf Allah<br/>içindir. Ya da bu, alış-verişin ve dostluğun fayda sağlamayacağı kıyâmet gününden önce<br/>olacaktır. O günde ancak namaz kılmak, Allah rızası için hayır yapmak gibi (önceden<br/>yapılan) tâatler fayda verecektir. Mal biriktirip hayır yapmayı terk etmek, genellikle<br/>ticarî faâliyetler ve hediyeleşme için olur. Bunlar ise âhirette imkânsız olduğu için ölüm<br/>zamanına kadar onları biriktirmenin mânâsı yoktur.<br/>
