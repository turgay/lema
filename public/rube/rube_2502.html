<a name=2503></a><img src="RuhulBeyan-2503_1.jpg"/><br/>
<img src="RuhulBeyan-2503_2.jpg"/><br/>
<img src="RuhulBeyan-2503_3.jpg"/><br/>
<img src="RuhulBeyan-2503_4.jpg"/><br/>
için <i>“bağışlayalım.”</i><br/>
Sanki “Bağışlanmadan sonra onlar için başka ne var?” diye sorulmuş ve cevap olarak<br/>
şöyle buyurulmuştur:<i> “Biz iyilik edenlere”</i> ihsan ve sevabın <i>“daha fazlasını<br/>vereceğiz.”</i><br/>
Günahların bağışlanması, emre imtisalden ileri gelmektedir. Mükâfât verilmesi ise<br/>
sırf Allah’ın lütfundandır.<br/>
<b>162. Fakat onlardan zalim olanlar, sözü kendilerine söylenenden başkasıyla</b><br/>
<b>değiştirdiler. Biz de zulmetmelerinden ötürü üzerlerine gökten bir azap gönderdik.</b><br/>
<i>“İçlerinden zulmedenler,” </i>emrolundukları tevbe ve istiğfar sözlerini söylemekten yüz<br/>
çevirdiler ve onları <i>“kendilerine söylenmeyen”</i> farklı, ve her yönden değiştirilmiş,<br/>kendisinde hayır olmayan başka<i> “bir sözle değiştirdiler.”</i><br/>
Rivayete göre onlar, kente kibirlenerek ve ayaklarını sürüyerek girdiler. Allah’ın<br/>
emrini küçümseyerek, Mûsâ (a.s.) ile alay ederek, Allah’ın af ve rahmetinden yüz<br/>çevirerek, geçici ve değersiz dünya menfaatlerine yönelerek <i>“hıtta”</i> (Bizi affet.) demek<br/>yerine <i>“hınta” </i>(Bize buğday ver.) dediler.<br/>
“<i>Biz de haksızlık ettiklerinden”</i> yani, sadece sözü değiştirdikleri için değil, öteden<br/>
beri yapageldikleri ve yeni yaptıkları zulümden “<i>dolayı” </i>yaptıkları bu haksızlığın<br/>peşinden gecikmeksizin zulmedenlerin “<i>üzerlerine gökten bir azap” </i>vebâ<br/><i>“gönderdik.”</i><br/>
Rivayete göre bir saatte onlardan yirmi dört bin kişi ölmüştür. İşte böyle nimetlerin<br/>
kadrini bilmeyen kimse, başına gelecekleri görmek üzere bela kapısını çalar, pek çok<br/>sıkıntıya ve vebaya dûçar olur.<br/>
İsrâiloğulları’ndan zulmedenler, kendilerini iki nimetten mahrum etmişlerdir. Bunlar,<br/>
kudret helvası, bıldırcın ve benzerleri gibi dünya nimetleridir; günahların bağışlanması<br/>ve mükafat demek olan ukbâ nimetidir. Bir şeyi elde etme zamanı geçtikten sonra<br/>kimseye imânı, hasret ve pişmanlığı fayda vermez.<br/>
Hikaye edildiğine göre Cahiliye devrinde iki kardeş yolculuğa çıkıp büyük ve düz bir<br/>
kayanın altında bir ağacın gölgesinde oturdular. Akşam yaklaşınca kayanın altından bir<br/>yılan çıktı ve getirdiği dinarı onların önüne attı. Sonra yuvasına geri döndü. İki kardeş:<br/>
“–Bu dinar, bunu buraya saklayana aittir.” dediler. Orada üçgün kaldılar. Her gün<br/>
yılan bir dinar getirip tekrar yuvasına dönüyordu. Kardeşlerden biri diğerine:<br/>
“–Ne zamânâ kadar bu yılanı bekleyeceğiz. Gel, onu öldürüp hazineyi ortaya<br/>
