<a name=9282></a><img src="flower_sep.jpg"/><br/>
rengi çok güzel olan bir kuş satın aldı. Başka bir kuş gelerek bu kuşun kafesi üzerinde<br/>bir ötüş öttü ve uçtu gitti. Bundan sonra kafesteki kuş sustu, hiç ötmedi. Sâhibi gelip Hz.<br/>Süleyman’a (a.s.) şikâyet etti. Hz. Süleyman (a.s.) “Onu bana getirin” dedi. Kuş<br/>getirilince Hz. Süleyman (a.s.) “Sâhibinin sende hakkı var. Seni çok yüksek fiyatla satın<br/>aldığı halde neden sustun?” dedi. Kuş “Ey Allah’ın peygamberi! Ona söyle ki, gönlünü<br/>benden çeksin. Ben kafeste bulunduğum müddetçe asla ötmeyeceğim.” dedi. Hz.<br/>Süleyman (a.s.) “Neden?” diye sordu. Kuş cevap verdi: “Benim feryadım vatan ve<br/>evlâd hasretindendi. O kuş bana, senin kafeste oluşun sesinden dolayıdır. Sus ki<br/>kurtulasın demişti.” Hz. Süleyman (a.s.) kuşun söylediklerini aktarınca sâhibi: “Ey<br/>Allah’ın Peygamberi onu bırak gitsin, ben onu sesinin güzelliğinden dolayı<br/>seviyordum.” dedi. Hz. Süleyman (a.s.) adama bin dirhem ödedi ve kuşu salıverdi. Kuş<br/>uçtu ve şöyle diyerek öttü: “Bana bu şekli verip yaratan, havada uçuran sonra kafese<br/>koyan Allah’ı tesbih ederim!” Hz. Süleyman (a.s.) da, kuş tasasından feryâd ettiği<br/>müddetçe kafes hapsinden kurtulamadı. Ne zaman ki sabretti hapisten kurtuldu. Böylece<br/>adam da gönlünün ona bağlı kalmasından kurtuldu.<br/>
Burada nefsânî sıfatların yok olmasına da işâret vardır. Nefsânî sıfatlar yok olunca<br/>
kişi sıkıntı ve zorluklardan kurtulur, sükûnete erer ve kader sırrını anlar. Hadîs-i şerîfte<br/>şöyle buyrulmuştur: “<i>Kadere îman etmek, üzüntü ve sıkıntıyı giderir.</i>”<a href="RuhulBeyans.html#9284">[272]</a><br/>
<b>Şeyh Ebû Abdullah Muhammed b. Ali Hakîm et-Tirmizî</b> şöyle demiştir: Geçmiş<br/>
günlerimden birinde bir hastalığa tutulmuştum. Allah Teâlâ bana şifâ verince, hastalığım<br/>süresince Allah’ın verdiği sevapla, aynı süre içinde insan ve cinlerin ibâdet sevabı<br/>bana gösterildi. Kendi kendime sordum: “Bu hastalıkla, bu hastalığım müddetince insan<br/>ve cinlerin ibâdet sevabını seçmek arasında kalsaydım hangisini tercih ederdim acaba?”<br/>Azmim doğru yöne yöneldi, yakînim kökleşti ve basîretim şu sağlam kararı vermeme<br/>yardım etti: “Allah’ın benim için seçtiği şey daha şerefli, kıymet ve makam bakımından<br/>daha yüksek ve sonuç bakımından daha faydalıdır. O da Allah’ın benim için takdir ettiği<br/>süre içindeki hastalıktır. O’nun işi olduğundan bunda herhangi bir karışıklık yoktur.<br/>Allah’ın işi ile kurtulman ve kendi işinle kurtuluşa ermen arasındaki fark ne kadar da<br/>büyüktür!” Bunu görünce, hastalığım süresince insan ve cinlerin ibâdeti, Allah’ın<br/>hastalığım sebebiyle verdiği yanında gözüme küçük göründü. Bu sebeple hastalığım<br/>nazarımda bir nîmet, nimet de bir minnet, minnet ise emel, emel de merhamet oluverdi.<br/>Ben de kendi kendime dedim ki: “Demek ki büyükler gönül hoşluğuyla belâ içinde<br/>Hak’la beraber olmayı bu sebeple ısrarla istiyorlar. Böylece belâya sevinmelerinin<br/>sebebi de ortaya çıkmış oluyor.”<br/>
<b>Sâib</b> demiştir ki:<br/>
<i>Sellerin taşkınlarından korunmak istersen varlığı terk et<br/>O sel ki bir taşarsa önüne her geçeni siler süpürür elbet</i><br/>
