<a name=6486></a><img src="RuhulBeyan-6486_1.jpg"/><br/>
<img src="RuhulBeyan-6486_2.jpg"/><br/>
<img src="RuhulBeyan-6486_3.jpg"/><br/>
terkip edici olması gerektiğine dikkat çekilmektedir. O da tek olan Yaratıcı’dır.<br/>
Allah hepimizi, sanatının hârikulade yönlerini ve kudretinin fevkalâde tecellîlerini<br/>
tefekkür etmeye muvaffak kılsın! Bilesin ki, akıllı kimselerin akılları ve zeki kimselerin<br/>zekâları bitkiler, ağaçlar, onların hayret verici yönleri, fayda ve zararları konusunda<br/>yetersizdir, şaşkındır. Nasıl olmasın ki? Sen de o bitki ve ağaçların farklı şekillerini,<br/>değişik renklerini, hayrete düşürecek tarzda yapraklarının şekillerini ve çiçeklerinin<br/>kokularını müşâhede edip durmaktasın. Onların sâhip oldukları renklerin her biri kendi<br/>içinde kısımlara ayrılmaktadır. Mesela gül rengi, mor, altın sarısı, şarap rengi, üzüm<br/>rengi, akik rengi, kan rengi, lâk rengi/koyu kımızı ve benzeri renkler kırmızı olmakta<br/>müşterek olmakla birlikte birbirinden farklıdır.<br/>
Sonra bitkilerin ve ağaçların kokuları hem hayret verici hem de birbirinden farklıdır.<br/>
Kokularının güzelliği, meyve, tane ve yaprak şekillerinin olağanüstülüğü konusunda<br/>hepsinin ortak yönleri vardır. Her bir rengin, kokunun, tadın, yaprağın, meyvenin,<br/>çiçeğin, danenin bir başkasına benzemeyen hususiyetleri vardır. Bunlardaki hikmetin<br/>hakikatini ancak Allah bilir. İnsanın bunlar hakkında bilmediğine nisbetle bildiği,<br/>denizden damla gibidir.<br/>
Allah Teâlâ Hz. Âdem ile Havva’yı cennetten çıkardı. Ayrılık ateşiyle uzun yıllar<br/>
ağladılar. Öyle ki göz yaşlarından zencefil ve benzeri bitkiler bitti. Böylece Allah Hz.<br/>Âdem ve Havvâ’nın gözyaşlarını zayi etmedi. Nitekim Âdem (a.s.)’ın nutfesini de zayi<br/>etmeyip ondan da Ye’cûc ve Me’cûc’ü yarattı. Çünkü, nutfenin sadece şehvet yoluyla<br/>inme şartı yoktur ki hiçbir peygamberin ihtilam olmadığı söylenerek bu reddedilsin.<br/>Bununla alâkalı açıklama daha önce geçmişti.<br/>
<b>11. İşte bunlar Allâh’ın yarattıklarıdır. Şimdi <i>(ey müşrikler!) </i></b><b>O’ndan başkasının</b><br/>
<b>ne yarattığını bana gösterin! Hayır <i>(gösteremezler)</i></b><b>! Zâlimler açık bir sapıklık<br/>içindedirler.</b><br/>
<i>“İşte bunlar”</i>; zikredilen gökler, yer, dağlar, canlılar ve bitkiler <i>“Allâh’ın</i><br/>
<i>yarattıklarıdır. Şimdi”</i> ey müşrikler! <i>“O’ndan başkasının”</i> yâni Allah Teâlâ’dan başka<br/>ibâdette O’na ortaklar edindiklerinizin <i>“ne yarattığını bana gösterin!”</i> tâ ki onlar<br/>kulluk edilmekte O’na ortak olmayı hak etsinler!<br/>
<i>“Hayır (gösteremezler)! Zâlimler açık bir sapıklık içindedirler.”</i> Burada onların,<br/>
yâni Kureyş kâfirlerinin paylanmasından, bakıp düşünene gizli kalmayacak şekilde (her<br/>yönüyle) açık olan sapıklıklarını, haktan bâtıla kaymalarını tescil etmeye geçiş vardır.<br/>
Zamir kullanacak yerde “zâlimler” kelimesinin açıkça zikredilmesi, onların ortak<br/>
