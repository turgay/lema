<a name=3087></a><i>bulsunlar. Bilin ki Allah, takvâ sahipleriyle beraberdir.”</i> buyurmuştur.<br/>
Sûfînin ve Allah’ın tevfikine mazhar olmuş her insanın bu âyetten nasibi şudur: Kişi<br/>
burada nefs-i emmâresine (sürekli kötülüğü emreden nefsine) bakmalıdır. Allah’ın<br/>kendisine verdiği fıtrattan dolayı dinde mahzurlu ve mekruh olan her şeyi işlemeye<br/>teşvik eden, vacip ve mendub olan her şeyden saptıran, kişinin nefs-i emmâresidir.<br/>
Bir sûfî için nefs-i emmare, kâfir ve düşmanlarının en yakın olanıdır. Önce nefsiyle<br/>
cihad edip onu öldürdükten veya esir aldıktan sonra, makam ve menzilesinin<br/>gerektirdiği ve elverdiği ölçüde, diğer düşmanlara bakması doğru olur. Nefis,<br/>mukavemet yönünden düşmanların en şiddetlisi, kararlılık yönünden de en kuvvetlisidir.<br/>Dolayısıyla nefisle cihad, işte “en büyük cihad” (cihad-ı ekber) budur. Cihad demek,<br/>nefsin hevâsına karşı gelmek, onun kötü sıfatlarını (güzel olanlara) dönüştürmek ve onu<br/>Allah’a boyun eğmeye zorlamak, demektir.<br/>
<i>Mesnevî</i>’de denilir ki:<br/>
<i>Ey padişahlar! Öldürdük dışardaki düşmanı<br/>Ondan daha beteri kaldı içimizde<br/>En küçük cihattan döndük, ama<br/>Peygamberle beraber en büyük cihattayız<br/>Bil ki safları bozup dağıtan aslanla savaşmak kolaydır.<br/>Asıl aslan, nefsini mağlup edendir.</i><br/>
Nefsin, yiğit ve azametli insanların boyunlarını kesen keskin iki kılıcı vardır. Bunlar,<br/>
karın ve cinsel şehvetlerdir. Karın şehveti, cinsel şehvetten daha kuvvetli ve daha<br/>şiddetlidir. Çünkü cinsel şehvet güç ve kuvvetini karın şehvetinden alır.<br/>
<i>Beyaz ekmek için yüz suyu döktüğünden<br/>Söğüt ağacı gibi meyven yok</i><br/>
Helâl ile dolan karından daha kötü bir kap doldurulmamıştır. Bu, yenen gıdanın helal<br/>
olduğu durumdadır. Haram olduğu zaman durumun nasıl olacağını artık siz düşünün.<br/>Yemek ve (özellikle) çok yemek insanı mânevî yoldan alıkor. Hz. İsâ (a.s.)’dan rivayet<br/>edildiğine göre şöyle demiştir: “Ey Havârîler topluluğu! Karınlarınızı aç, ciğerlerinizi<br/>susuz bırakın! Belki bu sayede kalpleriniz Allah Teâlâ’yı görür.”<br/>
Konuşmak ve insanların verdiği eziyetten rahatsız olmak da aynı şekildedir. Kişinin<br/>
buna sabretmesi ve onları eza verenler olarak görmemesi gerekir. Çünkü o müvahhiddir<br/>(tevhid ehlidir), ona göre kendisine kötülük yapan da iyilik yapan da eşittir. Üstelik<br/>kötülük yapanı iyilik yapan (muhsin) olarak görmesi gerekir.<br/>
Uyku da aynı şekildedir. Âlimlerden birisi demiştir ki: “Kim kırk geceyi halis bir<br/>
şekilde uykusuz olarak geçirirse semâların melekûtu ona keşf olunur.” Allah bizi ve sizi<br/>gaflet uykusundan uyandırsın. Şüphesiz O, duâları kabul edendir.<br/>
