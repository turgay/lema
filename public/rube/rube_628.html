<a name=629></a><i>kulu günahlardan temizler. Makbûl bir haccın karşılığı ancak cennettir.<a href="RuhulBeyans.html#648">”</i>[119]</a><br/>
İhrâma girdikten sonra eğer hastalık, düşman korkusu, âcizlik, yol parası, binek veya<br/>
diğer engeller yüzünden hacdan ve Beytullah’a ulaşmaktan alıkonursanız kolayınıza<br/>gelen bir hedy kurbanı göndermeniz gerekir. Bu genelleme İmâm-ı Â’zam’a göredir.<br/>Âyette her ne kadar Rasûlullah (s.a.) ve ashabına hitab edilmiş ve onları düşman<br/>engellemişse de, sadece düşman korkusu değil, ihrâmlıyı Hac’dan ve Beytullah’a<br/>ulaşmaktan alıkoyan her şey bu âyetin hükmüne girer. Çünkü hükümde sebebin<br/>husûsîliğine değil, lâfzın umûmîliğine itibar edilir. Burada da <i>“alıkonursanız”</i> lâfzı<br/>umûmîdir.<br/>
Bu kurbanın en düşüğü koyun, ortası inek ve en yukarısı bir deve kesmektir.<br/>
Beytullah’a gönderilen kurban, kulun Rabbına bir hediyesi sayıldığı için burada kurbana<br/><i>“hedy”</i> denilmiştir. Âyetin mânâsı şöyledir: <i>“İhrâmlı herhangi bir sebeple<br/>Beytullah’a ulaşmaktan alıkonur ve ihrâmdan çıkmak isterse, alıkonduğu yerde<br/>kolayına gelen bir deve, inek veya koyun keserek ihrâmdan çıkar.”</i> <b>İmam Şâfiî</b>’ye<br/>göre, ihrâmlı nerede olursa olsun hedy kurbanını keser ve hemen ihrâmdan çıkabilir.<br/>Bize yâni Hanefi mezhebine göre; kurbanını Harem’e gönderir. Gönderdiği adamın eline<br/>kurbanın kesileceği günü gösteren bir işâret koyar. O gün gelip de kendisinde kurbanın<br/>kesildiğine dâir bir bilgi oluşunca ihrâmdan çıkar. Çünkü âyetin devamında Allah<br/>Teâlâ: <i>“Harem’e gönderilen hedy kurbanının kesilmesi gereken yere ulaştığını<br/>öğrenmedikçe, başlarınızı tıraş etmek sûretiyle ihrâmdan çıkmayın.”</i> buyurmuştur.<br/>
Âyetteki <i>“mahıllehû”</i> kelimesi <i>“hulûl”</i> masdarından türemiştir. Hulûl, gelmek,<br/>
girmek ve inmek anlamlarında olup hem zaman, hem de mekân için kullanılır. Meselâ:<br/>“<i>Mahıllü’d-deyn”</i> ibâresi “borcu ödeme zamanını”, <i>“mahıllü’l-hedy”</i> “kurban kesilme<br/>yerini” ifâde eder. Bize göre hedy kurbanının kesilmesi gereken yer Harem’dir. Bir<br/>başka âyet-i kerîmede<i><b> “Sonra onların varacakları yer Eski Ev’dir.”</b></i> (el-Hacc, 22/33)<br/>buyurulmuş ve Harem bölgesinin tamamı kasdedilmiştir. Çünkü Harem’in tamamı<br/>Beytullah’a tâbidir. Bu hüküm ifrad, temettû, kıran haccı yapan bütün hacıları ve umre<br/>yapanları içine almaktadır. Beytullah’a gitmekten alıkonulmamış bile olsalar,<br/>böylelerinin hedy kurbanını kesmeden başlarını tıraş etmeleri câiz değildir.<br/>
Saçı tıraş etmek, kısaltmaktan daha evlâdır. Bununla birlikte başın dörtte birini tıraş<br/>
etmek ihrâmdan çıkmak için yeterli olur. Fakat Rasûlullah (s.a.)’a uymak için tamamını<br/>tıraş etmesi daha iyidir. Bu hüküm hacla ilgilidir. Hacc dışında ise Peygamber<br/>Efendimiz (s.a.), başını sayılabilecek kadar az tıraş etmiş, çoğu zaman saçını uzatmıştır.<br/><a href="RuhulBeyans.html#648">[120]</a> Yâni bir kısmını kesip bir kısmını uzun bırakmamıştır.<br/>
<b>Hz. Ali </b>(r.a.), Rasûlullah (s.a.)’ın: <i>“Her kılın dibinde bir cünüplük (pislik)</i><br/>
<i>vardır”</i><a href="RuhulBeyans.html#648">[121]</a> sözünü duyduğu andan itibaren hep saçının tamamını tıraş etmiştir.<br/>
İçinizde hasta olan veya yara, baş ağrısı, bit sarması gibi bir sebeple başından<br/>
rahatsız bulunan ve ihramlıyken tıraş olmak zorunda kalan kimseler varsa onlar hediy<br/>kurbanını kesinceye kadar başını tıraş etmeden ihrâmda kalır. Ancak hastalık veya<br/>
