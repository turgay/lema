<a name=9015></a><img src="RuhulBeyan-9015_1.jpg"/><br/>
<img src="flower_sep.jpg"/><br/>
<img src="RuhulBeyan-9015_3.jpg"/><br/>
<b>44. Öldüren de dirilten de O’dur.<br/></b><i>“Öldüren de dirilten de O’dur.”<br/></i>Ne yaratma ve ne de kesb bakımından O’ndan başkası hayat vermeye ve öldürmeye<br/>
muktedir değildir. Öldürenin te’siri, bir varlığın bünyesini bozmak ve bağlarını<br/>koparmak suretiyle gerçekleşir. Ölüm ancak Allah katından Allah’ın fiili ile âdet üzere<br/>hâsıl olur. Kul için sadece kesb sûretiyle bedeninde bazı tahribatlar yapması mümkün<br/>olup bunun dışında bir öldürme fiilinin kesbinî hâiz değildir.<br/>
Diğer bir ifâdeyle, öldürme ve yaşatmaya kâdir olan O’dur. Ecel vakti geldiğinde<br/>
dünyada öldürür ve kabirde diriltir. Veya O, ölümün ve hayatın sebeplerini var edendir.<br/>Yine şöyle vârid olmuştur ki kâfirleri câhillikle öldüren, mü’minlere ise mârifet ve bilgi<br/>ile hayat veren O’dur. Bazılarına göre ölüm cehâleti, hayat verme ise ilmi gösterir veya<br/>cimrilik ve kerem, adâlet veya lütuftur. Ya da men etme, ihsân ve bağıştır. “Bolluk ve<br/>kıtlığın, baba ve çocukların ihsânı O’ndandır. Uyandıran ve uyutan, nutfe ile diri ve<br/>canlı varlığı yaratan O’dur.”<br/>
Muhakkikler nezdinde imâte/öldürme heybet ve ihyâ/hayat verme üns ya da istitâr ve<br/>
tecellîdir. <b>İmam Kuşeyrî</b> der ki: “Zâhidlerin nefislerini mücâhedeyle öldürürler,<br/>âriflerin kalplerini ise müşâhede nurlarıyla diriltirler veya kim fenâfillâh mertebesine<br/>ulaşırsa bakàbillah kadehinden de bir yudum tattırırlar.”<br/>
Âyet-i celîle şöyle de tefsir edilmiştir: “Nefsi cismânî şehvetler ve hayvânî<br/>
lezzetlerden öldürüp kalbi rûhânî sıfat ve rabbânî ahlakla dirilten O’dur” veya “Nefsin<br/>kendisi üzerini istilâ etmesiyle kalbi öldürerek nefsi dirilten O’dur.” Bütün bu hükümler<br/>kalbin devamlı değişiklik arz etme/<i>telvin</i> makamında bulunduğu müddetçe cereyan eder.<br/>Ancak kalp itmi’nan ve temkin makamına yükseldiği zaman kesinlikle nefse mağlup<br/>olmaz ve bilakis Rabb’inin emri ile nefis, kalbin baskısı altında ölünceye değin ebedî<br/>olarak mağlubiyete mahkûm olur.<br/>
Fakir [<b>Bursevî</b>] der ki: Allah Teâlâ’nın âyet-i kerîmede öldürmeyi diriltmeden önce<br/>
getirmesi aradaki fâsılaya riâyet içindir. Çünkü varlığın canlanmasından önce nutfe hâli,<br/>kalbin yaşamasından evvel onun ölüm hâli ve bedenin kabirde hayat bulmasından önce<br/>de ölüm hâli vardır. Yine aynı şekilde âyet-i kerîmede öldürme lafzının öne geçmesinin<br/>bir diğer sebebi de muhatabları kahrın te’sirinin âcilen hâsıl edildiğine dikkat çekmek<br/>içindir. Aynı sebepten adem/yok olma, vücuddan önce gelmektedir. Ayrıca varlığın fenâ<br/>ve ademe doğru dönmekte oluşu; insanın iki ölüm arasındaki hayat ve iki adem<br/>arasındaki vücud ile gururlanmasını gerektirmeyen bir durumdur. Muvaffak kılan ancak<br/>Allah Teâlâ’dır.<br/>
