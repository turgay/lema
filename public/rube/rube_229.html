<a name=230></a>ederek bu nûru dilediği kimsenin hafî fitiline ulaştırır. O takdirde bu kimsenin lambası<br/>Allah’ın nûr ateşiyle aydınlanarak Rabbinden bir nûr üzere olur. Nihâyet Allah’ın<br/>yeryüzündeki halîfesi durumuna geçer. Hakk’ın adl, ihsân, rahmet, re’fet, izzet, kahr,<br/>gazab ve intikam gibi sıfat nûrları bunları hakk edenlerde zâhir olur. Nitekim Hakk<br/>Teâlâ, Dâvud (a.s.)’a: <i><b>“Ey Dâvud, biz seni yeryüzünde (senden öncekilerin yerine)<br/>hükümdar (halîfe) yaptık. İnsanlar arasında adâletle hükmet; keyfine uyma,<br/>değilse sonra Allah’ın yolundan saparsın. </b></i>(es-Sâd, 38/26) şeklinde nidâ buyururken<br/>Habîbi Hz. Muhammed (s.a.) için de: <i><b>“O mü’minlere karşı çok merhametli ve<br/>şefkatlidir.” </b></i>(et-Tevbe, 9/128) övgüsünde bulunmaktadır.<br/>
Yine Hakk Teâlâ Hazretleri, Hz. Muhammed (s.a.) ve mü’minler hakkında<br/>
buyurmuştur ki: <i><b>“Muhammed, Allah’ın elçisidir onun yanında bulunanlar kâfirlere<br/>karşı şiddetli, kendi aralarında merhametlidirler.” </b></i>(el-Feth, 48/29) Yukarıda<br/>anlatılan sıfatlardan hiçbiri, ne hayvanlarda, ne de bir melekte görülmüştür. Çünkü bu<br/>sıfatlar insanlara hastır.<br/>
Seni Hârût ve Mârût gibi olmaktan sakındırdım. Çünkü onlar, Âdem (a.s.)’ın<br/>
zürriyetini, nefse uymak, öldürmek, zulüm ve bozgunculuk etmekle kötüleyip dediler ki:<br/>“Eğer, biz onların yerine yeryüzünde halîfe olsaydık, onların yaptıkları gibi<br/>yapmazdık.” Allah Teâlâ onları yeryüzüne indirip beşeriyet libâsı giydirerek, insanlar<br/>arasında doğrulukla hükmetmeyi emretti ve şirki, haksız yere adam öldürmeyi, zinâ ve<br/>içki içmeyi yasakladı.<br/>
<b>Katâde </b>demiştir ki: Bunlar henüz bir ay geçmeden imtihan edildiler. İçki içip kan<br/>
döktüler, zinâ edip adam öldürdüler ve putlara secde ettiler. Neticede hilâfete ve<br/>Allah’ın nûrunun feyzini kabûle ancak insanın müsâid olduğu anlaşıldı. Eğer melekler<br/>de böyle bir husûsiyet olmuş olsaydı, bu gibi kötü hayvânî vasıflarla imtihâna tâbi<br/>tutulmazlardı. Nitekim peygamberler, beşerî sıfatlarının bir gereği olmasına rağmen, bu<br/>gibi kötü ahlâk ve âfetlerden mâsûm kılınmışlardır. Fakat bu mâsûmiyet, tecellî nûrunun<br/>kalb lambalarını aydınlatması, kalblerinin nûru ile de zâhiren ve bâtınen bütün<br/>bedenlerinin aydınlanması neticesidir. Zira yer, Rabbının nûru ile parlamış ve<br/>dolayısıyla kötü sıfatların karanlıklarının zuhûr edecekleri hiçbir mahal kalmamıştır.<br/>Melekler başlangıçta Âdem (a.s.)’ın cesedine bakıp orada bulunan hayvânî ve beşerî<br/>sıfatları müşâhede ederek Cenâb-ı Hakk’a: <i>“Sen yeryüzünde bozgunculuk yapıp kan<br/>dökecek birini mi yapacaksın?”</i> îtirâzında bulundular. Bu beşerî sıfatları görmezlikten<br/>gelemediler.<br/>
Cenâb-ı Allah, meleklere: <i>“Orada bozgunculuk yapacak ve kan dökecek kimseler mi</i><br/>
<i>yaratacaksın?”</i> sözünü şunun için söyletmiştir: İnsan, tabîatında kötü huyların varlığını<br/>ve cibilliyetinin bunlardan mürekkep olduğunu, binâenaleyh daima kötülüğü emreden<br/>nefsin hîlesinden-tuzağından emin olamayacağını; ona îtimâd edip temize çıkarmamak<br/>gerektiğini iyice bilmelidir. Nitekim Cenâb-ı Allah, Hz. Yûsuf’tan hikâye ederek şöyle<br/>buyurmaktadır: <i><b>“Ben nefsimi temize çıkarmak istemem. Çünkü nefis sürekli<br/>kötülüğü emreder. Ancak Rabbimin merhamet ettiği müstesnâdır.” </b></i>(Yûsuf, 12/53)<br/>
