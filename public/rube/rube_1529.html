<a name=1530></a><img src="RuhulBeyan-1530_1.jpg"/><br/>
<img src="RuhulBeyan-1530_2.jpg"/><br/>
kendilerinin hiç bir fiil ve tesiri yoktur. Halbuki ibâdet edilen varlığın pasif değil, aktif<br/>ve fâil olması lâzım gelir. İşte bu onların son derece câhil olduklarına ve fazlasıyla<br/>ahmak olduklarına delildir.<br/>
“Dişiler”le meleklerin kastedildiği de söylenmiştir. Çünkü müşriklerin bir kısmı<br/>
meleklere ibâdet ediyorlar ve onların Allah Teâlâ’nın kızları olduklarını söylüyorlardı.<br/>Allah Teâlâ şöyle buyurmuştur: <i><b>“Âhirete îman etmeyen kimseler</b></i> <i><b>meleklere, dişilerin<br/>adlarını veriyorlar.” </b></i>(Necm, 53/27) Halbuki onlar her şeyin dişisinin en değersiz ve en<br/>aşağılık olduğunu kabul ederlerdi.<br/>
Ve onlar putlara tapmakla <i>“ancak inatçı şeytandan dilekte bulunuyorlar.” </i>Çünkü<br/>
şeytan onlara o putlara tapmalarını emir ve teşvik etmiştir. Bu hususta şeytana itâatleri,<br/>ona ibâdet etmek anlamındadır. Rivâyete göre bu putların her birinin, Kabe<br/>hizmetçilerine ve kahinlere görünüp onlarla konuşan şeytanları vardı.<br/>
<b>Zeccâc </b>şöyle demiştir: “Buradaki şeytandan murad, bundan sonraki âyetin delâlet<br/>
ettiği gibi İblis’tir.” Kâbe’nin hizmetçilerine görünenin de İblis olması uzak bir ihtimal<br/>değildir.<br/>
Âyette geçen <i>“merîd”</i>, hayırdan tamâmen alâkasını kesmiş, şerre soyunmuş, hayırsız<br/>
demektir. Üzerinde yaprağı olmayan ağaca <i>“şeceretün merda” </i>denilir. Yüzünde tüy<br/>bitmeyen köseye de <i>“gulâmün emred” </i>denilir.<br/>
<b>118- Allah onu <i>(şeytanı) </i></b><b>lânetlemiş; o da: «Yemin ederim ki, kullarından belli bir</b><br/>
<b>pay edineceğim» demiştir.</b><br/>
<i>“Allah onu </i>(şeytanı) <i>lânetlemiş;”</i> Lanetlenmiş olma şeytanın ikinci sıfatıdır. Yâni<br/>
Allah onun cehennemde ebedî kalmasına hükmetmek sûretiyle rahmetinden<br/>uzaklaştırmıştır. Bu îzah ile “Şeytan dünyâda iken ve her hâlükarda Allah’ın nîmeti<br/>kendisine ulaşıyor iken nasıl olur da Allah ona lânet etti denilebilir?” diyen bir<br/>kimsenin sözü sâkıt, yâni hükümsüz olmaktadır. Çünkü şeytanın cehennemde ebedî<br/>kalmasına hükmedildiği için bu dünyâda olanlar nîmet sayılmaz.<br/>
<i>“O” </i>şeytan <i>“da: “Yemin ederim ki, kullarından belli bir pay”</i> yâni benim için takdir<br/>
edilen, almam vâcip olan, farz kılınan kimselerden bir pay <i>“edineceğim”</i> <i>demiştir.”<br/></i>İblisin farz kılınmış olan nasîbi, süslediği günahlarda ona itaat eden herkestir. Allah’ın<br/>lâneti anında şeytandan sâdır olan bu çirkin söz onun insanlar için aşırı derecede<br/>düşman olduğuna delâlet etmektedir.<br/>
<b>Hasan Basrî </b>şöyle demiştir: Şeytanın nasibi her bin kişiden dokuz yüz doksan<br/>
dokuzdur.” Nitekim <i>“Meşârık”</i>ta rivâyet edilen bir hadiste şöyle buyurulmuştur:<br/>“Mahşerde Allah Teâlâ: <i>“Ey Âdem!”</i> diye seslenince o: “Buyur Allah’ım, emrine<br/>âmâdeyim, hayır senin ellerindedir.” diye karşılık verir. Allâh Teâlâ: <i>“Cehenneme</i><br/>
