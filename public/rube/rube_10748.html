<a name=10749></a>ve vurgulamaktadır. Ayrıca bu ifâde her zorluğun yanında peygamber Efendimiz’e ve<br/>mü’minlere bir kolaylığın olacağına dâir çok değerli ve şerefli bir vaaddir. Zorluk<br/>anlamına gelen “el-usr” kelimesinin başındaki, “el” takısı istiğrak ifâde etmektedir.<br/>Bunun anlamı kelime bütün zorlukları içeriyor demek olur.<br/>
<i>Keşşaf’</i>ta deniyor ki: “Herhangi bir kimse çıkıp da ‘elbette zorluğun yanında bir<br/>
kolaylık vardır’ ifâdesi nasıl olur da kendisinden öncesiyle ilişkili olabilir?” diye<br/>soracak olursa bu soruya şöyle cevap vermemiz mümkündür: “Müşrikler Peygamber<br/>(s.a.) Efendimizle onun yanında bulunan mü’minleri fakir ve elleri dar diye<br/>ayıplıyorlardı. Bundan dolayı Peygamber Efendimiz’in (s.a.) aklına bunların<br/>müslümanlar fakirler diye İslâm’a girmeyi istemedikleri ve kendilerini fakir oldukları<br/>için hakir gördükleri şeklinde bir düşünce geldi. İşte bu düşünce üzerine Allah Teâlâ<br/>ona ne kadar büyük nimetler verdiğini zikretti. Sonra da peygamberine; elbette zorluğun<br/>yanında bir kolaylık vardır buyurdu. Burada âdetâ Peygamber Efendimiz’e (s.a.) şöyle<br/>denmiş oluyor: Biz sana en büyük nimetleri verdik o halde sen Allah’ın sana ihsan ve<br/>lütufta bulunacağına kesin olarak emin ol. Çünkü her zorluğun yanında bir çok kolaylık<br/>vardır.<br/>
Âyette “mea” kelimesi kolaylığın ne kadar hızlı geleceğine işâret etmek için<br/>
getirilmiştir. Zorluğun yanında kolaylık o kadar hızlı bir biçimde yer alacaktır ki sanki<br/>onun hemen yanında, ona bitişik olarak gelmiş gibi olacaktır. Yoksa zâhir olan şudur ki<br/>ifâdede birlikte anlamını ifâde eden “mea” edatı değil, akabinde anlamını ifâde eden<br/>‘fâ’ harfi zikredilirdi. Zira zorluk ve kolaylık birbirinin zıttı olduğuna göre bunların<br/>birlikte bulunmaları düşünülemez.<br/>
<i>Muhakkak zorluk kolaylıkla beraberdir<br/>Öyle mesrurum ki bu Allah’ın sözüdür.</i><br/>
Bazı âlimlerin ifâdesine göre yukarda açıklamış olduğumuz zorluk ve kolaylığın<br/>
ardarda gelmesi avâm-ı nas içindir. Havasa gelince onlar için bu âyette ifâde edilen<br/>“birliktelik” mecâzî değil, gerçek anlamınadır.<br/>
<i>İster cefa oku olsun isterse sitem hançeri<br/>Yemin olsun ki senden ne gelirse cana minnet sayarım.</i><br/>
<b>Şeyh-i Ekber</b> (k.s.) der ki: Ağır basan ihtimal bu âyette ifâde edilen<br/>
“maiyyetin/birlikteliğin” birbirine bitişme anlamında maiyyet olmadığı gibi birbirini<br/>izleme anlamında da olmadığıdır. Tam tersine bu maiyyet imtizaç yâni birbiriyle<br/>karışma maiyyetidir. Bundan dolayı Allah o birlikteliği âyette tekrarlamaktadır. Çünkü<br/>zorluğun içinde kolaylık olmasaydı zorluk diye bir şey asla olamazdı. Çünkü herkes<br/>helâk olmuş olurdu ve yine kolaylığın içinde zorluk olmasaydı kolaylık diye birşey de<br/>kavranamaz, algılanamazdı. Her şey kendi zıddı ile algılanıp, ortaya çıkar. Öte yandan<br/>
