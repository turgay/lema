<a name=4704></a><img src="flower_sep.jpg"/><br/>
<img src="RuhulBeyan-4704_2.jpg"/><br/>
<img src="RuhulBeyan-4704_3.jpg"/><br/>
hicret etmedikçe de maksûduna eremez.” ‘Kendisini ittibâ silsilesine bağlayacak ve<br/>kalbinden perdeleri kaldıracak bir üstâdı olmayan kimse, bu işte babası belirsiz buluntu<br/>ve nesebi meçhul çocuk gibidir. <b>Bâyezid Bistâmî</b> (k.s.): “Şeyhi olmayanın şeyhi<br/>şeytandır.” der.<br/>
<i>Mesnevî</i>’de der ki:<br/>
<i>Pîri bul ki bu yolculuk pîrsiz<br/>Pek tehlikeli, pek korkuludur, âfetlerle doludur.</i><br/>
<i>et-Te’vîlâtü’n-Necmiyye</i>’de der ki: “Âyette şu hususlara işaret vardır:<br/>1. Yolcu, kendisine bir yol arkadaşı bulmalı sonra yola çıkmalıdır.<br/>2. Yol arkadaşlarından biri emir, diğeri tâbî olmalıdır.<br/>3. Arkadaşına niyetini ve yolculuk amacını açıklamalı, sefer hâlindeki konaklama<br/>
sürelerini haber vermelidir. Böylece o da onun hallerine vâkıf olsun, şâyet ona tâbî<br/>olmaya karar verirse ona yol arkadaşlığı yapsın.<br/>
4. Sâdık tâlibin niyeti şeyhin talebi doğrultusunda olmalıdır. Maksûduna ulaşıncaya ve<br/>
muradına erinceye kadar ondan ayrılmaması, ona tâbi olması gerekir. Çünkü şeyhin<br/>talebi hakîkatte Allah Teâlâ’nın talebi demektir.”<br/>
<b>61. Her ikisi, iki denizin birleştiği yere varınca balıklarını unuttular. Balık,</b><br/>
<b>denizde bir yol tutup gitmişti.</b><br/>
<b>Kâşifî</b> der ki: “Mûsâ (a.s.): “Ey Yûşa, bu sâlih kulu arama konusunda sen bana<br/>
muvafakat göster.” dedi. Yûşa (a.s.): “ben sana muvafakat ediyor ve seninle yolculuğu<br/>ganimet biliyorum.” dedi.”<br/>
<i>Hoştur şöhret veren bir kimseye yoldaş olmak<br/></i>Yûşa (a.s.) birkaç ekmek ve bir balık hazırladı, Mûsâ (a.s.) ile yola revan oldu. İkisi<br/>
yürüyerek gittiler.<i> “Her ikisi, iki denizin birleştiği yere varınca” </i>Yâni, iki denizin<br/>uzunlamasına birleştiği yerin ortasına yakın bir yere varınca…<br/>
<b>Kâşifî</b> der ki: “İki denizin birleştiği yerde bir kayanın üzerine oturdular. O kayanın<br/>
kenarında hayat pınarı vardı. Mûsâ (a.s.) uykuya daldı, Yûşâ (a.s.) o pınardan abdest<br/>aldı. O sudan bir damla kızartılmış balığın üzerine damladı. Balık derhal dirildi ve<br/>denize gitti. Yûşâ (a.s.) hayrette kaldı. Mûsâ (a.s.) uyanınca Yûşâ (a.s.)’ın ve balığın<br/>durumunu sormadı. Hemen yola koyuldu. Yolculuk konusunda çok acele etmekten”<br/><i>“balıklarını unuttular.”</i> Halbuki o balığın unutulması, aranan kimseyi bulmanın işâreti<br/>kılınmıştı. Mûsâ (a.s.), arkadaşına balığı hatırlatmayı unuttu. Arkadaşı da Mûsâ (a.s.)’a<br/>onun durumunu haber vermeyi unuttu. <i>Sahîhayn</i>’daki hadiste unutmanın gence (uşağa)<br/>
