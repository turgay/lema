<a name=8078></a><b>Sâib</b> şöyle demiştir:<br/>
<i>Malından vermek sûretiyle menfaat elde et,<br/>Ejderha (yılan) gibi hazînenin üstüne oturma.</i><br/>
<b>İmam Şiblî</b> hazretlerine zekâttan sorulmuştu. O da soran kişiye: “Senin yirmi<br/>
dirhemde beş dirhem zekât vermen gerekir. Ben ise yirmi dirhemin hepsini vermeliyim”<br/>demiştir.<br/>
Yani sûfî ve zâhid insanlar Allah yolunda mallarının tamamını harcamalı, sebepler<br/>
âleminden çıkıp müsebbibü’l-esbâb (bütün sebeplerinin yaratıcısı) olan Allah’a<br/>yönelmelidirler.<br/>
Adam: “Bu, hangi mezhebe göredir?” diye sorunca Şibli: “Hz. Ebûbekir Sıddîk<br/>
(r.a.)’ın mezhebidir” demiştir. Zîrâ Ebûbekir Sıddîk (r.a.), dünyadan tamamen<br/>soyutlanmak ve cimrilik hastalığından kurtulmak için malının tümünü Allah yolunda<br/>harcamıştı. Hattâ farz olan örtünmeyi temin için kendisine Fâtıma vâlidemiz bir abâ<br/>göndermiş, Ebûbekir bu elbiseyi giyerek Peygamber (s.a.)’in huzuruna çıkmıştı. O<br/>esnada Cebrâil (a.s.) da aynı kıyafetle o meclise gelince Peygamberimiz (s.a.) Cebrâil’e<br/>bunun sebebini sordu. Cebrâil (a.s.) da: “Şu anda gökteki bütün melekler Ebûbekir’e<br/>uyma ve ona benzeme adına bu kıyafettedirler” dedi. Sonra devamla: “Ey Peygamber!<br/>Allah sana selam ediyor ve şöyle buyuruyor: Ebûbekir’e de ki: «Ben ondan râzıyım, o<br/>da benden râzı mıdır?»”<br/>
Bu kıssadan anlaşılması gereken şudur ki, dünyayı terk etmek Allah’ın rızâsını elde<br/>
etmeye vesîledir. Aynı şekilde mâsivâyı yani Allah’tan başka her şeyin sevgisini terk<br/>etmek, Allah’ın rızâsına ulaştırıcıdır. Sonra Allah yolunda harcama yapmak, sadece<br/>mâlî harcamayla sınırlı değildir. Bilakis yapılan her iyilik bu kapsamda düşünülür.<br/>Peygamber (s.a.): <i>“Her iyilik sadakadır”</i><a href="RuhulBeyans.html#8088">[123] </a>buyurmuştur. Bundan maksad mâlî,<br/>kavlî/sözlü ve fiilî olarak Allah rızâsına vesîle olacak her şeydir. Tevhîd ve mârifete<br/>ulaşan Allah’ın has ve hâlis kullarının harcamaları elbette daha değerli ve fazîletlidir.<br/>Çünkü malların faydası bedene, mârifetin faydası ise gönül ve ruhlara yöneliktir.<br/>
<i>Keşfü’l-esrâr</i>’da buyrulmuştur ki: Ebûbekir Şiblî tarîkat yoluna girmeden önce<br/>
Bağdat’a giderdi. Burada gizlice Cüneyd’in sohbetine katılmayı âdet edinmişti. Bir gün<br/>Cüneyd’in ağzından: “Eğer bütün putperestler, dünyânın bütün kötü insanları Firdevs-i<br/>a‘lâya girmiş olsalar, yine de Hak Subhânehû ve Teâlâ keremini henüz göstermiş<br/>değildir” sözleri çıktı. Şiblî yerinden kalkarak nârâ atıp elbisesini yırttı ve ona şöyle<br/>dedi: “Âlemin kötü insanlarından birisi de benim, ne dersin beni bu halde kabul eder<br/>mi?” Cüneyd ona şöyle dedi:<br/>
“Ey delikanlı, Musâ ve Hârun peygamberliğini kabul etmesi için kaç sene Firavun’a<br/>
gittiler, konuştular. Eğer yanmış bir muvahhid kendi ayağıyla gelirse nasıl kabul<br/>edilmez?”<br/>
Şiblî kendine geldi, gafletten uyandı sahip olduğu her şeyi, malı mülkü ve elbiselerini<br/>
