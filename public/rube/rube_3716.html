<a name=3717></a>“Bundan sonra bu işin üzerinde olacağım. Senin aşkını canımla satın alacağım. Ama<br/>
kocan çok kıskanç bir adam. Onun için sana ulaşmak uzak bir düşüncedir.”<br/>
Kadın gence şöyle haber gönderdi:<br/>
<i>Bizim kavuşmamız âşıklarınki gibidir<br/>Eğer sende rağbet varsa murâdına erersin</i><br/>
Maslahat odur ki sefere gitmeye azmedip gerekli hazırlıklara başla. Büyük bir sandık<br/>
hazırla ve kocama gönder. Ona şöyle de:<br/>
“Yolculuğa çıkıyorum. Bir sandık dolusu kıymetli eşyam var. Senden başka güvenecek<br/>
kimsem de yok. Senin evine getirmek ve sana emanet etmek istiyorum. Eğer kabul<br/>ederseniz yerinde bir lütufta bulunmuş olursunuz ve size minnettar olurum.”<br/>
Kocama vedâ et ve git. Sonra sandığın içine gir. Kölen o sandığı bizim eve getirsin.<br/>
Kocam evden dışarı gittikçe sen sandıktan çıkarsın. Devamlı olarak cemâlim ile huzur<br/>bulursun.”<br/>
Bu plan gence güzel geldi. Kadının söylediklerini yerine getirdi. Sandığı kadının<br/>
evine gönderince kocası sandığı belli bir yere koydu. Kadın kocasının önüne geldi ve:<br/>
“Bu da ne? Bu kimin sandığı?” diye sordu. Kocası durumu ona anlattı. Kadın:<br/>“Sandıkta ne olduğunu biliyor musun?” dedi. Kocası:<br/>“Bilmiyorum.” diye cevap verdi. Kadın:<br/>“İçinde ne olduğunu bilmediğin kilitli bir sandığı evine getirmen akıldan uzak bir<br/>
davranıştır. Eğer yarın adam gelir de “Bunun içinde türlü mücevherler ve inciler vardı.”<br/>derse ve iş dediğinin aksine olursa bu işin üstesinden nasıl geleceksin? Doğrusu şudur<br/>ki o yolculuğa çıkan adamın evinden bir kişi getirirsin ve etraftan birkaç kişi toplarsın.<br/>Sandığın kapağını açarsınız ve içinde ne olduğunu görürsünüz. Böylece emaneti geri<br/>istedikleri vakit dedikodu kapısı kapanır.” dedi.<br/>
Kocası onun sözünü makbul saydı ve bunda salah gördü. Yolculuğa giden adamın<br/>
kölesiyle birkaç cemaati hazır ettiler. Sandığın kapağını açtılar ve orada kabuğun<br/>içindeki fıstık gibi oturmuş olan genci gördüler. Çok fazla utandığından lisanı<br/>bağlanmıştı. Cemal sâhibi kadının kocası kıskançlığın hararetinden terledi ve şaşkına<br/>döndü.<br/>
Kadın: “Efendi, bu gencin hiç günahı yok. Bu iş bana âid ve ben yaptım. Bundan<br/>
maksad şudur: Sen beni devamlı bağlı ve eziyet içinde tutuyorsun. Sana hanımları<br/>muhâfaza edip tutmanın aslâ mümkün olmadığını göstermek istedim. Esas hanımın<br/>kendisi örtülü ve iyi namlı olması lâzım. Eğer senin sakındığın şeye benim meylim ve<br/>iltifâtım olsaydı ya da iffetim o hale mâni olmasaydı, sen kendi elinle bir yâr getirmiş<br/>olurdun. Ama benim maksadım delil göstermek ve kendi iffetimi ortaya koymaktır.<br/>Şimdi beni kendi iffetime ısmarla, benim üzerimden muhâfaza ve gözetme elini kaldır.”<br/>
Kocası bu durumu görünce onu muhâfaza ve gözetmekten el çekti. Ondan sonra hanımı<br/>
bağlı bırakmadı. Onu Hakk’ın muhâfazasına havâle etti.<br/>
