<a name=10822></a><img src="flower_sep.jpg"/><br/>
<img src="RuhulBeyan-10822_2.jpg"/><br/>
<img src="RuhulBeyan-10822_3.jpg"/><br/>
amellerin gösterilmesinden maksad amel defterleridir ki bu da gözle görülmeyi ifâde<br/>eder. “Görme” ilerde geleceği üzere, yazılması anlamına alınırsa o zaman kalbî olabilir.<br/>
Âyet-i kerimede ki, “çıkacaklar” şeklinde ifâde ettiğimiz “sader” kelimesi, geldikten<br/>
sonra dönmek ve ayrılmak anlamınadır. Cumhura göre “vürud” onların yerde<br/>defnedilmiş olmaları, “sader” ise, yeniden dirilmek için ayağa kalkmaları, demektir.<br/>
Bu anlamda olmak üzere, vedâ tavafına “tavafu’s-sader” denilir. Bu tavaf bilindiği<br/>
üzere, hacıların memleketlerine dönerken yaptıkları en son tavaftır. Bu da bize<br/>kelimenin yapısında var olan “dönme” anlamını göstermektedir.<br/>
Âyetten anlaşıldığına göre o gün insanlar kabirlerinden darmadağınık çıkacaklardır.<br/>
Bazılarının yüzleri ve elbiseleri beyaz ve güven içinde olacaktır. Önlerinde bir seslenen<br/>şöyle seslenecektir. “Bu Allah’ın dostudur.” Bazıları ise, kapkara yüzlü, çırılçıplak,<br/>yalınayak, zincire vurulmuş korku içinde olacaklardır. Onun da önünde bir seslenen<br/>çıkıp şöyle diyecektir. “Bu Allah’ın düşmanıdır.”<br/>
<b>İbn Abbas</b>’tan rivâyet olunuyor: Cebrâil (a.s.) bir gün Peygamber (s.a.) Efendimiz’e<br/>
gelerek: “Ey Muhammed! Rabbin sana selam söylüyor. Kendisi daha iyi bildiği halde,<br/>Rabbin senin neden ğamlı, neden hüzünlü olduğunu soruyor?” dedi. Peygamber<br/>Efendimiz (s.a.) şöyle cevap verdi: <i>“Ey Cebrâil! Uzun zamandan beri ümmetimin<br/>durumunu düşünmekteyim.”</i> Cebrâil sordu: “Ehl-i küfür hakkında mı, yoksa ehl-i İslam<br/>hakkında mı?” Efendimiz (s.a.) cevap verdi: <i>“Hayır, bilakis Lâ ilahe illallah ehlini<br/>düşünmekteyim.”</i><br/>
Cebrâil (a.s.) Peygamber Efendimiz (s.a.)’in elini tutup onu Benû Seleme<br/>
kabristanlığına götürdü. Sağ kanadı ile bir ölünün kabrine vurdu. Ona: “Allah’ın izni ile<br/>kalk” dedi. Bunun üzerine kabirden bembayaz yüzlü, bir adam kalktı. “La ilahe illallah,<br/>Muhammedün rasûlullah, el-Hamdü lillahi rabbi’l-alemîn” diyordu. Cebrâil o adama<br/>“eski hâline geri dön” dedi ve adam eski hâline geri döndü.<br/>
Cebrâil daha sonra sol kanadı ile bir ölünün kabrine vurdu. Ve Allah’ın izni ile kalk”<br/>
dedi. Kabirden, kapkara yüzlü mavi gözlü bir adam çıktı. “Vay benim iç yangınıma! Vay<br/>benim başıma gelenlere! Vay benim rezil, rüsvaylığıma!” diyordu. Cebrâil ona da “eski<br/>hâline dön” dedi ve adam eski hâline kabrine döndü. Sonra Cebrâil Peygamber<br/>Efendimiz (s.a.)’e dönerek: “Kıyamet günü işte böyle; nasıl ölmüşlerse öyle<br/>dirilecekler.” dedi.<br/>
<b>7. Kim zerre miktarı hayır yapmışsa onu görür.<br/>8. Kim de zerre miktarı şer işlemişse onu görür.<br/></b>Bu iki âyet yukarıda geçen, <i><b>“kendilerine gösterilmek için”</b></i> ifâdesini açıklamaktadır.<br/>
