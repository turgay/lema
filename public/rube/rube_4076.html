<a name=4077></a>görünürde var olan bir tasarrufları ve mecâzî olan mülk ve hükümranlıkları vardır.<br/>
Burada işin zâhirinde de görüldüğü gibi geride kalanların öncekilere vâris olmadığına<br/>
dikkat çekilmektedir. Mükâşefe, müşâhede ve muâyene ehli, işi/durumu şimdi daha önce<br/>ademde iken olduğu hal üzere görmektedirler. Çünkü âriflerin kıyâmeti devamlıdır.<br/>Onlar: Hiçbir harf ve ses olmaksızın Allah Teâlâ’nın: <i><b>“Bugün hükümranlık kimin!”<br/></b></i>(el-Mü’min, 40/16) nidâsını şu anda bile duymakta ve her gün, her saat ve her an: <b>“<i>O<br/>Tek ve Kahhar olan Allah’ındır</i></b><b>.” </b>diye kesin olarak inanmaktadırlar.<br/>
<i>et-Te’vîlâtü’n-Necmiyye</i><b>’</b>de şöyle denilir:<br/><i>“Şüphesiz Biz” </i>cemâlimizin nurlarıyla velilerimizin kalplerini <i>“diriltir ve Biz” </i>celâl<br/>
nazarlarımızın sertliğiyle onların nefislerini <i>“öldürürüz.”</i> Bizim bakâmızla bâki<br/>olmaları için kendi varlıklarını yok ettikten sonra “<i>her şeye Biz vâris oluruz.”</i><br/>
<i>Mesnevî</i>’de şöyle denilir:<br/>
<i>Bir sivrisinek bahçeden, çayırlıktan, çimenlikten uçup geldi.<br/>Süleyman peygamberden adâlet istedi de dedi ki:<br/>“Ey Süleyman, adâleti yaydın,<br/>Şeytanlar, insanlar ve cinler arasında.<br/>Her zayıf kişinin müşkülünü halledersin<br/>Sivrisinek, zâten zayıflığın misalidir.<br/>İmdat et, bizi bu gamdan kurtar.<br/>Ey eli Hakk’ın eli olan, elimizden tut!”<br/>Hz. Süleyman dedi ki: “Ey insâf isteyen, adâlet arayan!<br/>Kimden şikâyet ediyorsun? Kime karşı hak arıyorsun? Söyle!<br/>Kendini büyük görerek sana zulmeden,<br/>Yüzünü, gözünü tırmalayan o zâlim kimdir?”<br/>Sivrisinek dedi ki: “Benim şikâyetim rüzgârdandır.<br/>O iki elini de zulm etmek için bize karşı açtı”<br/>Hz. Süleyman: “Ey seher rüzgârı!” diye seslendi.<br/>“Sivrisinek senin zulmünden şikâyetçidir. Hemen buraya gel.<br/>Haydi hasmının karşısına geç de söyle,<br/>Ona cevap ver. Dâvâsını reddet.”<br/>Rüzgâr Hz. Süleyman’ın emrini duyunca, hızlı hızlı eserek geldi,<br/>Sivrisinek de hemen kaçmaya davrandı.<br/>Hz. Süleyman: “Ey sivrisinek! Nereye gidiyorsun?”<br/>“Dur da ikinizi de dinleyip hüküm vereyim.” dedi.<br/>Sivrisinek: “Ey pâdişahım!” dedi. “Ölümüm zâten onun yüzünden,<br/>Bu günümün böyle karanlık olması onun dumanındandır.<br/>O gelince ben nasıl durabilirim?<br/>O benim kökümü kazır, beni yok eder gider.”<br/>İşte Hakk’ın dergâhını arayan da böyledir.</i><br/>
