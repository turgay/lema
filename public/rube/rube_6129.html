<a name=6130></a><img src="flower_sep.jpg"/><br/>
<img src="RuhulBeyan-6130_2.jpg"/><br/>
<img src="RuhulBeyan-6130_3.jpg"/><br/>
etmelidir. Rivâyet edildiğine göre <b>İbrâhim b. Ethem</b> on yedi yıl odun taşımıştı.<br/>
<i>“Sekiz yıl bana ücretle hizmet etmen karşılığında...”</i> ifâdesi, tasavvuf ehlinin yoluna<br/>
(<i>tarîk</i>) ve onların mürîdlerini, enbiyânın sünnetlerine uygun olarak terbiye edip<br/>yetiştirdiklerine bir işâret vardır.<br/>
<b>Hâfız</b> der ki:<br/>
<i>Eymen Vâdisi’nin çobanı yıllarca canla başla Şuayb’a hizmet ettikten sonra</i><br/>
<i>murâdına ulaşmıştır.</i><br/>
<b>28. <i>(Mûsâ)</i></b><b> şöyle cevap verdi: Bu seninle benim aramdadır. Bu iki süreden</b><br/>
<b>hangisini doldurursam doldurayım, demek ki bana karşı husûmet yok.<br/>Söylediklerimize Allah vekîldir.</b><br/>
<i>“Mûsâ şöyle cevap verdi: Bu” </i>söylediğin ve benimle anlaşma yapıp bana şart<br/>
koştuğun şeyler<i> “seninle benim aramda sâbit ve geçerlidir.” </i>Ben şartımdan<br/>çıkmayacağım gibi, sen de nefsine şart koştuğun hususların dışına çıkmayacaksın.<br/>
Ben uzun yahut kısa <i>“bu iki süreden hangisini doldurursam doldurayım,” </i>hizmet<br/>
görevimi yerine getirmiş olacağım. “<i>Demek ki</i> <i>bundan dolayı bana bir düşmanlık yok”<br/></i>yâni bana karşı bir haksızlık olmayacak<i>. </i>Ne on yıldan fazlası ve ne de sekiz yıldan<br/>sonrası için benden hizmet etmem beklenmeyecek, yâni on yılı doldurmak zorunda<br/>kalmayacağım. Hangi süreyi doldurur ve yerine getirirsem artık çoğunu veya azını<br/>yapmamda bana bir günah yoktur. Aramızda anlaştığımız bu şartlara Allah vekildir,<br/>şâhiddir; O gözetler ve korur. Dolayısıyla herhangi birimizin bunun dışına çıkmasına<br/>imkan yoktur.<br/>
Nitekim <i>Fethu’r-rahman</i>’da da kaydedildiği gibi Şuayb (a.s.) Medyen halkını topladı<br/>
ve Mûsâ (a.s.)’ı kızı Sâfuriyyâ ile evlendirdi. Böylece Mûsâ (a.s.) eve girdi ve on yıl<br/>boyunca Şuayb (a.s.)’ın koyunlarını gütme işini yerine getirdi.<br/>
Rivâyet edildiğine göre, anlaşma müddetini tamamlayınca Şuayb (a.s.), Mûsâ (a.s.)’a<br/>
dedi ki: “Şu eve gir ve buradaki asâlardan birini al.” Onun yanında peygamberlerin<br/>asâları bulunmaktaydı. Mûsâ (a.s.), Âdem (a.s.)’ın cennetten inerken getirdiği asâyı<br/>aldı. Enbiya, bu asâyı birbirlerine mîras bırakırlardı ve nihâyet Şuayb (a.s.)’a kadar<br/>ulaşmıştı. Mûsâ (a.s.) bu asâ’ya eliyle dokundu, asâ bir şeyle sarılmış idi. Şuayb (a.s.),<br/>Mûsâ’nın bunu almaya ehil olmamasından endişe duyarak buna râzı olmadı ve “başka<br/>birini al” dedi. Ancak asâ yedi kere Mûsâ’nın eline düşüp kaldı. Bunun üzerine Şuayb<br/>(a.s.) Mûsâ’nın farklı bir durumu olduğunu anladı. Koyunları otlatmak için çıkarken ona<br/>dedi ki: “Yol ayrımına gelince, sağdakine sapma. Ot her ne kadar daha fazla ise de<br/>
