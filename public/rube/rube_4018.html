<a name=4019></a>gönüllerini onlardan çevirme ki muhabbet sâikıyle İsmâil (a.s.) ve neslinden ibâret olan<br/>mü’minler tarafına koşsunlar.<br/>
İbrâhim (a.s.) “<i>insanlardan bir kısmının gönüllerini</i>” değil de ‘insanların<br/>
gönüllerini’ demiş olsaydı o zaman İranlısı, Rumu, Türkü ve Hindlisi onların başına<br/>yığılırdı.<br/>
<i>Onlardaki böyle güzellik olur<br/>Helâl olsun gönlümüzü alır giderler<br/>O kimse ki böyle cemâli ola<br/>Ona âşık olmamak vebâl olur</i><br/>
<b>Molla Câmî</b> (k.s.) der ki:<br/>
<i>Yüzünü Harem’e sür ki o hoş harîm (Kâbe) oradadır<br/>Orada mukîm siyah giyinmiş bir mahbûb vardır<br/>Arap güzellerinin kıblesi onun yüzüdür<br/>Acem mahbûblarının secdesi onun tarafınadır</i><br/>
<i>“Ve” </i>yakınlarında türlü meyvelerin yetiştiği köyler var ederek yahut uzak bölgelerden<br/>
böyle meyveleri getirterek çeşitli<i> “meyvelerden onlara” </i>yâni, oraya yerleştirdiğim<br/>zürriyetime ya da hem zürriyetime, hem de onlara katılan insanlara<i> “rızık ver!”</i> Her iki<br/>yolla da oraya meyve ulaşması gerçekleşmiştir. Öyle ki Mekke’de ilkbahar, sonbahar ve<br/>yaz meyveleri aynı günde bulunabilmektedir.<br/>
İbrâhim (a.s.), <i><b>“… halkından Allah’a ve âhiret gününe inananları çeşitli</b></i><br/>
<i><b>meyvelerle besle</b></i><b>.”</b> (el-Bakara, 2/126) âyetinde olduğu gibi bu âyette duâasını<br/>mü’minlere tahsis etmemiş, namazı dosdoğru kılmalarını zikretmekle yetinmiştir.<br/>
<b>İbn Abbas</b>’tan rivâyet edildiğine göre Mekke’ye üç konaklık bir mesâfede bulunan<br/>
Tâif, Filistin toprağındandı. İbrâhim (a.s.) bu duâyı yapınca Allah bu toprağı Harem’e<br/>rızık sağlaması için oradan kaldırıp buraya yerleştirdi.<br/>
<i>“Umulur ki” </i>namazlarını kılarak, diğer vesâir kulluk görevlerini edâ ederek <i>“bu</i><br/>
<i>nîmetlere şükrederler.”</i><br/>
Fakir (<b>Bursevî</b>) der ki: Âlimler, İbrâhim (a.s.)’ın duâsının Kâbe’nin inşâsından sonra<br/>
mı, yoksa ondan önce Mekke’ye ilk geldiğinde mi yapıldığı konusunda ihtilâf<br/>etmişlerdir. <i>‘Rabbim, bu şehri emniyetli kıl!’</i> duâsı, sonra yapıldığını teyid ediyor.<br/>Çünkü anlaşılan o ki İbrâhim (a.s.) bizzat eliyle şehre işâret ederek bu duâyı yapmıştır.<br/>Yine <i>“senin Beyt-i Harem’inin (Kâbe’nin) yanında”</i> ifâdesi de bu husûsu teyid ediyor.<br/>Yine İbrâhim (a.s.)’ın: <i>“İhtiyar hâlimde bana İsmail’i ve İshak’ı lutfeden Allah’a<br/>hamdolsun.”</i> ifâdesi de bunu teyid ediyor. Çünkü İshâk (a.s.) Beyt’in inşâsından önce<br/>doğmamıştı.<br/>
Bâzı âlimler ise şehre yapılan işâretin, şehir olma durumu henüz gerçekleşmeden<br/>
