<a name=7306></a><img src="RuhulBeyan-7306_1.jpg"/><br/>
<img src="RuhulBeyan-7306_2.jpg"/><br/>
<img src="RuhulBeyan-7306_3.jpg"/><br/>
<img src="RuhulBeyan-7306_4.jpg"/><br/>
malum olan rızık, yiyecek olarak daha hayırlıdır, daha iyidir. Yani malum rızık, cennet<br/>ehlinin nüzul ve yiyeceğidir. Cehennem ehlinin nüzul, ikram ve yiyeceği ise zakkum<br/>ağacıdır yani meyvesidir. Peki nüzul, ikram ve yiyecek olarak bunların hangisi daha<br/>iyidir? Burada cennet ehlinin ikram ve yiyeceğinin “nüzul” olarak adlandırılması, Allah<br/>Teâlâ’nın cennet ehli için zikretmiş olduğu nimetlerin misafir için ivedilikle hazırlanıp<br/>takdim edilen ikram mesabesinde olduğuna delâlet etmektedir. Cennet ehli için bunların<br/>ötesinde akıl, idrak ve havsalaların ulaşamayacağı nice nimet ve ikramlar vardır.<br/>Cehennem ehli için olan zakkum da aynıdır. Denilir ki nüzul kelimesi aslında fazlalık,<br/>ziyâde mahsul ve artış demektir. Arapların “Bal, yer mahsulü değildir,” demeleri bu<br/>kabildendir. Nüzul kelimesi bir şeyden hâsıl olan ürüne mecâzen ad olarak<br/>kullanılmıştır. Bu durumda nüzul kelimesi temyiz olarak mensuptur. Mânâ: Mahsûlü<br/>lezzet, sevinç ve mutluluk olan bu mâlum rızık mı hayırlıdır yoksa mahsûlü elem,<br/>ızdırap, gam ve tasa olan zakkum mu? demektir.<br/>
<i>“Biz onu (zakkumu) zâlimler için bir fitne”</i> ahirette mihnet ve azap <i>“kıldık.”</i> Lügatta<br/>
“fitne” yakmak demektir. Hak yoldan saptırana da bazen “fâtin” denilir. Zira kâfirler<br/>cehennemdeki bu zakkum ağacını işitince bu sebeple dinlerinden saptılar ve bunu<br/>Kur’an’a ve nübüvvete sataşmaya ve küfürde ısrar etmeye vesile kıldılar. Ve “Bu nasıl<br/>mümkün olur? Ateş ağacı yakar!” dediler. Ateşte yaşayıp ondan lezzet alan bir canlıyı<br/>yaratmaya kadir olan Allah Teâlâ’nın cehennemde bir ağaç yaratıp onu orada yanmaktan<br/>korumaya daha kadir olduğunu bilemediler.<br/>
<b>64. Zira o, cehennemin dibinde bitip yetişen bir ağaçtır.<br/></b>Zakkum ağacının asıl unsurları ateş olduğu için diğer ağaçlar gibi ateş onu yakmaz.<br/>
İşte balık da suda ürediği için suda boğulmaz. Suda üremeyen canlılar ise böyle<br/>değildir. Bu kavl-i ilâhî Ali b. Zeb’ari ve Kureyş’in ileri gelenlerine bir reddiye olup<br/>onların cehaletini ortaya koyar. Zira Ali b. Zeb’ari Kureyş’in ileri gelenlerine:<br/>“Muhammed (s.a.) bizi zakkumla tehdit ediyor; halbuki berberi dilinde “zakkum”<br/>kaymaklı hurma demektir” dedi. Ebû Cehil bu adamı alıp evine götürdü ve cariyesine:<br/>“Bize zakkum getir” dedi. Cariye onlara gerçekten kaymaklı hurma getirdi. Bu sefer<br/>alaylı bir ifade ile “Zakkumlanın, zakkum yiyin, işte Muhammed’in (s.a.) sizi tehdit<br/>ettiği zakkum budur,” dedi. Nitekim Allah Teâlâ da: <i>“Zira o, cehennemin dibinde bitip<br/>yetişen bir ağaçtır”</i> buyurdu. İşte zakkum budur; yoksa bu sapık ve cahillerin anladığı<br/>şey değildir.<br/>
