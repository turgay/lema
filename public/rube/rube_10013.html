<a name=10014></a><img src="flower_sep.jpg"/><br/>
<img src="RuhulBeyan-10014_2.jpg"/><br/>
<i>“Nusub”</i>, dikilen ve Allah Teâlâ dışında kendisine tapılan her şeydir. <b>İbn Ömer<br/></b>(r.a.)’dan rivâyete göre <i>“nusub”</i>, avın takıldığı ağdır ki sâhibi ona doğru koşar.<br/>“Ensâb” kelimesinin tekilidir. Nitekim nusub kelimesi Kur’ân-ı Kerîm’de başka bir<br/>âyette şöyle yer alır: <i><b>“...dikili taşlar (putlar) üzerine boğazlanmış hayvanlar ve fal<br/>oklarıyla kısmet aramanız size haram kılındı.”</b></i> (el-Mâide, 5/3). Arapların kendisine<br/>taptıkları ve üzerinde hayvan boğazladıkları taşlar vardı.<br/>
<b>Ahfeş</b>, “nasb” kelimesinin çoğulu olduğunu söyler, “rehn” ve “rühûn” gibi, “ensâb”<br/>
da cem’u’l-cem yâni çoğulun çoğuludur.<br/>
<i>“Koşuyorlar” </i>kelimesi “îfâz/acele etmek” kökünden gelir. Aslı müteaddî bir fiildir,<br/>
yâni “onu önce hangisi selamlayacak diye koşuyorlar” demektir. Bu ifâdede “câhilî<br/>hâlleri sebebiyle müşrikleri ayıplama ve cehâletlerini zikrederek onları hafife alma”<br/>söz konusudur. Çünkü onlar bu cehâletleriyle, hiçbir fayda ve zarar veremeyen şeylere<br/>koşmayı âdet edinmişlerdir.<br/>
<b>44. Gözleri horluktan aşağı düşmüş ve kendileri zillete bürünmüş bir hâlde. İşte</b><br/>
<b>bu, onların tehdîd edilegeldikleri gündür!</b><br/>
<i>“Gözleri horluktan aşağı düşmüş vaziyette” </i>ifâdesi, <i>“koşuyorlar”</i> fiilinin fâilinin<br/>
hâlini bildirmektedir, <i>“Gözleri” </i>kelimesi de mecâz-ı isnâdî yoluyla onun fâilidir. Yâni<br/>burada “huşû” yâni korku, insanın bütün benliği ile hissettiği bir vâkıa iken bunun âyette<br/>sâdece göze isnâd edilmesi, tesir ve eserinin insanın gözünde ortaya çıkmasından<br/>dolayıdır. Buna göre âyetin mânâsı; onların gözleri zelil ve aşağı düşmüştür, azapla<br/>karşılaşmayı bekledikleri için başlarını kaldıramazlar.<br/>
<i>“Kendilerini zillet kaplamış bir hâlde”</i> ifâdesi de yine <i>“koşuyorlar”</i> fiilinin fâilinin<br/>
hâlini bildirmektedir. Yâni onları şiddetli bir zillet kaplamış ve büyük bir alçaklık,<br/>hakîrlik ve düşkünlük bürümüş olduğu hâlde koşarlar.<br/>
<i>“İşte bu”,</i> dünyada iken peygamberlerin dilleri ile <i>“vaîd/tehdid edilegeldikleri”,</i><br/>
onların da yalanladıkları, kendisinde korkunç hâdiselerin meydana geleceği <i>“gündür.”</i><br/>
Vaîd kelimesinin tekrar olduğu vehmine kapılmamalıdır. Çünkü daha evvel zikredilen<br/>
“vaîd”, o an ve devamlı yapılan bir tehdid iken, bu âyetteki vaîdin geçmişe âid olduğu<br/>başındaki “kâne” fiilinin delâletiyle anlaşılmaktadır.<br/>
Âyette yer alan <i>“zillet”</i> kelimesi enâniyetin zilletine işâret etmektedir. Çünkü kâfirler<br/>
kabirlerinden çıktıkları gün, bâtınî hâllerine münâsip olan sûretlere doğru<br/>koşacaklardır. Enâniyet/benlik sâhibi olan kimseler, en çirkin sûretlerde olacaklardır.<br/>Çünkü içleri ve dışları değişime uğrayacaktır. Nitekim, <i>“ben ondan daha üstünüm.”<br/></i>(el-A’raf, 7/12) dediği zaman aynı şey iblisin de başına gelmişti. Nasıl ki İblis<br/>kurb/yakınlık makamından kovulmuş ve uzaklık zilleti kendisini kuşatmış ise onun gibi<br/>
