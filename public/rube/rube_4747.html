<a name=4748></a>şeriatına göreydi.<br/>
7- Meşâyıhın fiillerine sabretmek zor ve çetin bir iştir. Eğer sâdık bir müridin ayağı<br/>
şeyhin emirlerinden bir emirde kayarsa ya da meşâyıhın fiillerinden birini inkâra<br/>kalkarsa yahut muâmelelerinden birinde ona itiraz ârız olursa veya sabırdan âciz olursa,<br/>şeyh bu müridin özrünü kabul etsin, onu affetsin ve üç kez hatalarını görmezden gelsin.<br/>Üçüncüden sonra “<i>İşte bu, benimle senin aramızın ayrılmasıdır.</i>” derse, artık mazurdur<br/>ve yerinde bir iş yapmış olur. Sonra yaptıklarını ona haber verir ve “<i>İşte, hakkında<br/>sabredemediğin şeylerin iç yüzü budur.</i>” der.<br/>
<i>Avârif</i>’te şöyle der: “Mürid, şeyhe îtirazdan kaçınmalı, onun bütün tasarruflarında<br/>
içteki itiraz duygusunu izâle etmelidir. Çünkü îtiraz, müridler için öldürücü bir zehir<br/>gibidir. Bir müridin şeyhine içten îtiraz edip de sonra felah bulması pek nadirdir.<br/>Mürid, şeyhin kendisine müşkil görünen her tasarrufunda Mûsâ-Hızır (a.s.) kıssasını<br/>hatırlamalıdır. Nasıl ki Hızır (a.s.)’dan bazı tasarruflar zuhur ediyor ve Mûsâ (a.s.) da<br/>onlara îtiraz ediyorsa ve daha sonra işin gerçek yönü ona keşfolunuyorsa, mürid de<br/>şeyhin kendisine doğruluğu müşkil görünen her tasarrufunda kendisine göre mutlaka<br/>doğru bir yönü olduğunu bilmelidir.”<br/>
<b>Hâfız</b> der ki:<br/>
<i>Sana bir nasîhat ederim, kabul eyle ve bahane ileri sürme<br/>Sana müşfik nasîhatçı ne söylerse kabul eyle!</i><br/>
Mürşid, kendisine uyan kimsenin sa‘y ve gayretini zâyi etmemek için mukallid değil,<br/>
tahkik ehli ve müşfik olmalıdır. Çünkü şöyle denilmiştir:<br/>
<i>Bir kavmin kılavuzu karga olursa<br/>Onları götüreceği yer leşlerin olduğu yerdir.</i><br/>
<b>Hâfız</b> da şöyle der:<br/>
<i>Sahte tabiblerden derdimin gizli olması yeğdir<br/>Gerektir ki gayb hazinesinden o derde devâ edeler</i><br/>
<b>Sâib</b> şöyle der:<br/>
<i>Dertsiz olanlardan kendi derdine ilaç arayan kimse<br/>Ayağına batan dikeni akreplerin iğnesiyle çıkaran kimseye benzer</i><br/>
8- Kişi iki zarardan birini yapmak zorunda kalsa daha büyüğünü def etmek için hafif<br/>
olanını yapmalıdır. Bu esastır. Tafsîlâtı konusunda şerîatlarda bazı farklılıklar vardır.<br/>Mesela yarası olan bir adam, secde ettiğinde yarası akacak olsa, secde etmediğinde<br/>akmasa rükû ve secdeleri îmâ ile yapmak suretiyle oturarak namaz kılar. Çünkü rükû ve<br/>
