<a name=211></a><img src="RuhulBeyan-211_1.jpg"/><br/>
misâl vermiştir. Çünkü sivrisinek aç kaldığı sürece yaşar ve doyunca ölür. Ehl-i dünyâ<br/>da böyledir. İstiğnâya erip tokluğa nâil olunca isyâna ve azgınlığa kalkışır. Evvelâ kalbi<br/>ölür, sonra mânen gerilemeye devam eder.<br/>
İmâm <b>Ebû Mansûr Mâturîdî </b>der ki: Cüssesi ve hacmi küçük varlıkların Allah’ın<br/>
vahdâniyyetine delâleti, iri cüsseli mahlûkatın delâletinden daha şaşılasıdır. Çünkü<br/>yaratıkların hepsi, bir sinek veya karasineğin benzeri bir sûret meydana getirmek ve<br/>onun ağız, burun, göz, ayak gibi organları ile yeme içme ve dışkı âzâlarını terkîb için bir<br/>araya gelseler buna güçleri yetmez. Belki büyük cisimlerden oluşan iri kemikleri tasvîre<br/>güç yetirebilirler. Belki cismi küçük sivrisinek, cismi iri filden daha zordur. İnsanın<br/>hâline ve isti’dâdının kemâline şu hadiste bir işâret vardır: <i>“Allah, Âdem’i kendi<br/>sûretinde yarattı.<a href="RuhulBeyans.html#217">”</i>[222] </a>Yâni kendi sıfatları üzere yarattı, demektir. İnsanın za’fını gören<br/>Allah ona cemâl ve celâl sıfatlarının her birinden bir nümûne bahşetmiştir ki, kendi<br/>nefsinin sıfat aynasında Rabbının sıfatlarının kemâlini müşâhede edebilsin. Bu yüzden<br/>Rasûl-i Ekrem (s.a.) de <i>“Kendini bilen rabbini bilir.<a href="RuhulBeyans.html#217">”</i>[223] </a>buyurmuştur. Yalnızca insana<br/>verilen bu özellik, insandan başka yaratıklarda yoktur. Âyet-i celîlede: <i><b>“Muhakkak ki<br/>biz, Âdemoğullarını mükerrem kıldık.”</b></i> (el-İsrâ, 17/70) buyurulmuştur.<br/>
<i>Mesnevî</i>’de denilmiştir ki:<br/><i>Topraktan olan Âdem, Hakk’tan ilim öğrendi.<br/>Hatta, o ilim onu yedi kat göğe doğru parlattı.<br/>Melekler nâm ve izzetlerini kırdılar, ona secde kıldılar.<br/>O ilim, Cenâb-ı Hakk’a kör olanın körlüğünü açtı.<br/>Gönle taraf-ı ilâhiyyeden bir cevher ihsâs olunmuştur.<br/>O cevher deryâlara ve feleklere verilmiştir.<br/>Ey şekle aldanan, maddeye tapan birkaç adam.<br/>Mânâsı olmayan can, ten esâretinden kurtulamaz.<br/>Eğer insan, sûretiyle insan olabilmiş olsaydı,<br/>Hz. Ahmed (s.a.) ile Ebû Cehil bir olmak lâzım gelirdi.</i><br/>
Sûfîlerden biri demiştir ki: “Cenâb-ı Hakk, zayıf yaratıklardan bahsederek zayıf<br/>
kullarının kalblerini tesellî ve takviye etmiştir. Yerine göre zayıf yaratıkların,<br/>kuvvetliler üzerinde ne gibi tesirler icrâ edebileceklerini göstermiştir. Meselâ âyet-i<br/>celîlede zikri geçen sivrisinek, küçüklüğüne rağmen, filde bulunmayan iki kanada<br/>sâhibtir. Cenâb-ı Hakk takdîri icâbı birine vermediği bir şeyi, diğerine vermiştir. Biri<br/>çok iş yaptığı halde diğeri az iş yapar. Daha garibi bu küçük yaratık küçüklüğüne<br/>bakmadan diğer büyük yaratıklara ezâ verir. Üstelik kimse de kendini ondan kurtaramaz.<br/>Allah’ın hikmetine bakın ki, arslanı gâyet kuvvetli, sinek ve sivrisineği gâyet zayıf<br/>yarattığı halde sivrisineğe insanlara karşı bir cür’et ve cesâret, aslana da bir korku<br/>vermiştir. Sivrisinek ne kadar def’edilmeye çalışılsa insanın üstüne üstüne gelir. Arslan<br/>ise koğulmadığı, uzaklaştırılmadığı halde yuvasını insanlardan uzak yerlere yapar. Allah<br/>
