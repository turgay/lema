<a name=4283></a><img src="flower_sep.jpg"/><br/>
<img src="RuhulBeyan-4283_2.jpg"/><br/>
<img src="RuhulBeyan-4283_3.jpg"/><br/>
açıklamak içindir.<b> </b><i>“Onu nereye gönderse” </i>yâni efendisi ona işi îcâbı herhangi bir<br/>görevi yerine getirmek için gönderse<b> </b><i>“bir hayır getiremez” </i>yâni elinden bir şey gelmez,<br/>yeterli bir iş yapamaz, ne kendisi bir şey anlar, ne de bir kimseye anlatabilir.<br/>
Bu cümlenin ayrıca zikredilmesi, iş çok kolay bile olsa efendisinin maslahatını yapma<br/>
konusunda hiçbir kudreti olmadığını belirtmek içindir.<b> </b><i>“Şimdi” </i>yukarıda bahsedilen<br/>vasıflar kendisinde bulunan <i>“bu adamla, doğru yolda yürüyerek adâleti emreden”<br/></i>insanları fazilet ve mekârim-i ahlaka çağıran, onları adâletle davranmaya teşvik eden,<br/>basîretli, hakka isâbette yetenekli, görüş sâhibi ve güzel konuşan <i>“kimse eşit olur mu?”<br/></i>O kimse zikredilen özele ve genele faydasının yanında hal ve gidişâtı doğru, beğenilen<br/>bir yol üzeredir ki ne istese ve neye yönelse maksadına ve maksuduna hemen ulaşır. İşte<br/>(bu misaldeki gibi) hiç bir îtibarı olmayan putlar da şânı yüce olan Cenâb-ı Hakk’a eşit<br/>olmaz.<br/>
Bu konuda Sehbân ve Bâkıl isimleriyle meşhûr iki şahıs örnek verilir: Sehbân, fesâhat<br/>
ve belâgat ehli bir kimse olup gerektiğinde bir gün bir gece söylediğini tekrar etmeden<br/>tutukluk da yapmadan konuşabilirdi. Bakıl ise on bir dirheme bir ceylan satın almış,<br/>fiyatı sorulduğunda on parmağını açıp, on birinci olarak da dilini çıkararak aldığı fiyata<br/>işâret etmiş, bu arada ceylan da elinden kaçmıştı. İşte o âcizlik ve kendini ifâde<br/>edememe konusunda misal getirilir.<br/>
<b>İmam Süheylî</b>, <i>Kitabu’t-Ta‘rîf ve’l-i‘lâm fîmâ übhime mine’l-Kur’ân</i> adlı kitabında<br/>
der ki: “Âyetteki “<i>dilsiz</i>” ile kasdedilen, Ebû Cehl’dir. İsmi, Amr b. Hişam b. Muğîra b.<br/>Abdullah b. Ömer b. Mahzûm’dur. “<i>Adâleti emreden</i>” Ammar b. Yasir Ansî’dir. Ans,<br/>Müdlicoğulları’nın bir koludur. Onlar Ebû Cehl’in kavmi Mahzumoğulları’nın<br/>müttefikiydi. Ebû Cehl, Müslüman olduğu için ona ve kendisinin azadlı kölesi olan<br/>annesi Sümeyye’ye azab ediyordu. Hatta bir gün Sümeyye’ye: “Sen, Muhammed’e<br/>ancak onun cemâlinden dolayı îmân ettin.” diyerek mızrağını ağzına sapladı, o da vefat<br/>etti. Böylece o İslam’da ilk şehid olan kadın oldu.<br/>
Âyette şuna işâret vardır: Nefs-i emmârenin herhangi bir hayrı işlemeye gücü yoktur.<br/>
Çünkü onun işi, hevâsına tâbi olmak ve Mevlâsı’na muhâlefet etmektir. Ruh ise nefse<br/>Allah’a itâati ve ona iyi kullukta bulunmayı emreder. Nefis de rûha, Allah’a asi olmayı<br/>ve hevaya uymayı emreder. Tevfik ancak ruh tarafındandır. Mü’minin düşmanı üçtür:<br/>Nefis, şeytan ve dünyâ. O halde muhâlefet ederek nefse, zikir ile şeytana ve kanâat ile<br/>dünyâya karşı koy.<br/>
Bir hakîm der ki: Nefis senin hırsızındır, onu tut ve gözet. Yine o senin düşmanındır,<br/>
onunla mücâhede et.<br/>
