<a name=10049></a>kâfirlikle niteliyor, şu hâlde bu niteleme bir mecaz-ı mürseldir. Sonra bu son “sâdece<br/>ahlâksız ve kâfir çocuklar doğururlar” cümlesi, “belki de ilerde onların nesillerinden<br/>îman edecek kimseler çıkabilirdi, şu hâlde Nûh (a.s.)’ın onların köklerinin kazınması,<br/>yeryüzünden silinmeleri yolunda yapmış olduğu bedduâ yanlış değil mi?” şeklindeki<br/>itirâza bir cevap teşkil etmektedir. Nûh (a.s.) yaptığı bu bedduâyı Allah Teâlâ’nın<br/>kendisine indirmiş olduğu vahye dayanarak yapmıştır. Çünkü Hûd sûresinde yer alan şu<br/>âyet-i kerîme bunun apaçık bir delilidir: <i><b>“Nûh’a vahyolundu ki: Kavminden îman<br/>etmiş olanlardan başkası artık (sana) asla inanmayacak.”</b></i> (Hud, 11/36)<br/>
Burada ikinci bir itiraz daha gelse ve dense ki; “Nûh (a.s.)’ın bu bedduâsı yukarda<br/>
işâret edilen Hûd sûresindeki vahiyden sonra olmuşsa yapılan bu açıklamaya bir<br/>itirâzımız olamaz; ama bu vahyin bedduâdan önce geldiğini bilmiyoruz”. Böyle bir<br/>itirâza şöyle cevap vermek mümkündür: Zâhir olan şudur ki, bu gibi bedduâlar, işin en<br/>sonunda, âleme ibret olacak bir cezânın geleceğine dâir emâreler zuhûr ettikten sonra<br/>yapılır.<br/>
“Yılan ancak yılan doğurur” derler. Bu çoğunlukla böyledir. Yine bundan hareketle:<br/>
“Kişinin aslı güzel oldu mu onun nesli de iyi olur” derler. Yine bunun gibi; “Çocuk<br/>babasının sırrıdır” denir. Bâzıları bu atasözünü şöyle açarlar: Çocuk büyüdüğü zaman<br/>babasının vasıflarını öğrenir ya da babasının huyundan huy çalar, hattâ normal biri,<br/>başkasıyla beraber olur ve onun karakterinden -hayır veya şer- mutlaka alır, ondan<br/>müteessir olur.<br/>
Fakîr (<b>Bursevî</b>) derim ki; bu sözün anlamı gerek cemal, gerek celâl babada ne varsa,<br/>
oğulda da aynısı var, demektir. Bazen babada dışa vuran bir cemal sıfatı olur ve bu sıfat<br/>oğulda gizli bulunur. Sözgelimi Âdem’in oğlu Kâbil’de durum böyleydi. Kâbil’de<br/>babasında gizli bulunan celâl sıfatı ortaya çıkmıştı, Hâbil’de ise durum tam tersine idi,<br/>işte kıyâmete kadar baba ile oğulun birbirine bazen uydukları bazen de uymadıkları<br/>görülecek ve bu böylece devam edip gidecektir.<br/>
Büyüklerden birisi şöyle der: Kıyâmet günü halk şefâat talebinde bulunduklarında<br/>
Nûh (a.s.) onlardan özür dileyip bunu yapamayacağını söyleyecektir. Nûh’un bunu<br/>söylemesi, kavmine yapmış olduğu bedduâ içerisinde geçen “onlar sâdece ahlâksız ve<br/>kâfir çocuklar doğururlar” ifâdesi yüzünden olacaktır, yoksa onlara yapmış olduğu<br/>bedduâdan dolayı değil.<br/>
Bu âyet-i kerîme işâret ediyor ki Nûh (a.s.)’ın bedduâsı, emâreleri gördükten sonra<br/>
idi. Çünkü kendilerini bin seneye yakın bir süre tecrübe etmiş ve içlerinden kâfir ve<br/>ahlâksızdan başka hiç kimse çıkmamıştı. Bâzılarının iddiâ ettiği gibi Nûh (a.s.)’ın bu<br/>bedduâsı vahye dayalı olarak yapılmış olsaydı o zaman onun özür beyân etmesi<br/>gerekmezdi.<br/>
Nitekim <b>Kâşânî</b> bu konuda şöyle der: “Nûh (a.s.) kavmini îmâna çağırmaktan bıkıp<br/>
usandı, artık tahammülü kalmadı ve duymuş olduğu öfke kendisine hâkim oldu. Bunun<br/>ardından kavmini yerle bir etmesi ve kahretmesi için Rabbine bedduâda bulundu. Nûh<br/>(a.s.) zâhir-i hâle göre hüküm vermiş ve kendisine küfrün, inkârın baskın geldiği<br/>
