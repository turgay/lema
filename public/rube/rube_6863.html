<a name=6864></a>giyerler, iç âlemde/bâtında ise onların sîretlerine ve iç dünyâlarına muhâlif olan hallere<br/>bürünürler. Onlar bu fiillerden vazgeçmez ve hâllerini değiştirmezlerse, Allah daha<br/>önce geçen onların benzerlerine uyguladığı değiştirme ve başkalarını onların yerine<br/>getirme konusundaki sünnetini icrâ edecektir. Her topluluk için suçlarına göre bir cezâ<br/>vardır.<br/>
<b>Mâlik b. Dînâr</b> (r.a.) şöyle dedi: <b>Hasan Basrî</b> (r.h.)’a: “Âlimin cezâsı nedir?” diye<br/>
sordum. “Gönlün/kalbin ölmesidir.” dedi. “Gönlün/kalbin ölmesi neden olur?” diye<br/>sordum. “Dünyâyı taleb etmekten” diye karşılık verdi. Şu halde mutlaka kalbi ihyâ ve<br/>bâtını ıslâh etmek lâzımdır.<br/>
Nakledilir ki <b>Cüneyd Bağdâdî</b> (k.s.) âlimlere ve bilginlere mahsus bir elbise<br/>
giymişti. “Ey tarîkat pîri! Müridlere mahsus yamalı elbise giysen ne olurdu?” diye<br/>sordular. Şu cevabı verdi: “Eğer yamalı (derviş) elbisesi giymekle işin hallolacağını<br/>bilseydim, ateşten ve demirden bir elbise yapar giyerdim. Ancak içimde her an şöyle<br/>seslenirler: “Îtibar hırkaya değil, îtibar ancak hurkaya/yanmayadır.”<br/>
<b>Nizâmî</b> der ki:<br/>
<i>Ey içi takvâdan yoksun, dışında riyâ elbisesi olan adam.<br/>Rengârenk elbiseyi çıkart üzerinden, zîra evinde hasır var senin.</i><br/>
Rivâyet edildiğine göre <b>Hasan Basrî</b> akşam namazı vakti <b>Habîb Acemî</b>’nin<br/>
hankâhının önünden geçiyordu. O, akşam namazı için kamet getirmiş ve namaza<br/>durulmuştu. Hasan Basrî içeri girdi. Habîb Acemî namazda “<img src="RuhulBeyan-6864_1.jpg"/>yü “<img src="RuhulBeyan-6864_2.jpg"/> şeklinde<br/>
okuyordu. Hasan Basrî, bunun arkasında kılınan namaz sahih olmaz diyerek ona uymadı<br/>ve namazı kendi başına kıldı. Gece uyuyunca, rüyâsında Hak Teâlâ’yı gördü. “Ey<br/>Rabbim! Senin rızan neydedir?” dedi. Şu hitap geldi: “Ey Hasan! Benim rızâmı elde<br/>etmiştin, ama kıymetini bilmedin.” Hasan Basrî: “Ey Rabbim! O ne idi?” dedi. Şu nidâ<br/>geldi: “Eğer sen Habîb’in ardında namaz kılsaydın, rızâmı elde etmiş olurdun. Bu<br/>namaz, senin namazlarının mührü olacaktı. Fakat ibâdetin yanlışlığı seni niyetin<br/>sıhhatinden alıkoydu. Dilin düzgünlüğüyle gönül düzgünlüğü arasında çok fark vardır.”<br/>
Şu halde akıllı kişiye gereken içi dışı ayrı olmaya ve nifaka değil, bilakis ihlasa ve içi<br/>
dışı uyumlu olmaya meyl etmektir.<br/>
Bu son iki âyetin zındıklar hakkında olduğu söylenir. Dünyâda her millet halkı onları<br/>
öldürür. Nitekim <i>Keşfü’l-esrâr</i>’da böyle geçmektedir. Zındık, küfrünü gizleyen mülhid<br/>kimsedir. Ebû Hanîfe (r.a.) “Zındık tevbe ettim dese de onu öldürün” demiştir. Bazıları<br/>şöyle demiştir: “Zındık, dehrin/zamanın bâkî ve sonsuz olduğunu söyleyen, yâni bir<br/>ilâha, yeniden diriltilmeye ve haram kılınan şeylerden hiçbirinin haramlığına<br/>inanmayan, malların müşterek olduğunu söyleyen kimsedir. Zındığın tevbesinin kabûlü<br/>konusunda iki rivâyet vardır. Tercih edilen görüş tevbesinin kabul edilmeyeceğidir.<br/>Allah onları ve onları takip eden diğer mülhidleri kahretsin. Özellikle onlara lânet etsin.<br/>Yeryüzünü onların zuhûrundan ve şerlerinden korusun.<br/>
