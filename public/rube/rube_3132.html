<a name=3133></a><img src="RuhulBeyan-3133_1.jpg"/><br/>
kelimenin ilk konuluşunda ve kullanılışında nurdan daha kuvvetlidir. Bundan dolayı ziyâ<br/>güneşe, nur ise aya nisbet edilmiştir. Filozoflara göre ziya, güneşte olduğu gibi ışığı<br/>bizzat kendisinden olandır. Nur ise yer yüzeyinde olduğu gibi başkasına bağlı olarak<br/>olur. Şu halde ayın nuru güneşten alınmadır. Yani ay, karanlık, kaygan ve ışığı kabul<br/>eden bir gök cismidir. Güneşle karşı karşıya geldiğinde yansıma yoluyla güneşten ışık<br/>alır. Bu ışık yeryüzüne de düşer.<br/>
<i>Cümle zerrât-ı âlem bu varlık nurunu ta ebede kadar<br/>Ay ışığını güneşten aldığı gibi Şeyh Mağribî’den alır</i><br/>
Bir haberde şöyle denilmektedir: Ayın ve güneşin yüzü Arş’a doğru, arkaları ise<br/>
dünyaya doğrudur. Bunların yüzü yedi göğün ehline, arkaları da yedi arzın ehline ışık<br/>verir. Meşhur olan, yerin bir yüzü gündüz olunca altının da gece ya da aksinin<br/>olmasıdır.<br/>
Allah tüm nebâtî, madenî ve hayvanî tabîatlar üzerinde güneşe tam bir hâkimiyet<br/>
vermiştir. Tek ve Kahhâr olan Allah’ın emriyle güneşin yetiştirmesi olmadan ne bir ekin<br/>biter, ne bir meyve çıkar, ne de dünyada bir tat ve lezzet olur.<br/>
Yine denilmiştir ki: Allah Teâlâ <b>İsa </b>(a.s.)’a: “İnsanlara hilimde ayaklarının altındaki<br/>
toprak gibi ol. Cömertlikte akar su gibi ol. Rahmette Ay ile Güneş gibi ol. Çünkü onlar,<br/>iyinin de kötünün de üzerine doğarlar.” diye vahy etmiştir.<br/>
<b>Hâfız </b>(k.s) şöyle demiştir:<br/>
<i>Dervişlere nazar eylemek ululuğa ters düşmez<br/>Süleyman (a.s.) bunca haşmetle karıncaya nazar etti.</i><br/>
<i>et-Te’vîlâtü’n-Necmiyye’</i>de şöyle denilmektedir: “Allah Teâlâ rûhu, güneş gibi ziyası<br/>
olan bir nûrânî olarak yaratmıştır. Kalbi de nûr ve zulmeti kabul edici olan ay gibi saf<br/>ve berrak olarak yaratmıştır. Nefsi de dünya gibi zulmânî olarak yaratmıştır. Ne zaman<br/>kalb ayı rûh güneşinin karşısına düşerse onun ışığı ile aydınlanır. Ne zaman da nefis<br/>dünyasının karşısına düşerse onun karanlığı kendisine yansır.<br/>
Şu iki mânâdan dolayı kalbe kalb denilmiştir:<br/>1. Kalb, rûh ile nefis arasında yaratılmıştır. O halde o bu ikisinin kalbidir.<br/>2. Hallerinin değişmesinden dolayı. Bazen rûhun feyzini kabûl ettiği için nûrânî olur.<br/>
Bazen da nefsi kabul ettiği için zulmânî olur.”<br/>
Allâme Şeyhimiz Hazretleri (<b>Osman Fazlî Efendi</b>) bir yazısında özetle şöyle der:<br/>
“Biz iki nûr arasındayız: Hakikat güneşinin nûru ile şeriat ay’ının nûru. Hakikat<br/>gündüzü gelince onun güneşinin nûru ile aydınlanırız. Şeriat gecesi gelince şeriat ayının<br/>nûru ile aydınlanırız. Biz iki nûr sâhibiyiz. Nûrdan nûra gider, nûr ile nûra uçarız. Bizim<br/>hâlimiz tecellî ile istitâr (gizlenme, perdelenme) arasındadır. Kalblerimize, rûhlarımıza<br/>
