<a name=9></a>İsmâîl Hakkı, yedi yaşında annesini kaybetti ve ona büyükannesi bakmaya başladı.<br/>
Annesinden mîrâs kalan 12.000 dirhem ile daha sonraki tahsil hayatında geçimini<br/>sağlamış, bir kısmıyla da kitap almıştır.<a href="RuhulBeyans.html#16">[6]</a><br/>
Küçük yaşta Kur’ân-ı Kerîm’i öğrenen İsmâîl Hakkı, on bir yaşına kadar sarf ve nahiv<br/>
gibi bâzı âlet ilimleriyle ilgili kitaplar okudu ve hat ile meşgûl oldu. Bu dönemdeki<br/>hocası ise Osman Fazlî Efendi’nin Aydos’tan ayrıldıktan sonra yerine gönderdiği<br/>halîfesi Şeyh Ahmed Efendi’dir.<a href="RuhulBeyans.html#16">[7]</a><br/>
İsmâîl Hakkı, Aydos’a uğrayan Osman Fazlî Efendi’nin ilk halîfesi ve akrabalarından<br/>
Edirne halîfesi Şeyh Seyyid Abdülbâkî Efendi (ö.1101/1690)’nin kendisini okutmak<br/>için âilesinden istemesi üzerine onunla birlikte on bir yaşında Edirne’ye gitti<br/>(1074/1664). Edirne’de kaldığı yaklaşık yedi yıl boyunca kendisinden ve Osman Fazlî<br/>Efendi’nin başka halîfelerinden çeşitli ilimlerle ilgili dersler aldı ve hüsn-i hat ile<br/>meşgûl oldu. İsmâîl Hakkı’nın burada aldığı dersler medrese eğitimini aratmayacak<br/>seviyededir.<a href="RuhulBeyans.html#16">[8]</a><br/>
Abdülbâkî Efendi, yanında eğitimini tamamlayan İsmâîl Hakkı’yı bir mektupla<br/>
İstanbul’a Osman Fazlî Efendi’ye gönderdi. İsmâîl Hakkı, 11 Rebîulevvel 1083<br/>Pazartesi günü (Temmuz 1672) Osman Fazlî Efendi’nin Fâtih Atpazarı’ndaki tekkesine<br/>vardı<a href="RuhulBeyans.html#16">.[9] </a>Osman Fazlî Efendi ona bâzı sorular sorduktan sonra bey‘at verip evrâd tâyin<br/>etmiş ve savm-ı dâim tavsiye etmiştir.<a href="RuhulBeyans.html#16">[10]</a> Osman Fazlî Efendi, kendisine bağlı<br/>tekkelerde mürîdlerin mânevî terbiyesinin yanı sıra zâhirî ilimlerle ilgili eğitimleriyle<br/>de meşgûl olurdu.<a href="RuhulBeyans.html#16">[11] </a>İsmâîl Hakkı da şeyhinden fenn-i âdâb, kelâm ve iki defa ferâiz<br/>ilmini okudu. Belâğatla ilgili <i>el-Mutavvel</i> isimli esere şerh hazırladığı sırada <i>el-<br/>Mutavvel</i>’i, daha sonra fıkıh usûlü ile ilgili <i>et-Tenkîh</i> isimli eseri okudu. Dergâh<br/>dışında İstanbul’un ileri gelen diğer hocalarından da istifâde etmeye çalışarak Kurrâ<br/>Mehmed Efendi’den tecvîd okudu. Diğer bâzı hocalardan Farsça dersleri aldı, bir çok<br/>meşhûr şâirin Farsça dîvanlarını, diğer bâzı manzûm ve mensûr eserleri mutâlâa etti.<br/>Meşhûr hattat Hâfız Osman’dan (ö. 1110/1690) hüsn-i hat dersleri aldı. Ancak diğer<br/>derslerinin yoğunluğu sebebiyle hüsn-i hattan icâzet alabilecek seviyeye gelemedi.<a href="RuhulBeyans.html#16">[12]</a><br/>
İsmâîl Hakkı, zâhirî ilimlerle ilgili eğitimini tamamladıktan sonra şeyhinin işâretiyle<br/>
Zeyrek Câmii’nde doksan günlük bir halvete girmiştir. Halveti tamamladıktan sonra<br/>dervişlerin yemeklerini pişirmek, zâviyeyi süpürmek, yemekten sonra kapları yıkamak<br/>ve sofrayı temizlemek gibi hizmetlerde bulunmuştur. Daha sonra ise Osman Fazlî Efendi<br/>ona kendi yerine va’z etmesini emretmiştir.<a href="RuhulBeyans.html#16">[13] </a>Küçük yaşlardan îtibâren kendisini ilme<br/>vermiş olan İsmâîl Hakkı’nın özellikle Edirne’deki tahsîlinde zâhirî ilimler ağırlıktadır.<br/>İstanbul’da ise önceleri zâhirî ve bâtınî terbiyenin birlikte gittiği son zamanlarında ise<br/>mânevî eğitiminin ağırlık kazandığı anlaşılmaktadır. Onun istîdâd ve kabiliyetini<br/>keşfeden Osman Fazlî Efendi, ilmini ve mâneviyâtını kemâle erdirmek için İstanbul’da<br/>üç yıl eğitimiyle meşgûl olmuş ve henüz yirmi üç yaşındayken Üsküp’e halîfe olarak<br/>göndermiştir.<br/>
