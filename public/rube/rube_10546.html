<a name=10547></a><img src="RuhulBeyan-10547_1.jpg"/><br/>
<img src="RuhulBeyan-10547_2.jpg"/><br/>
fazladır. Kelime kalp inceliği demek olan <i>şefkat</i> kelimesinden türemedir. Kuşkusuz<br/>güneş ışınları da güneşin kaybolmasından itibaren gecenin karanlığının bütün ufka<br/>çöktüğü ana kadar incelmeye ve zayıflamaya başlar.<br/>
<b>İkrime </b>ve<b> Mücahid</b>’in görüşüne göre “şafak” gün demektir. Çünkü şafak güneşin<br/>
eseri demektir. Güneş ise bilindiği üzere gündüz gezegeni olup onun eseri gündüzdür.<br/>Buna göre bu âyette hem gündüzün hem de gecenin üzerine yemin edilmiş oluyor.<br/>Bunlardan birisi insanın geçimini sağlama zamanı, diğeri ise sükûn ve istirahat<br/>zamanıdır. Dünya işleri bu ikisine dayanılarak yapılır.<br/>
<i>Müfredat</i>’ta ifâde edildiğine göre; “şafak” gün ışığının güneşin batması esnasında,<br/>
gecenin karanlığıyla birbirine karışması demektir.<br/>
<b>Kâşânî</b> ise bu âyetleri şöyle tefsir ediyor: “Şafağa yemin ederim” yâni nefsin<br/>
zulmetiyle karışmış beden ufkunda nuriyyetin batıp kaybolmasından sonra insan<br/>fıtratından geride kalan nuriyyet üzerine yemin ederim. Allah Teâlâ bu nuriyyeti,<br/>dereceler içerisinde yükselme ve kemali kazanma imkanı dolayısıyla üzerine yemin<br/>etmek sûretiyle ta’zim ediyor.<br/>
<i>et-Te’vilâtü’n-Necmiyye</i>’de okuduğumuz âyetten şu işâretler çıkarılıyor: Bu âyet<br/>
Allah Teâlâ’nın şafak üzerine yemin ettiğine işâret ediyor. Çünkü şafak hakîkî ve zâtî<br/>vahdetin zuhûr ettiği, nisbi ve esmâ-i kesretin ortaya çıktığı yerdir. Bu şöyle olur: Şafak<br/>vahdet gecesinin karanlığı ile kesret gündüzünün beyazlığı arasında hakîkî bir berzahtır.<br/>Berzah bilindiği üzere iki şey arasındaki engel demektir. Berzahın mutlaka engel olduğu<br/>iki şeyden kuvvet alması gerekir. Böylece berzah vahdet ve kesret hükmünü kendi<br/>zatında birleştirmiş olur. Öyleyse böyle bir birleştirici üzerine yemin etmek lâyıktır.<br/>Gecenin vahdetin mazharı; yâni zuhûr ettiği yer kabul edilmesi hissedilen ve görülen<br/>herşeyin vahdetin hakikatinde taayyünatın istihlâki gibi olmasından dolayıdır. Ayrıca;<br/><i><b>“Biz geceyi bir örtü yaptık.”</b></i> (Nebe 78/10) âyet-i kerimesi de buna işâret etmektedir.<br/>Çünkü gece, karanlığıyla eşyayı örtmektedir. Onu izleyen âyette ise “<i><b>gündüzü de<br/>çalışıp kazanma zamanı kıldık.”</b></i> (Nebe 78/11) buyurulmaktadır. Bunun anlamı ise<br/>gündüzü, içerisinde eşya zuhûr ettiği için kesretin mazharı kıldık demektir. Çünkü<br/>gündüz, bir çok şey zâhir oluyor.<br/>
<b>17. Geceye ve onda basan karanlığa,<br/></b>Âyetin bir diğer anlamı, <i>“Geceye ve içinde topladıklarına”</i> şeklindedir. Zira <b>Rağıb</b><br/>
<b>Isfahânî</b>’nin ifâdesine göre “el-vesk” dağınık şeyleri toplamak, bir araya getirmek<br/>demektir. Buna göre Allah Teâlâ şöyle demiş oluyor: Ben geceye ve onun<br/>topladıklarına, bağrına bastıklarına, karanlığı ile örttüklerine yemin ederim.<br/>
“Veseka” fiilinin “topladı” anlamına göre âyetteki “mâ” harfi geceleri biraraya gelen<br/>
