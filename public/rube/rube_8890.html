<a name=8891></a>oluşuna hükmolunur, görüşünü de beyân eder ki bu görüş diğer üç imamın bu konudaki<br/>fikrine aykırı olan bir kanâattir.<br/>
Yine imamlar, temyiz çağındaki çocuğun müslüman olması ve dinden çıkması<br/>
husûsunda da ihtilâf etmişlerdir. İmam Ebû Hanife, Mâlik ve Ahmed sahih olduğunu,<br/>İmam Şâfiî ise olmadığını söylemektedir. <i>Hediyyetu’l-Medhiyyîn’</i>de “âkil Müslüman<br/>çocuk” târif edilirken “Akil müslüman çocuk; bir şeyi satmada gayr-ı mümeyyiz, satın<br/>almada mümeyyiz olduğu istihsânen sahih kabul edilen ve kâfir olmayan akrabanın<br/>vârisi olan kişidir” diye geçer. Yine bu eserde belirtildiğine göre böyle çocuklar öldüğü<br/>zaman namazı kılınır ve Ebû Hanife’yle İmam Muhammed’e göre bunların<br/>irtidâdı/dinden dönmesi istihsânî olarak irtidad sayılıp bunlara karşı yapılacak şeyin en<br/>güzel biçimiyle İslâm’a zorlanmaları ve asla öldürülmemeleri olduğu kanâatini taşır.<br/>Öldürülmemelerine sebep olarak da onların gerçek cezâyı müstahak kılıcı bir rüşde<br/>sâhip olmadığını vurgular.<br/>
<i>el-Eşbah’</i>ta şöyle denilir: Şâyed “hangi mürted öldürülmez?” diye sorulursa, “Kimin<br/>
müslüman oluşu ebeveynine tâbi veya şüphe içindeyse o mürted öldürülmez, diye cevap<br/>ver. Yine “hangi süt emen çocuğun -ki onun sütannesine tebeiyeti yoktur- müslüman<br/>olduğuna hükmedilir?” diye sorulursa da “Daru’l-İslâm’da buluntu hâlinde ele geçirilen<br/>çocuğun” diye cevap ver.<br/>
Yine <i>Hediyyetu’l-Mehdiyyîn’</i>de şöyle mezkûrdur: Daru’l-harpte ele geçirilmiş bir<br/>
ganimet hissesi içinde bulunan veya böyle bir ganimet içinde satılan bir çocuk<br/>öldüğünde cenaze namazı kılınır. Zira o çocuk ganimet taksimi öncesinin hükmünün<br/>aksine ebeveynine tâbi olması hükmüyle müslümanlığa dönmüş kabul edilir. Çünkü o<br/>ganimet olarak ele geçirildikten sonra ebeveyninin dinine tâbîdir.<br/>
<i>el-Fütûhâtu’l-Mekkiyye’</i>de belirtildiğine göre, Daru’l-harpte tutsak edilen çocuk eğer<br/>
temyiz çağında değilse ve aklî rüşdünü de ispatlamamışsa öldüğü zaman İslam fıtratı<br/>üzerinde olduğu varsayılarak cenazesi kılınır. Bu kanâat, aksinden daha uygundur. Zira<br/>“tıfl” kelimesi, sabah ve ikindi vakti yağan şiddetli veya az serpintili yağmurdan daha<br/>az miktarda olan çiseleme gibi bir yağmur türüne verilen “tafl” kökünden gelmektedir.<br/>İşte çocukda böyle bir zâfiyet sebebi bulunduğu; henüz ter-ü taze olduğu için Allah’ın<br/>rahmetine muhtaçtır. Cenaze namazı da onun için bir rahmet vesilesidir. Netice olarak<br/>çocuk her ne şekilde ölürse ölsün çocuktur ve namazı kılınır, diyebiliriz.<br/>
Şâyet çocuk İslam beldesine girerse, yanında da ebeveyni veya onlardan biri<br/>
bulunursa çocuk onların dini üzeredir. Fakat çocuk daha sonra ölürse onun hükmü<br/><i>Hediyyetu’l-Mehdiyyin’</i>de<i> </i>belirtildiği gibidir. Şâyet çocuğun müslüman olması ânında<br/>yanında ebeveyninden biri bulunmazsa çocuk o İslam beldesine ve yanındaki sâhibine<br/>ittibâ ile müslüman olduğu hükmüne varılır. Eğer gayr-i müslim beldede ebeveynden<br/>biri müslüman olursa çocuk da onun İslam oluşuna tebean müslüman olmuş sayılır. Aynı<br/>şekilde İslâm beldesinde bir çocuğun ebeveyninden biri müslüman olur ve çocuk orada<br/>tutsak alınıp gayr-i müslim beldeye götürülüp de sonra İslâm beldesine getirilirse yine<br/>o çocuk ebeveyninin müslümanlığına tebean müslim hükmünü korur.<br/>
