<a name=8463></a>mahpus olmaktan ve zakkum yemekten başka çaresi kalmadı.<br/>
Bu yüzdendir ki büyük zatlar azıcık bir gıdâ ile kanâat eder yetinirlerdi. Anlatıldığına<br/>
göre <b>Üveys el-Karenî</b> mezbele ve çöplükte bulduğu şeylerden yer ve giyerdi. Bir gün<br/>çöplükte bir köpeğin kendisine hırladığını gördü. Köpeğe şöyle dedi: “Sen önünden ye.<br/>Ben de önümden yiyorum. Bana hırlama. Şâyet ben cennete girersem senden üstün<br/>olurum. Şâyet cehenneme girersem sen benden üstün olursun.”<br/>
Peygamberimiz (s.a.) şöyle buyurmuştur: <i>“Açlık ve susuzlukla nefislerinizle</i><br/>
<i>mücâhede ediniz. Zira bu konudaki ecir Allah yolundaki mücâhede ecri gibidir.<br/>Allah’a açlık ve susuzluktan daha sevimli hiçbir amel yoktur.”</i><a href="RuhulBeyans.html#8464">[55] </a><i>İhyâ’</i>nın<br/>muhtasarında böyle geçmektedir.<br/>
<i>Mesnevî</i>’de şöyle denilmektedir:<br/>
<i>Bu yiyeceklerden yavaş yavaş el çek.<br/>Çünkü bunlar hürlerin değil eşeklerin yemeğidir.<br/>Ancak bu şekilde asıl yemeğe ulaşır,<br/>Nur lokmalarını yemeğe başlarsın.</i><br/>
<b>Mevlâna</b> <b>Molla Câmi</b> şöyle demiştir:<br/>
<i>Safâ ehlinin yemeği, hevâ ehlinin mihnet ve imtihanı açlıktır.<br/>Gönül hâneni nurlandıran açlıktır, bedenini yaşatan ise yemektir.<br/>Gönül hânen nurdan mahrumsa, bedeni nasıl mâmûr edebilirsin?</i><br/>
<b>Şeyh Sa’dî</b> şöyle demiştir:<br/>
<i>Eğer insan isen yemeği ölçülü ye,<br/>Böyle bir büyük karınla sen insan mısın yoksa küp müsün?<br/>İnsanın içi gıda, zikir ve nefes yeridir.<br/>Sen sadece ekmek yeri olduğunu zannediyorsun.<br/>Ten-perverlerin haberi olmaz:<br/>Ki midesi dolu kimsede hikmet bulunmaz.</i><br/>
Açlık, susuzluk, çıplaklık gibi bedenî zorluklara tahammül ederek mücâhede etmek<br/>
müridlerin niteliklerindendir. Şu dört ölüme de göğüs germek lâzımdır. Bunlardan biri<br/>beyaz ölümdür ki bu açlıktır. İkincisi kırmızı ölüm olan hevâ ve hevese muhalefet<br/>etmektir. Siyah ölüm, eziyet ve sıkıntılara katlanmaktır. Yeşil ölüm ise şöhret noktasına<br/>getirmemek şartıyla nefsi kırmak için yamalı hırka giymektir.<br/>
Peygamberimiz (s.a.), çok pahalı ve yüksek kaliteli nârin elbiseyle çok kalın ve kaba<br/>
olan elbiseyi yasaklamış, yâni her iki şöhretten de insanları men etmiştir. Çünkü bu<br/>durum bir şöhret ve diğer Müslümanlar arasında kendisinde bir imtiyaz görmektir.<br/>
