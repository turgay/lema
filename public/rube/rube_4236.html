<a name=4237></a>bir halde iken helak etmez. Buna göre önceki âyette kasdedilen, onların köklerini<br/>kazıyan bir azabdır. Bu âyette kasdedilen ise onları yavaş yavaş yakalayıp azâb<br/>etmesidir. Önceki âyetlerden beri anlatılan bu üç tür azâbın anlatılmasının sebebi, her<br/>hangi bir sınırlama olmadan hangi çeşit ile olursa olsun Allah’ın onları helak etmeye<br/>muktedir olduğunu beyan etmektir.<br/>
“<i>Şüphesiz Rabbin çok şefkatli, pek merhametlidir.</i>” Azabı hak etmenize rağmen, onu<br/>
size göndermekte acele etmez, halîm davranır. Yâni, sizde bulunan bu hallere rağmen<br/>eğer sizi yakalamıyorsa O’nun şefkati sizi koruyor, rahmeti himâye ediyor demektir.<br/>
<i>et-Te’vîlâtü’n-Necmiyye</i>’de der ki: Kullarına güzel istîdâd verdiği için onlara karşı<br/>
çok şefkatli/raûftur. Günahlarla istîdâdlarını ifsâd ettiklerinde onlara derhal ceza<br/>vermemesiyle çok rahîmdir. Sonra tevbelerini kabûl edip onlara lütuf ve ihsanla<br/>mukâbelede bulunur. Riya ile dünyâ işlerinin âhiret işlerine döndürülmesi ya da nefsânî<br/>arzularla âhiret işlerinin dünyâ işlerine çevrilmesi günahlardandır. Bunun azabı, kabûl<br/>hareminden red ve vuslat derecelerinden geri çevrilmektir.<br/>
Akıllı kimseye gereken, işlerinde teyakkuzla hareket edip kötü amelleri terk etmektir.<br/>
Çünkü o, azâbın hangi taraftan geleceğinin farkında olamaz. Dünyevî amelleri mi,<br/>uhrevî amelleri mi, mürîdin kendisini bilmemesinden mi, yoksa Rabbine edebde kusur<br/>ettiğinden dolayı mı olduğunu anlayamaz.<br/>
Mesela bir iddiâ ızhâr ederek Rabbine karşı kötü edebde bulunur. Bunun cezası<br/>
kendisine mühlet vermek için te’hir edilir. O da bu cezanın ihmal edildiğini zanneder<br/>ve: “Eğer bu kötü bir davranış olsaydı Allah’ın yardımı kesilirdi.” der. Böylece bu işin<br/>ortaya çıkmasından îtibâren Hakk’ın yardımını uzaklaştırmayı zorunlu hâle getirir. Bu<br/>ancak onun basîret nûrunu kaybetmesinden veya bu nûrun zayıflamasından dolayıdır.<br/>Aksi halde bazen fark etmediği bir yönden Allah’ın yardımı kesilmiş olur da o, hâlâ<br/>kusur yaptığı konuda kendisine ihsanın bol bol devam ettiğini zanneder. Yardım<br/>kesilmemiş olsa bile mutlaka daha fazlası kesilmiştir ki bu da bir kesmedir. Çünkü<br/>ziyâde olmayan mutlaka noksanda demektir.<br/>
Bâzıları der ki: Zâhiren ve bâtınen edebe sarıl. Çünkü bir kimse zâhirde edebde kusur<br/>
ederse zâhiren ceza görür, bâtında edebde kusur ederse bâtınen ceza görür. Kim edebi<br/>zâyi ederse kendini Hakk’a yakın zannettiği halde uzaktır, makbûl zannettiği halde de<br/>reddedilmiştir.<br/>
<b>Ruveym</b>, <b>İbn Hafîf’e</b> şöyle dedi: “Amelini güzel, edebini de ince eyle.”<br/><i>Mesnevî</i> de der ki:<br/>
<i>Hak’tan edebe muvaffak olmayı dileyelim.<br/>Edebi olmayan kimse Allah’ın lütfundan mahrumdur.<br/>Edebi olmayan yalnız kendine kötülük etmiş olmaz.<br/>Belki bütün dünyâyı ateşe vermiş olur.<br/>Kim dost yolunda pervasızlık ederse<br/>Erlerin yolunu vurmuş olur ki, nâmerd odur.</i><br/>
