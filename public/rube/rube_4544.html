<a name=4545></a><img src="figure_sep_1.jpg"/><br/>
<b>77. Senden önce gönderdiğimiz peygamberler hakkındaki kanun <i>(da budur).</i></b><br/>
<b>Bizim kanunumuzda hiçbir değişiklik bulamazsın.</b><br/>
“<i>Senden önce gönderdiğimiz peygamberler hakkındaki kanun (da budur).</i>” Sünnet<br/>
âdet demektir. Yâni, Allah bir sünnet (âdet, kanun) koydu. O da şudur: Allah, kendi<br/>aralarından peygamberini çıkaran her ümmeti helâk eder. Sünnet Allah Teâlâ’ya âiddir.<br/>Sünnetin peygamberlere izâfe edilmesi, peygamberler için konulmuş olması<br/>dolayısıyladır. Nitekim âyetin devamı bunu ifâde etmektedir: “<i>Bizim kanunumuzda<br/>hiçbir değişiklik bulamazsın.</i>” Yâni, peygamberlerini çıkaranları helâk etme<br/>âdetimizde bir değişiklik bulamazsın.<br/>
Âyette işâret vardır ki nebî ve rasulleri terbiyedeki ezelî yüce hikmet kanunu uyarınca<br/>
peygamberlerin som altından olan rabbânî-rûhanî cevherlerini, dünyevî-nefsânî<br/>vasıfların kötülüklerinden temizlemek için kendilerine düşmanlar ihdas etmek ve<br/>böylece onları imtihan etmek Allah Teâlâ’nın sünnetlerindendir. Bu imtihan asla<br/>değişmez. Çünkü hikmet, maslahat ve Allah Teâlâ’nın ezelî irâdesine dayanır. Böyle<br/>olan bir şey ise asla değişmez.<br/>
Büyüklerden birisi şöyle der: “İnsanların şerrinden kaçtığından daha çok hayrından<br/>
kaç. Çünkü onların hayrı senin kalbine, şerleri ise bedenine isâbet eder. Bedeninin<br/>yaralanması, kalbinin yaralanmasından daha hayırlıdır. Sâyesinde Mevlâ’na döndüğün<br/>düşman, seni Mevlâ’ndan alıkoyan dosttan daha hayırlıdır. Her belâ seni tevhîdin<br/>hakîkatine yönelten ve dünyevî alâkaları ortadan kaldıran Allah’ın kamçılarından bir<br/>kamçıdır. O elem sûretinde bir lezzettir.<br/>
<b>Hâfız</b> şöyle der:<br/>
<i>Seni kötülükle vasfedip duranın hükmü yoktur, sus<br/>Ki bizim sâkîmiz her ne ederse lütfun ta kendisidir</i><br/>
Bilesin ki Nebî (s.a.) zâhirinde ve bâtınında ancak Allah’ın hareket ettirmesiyle<br/>
hareket emiştir. Fesadcıların söyledikleri şeyler onun nurlu bâtınına bir fikir ve meyil<br/>şeklinde tesir etmez. Ancak Allah Teâlâ her işte uyanık ve ihtiyatlı olmanın gerekliliğine<br/>işâret etmektedir. Çünkü insanın görünen ve görünmeyen birçok düşmanı vardır. Sabırlı<br/>kişi neticede hayırdan başka bir şeyle karşılaşmaz. Bu da sıkıntının sona ermesi ve<br/>düşmanların helâk olması şeklinde tecellî eder. Nitekim Allah Teâlâ: <b>“<i>O takdirde,<br/>senin ardından kendileri de fazla kalamazlar.</i></b><b>” </b>(76. âyet) buyurmaktadır. Kudsî bir<br/>hadiste şöyle buyrulur: “<i>Benim bir velî kulumu hor gören bana açıkça savaş ilan etmiş<br/>olur</i>.”<a href="RuhulBeyans.html#4546">[126]</a> Yâni benim gerçek takvâ sâhibi velî kullarımdan birini kızdıran, ya da ona<br/>eziyet eden bana savaş ilan etmiş olur. Çünkü velî Allah’ın dinine yardım eder. Allah da<br/>onun yardımcısıdır. Allah’ın yardımcısı olduğu bir kişiye düşmanlık edense Allah’a<br/>düşmanlığa kalkışmış olur.<br/>
