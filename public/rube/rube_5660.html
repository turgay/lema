<a name=5661></a><img src="figure_sep_1.jpg"/><br/>
döndüğünde, şeyhinin himmet ederek onun kusurlarını düzeltmesi, eksikliklerini<br/>gidermesi gerekir. Çünkü müridler, şeyhlerin ıyâli; âile ferdleri sayılır. Hâllerini<br/>düzeltmek üzere şeyhlerin, mallarından onlara infakta bulunmaları farzdır.”<br/>
Müridlerin de bütün durumlarda şeyhlerine uygun davranmaları, şerîat ve tarîkat<br/>
işlerinde kendi görüşlerine göre hareket etmemeleri; sefer, hazar, mücâhede, riyâzet ve<br/>benzeri şeyler için (izinsiz) yanlarından uzaklaşarak onlara muhâlefet etmemeleri<br/>gerekir.<br/>
<b>Abdullah Râzî</b> der ki: “Ebû Osman’ın arkadaşlarından bir grup kendisine: ‘Bize<br/>
tavsiyede bulun.’ dediler. O da şu tavsiyede bulundu: “Din konusunda birlik olun.<br/>Büyüklere muhâlefetten, onlara danışmadan ve izinlerini almadan hiçbir tâate<br/>girişmekten sakının. İmkânlarınızı muhtaçlarla paylaşın. Böyle yaparsanız umarım ki<br/>Allah hiçbir gayretinizi zâyî etmez.”<br/>
Kim bir kusur işlerse hemen ümitsizliğe düşmesin. Çünkü Allah Teâlâ’nın kabûlden<br/>
sonra kabûlü vardır.<br/>
<b>Molla Câmî</b> der ki:<br/>
<i>Evet, bu yolda ümitsizlik olmaz<br/>Âsîlerin siyah yüzü beyaz olur<br/>Yüz kapıya gitsen de ümidin gerçekleşmese<br/>Ümidsizlikle ciğerini kana bulamaya değmez<br/>Bir başka kapıyı çalmak gerek, çünkü birdenbire<br/>O kapıdan murâdına bir yol açılıverir</i><br/>
Allah, tevbe ve istiğfarları kabul eder. Bilesin ki bu beyitler şefâat kapılarına ve<br/>
bunların çokluğuna işâret eder. Şu kadar var ki hak kapılarından birinden kovulan<br/>kimseyi, diğer kapılar da kabul etmez. Görmez misin Allah Teâlâ’nın reddettiğini,<br/>Peygamber (s.a.) de kabûl etmez. O’nun reddettiğini de dört halife ve ümmetinden<br/>diğerleri kabûl etmez. Rasûlullah (s.a.)’dan izin istemeyi terk edene hiç kimse izin<br/>vermez. Verse de faydası olmaz. Rasûlullah (s.a.)’ın vârisinden izin istemeyi terk eden<br/>kişinin durumu da bunun gibidir. Yâni vâristen başkasının verdiği izin bir mânâ ifâde<br/>etmez. Bir diğer vârisin iznine gelince, böyle bir şey düşünülemez. Çünkü bütün<br/>vârisler fâsid dâire gibidirler. Onlardan birinin aynasında bir kişinin iyi olduğuna dâir<br/>bir sûret belirmezse diğerinin aynasında da belirmez. Rasûl’ün hürmetine Allah’tan<br/>kabulümüzü dileriz.<br/>
