<a name=4950></a>lisânıyla cevap şöyledir: Bir şey suya atıldığında müneccimler o işin aslını<br/>öğrenemezler, bu iş onlara gizli kalır. Allah, Fir’avn’a haber vermemeleri için Hz.<br/>Mûsâ’nın hâlinin müneccimlerden gizli kalmasını istedi. Hâl lisânıyle Mûsâ (a.s.)’ın<br/>annesine şöyle denildi: ‘Sen onu telefe at ki ben onu bu telef sâyesinde telef olmaktan<br/>kurtarayım. Sen onu bana çocuk olarak teslim et, ben de onu sana peygamber olarak<br/>teslim edeyim.’ Denilir ki: Onu başlangıçta denizden (Nil nehrinden) kurtardı, aynı<br/>şekilde sonunda Fir’avn’u boğarak onu yine denizden kurtardı.<br/>
Ma’rifet ehlinden birisi der ki: ‘Sandık, Mûsâ (a.s.)’ın nâsûtuna, yâni insânî sûretine,<br/>
deniz onun bu unsurî cisim vâsıtasıyla elde ettiği ilme işârettir. Nefis bu cisimde hâsıl<br/>olup onda tasarrufta bulunmakla ve onu idare etmekle emrolunduğundan Allah Teâlâ<br/>nefse emrettiği şeyleri bu tâbutta (bedende) yerine getirmesi için bazı kuvvetler<br/>vermiştir. Mûsâ (a.s.)’ın mânevî annesi demek olan küllî nefisten, türlü ilimler elde<br/>etmesi ve istîdâdını kemâle erdirmesi için Mûsâ (a.s.) denize atıldı. Onun babası ise<br/>küllî ruhtur. Küllî nefisten olan her çocuk, kabiliyetine göre istîdâdını alır. Mûsâ’nın<br/>aslî olan istîdâdı, küllî nefsin kendine yönelmesi ile, yâni bırakılması ile kemale<br/>ermiştir.<br/>
<b>Molla Câmî</b> (k.s.) der ki:<br/>
<i>Senin yüzünü gördüm, âlemin güneşi budur<br/>Varlık safhasında en büyük nur budur<br/>Gönlüm beden tabutuna esir düştü<br/>Senin gamının denizinde denize atılmak budur</i><br/>
<i>“Nehir onu kıyıya atsın da,”</i> Nehrin Mûsâ (a.s.)’ı sâhile atması Hak Teâlâ’nın<br/>
irâdesi taalluk ettiği için gerçekleşmesi zorunlu bir iş olunca, denizde O’nun emrine<br/>uymuş, sanki temyiz sahibi akıllı bir varlık gibi ifâde edilmiştir. Burada her ne kadar bir<br/>emir vârid olmuşsa da bu, emir şeklinde gelen bir haber olup “Onu sâhile atar/çıkarır”<br/>mânâsını ifade eder. Denize atılan, sâhile çıkan her ne kadar sandık olsa da, esas<br/>kasdedilen Mûsâ (a.s.) olduğu için bütün zamirler Mûsâ (a.s.) için kullanılmış, sandık<br/>Mûsâ (a.s.)’a tâbi kılınmıştır.<br/>
“<i>Benim düşmanım ve onun düşmanı olan biri onu alsın.</i>” Düşman kelimesinin tekrar<br/>
edilmesi, mübâlağa içindir. Yâni, Mûsâ’yı bırak ki onu düşman alsın. Çünkü ben dostu,<br/>düşmanın kucağında terbiye etmeye ve sevgisini düşmanın kalbine sokarak onun<br/>şerrinden korumaya muktedirim.<br/>
Eğer “Fir’avn gibi birisi nasıl olur da Allâh’a düşmanlık mertebesine çıkar ve<br/>
‘Allâh’ın düşmanı’ diye isimlendirilir?” denirse, şöyle cevap veririz: Bunun mânâsı,<br/>“Onu düşman gibi emrime muhâlif olan alsın.” demektir. <i>el-Es’iletü’l-mukhime</i>’de<br/>böyle geçmektedir.<br/>
Âlimler âyetteki “<i>kıyı</i>” kelimesi ile bizzat sâhilin kasdedilmediğini, denizin veya<br/>
nehrin karaya yakın kısmının kasdedildiğini söylerler. Çünkü Fir’avn’un kanallarına su<br/>
