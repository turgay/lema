<a name=5345></a><img src="figure_sep_1.jpg"/><br/>
“nifak” ise din hakkında kullanılır. Sonra iç içe girerler. Hıyânet, gizlice sözünü<br/>bozarak Hakk’a muhâlefettir. Hıyanetin zıddı emanettir. Küfür de hıyanettendir. Çünkü<br/>insanın yanında Allah’ın bir emaneti olan nefsi helâk etmektir. Hıyânet, bütün âzâlarda<br/>cereyan eder. Onun için Allah Teâlâ: “<i><b>Çünkü kulak, göz ve gönül, bunların hepsi<br/>o(yaptığı)ndan sorumludur.</b></i>” (el-İsrâ, 17/36) buyurmuştur. Hıyânet, namazda, oruçta<br/>ve benzerlerinde de cereyan eder. Bu, ya bu ibâdetleri, ya da onların zâhir ve bâtın<br/>şartlarından birini terk ile olur. Mesela şafağın söktüğüne dâir zann-ı gâlib olduğu halde<br/>sahur yemeği yemek ya da güneşin battığında şüphe olmasına rağmen iftar etmek oruca<br/>hıyanettir. Kim sahuru yer, güneş doğana kadar uyuyup sabah namazını geçirirse,<br/>Allah’ın sahur nimetine nankör olur. Namaz ile de ona hıyanet etmiş, ziyan eden bir<br/>ticarette bulunarak sünnet için farzı terk etmiştir<br/>
Rivâyet edilir ki bir kimsenin dokuz dirhemi kayboldu. “Kim onları bulur ve beni<br/>
müjdelerse ona on dirhem vereceğim.” dedi. O adama bunun sebebi soruldu. Adam:<br/>“Bulmakta öyle bir lezzet vardır ki siz onu bilmezsiniz.” dedi. Gaflet ehli uykuda öyle<br/>bir lezzet bulurlar ki, o lezzet onlar için bin namazdan daha üstündür. Böyle olmaktan<br/>Allah’a sığınırız.<br/>
Ölçü ve tartıyı eksik yapmak da hıyanettendir. Hikâye edilir ki bir adamın canı<br/>
boğazına dayanmıştı. O sırada adam, “Ateşten iki dağ, ateşten iki dağ” deyip duruyordu.<br/>Âilesine onun işini sordular. Onlar: “Onun iki ölçeği vardı. Biri ile ölçer verir diğeri<br/>ile ölçer alırdı.” dediler.<br/>
Hıyânete sebep olmak da hıyânetten sayılır. Bir adam, <b>Sâhib b. Abbâd</b>’a: “Falan<br/>
kimse öldü. On bin dinar miras bıraktı. Geride de bir kızından başka kimsesi yok.” diye<br/>mektup yazdı. O da mektubun arkasına şöyle cevap yazdı: “Yarısı kızındır. Kalanı da<br/>ona verilir. İftirâda bulunana milyonlarca kez lânet olsun.”<br/>
Sonra kâmil mü’min her durumda yardım görür. Hâinlerin hilesi ona zarar veremez.<br/>
Şüphesiz Allah hâinleri sevmez. Onları sevmediği zaman da onlara yardım etmez.<br/>Mü’mini ise sever ve ona yardım eder. Îmân ehlini nefis ve hevâsından korumak; ancak<br/>hıyâneti ve nimetlere karşı nankörlük yapmayı ortadan kaldırmak içindir. Çünkü Allah o<br/>sıfatlarla muttasıf olanları sevmez. Ancak O, bu sıfatlardan kurtulan mü’minleri sever.<br/>
Şu halde âyet nefs-i emmareyi ıslah etmeyi ve onu kötü sıfatlardan kurtarmayı ihtar<br/>
etmektedir.<br/>
<i>Vücudun, iyi ve kötü ile dolu bir şehirdir<br/>Sen sultansın orda, bilge vezir de akıl<br/>Tekebbür eden, âsî olan alçaklar<br/>Bu şehirde kibirdir, hırstır, sevdadır<br/>Sultan kötülere inayet eder, onlara makam mansıp verirse<br/>Bilgelere, fazilet sahibi kimselere nasıl rahat ve huzur kalır?</i><br/>
