<a name=6227></a><i>Hak’tan doğan bütün nurların dönüşü yine Hakk’a dır.</i><br/>
Sonra Allah Teâlâ, geçen vaadini takrir ederek buyurur ki: <i>“De ki: Rabbim, kimin</i><br/>
<i>hidâyeti getirdiğini”</i> yâni âhirette sevaba, dünyada zafer ve nusrete müstahak olduğunu<br/><i>“ve kimin apaçık bir sapıklık içinde olduğunu en iyi bilendir.”</i><br/>
Âyet, Allah Teâlâ’nın, hidâyette olan kimseye yolunu açıp fetih ihsan edeceğine ve<br/>
sapıklıkta olan kimseyi de kahr u perişan edeceğine delâlet eder. Her zorluğun peşinde<br/>bir kolaylık vardır; sabreden kimse onu görür. Akıl sâhibi bir kimsenin Allah’ın<br/>rahmetinden ümit kesmesi doğru değildir.<br/>
Rivâyete göre bir kimse gemi ile deniz yolculuğuna çıktı. Gemi denizde parçalanınca<br/>
bir adaya çıktı. Bir şey yiyip içmeden üç gün bekledi, fakat kimseler yoktu. Bu<br/>çaresizlik ve ümitsizlik hâlini şu şekilde tasvir etti:<br/>
<i>Karganın tüyleri ağarınca,<br/>Zift, süt gibi beyazlayınca,<br/>Karalar balıklara mesken olup,<br/>Denizler kurtlara otlak olunca<br/>Ben ehlime, vatanıma ancak o zaman kavuşurum…</i><br/>
İşte bu esnada hatiften bir ses geldi:<br/>
<i>Umulur ki akşamladığın sıkıntıların ardından;<br/>Yakında bir ferahlık olur.<br/>Korkan emin olur; esirin bağı çözülür.<br/>Garib kimse de ehline, vatanına kavuşur…</i><br/>
Fazla bir zaman geçmemişti ki Allah onu içinde bulunduğu bu sıkıntıdan kurtardı.<br/>Âyetin tefsirinde, vatan sevgisinin îmandan olduğuna işâret vardır. Rasûlullah (s.a.)<br/>
çok defa: <i>“Vatan, vatan...”</i> derdi. Sonunda Allah onun isteğini yerine getirdi.<br/>
Denilir ki: Develer, aradan uzun zaman geçince ağıllarını özlerler. Kuş, yeri kurak da<br/>
olsa yuvasını özler. İnsan, menfaati başka yerde daha çok olsa da vatanını özler.<br/>
<b>Üsayl Gıfârî</b>, hicâb âyeti nâzil olmadan önce Rasûlullah (s.a.)’e gelmişti. <b>Hz. Âişe</b><br/>
(r.anhâ) ona: “<i>Mekke’yi nasıl terkettin?</i>” diye sordu. O da şu cevabı verdi: “<i>Bitkileri<br/>ve otları yeşermiş, vâdîleri beyza (toprak-taş), izhir otu bol, selem ağacı etrafı<br/>sarmış...</i>” Bunun üzerine Rasûlullah (s.a.) ona: “<i>Yeter, ey Üsayl Gıfârî!</i>” buyurdu.<a href="RuhulBeyans.html#6232">[153]</a><br/>
<b>Hz. Ömer </b>(r.a.) der ki: Vatan sevgisi olmasaydı, beldeler harâbeye dönerdi. Vatan<br/>
sevgisi sebebiyle beldeler mamur oldu.<br/>
Bil ki, vatanlara meyletme duygusu kalplerden atılması mümkün değilse de kişinin,<br/>
dînî açıdan mü’min kardeşleriyle yardımlaşabileceği en uygun yeri seçmesi gerekir. <b>İsâ<br/></b>(a.s.)’a; “<i>Kiminle oturalım, ey Rûhullâh!</i>” diye soruldu. O da şu cevabı verdi:<br/>
