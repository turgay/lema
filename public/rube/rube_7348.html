<a name=7349></a><b>Kâşifî</b> der ki: Îman, bütün sûrî ve mânevî kemâlâtı toplayan bir isimdir. Kulluk ismi<br/>
Allah’ın has kulları olan mü’minler için özel bir şeref bahşetmektir.<br/>
<i>Eğer beni ‘kulum’ diye çağırırsan<br/>Benim için ebedi saltanattan daha üstündür<br/>Pâdişah olmak baht ve uğur iledir<br/>Bütün kullar sana bendedir</i><br/>
Rivâyete göre Mûsâ (a.s.)’dan sonra Yûşâ b. Nûn (a.s.) sonra Kalib b. Yufenna (a.s.)<br/>
sonra Hızkıl (a.s.) sırasıyla peygamber olarak gönderilmişlerdir. Sonra Hızkıl (a.s.) da<br/>vefat edince İsrailoğullarında hâdiseler büyüdü. Allah’ın ahdini unutup putlara taptılar.<br/>İsrailoğullarında peygamberler Mûsâ (a.s.)’dan sonra Tevrat’tan terk edilip unutturulan<br/>hükümleri yenilemek, ihya etmek ve canlandırmak üzere gönderiliyorlardı.<br/>İsrailoğulları Şam topraklarına dağılmış durumdaydılar. Bir Yahudi kabilesi de Şam’da<br/>Ba’l-Bek ve civarına yerleştiler. Bunlar aralarında İlyas (a.s.)’ın da bulunduğu<br/>kabileydi. Bu kabile de Allah’a ortak koşup Ba’l ismindeki puta taparak Tevrat ile amel<br/>etmekten vaz geçince Allah Teâlâ onlara İlyas (a.s.)’ı peygamber olarak gönderdi. el-<br/>Yesa b. Ahtub da İlyas (a.s.)’a tâbi olup ona iman etti. İlyas (a.s.)’ın kabilesinde Eceb<br/>adında bir kral vardı.<br/>
Bu kralın İzbil adında bir hanımı vardı. Kral bir yere gidince hanımını vekil bırakırdı.<br/>
Kralın hanımı halkın arasına çıkar, onları yönetir ve aralarında hüküm verirdi. Bu kadın<br/>çokça peygamber ve salih mü’min öldüren katil ve zâlim biriydi. Zekeriyya (a.s.)’ın<br/>oğlu Yahya (a.s.)’ı da bu kadının öldürdüğü söylenir. Bu kadın İsrailoğullarından yedi<br/>kral ile evlilik yapmış ve bunların hepsini hile ile öldürmüş. Kadın uzun yıllar yaşamış<br/>ve yetmiş kadar evladı olmuştur.<br/>
Kocası Eceb’in “Mezdekî” adında salih bir komşusu vardı. Bu zat bunların<br/>
saraylarının yanında küçücük bir bahçede yaşıyordu. Kadın bunu kıskandı ve onun bu<br/>konumunu çekemedi. Kral uzun bir sefere çıkınca kadın insanlardan bir grubun<br/>Mezdekî’nin kocası Eceb’e sövdüğüne dair aleyhte şahitlik yapmalarını emretti.<br/>İnsanlar da bunu yaptılar. O dönemde delil ile ispat edilirse krala söven kişi<br/>öldürülürdü. Kadın adamı huzura getirtip adama: “Krala sövdüğünü duydum” dedi.<br/>Adam bu suçlamayı kabul etmedi. Kadın şahitleri çağırttı. Şahitler adamın aleyhine<br/>yalancı şahitlik yaptılar. Kadın adamın öldürülmesini emretti. Adamın yaşamış olduğu<br/>bahçeye de el koydu. Sonra kral seferden dönünce Allah Teâlâ devrin peygamberi olan<br/>İlyas (a.s.)’a veli kulu Mezdekî’yi haksız yere öldürdükleri için onlara gazap ettiğini;<br/>şayet tövbe etmezler ve Mezdeki’nin bahçesini varislerine iade etmezlerse onları helak<br/>edeceğine dair zâtına yemin ettiğini haber vermesini vahyetti. Vahyen gelen habere göre<br/>Allah Teâlâ onları Mezdekî’nin bahçesinde helak edecek; etleri kemikleri birbirinden<br/>ayrılıncaya kadar da leşleri orada kalacaktır. Kral ve karısı İlyas (a.s.)’a iyice<br/>öfkelendiler. Kral ve karısından ve kavimlerinden muhalefet, isyan ve küfürde ısrardan<br/>
