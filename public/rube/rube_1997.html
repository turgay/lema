<a name=1998></a><img src="RuhulBeyan-1998_1.jpg"/><br/>
<img src="RuhulBeyan-1998_2.jpg"/><br/>
<img src="RuhulBeyan-1998_3.jpg"/><br/>
<i>nefis rızkını tamamlamadan asla ölmez.</i>”<a href="RuhulBeyans.html#2009">[105]</a><br/>
3- Kalbine Allah Teâlâ tarafından hiç şüphe bırakılmayacak şekilde ilham zâhir<br/>
olmasıdır. Bu da Allah’ın kendi katından bir nur göstermesi sûretiyle olur. Nitekim bir<br/>âyette şöyle buyurmuştur: “<i><b>İnsanlar arasında Allah’ın sana gösterdiği şekilde<br/>hükmedesin diye...</b></i>” (en-Nisâ, 4/105)<br/>
Eş’arîler ve kelamcıların çoğu, tefsir edilen bu âyetin delaletine göre Hz. Peygamber<br/>
(a.s.)’ın ictihadla hükmetmesini kabul etmezler. Çünkü, bu âyetle onun sadece vahye<br/>tâbi olduğu sabit olmuştur. Bunun cevabı şöyledir: Rasûlullah (a.s.)’ın ictihadı, sonuç<br/>itibarıyla vahy kabul edilmiştir. Çünkü Rasûlullah (a.s.)’in ictihadının Allah Teâlâ<br/>tarafından takrir olunması, doğrudan vahy ile sabit olmuş gibi onun da hak olduğuna<br/>delalet eder.<br/>
<i>“De ki: “Körle, gören bir olur mu?” </i>Bunları dalalete düşenle hidayette olana misal<br/>
getirdi. Çünkü Rasûlullah (a.s.), kendisini ilahi vahye uyan bir kimse olarak vasfedince<br/>zaruri olarak kendisini hidayetle, kendisine karşı inat eden ve davasını kabul etmeyeni<br/>de dalaletle vasfetmesi gerekli oldu. Şu halde vahye dayanmayan amel, kör kimsenin<br/>ameli gibi; vahyin gereğince yapılan amel ise gören kimsenin ameli gibidir.<br/>
<i>“Düşünmüyor musunuz?” </i>Yani, bu hak kelama kulak vermiyor ve onu düşünmüyor<br/>
musunuz ki böylece vahye tâbi olup gereği ile amel ederek hidayete eresiniz. Buradaki<br/>ayıplamanın sebebi, kulak verme ve tefekkürün her ikisinin de birlikte terkedilmesidir.<br/>
<b>51. Rablerinin huzurunda toplanacaklarından korkanları onunla <i>(Kur’an ile)</i></b><b> uyar.</b><br/>
<b>Onlar için Rablerinden başka ne bir dost, ne de bir aracı vardır, belki sakınırlar.</b><br/>
<i>“Rablerinin huzuruna toplanacaklarından” </i>Yani tekrar diriltilip Allah Teâlâ’dan<br/>
başka kimsenin kendilerine fayda ve zarar vermeye güç yetiremeyeceği bir yerde bir<br/>araya getirileceklerinden “<i>korkanları onunla”</i> Yani vahiy ile bildirilen azabla <i>“uyar”<br/></i>korkut.<br/>
Âyetteki <i>“toplanacaklarından</i> <i>korkanları”</i> ifadesinin “toplanacaklarını bilenleri”<br/>
anlamında olduğu da söylenmiştir. Çünkü onların korkusu bilgilerinden ileri<br/>gelmektedir.<br/>
<i>“kendilerinin O’ndan başka ne dostları, ne de şefâatçileri vardır.”</i> Allah’dan başka,<br/>
kendilerine fayda verecek ne bir yakınları, ne de aracı ve destekçileri vardır.<br/>
Burada korkutulan şey, haşrdır (Allah’ın huzurunda toplanmaktır). Korkan kimseler,<br/>
tefsirlerin çoğuna göre âsî mü’minlerdir.<br/>
Ehl-i sünnetin görüşüne göre peygamberler ve velîler de şefaat ettikleri halde ayette<br/>
şefâatin Allah’dan başkasına ait olmadığının bildirilmesi, onların sadece Allah’ın izni<br/>
