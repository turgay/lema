<a name=8356></a><img src="flower_sep.jpg"/><br/>
<img src="RuhulBeyan-8356_2.jpg"/><br/>
<img src="RuhulBeyan-8356_3.jpg"/><br/>
<b>apaçık kurtuluş budur.</b><br/>
Bu ümmetlerden <i>“İnanıp iyi işler yapanlar; Rableri onları rahmetine” </i>cennetine<br/>
<i>“sokar. İşte”</i> Allah’ın rahmet ve cennetine sokma işi <i>“apaçık kurtuluştur.”</i> Bunun<br/>ötesinde felah, başarı düşünülemez.<br/>
Bu ifâde, önceki âyetlerin îzahıdır. Çünkü girmek işi cennette hakikat, diğer<br/>
rahmetlerde mecâzdır. Bu bir şeye hulûl edip giren nesneyle isimlendirilmesi kabilinden<br/>mecâzdır. Cennet Allah’ın rahmetinin mahalli olduğu için ona mecâzen rahmet<br/>denilmiştir.<br/>
Fakîr (<b>Bursevî</b>) der ki: Esas büyük başarı, gönül cennetine girmek, hem dünyada, hem<br/>
âhirette Allah Teâlâ’ya kavuşmaktır. Fakat bu durum pek belirgin olmayıp halk ve avam<br/>tarafından bilinmeyince halk nezdinde başarı, cennete girmek olunca “<b>İşte apaçık<br/>kurtuluş budur” </b>denildi. Gerçi bu açık başarı olan cennete girme durumu, büyük başarı<br/>olan gönül cennetini de kapsamaktadır. Zira cennet Allah’ın her çeşit rahmetini ihtivâ<br/>eden bir mekandır.<br/>
<b>31. Ama inkâr edenlere gelince onlara: Âyetlerim size okunmuş, siz de</b><br/>
<b>büyüklenip suçlu bir toplum olmuştunuz, değil mi? denilir.</b><br/>
<i>“Ama inkâr edenlere gelince”</i><b> </b>onlara da sitem ve başa kakma tarzında şöyle denir:<br/>
Benim elçilerim size geldi, <i>“Âyetlerim size okunurdu, fakat siz”</i><b> </b>ona îmân etmekten<br/><i>“büyüklük tasladınız ve suçlu bir toplum oldunuz değil mi?”</i><br/>
<b>Şeyh Semerkandî</b> <i>Bahru’l-ulum</i>’da şöyle demiştir: Şâyet sen “bu âyet, Rum, Türk ve<br/>
Hintlerin merkeze uzak en ücra ve mahrumiyet bölgelerinde yaşayan ve kendilerine<br/>dâvet ulaşmayıp Allah’ın âyetlerinden hiçbir şey okunmamış olan ve sayıları çöldeki<br/>kumlardan fazla olan bu insanlara da şâmil olur mu? Bunlar hakkında ne dersin?<br/>dersen,” Ben derim ki; “bence, âyet bunları kapsamamaktadır. Bana göre zâhir olan bu<br/>insanlar mâzur ve affa dahil olup Allah’ın geniş rahmeti onları kaplamıştır. Bilakis ben<br/>bu âyetin fetret döneminde ölenleri, her ahmak ve sefih olanı, yaşlı ve bunakları, sağır<br/>ve dilsizleri kapsar” derim.<br/>
<b>Ebû Hureyre</b>’den rivâyet edildiğine göre Peygamberimiz (s.a.) şöyle buyurmuştur:<br/>
<i>“Dört sınıf insan vardır ki bunların hepsi Allah’a bir huccet ve özürle geleceklerdir.<br/>Bunlar fetret devrinde ölenler, İslâm’a bunaklık devresinde yetişenler, sağır, dilsiz ve<br/>ma’tûh olanlar, bir de ahmak ve sefih olanlardır.<a href="RuhulBeyans.html#8366">”</i>[18]</a><br/>
Ey sual sahibi kardeşim! Allah’ın rahmetini geniş tut. Gönlünü hoş tut. Zira bizden<br/>
evvel bu şeriatın sâhibi rahmetini gâyet geniş tutmuş, kullarına hiçbir darlık ve zorluk<br/>çıkarmamıştır.<br/>
