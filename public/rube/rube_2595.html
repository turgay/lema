<a name=2596></a><img src="RuhulBeyan-2596_1.jpg"/><br/>
<img src="RuhulBeyan-2596_2.jpg"/><br/>
<img src="flower_sep.jpg"/><br/>
<b>ALLAH KATINDAKİLER</b><br/>
<b>206. Kuşkusuz Rabbin katındakiler O’na kulluk etmekten kibirlenmezler, O’nu</b><br/>
<b>tesbih eder ve yalnız O’na secde ederler.</b><br/>
<b>Kâşifî </b>der ki: Rivayete göre Mekke kâfirleri secde etmek hususunda büyüklük<br/>
tasladılar. Allah Teâlâ’ya olan nefretlerini açığa vurarak şöyle dediler: “<i><b>Senin bize<br/>emrettiğine secde eder miyiz hiç? Ve bu, onların nefretini artırır.</b></i>” (el-Furkân,<br/>25/60) Hak Sübhânehû ve Teâlâ buyurur ki: “Ey Muhammed, eğer kâfirler bana secde<br/>etmek hususunda itaatsizlik ederlerse; doğrusu onlar ki, <i>“Kuşkusuz Rabb’inin<br/>katındakiler” </i>yani, Allah’a mekan ve mesafe olarak değil, şeref ve derece bakımından<br/>yakınlaştırılmış (mukarreb) melekler <i>“O’na kulluk etmekten kibirlenmezler.” </i>Bilakis<br/>emrolundukları gibi ibâdetlerini yerine getirirler. <i>“O’nu tesbih ederler” </i>yani O’nu<br/>kibriyâsına, büyüklüğüne uygun olmayan her şeyden tenzih ederler. “<i>ve yalnız O’na<br/>secde ederler.” </i>O’na kulluk, itaat ve boyun eğmede son derecededirler. O’na hiçbir şeyi<br/>ortak koşmazlar.<br/>
Ayette diğer mükelleflerin de Allah’a secde etmeleri îmâ edilmektedir. Bu sebeple bu<br/>
ayet okunduğu zaman secde yapılması gerekli görülmüştür.<br/>
Secde, Allah Teâlâ karşısında eğilmenin en son noktasıdır. Bazen namazın<br/>
farzlarından birini tehir veya vaciblerinden birini terk sebebiyle sehiv secdesi yapmak,<br/>bazı hallerde de kâfîrlere muhalefet ve mü’minlere muvâfakat için secde yapmak meşru<br/>kılınmıştır.<br/>
<b>Kaşifî </b>der ki: “Kur’ân’da tilâvet secdesi on dört yerdedir. İki yerdeki secde de ihtilâf<br/>
vardır. Bunlardan birisi Hac sûresinin sonundadır. <b>İmam Şâfiî</b> ve <b>İmam Ahmed</b>’e göre<br/>bu ayet, secde ayetidir. İmam-ı Azam’a göre değildir.<br/>
İkincisi de Sâd süresindedir, İmam-ı Azam, Sâd sûresinin 24. ayeti okunduğunda<br/>
secde edilmesi gerektiğini söylemiştir. Çünkü Rasûlullah (s.a.v), Sâd sûresini okumuş<br/>ve secde yapmıştır. Diğer imamlar ise bu görüşte değildir.” Çünkü bu ayette zikredilen<br/>secde değil rükûdur.<br/>
Fussılet suresinde de hangi ayet okununca secde yapılacağı konusunda ihtilaf<br/>
edilmiştir. Hz. Ali (r.a.)’a göre 37. ayetin sonunda secde edilmelidir. İmam Şafiî de bu<br/>görüşü benimsemiştir. Hz. Ömer ve İbn Mes‘ûd’a göre ise 38. ayetin sonunda secde<br/>edilmelidir. Biz de ihtiyaten bu görüşü kabul ettik. Çünkü secdenin ayetten önce değil,<br/>sonra yapılması gerekir.<br/>
(<b>Kâşifî</b> devamla der ki:) “Ebû Yûsuf’a göre namaz içinde ve dışında secde ayetini<br/>
