<a name=1925></a><img src="RuhulBeyan-1925_1.jpg"/><br/>
<b>EN’ÂM SÛRESİ</b><br/>
Mekke’de nazil olmuştur. 165 âyettir. 151. âyetten itibaren altı veya üç âyet<br/>
Medîne’de nâzil olmuştur. Lütuf ve keremiyle tamamlamayı nasip etmesini Allah’dan<br/>niyaz ederim. Bütün ihtiyaçları gören O’dur.<br/>
En’âm sûresi Mekke’de geceleyin yetmiş bin melek eşliğinde bir defada inmiştir.<br/>
Doğu ile Batı arasını dolduran bu melekler tesbih, tahmîd ve temcîd nidalarıyla<br/>geldiler, neredeyse yeryüzü sarsılacaktı. Bunun üzerine Hz. Peygamber (s.a.) <i>“Yüce<br/>Rabbim her türlü noksan sıfatlardan münezzehtir, Yüce Rabbim her türlü noksan<br/>sıfatlardan münezzehtir.”</i> diye secdeye kapandı.<br/>
Merfu bir rivayette şöyle buyurulmuştur: “Kim En’âm sûresini okursa, o günün<br/>
gecesinde ve gündüzünde o yetmiş bin melek ona dua ederler.<a href="RuhulBeyans.html#1925">”[79]</a><br/>
O gece Rasûlullah (s.a.) vahiy kâtiplerini çağırmış ve bu sûrenin derhal yazılmasını<br/>
emretmiştir.<br/>
<b>İmam Vâhidî</b>’nin <i>el-Vasît</i> isimli tefsirinde merfû olarak rivayet edildiğine göre<br/>
Peygamber Efendimiz (s.a.) şöyle buyurmuştur:<br/>
<i>“Kim sabahleyin En’âm sûresinin baş tarafından üç âyet okursa Allah Teâlâ onu</i><br/>
<i>korumak üzere yetmiş meleği görevlendirir. O kimse için kıyamet gününe kadar o<br/>meleklerin amellerinin misli yazılır. Yanında demirden bir külünk ile yedinci semadan<br/>bir melek daha iner. Şeytan onun kalbine şer ilka etmek istediği zaman melek bu<br/>külünk ile ona vurur ve onunla şeytan arasında yetmiş bin perde meydana getirir.<br/>Kıyamet günü olunca Allah Teâlâ ona şöyle buyurur: Ey Ademoğlu! Benim (arşımın)<br/>gölgesinde yürü, cennetimin meyvelerinden ye, Kevser suyundan iç ve Selsebil<br/>suyundan yıkan, sen benim kulumsun, ben de senin Rabbinim. Artık sana hesap da<br/>yok, azab da.<a href="RuhulBeyans.html#1925">”</i>[80]</a><br/>
<a href="RuhulBeyans.html#1925">[79].</a> Süyûtî, ed-Dürru’l-mensûr, III, 246<br/><a href="RuhulBeyans.html#1925">[80].</a> Süyûtî, ed-Dürru’l-mensûr, III, 245-246<br/>
