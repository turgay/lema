<a name=3300></a><img src="flower_sep.jpg"/><br/>
<img src="RuhulBeyan-3300_2.jpg"/><br/>
<i>“Eğer Allah sana bir zarar”</i> bir hastalık, sıkıntı veya fakirlik<i> “dokundurursa, onu”</i><br/>
senden <i>“yine”</i> sadece <i>“O’ndan başka kaldıracak yoktur. Ve eğer sana bir hayır”</i>senin<br/>sıhhat, rahat ve zenginliğini<i> “dilerse, O’nun keremini de”</i> yani sana dilediği<br/>hayırlardan hiçbirini <i>“geri çevirecek”</i> kimse <i>“yoktur.”</i> Putlar da bu hükme dahildir.<br/>
Burada Allah’dan bir istihkak olmaksızın lütuf yoluyla hayrın Allah Teâlâ’dan geldiği<br/>
bildirilmektedir. Birbirine bağlı oldukları halde yine de ‘dileme’nin ‘hayır’ ile<br/>‘dokunmanın’ ise ‘zarar’ ile birlikte zikredilmesi, belki de hayrın bizzat istenen bir şey<br/>olduğu, zararın ise dokunduğu kişilere doğrudan bir kasd ile değil, bunu gerektiren<br/>harici bir sebepler yüzünden dokunduğunu bildirmek içindir.<br/>
Allah Teâlâ, ‘dokunma’yı “O’ndan başka” buyurarak istisna ettiği halde, ‘dileme’den<br/>
istisnada bulunmamıştır. Çünkü bir şeye hayır taallukunun Allah’ın iradesiyle<br/>gerçekleştiği farz edilmiştir. Dolayısıyla istisna, bir şeyin aynı anda zıddını irade etmesi<br/>durumunda doğru olur. Oysa bu muhaldir. Çünkü iki irade birbirine tam ters olan iki<br/>şeye aynı anda taalluk edemez. ‘Zarar dokunma’ fiili ise böyle değildir. Çünkü bu zararı<br/>ortadan kaldırmayı irade etmek muhali gerektirmez.<br/>
<i>“O, hayrını”</i> sana dilediği hayra da başkalarına dilediği hayra da şamil olan fazlını<br/>
<i>“kullarından dilediğine verir. O, çok bağışlayan, çok esirgeyendir.”</i> Öyle ise itaat<br/>ederek onun rahmetine koşun, masiyet işlemeniz sebebiyle O’nun bağışlanmasından ümit<br/>kesmeyin.<br/>
<i>et-Te’vîlâtü’n-Necmiyye’</i>de şöyle denilir: <i>“O, çok bağışlayandır”</i> zâtının nuru ile<br/>
sıddîkların vücudunun karanlığını örter; <i>“çok esirgeyendir”</i> sâdık tâliblere rahmetiyle<br/>yakınlaşır. Onların dinleri ise dünyaya ve heveslerine kulluk edip taat etmek ve bunları<br/>sevmek değil, Allah’a kulluk ve taat etmek, Allah’ı sevip O’nu taleb etmektir.”<br/>
<i>el-Mefâtîh</i>’te şöyle denilir: el-Ğafur, dünyada üzerini örtmek suretiyle, ahirette ise<br/>
hesâba çekme ve cezalandırmayı terk etmek suretiyle kabahatleri ve günahları örten<br/>demektir.<br/>
Ârifin bu isimden alacağı hisse, kendisine âit örtülmesini istediği şeyleri kardeşinden<br/>
de kapatıp örtmesidir. Hz. Peygamber (a.s.) şöyle buyurmuştur: “<i>Bir mü’minin aybını<br/>örten kimsenin Allah da kıyamet günü aybını örter</i>.”<a href="RuhulBeyans.html#3304">[80] </a>Gıybet eden, kusur araştıran ve<br/>kötülüğe misliyle karşılık verenler ise bu vasıftan çok uzaktırlar. Bu vasıfla muttasıf<br/>olanlar, Allah Teâlâ’nın yarattıklarına ancak kendilerinde bulunanın en güzelini<br/>yayanlardır.<br/>
Rivayet edilir ki İsa (a.s.) havârileri ile birlikte çok fena kokan bir köpek leşinin<br/>
yanından geçerken havariler: “Bu leş ne kadar kötü kokuyor.” demişler. Hz. İsa (a.s.)<br/>her şeyin güzel tarafının görülmesine dikkat çekerek: “Fakat dişleri ne kadar beyaz.”<br/>buyurmuştur. <b>İmam Gazzali</b>’nin <i>Şerhu’l-Esmai’l-hüsnâ’</i>sında böyle geçmektedir.<br/>
 (esirgeyen) ismi ile ilgili olarak <i>Mesnevî</i>’de şöyle denilir:<br/>
