<a name=2800></a><img src="RuhulBeyan-2800_1.jpg"/><br/>
<img src="RuhulBeyan-2800_2.jpg"/><br/>
<img src="RuhulBeyan-2800_3.jpg"/><br/>
<img src="RuhulBeyan-2800_4.jpg"/><br/>
<img src="RuhulBeyan-2800_5.jpg"/><br/>
tercih ederek onları sırdaş ve dost edinmemelidirler. Allah Teâlâ’nın: <i>“Sizden kim<br/>onları dost edinirse işte zâlimler onlardır”</i> sözü bu mânâya delalet eder.<br/>
<b>Haddâdî</b>: “Böyle kimseler kâfirleri dost tuttukları için “zâlimler” sayılmışlardır.<br/>
Çünkü küfre rıza gösteren kâfir olur.” demiştir.<br/>
<b>Kâşifî</b> der ki: “Bu âyet nâzil olunca, hicrete karşı olanlar şöyle dediler: Biz şimdi<br/>
kabile ve aşiretlerimizin arasındayız ve alış veriş ve ticaret edip vaktimizi geçiriyoruz.<br/>Hicret ettiğimiz zaman zorunlu olarak babamız ve çocuklarımızdan kopmamız<br/>gerekecek, ticaret bitecek, biz kazançsız ve malsız kalacağız. Bunun üzerine sonraki âyet<br/>nâzil oldu.”<br/>
<i> </i><br/>
<i> </i><br/>
<b>24. De ki: “Eğer babalarınız, oğullarınız, kardeşleriniz, eşleriniz, hısım</b><br/>
<b>akrabanız, kazandığınız mallar, kesada uğramasından korktuğunuz ticaret,<br/>hoşlandığınız meskenler size Allah’tan, Rasûlü’nden ve O’nun yolunda cihâd<br/>etmekten daha sevgili ise artık Allah emrini getirinceye kadar bekleyin. Allah,<br/>fâsıklar topluluğunu hidâyete erdirmez.”</b><br/>
Ey Muhammed! Hicreti terk eden kimselere <i>“de ki: “Eğer babalarınız, oğullarınız,</i><br/>
<i>kardeşleriniz, eşleriniz, hısım akrabanız,”</i> Mekke’de <i>“kazandığınız”</i> ve elde ettiğiniz<br/><i>“mallar…”</i> -Malların kazanıldığının belirtilmesi, sıkıntı ve zorluk çekilerek elde<br/>edildiğinden onların yanında çok değerli olması sebebiyledir.- hac mevsiminde Mekke-i<br/>Mükerreme’de bulunmamanız sebebiyle revaç vakti geçerek<i> “kesada uğramasından<br/>korktuğunuz ticaret”</i> yani ticâret yapmak ve kâr etmek için satın aldığınız metalar,<br/><i>“hoşlandığınız meskenler”</i> yâni son derece nezih oldukları için içlerinde ikamet<br/>etmekten memnun kaldığınız evler ve bahçeler, <i>“size Allah’tan, Rasûlü’nden” </i>yani<br/>Medine’ye hicret etmek suretiyle Allah’a ve Rasûlüne itaattten <i>“ve O’nun yolunda”<br/></i>Allah’a itâat olarak<i> “cihâd etmekten daha sevgili ise…”</i><br/>
Buradaki ‘sevgi’den maksad, ihtiyari (iradeye bağlı) sevgidir. Yani, Allah ve<br/>
Rasûlünün emirlerini devamlı olarak yerine getirme, onları hiç terk etmeme sonucunu<br/>doğuran bir sevgidir. Yoksa insanda mutlaka bulunan fıtrî sevgi değildir. Çünkü fıtrî<br/>sevgi, insanın tercihine bağlı olmadığından yükümlü tutulduğu bir sevgi değildir.<br/>
<i>“artık Allah emrini”</i> yani dünya veya ahirette vereceği cezayı başınıza <i>“getirinceye</i><br/>
<i>kadar bekleyin.”</i> Bu ifâde, nefsinin hazlarını dinin emirlerine tercih eden kimse için<br/>tehdit ifade etmektedir.<br/>
