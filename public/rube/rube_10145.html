<a name=10146></a><img src="RuhulBeyan-10146_1.jpg"/><br/>
<img src="flower_sep.jpg"/><br/>
<img src="RuhulBeyan-10146_3.jpg"/><br/>
<img src="figure_sep_1.jpg"/><br/>
<b>9. İşte o gün zorlu bir gündür.<br/></b>Bunun anlamı; iş kâfirlere azap ve kötü hesap açısından zor gelir. O gün böylesine zor<br/>
bir gündür. Bu ifâde sûra üfürülme gününe işâret etmektedir. Bu günün böylesine zor bir<br/>gün olduğuna; <i><b>“kâfirler için de pek çetin bir gündür o.”</b></i> (el-Furkan, 25/26) âyet-i<br/>kerîmesi de işâret etmektedir. Burada sanki şöyle denmiş olmaktadır: O sura üfürülme<br/>günü kâfirler için zor bir gündür.<br/>
<b>10. Kâfirler için <i>(hiç de)</i></b><b> kolay değildir.<br/></b>Âyette yer alan “kolay değildir” anlamına gelen “ğayru yesir” ifâdesi o günün zor bir<br/>
gün olacağını pekiştirip ve güçlendirmektedir. Eğer bu son ifâde kullanılmış olmasa idi<br/>o günün zorluğu -belki- bir yönden zor olmakla birlikte bir başka yönden zor<br/>olmayacağı ihtimalini ifâde etmiş olurdu. Şimdi bu pekiştirme getirilince o günün<br/>kâfirlere hiçbir yönden kolay olmayacağı ifâde edilmiş olmaktadır. Bu ifâde aynı<br/>zamanda bu günün müminlere kolay olacağına da işâret etmektedir. Burada kasdedilen<br/>gün, bütün herkesin yeniden canlanacak olduğu sur’a ikinci üfürüş günüdür. Çünkü<br/>bütün kâfirlere zorluğu söz konusu olan bu ikinci üfürüştür. Sura birinci üfürüldüğü<br/>esnâda canlı olan herkes içindir. Rivâyetlerde yer aldığına göre surda bütün ruhların<br/>sayısı kadar delik vardır ve ruhlar sura ikinci kez üfürülme esnâsında bu deliklerde<br/>toplanacaklar ve tam üfürülme gerçekleştiğinde her bir delikten bir ruh çıkıp âid olduğu<br/>ve alındığı cesedine geri dönecektir. Böylece o cesed Allah’ın izniyle canlanacaktır.<br/>Nitekim Peygamber (s.a.) Efendimiz bir hadis-i şerifte şöyle buyurmuştur: <i>“Nasıl rahat<br/>olayım ki! Sura üfürecek melek suru ağzına almış üfürülmesi için ne zaman emir<br/>verilecek diye bekliyor.” </i>Kendisine; “o gün biz nasıl davranacağız, ne yapacağız? diye<br/>sorulduğunda Peygamber (s.a.) Efendimiz: <i>“Hasbunallah ve ni’mel vekil/Bize Allah<br/>yeter, o ne güzel vekildir”<a href="RuhulBeyans.html#10147"> </i>[184] </a>deyiniz cevabını vermiştir.<br/>
<b>Kâşânî</b> bu âyet-i kerîmeyi şöyle anlıyor: <i>“Sur’a üfürüldüğü zaman”</i> yâni dirilmiş<br/>
olan bedene üfürülür ve kişiyi azâba götürecek ve cehenneme sürükleyecek kötü<br/>hey’etler, biçimler ya da sevap kazandıracak ve kurtuluşa erdirecek güzel sûretler oraya<br/>nakşedilir. Bu günün mahcuplara (mahrumlara) zor bir gün olacağı hiç kimsenin gizlisi,<br/>saklısı değildir. Her ne kadar o günün mahcuplar dışındakilere kolay bir gün olacağı<br/>gizli olsa da. Ancak keşif ve ıyan ehli olup tahkik derecesine ermiş olanlara bu da gizli<br/>ve saklı değildir.<br/>
