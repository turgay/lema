<a name=7779></a><i><b>sabah akşam (yani sürekli) kendilerine âid rızıkları vardır” </b></i>(Meryem 19/62) âyet-i<br/>kerîmesindeki gibi, azâbın ebediyyen süreceğini göstermek maksadlıdır. <b>İbn Mes’ûd<br/></b>(r.a) der ki: Firavun âilesinin ruhları, kara kuşların karnında olup her gün iki kez azâba<br/>sunulurlar ve kendilerine: “Ey Firavun âilesi! İşte sizin yurdunuz burası!” denir.<br/>
<b>İbnü’ş-Şeyh</b> <i>Havâşî’</i>sinde şöyle der: Bu İbn Mes’ûd rivayeti, “ateşe sunma”nın,<br/>
bizzat azap ve yakma anlamında olmadığını, aksine “ortaya çıkarıp göstermek”<br/>anlamında olduğunu ve ifâdenin ters çevrilmiş olduğunu gösterir. Tıpkı “deveyi su<br/>birikintisine arzettim” sözünde olduğu gibi. Oysa aslında deve oraya götürülüp<br/>sürülerek su birikintisi deveye arzedilmektedir. İşte burada da ibarenin aslı şöyledir:<br/>“Ateş, bunlara, yâni bunların ruhlarına arzedilir. Bu da, ruhlarının, karınlarında<br/>bulunduğu kuşların ateşe götürülmesiyle gerçekleşecektir.”<br/>
Hadiste şöyle buyrulur: <i>“Herhangi biriniz öldüğünde, âhirette nerede oturacaksa</i><br/>
<i>orası sabah akşam kendisine arzedilir. Cennetlik ise cennetten, cehennemlik ise<br/>cehennemden (bir yer gösterilir) ve: «Allah Teâlâ kıyâmet günü seni haşredinceye<br/>kadar oturacağın yer işte burası!» denir.”</i><a href="RuhulBeyans.html#7785">[189]</a> Yâni, senin yerin burasıdır. Allah Teâlâ<br/>kıyâmet günü seni buradan gördüğün o yer tarafına sevkettirecektir.<br/>
Fakir (<b>Bursevî</b>) der ki: Bunların ruhlarının kara kuşların karınlarında bulunuyor<br/>
olmasıyla ilgili olarak şunun bilinmesi gerekir: Bundan maksad, karınların ruhlara<br/>mekân olması değildir. Böylece tenâsuh yâni ruh göçü ya da reenkarnasyon da<br/>gerekmemiş olur. Aksine burada, ruhlarının berzahtaki suretleri bu şekilde tasvir<br/>edilmektedir. Ateşe sunmanın, “ortaya çıkarıp göstermek” anlamında kabul edilmesine<br/>gelince, bu, onların azaba uğratılmamalarını gerektirmez. Çünkü bütün ruhlar ya azaba<br/>uğramakta ya da nimetlendirilmektedir. Ancak azâba uğratılmanın da nimetlendirilmenin<br/>de bir takım mertebeleri vardır. İşte belli bir sebebe dayalı olarak Allah Teâlâ, Firavun<br/>âilesinin ateşe sunulduğunu zikretmiştir. Zira bunların ateşe sunulması, diğer habis/kötü<br/>ruhların sunulması gibi olmayacaktır.<br/>
<i>Aynü’l-me’ânî</i>’de de şöyle der: Adamın biri <b>Evzâ’î</b>’ye: “(Rüyamda) Cenâb-ı<br/>
Allah’tan başkasının sayısını bilemeyeceği kadar fazla sayıda kuş gördüm. Denizden<br/>bembeyaz çıkıyorlar, akşam ise simsiyah geri dönüyorlardı. Bu rüyânın tâbiri nedir?”<br/>diye sordu. Evzâ’î şöyle cevap verdi: “Bunlar, Firavun âilesinin ruhlarıdır. Ateşe<br/>sunulup sonra da geri dönüyorlar. Siyahlık ise yanmalarındandır. Bu hal, dünya<br/>durdukça devam edip gider.”<br/>
<i>“Kıyâmetin kopacağı”</i> ve ruhların bedenlerine geri döneceği <i>“gün de: Firavun</i><br/>
<i>ailesini azâbın en çetinine sokun”</i> denilecek! Çünkü bu azap, ruh cesed birlikte<br/>uğranan bir azap olacağı için, hâlen içinde bulundukları azaptan daha ağır ve sıkıntı<br/>vericidir. Ruh cesed birlikte çarptırılan azap, berzahtaki gibi salt ruhun çarptırıldığı<br/>azaptan daha şiddetlidir. Şöyle ki: Öldükten sonra, bedenleri diriltilip bedenlerine geri<br/>dönünceye dek ruhlar için cismânî ve hissî bir azab ve nimet söz konusu olmayıp, ancak<br/>manevî ve psikolojik bir azap ve nimet vardır. Bedenlerine geri döndüklerinde ise hem<br/>hissî hem de manevî olarak azaba veya nimete uğratılacaklardır.<br/>
