<a name=5445></a><img src="flower_sep.jpg"/><br/>
yaprak ve çerçöp ile siyahlaşan bir sele benzetmiştir.<br/>
<b>Kâşifî</b> der ki: “<img src="RuhulBeyan-5445_1.jpg"/> suyun getirdiği çerçöp, süprüntü demektir. Yani, onları, selin<br/>
etrafa attığı ve karartıp çürüttüğü çerçöp gibi helâk ettik, yok ettik.”<br/>
<i>“Zâlimler topluluğunun canı cehenneme!”</i> Bu ifâdenin haber verme ve duâ anlamı<br/>
taşıması muhtemeldir.<br/>
<b>Kâşifî</b> der ki: “Zâlimler topluluğu Allah’ın rahmetinden uzak olsun.”<br/>Âyette işaret vardır ki ehl-i dünya yeryüzünde haksızlık yaptıklarında, peygamberlere<br/>
isyan ettiklerinde ve onlara kötü sözler söylediklerinde bilmezler ki peygamberler ve<br/>ehlüllah, her ne kadar kendilerinin yedikleri şeylerden yeseler de onlar gibi yemezler.<br/>Çünkü ehl-i dünyâ israf ederek yerler. Ehlüllah ise yerler, fakat israf etmezler. Nitekim<br/>Hz. Peygamber (a.s.) şöyle buyurmuştur: “<i>Mü’min bir midesine koymak için yer. Kâfir<br/>ise karnındaki yedi bağırsağını doldurmak (karnını şişirmek) için yer.</i><a href="RuhulBeyans.html#5448">”[79]</a><br/>
<b>Sa’dî</b> (k.s.) der ki:<br/>
<i>Felek bir alçağı nimet sahibi yaparsa<br/>O da yoksulların derdli kalbine yüklenir<br/>Kendini beğenmiş adamın damı yüksek olunca<br/>Aşağıdaki damlara işer ve süprüntüleri oraya atar<br/>Şüphesiz kâfir yedi karınla yer<br/>Böyle kimsenin dîni ve gönlü zayıf; karnı kalın ve iri olur</i><br/>
Bilakis ehlullah Rableri nezdinde geceledikleri/bulundukları için Rablerinin<br/>
kendilerine yedirdiğinden ve içirdiğinden kalblerinin ağızlarıyla yer ve içerler.<br/>
<b>Şeyh Üftâde Efendi</b> (k.s.) der ki: “Nebî (a.s.) Rabbinin nezdinde geceler/bulunur O<br/>
da kendisine türlü tecellîlerinden yedirir ve içirirdi.<a href="RuhulBeyans.html#5448">[80]</a> O’nun zâhirde yemesi zayıf<br/>ümmeti içindi. Yoksa O’nun yemeye içmeye ihtiyacı yoktu. Rasûlullah (s.a.)’in karnına<br/>taş bağladığına dâir rivâyete<a href="RuhulBeyans.html#5448">[81] </a>gelince bu açlıktan değil, bilakis letâfetinin kemâli<br/>sebebiyle melekûta çıkıp yükselmemek ve irşâd için mülk âleminde kalmak içindir.<br/>
Allah, kâfirleri sıfatların en kötüsü ile vasfetmiştir. Bu ise yaratanı ve kıyamet gününü<br/>
inkâr etmek, dünya sevgisine dalmaktır. Sonra onlar üzerine zulüm damgasını vurmuş ve<br/>onların helâkinin ancak zulümleri sebebiyle olduğuna işaret etmiştir.<br/>
<b>Sa’dî</b> (k.s.) der ki:<br/><i>Zâlimlere de kalmaz bu dünya<br/>Ebedî kalan onlar için lânettir ancak<br/></i>Zulüm şakavet ehlinin huylarından ve Allah’tan uzak olmanın alâmetlerindendir. Onlar<br/>
önemsizlik ve itibarsızlık yönünden sel köpüğüne benzerler. Nitekim Allah şöyle<br/>buyurmuştur: “<i>Bunlar cehennemdedirler, ama ben buna aldırmam</i>.”<a href="RuhulBeyans.html#5448">[82]</a><br/>
