<a name=7832></a><i>Tekmile</i>’de belirtildiğine göre, bu peygamber Habeşli bir köleydi. “Allah’ın<br/>anlatmadığı” peygamberlere bu da dâhildir.<br/>
Fakir (<b>Bursevî</b>) der ki: Bunun mânâsı; bu zenci peygamberi muhtemelen, zencilere<br/>
göndermiştir. Bu bakımdan, <i>“Şuna emin olun ki Allah hiçbir peygamber<br/>göndermemiştir ki adı güzel, kendi güzel, sesi güzel olmasın”</i><a href="RuhulBeyans.html#7836">[207] </a>şeklinde vârid olan<br/>ifâde ile aykırılık arzetmez. Çünkü, her ırk içerisinde o ırka göre bir güzellik söz<br/>konusudur. Velhâsıl, sayıları yüzyirmidört bin olarak nakledilen peygamberlerden,<br/>kıssaları zikredilenler çok az sayıdadır. <i>Şerhu’l-masâdir</i>’de <b>Ebû Zerr Ğıfârî</b> (r.a.)’den<br/>şöyle rivâyet edilmiştir: Ebu Zer (r.a.) Peygamber Efendimize “Kaç tane peygamber<br/>gelip geçmiştir?” diye sorunca, Efendimiz şu cevabı vermiştir: <i>“Yüzyirmidört bin.”</i> Bu<br/>cevabı alınca dedim ki: “Peki rasûl olanlar kaç tane?” Şöyle cevap verdi: <i>“Çok sayıda;<br/>üç yüz on üç.<a href="RuhulBeyans.html#7836">”</i>[208]</a><br/>
Bununla birlikte, bir kısım âlimlere göre evlâ olan, peygamberlerin sayısının bununla<br/>
sınırlandırılmamasıdır. Çünkü tek bir kişinin getirdiği haber, o da bütün şartlarını<br/>taşımak şartıyla, sadece bir zan ifâde eder. Ayrıca böyle bir söze, itikadî konularda<br/>değil, sadece amelî hususlarda itibar edilir. Kaldı ki bu sınırlandırma, <i>“Onlardan sana<br/>kıssalarını anlattığımız kimseler de var, durumlarını sana bildirmediğimiz kimseler<br/>de var”</i> ifadesine aykırıdır. Ayrıca böyle kesin bir sınırlandırmada gerçeğe aykırılık<br/>büyük ihtimal dâhilindedir. Meselâ peygamber sayısının zikredilen sayıdan daha az<br/>olması durumunda, peygamber olmayan birini peygamber saymak söz konusu olabilir.<br/>Sayının daha fazla olması durumunda ise gerçekte peygamber olan birinin<br/>peygamberliği reddedilmiş olacaktır. Demek ki evlâ olan kesin bir sayı vermemektir.<br/>
<b>Taftâzânî</b>’nin <i>Şerhu’l-akaid</i>’inde de geçtiği üzere, bir başka rivâyette de “İkiyüz<br/>
yirmidört bin” sayısı geçmektedir.<a href="RuhulBeyans.html#7836">[209] </a><b>İbn Ebi Şerif</b> <i>Haşiye</i>’sinde: “Ben böyle bir<br/>rivâyet göremedim” demektedir.<br/>
<b>Mevlâ Muhammed Rûmî</b>, <i>Mecâlis</i>’te şöyle der: “Îman edilmesi gereken umdelerden<br/>
biri de peygamberlerdir. Peygamberlere îman etmek derken kasdedilen, onların Allah<br/>tarafından getirdiklerinin gerçek olduğunu ve bu konuda doğru söylemiş olduklarını<br/>bilmektir. Çünkü Yüce Allah, onları kullarına, kendi emir ve yasaklarını, vaad ve<br/>tehdidlerini tebliğ etsinler diye göndermiştir. Onları doğru söylediklerini ispat edecek<br/>âşikâr delillerle desteklemiştir. Peygamberlerin ilki, Hz. Âdem sonuncusu Hz.<br/>Muhammed (s.a.)’dir. Kişi önceki peygamberlere îman ettiğinde, o peygamberlerin<br/>sadece kendi geçmiş zamanlarının peygamberi olduğuna îman etmiş olmaktadır. Yoksa<br/>şu anın da peygamberleri olduklarına değil. Çünkü hiçbirinin şerîatı günümüzde geçerli<br/>değildir. Peygamberimiz Hz. Muhammed (s.a.)’e îman etmeye gelince, onun şu an da<br/>peygamber olduğuna; son peygamber olduğuna; yâni nebîlerin de rasullerin de<br/>sonuncusu olduğuna îman etmek gerekir. Onun peygamber olduğuna îman ettiği halde,<br/>dininin kıyâmete kadar bir daha ilğâ edilmesi söz konusu değilken, son peygamber<br/>olduğuna inanmayanlar, kesinlikle îman etmiş olamazlar.<br/>
