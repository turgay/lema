<a name=1763></a><img src="flower_sep.jpg"/><br/>
<img src="RuhulBeyan-1763_3.jpg"/><br/>
<img src="RuhulBeyan-1763_4.jpg"/><br/>
<img src="RuhulBeyan-1763_5.jpg"/><br/>
<b>zâlimlerdir.</b><br/>
<i>“Tevrat’ta onlara”</i> yani yahûdilere<i> “şöyle yazdık:”</i>,<i> </i>farz kıldık. <i>“Cana can” </i>yani<br/>
başkasını haksız yere öldüren öldürülür. <i>“göze göz” </i>haksız yere göz çıkaranın gözü<br/>çıkarılır. <i>“buruna burun” </i>haksız yere başkasının burnunu kesenin burnu kesilir.<br/><i>“kulağa kulak” </i>haksız yere başkasının kulağını kesenin kulağı kesilir. <i>“dişe diş” </i>haksız<br/>yere başkasının dişini sökenin dişi sökülür. <i>“ve yaralara karşılıklı kısas vardır.”</i> Yani<br/>denkliği bilinebilen durumlarda kısas vardır.<br/>
Kemik kırmak veya karşıdakinin karnını deşip yaralamak ve benzeri eşitliğin<br/>
sağlanılması mümkün olmayan yerlerde kısas yapılmaz. Çünkü, bu yaralamaların nereye<br/>kadar ulaştığına vâkıf olmak mümkün değildir. Bu çeşit yaralamalarda diyet veya<br/>hükûmet (miktarı şer’an belli olmayıp, ehl-i vukûf tarafından tâyin edilen diyet) vardır.<br/>
Kısasa müstehak olanı <i>“kim bağışlarsa” </i>yani<i> </i>kim kısas yapılacak hasmını bağışlarsa.<br/>
Âyette bağışlamanın “tasadduk” olarak ifade edilmesi, buna mübâlağalı olarak teşvik<br/>içindir. <i>“O”</i> yani bağışlama <i>“kendisi için keffâret olur.”</i> Allah Teâlâ bağışlayanın<br/>geçmiş günahlarını affeder. Bağışlayan kişi kâfir ise küfürde devam ettiği için bu onun<br/>günahlarına keffâret olmaz.<br/>
Bir hadîs-i şerifte şöyle buyurulmuştur: <i>“Kim vücûdunun herhangi bir yerinden</i><br/>
<i>yaralanır da Allah rızâsı için yapana karşılık vermeyi terkederse bu onun<br/>günahlarına keffaret olur.<a href="RuhulBeyans.html#1766">”</i>[320]</a><br/>
Başka bir hadiste de şöyle buyurulmuştur: <i>“Üç şey vardır ki kim kıyâmet gününde</i><br/>
<i>îmanlı olduğu halde bunlarla gelirse cennetin istediği kapısından girer ve istediği<br/>kadar hûri ile evlenir: Katilini affetmek, her farz namazın ardından on bir defâ İhlas<br/>sûresini okumak ve gizli (belgesiz) bir borcu ödemektir.<a href="RuhulBeyans.html#1766">”</i>[321]</a><br/>
Bazı müfessirler “<img src="RuhulBeyan-1763_1.jpg"/>” (kendisi için) daki zamirin yaralayan veya öldüren yerine<br/>
kullanıldığı görüşündedirler. Buna göre kendisine karşı suç işlenen kimse onu yapanı<br/>bağışlarsa, kısas yapıldığında nasıl keffaret oluyorsa bu bağışlama da suçu işleyenin<br/>günâhına keffâret olur ve bu sebeple âhirette sorguya çekilmez. Bağışlayanın ecri ise<br/>Allah’a aittir<br/>
<i>“Kim Allah’ın indirdiği”</i> hükümler ve kanunlar <i>“ile hükmetmezse işte onlar</i><br/>
<i>zalimlerdir.”</i> Zulümde aşırıya giden, Allah Teâlâ’nın koyduğu sınırları aşan ve bir şeyi<br/>kendi yerinden başkasına koyan kimselerdir.<br/>
<i> </i><br/>
<b>46- O peygamberlerin peşinden kendisinden önce gelen Tevrat’ı tasdik edici</b><br/>
<b>olarak Meryem oğlu Îsâ’yı gönderdik. Ona da içinde hidâyet ve nur bulunan,</b><br/>
