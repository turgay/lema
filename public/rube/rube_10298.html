<a name=10299></a><img src="RuhulBeyan-10299_1.jpg"/><br/>
<img src="RuhulBeyan-10299_2.jpg"/><br/>
<img src="RuhulBeyan-10299_3.jpg"/><br/>
<b>39. <i>(Azaptan kurtulmanız için)</i></b><b> bir hileniz varsa, gösterin bana hilenizi!<br/></b><i>“Eğer”</i> sizlere gelecek azâbı kendinizden savuşturabileceğiniz <i>“bir hileniz varsa onu</i><br/>
<i>Bana yapın.”</i> Âyetin zâhirine göre bu, Allah’tan kâfirlere yöneltilmiş bir hitâbdır.<br/>Âyette yer alan “kîdûni” ifâdesinin kökü “ keyd” şeklindedir. Bu kökün anlamı hile,<br/>çâre, herhangi bir şeyden kurtulmak için insanın becerebileceği herhangi bir numara<br/>demektir. Bu açıklamaların ışığında âyet-i kerîmeye mânâ vermek gerekirse şöyle<br/>diyebiliriz: Sizler kendi canınızı kurtarmak için haydi hilenizi yapın ve gücünüz<br/>yetiyorsa benim azâbımdan kurtulun. Çünkü sizlerin taklîd ettiğiniz kimseler ve ardından<br/>gittiğiniz şahıslar işte huzûrumda hazırdırlar.<br/>
Allah Teâlâ’ya herhangi bir hîle yaparak ve hikâye anlatarak kendinizden azâbı<br/>
uzaklaştırmazsınız.<br/>
<i>Hîle ve tuzakla Allah’ın azâbı uzaklaştırılamaz<br/>İhlâs ve niyâz, seher vakti inlemek gerekir<br/>Her iki âlemin mülkü bir “âh” ile satın alınabilir<br/>Böyle bir amelden gâfil olma, yoksa pişmanlık içinde hakîr kalırsın.</i><br/>
Yukarda okuduğumuz <b>“bir hileniz varsa kurtulmak için onu bana yapın”</b> şeklindeki<br/>
emir, buna muhâtapları küçük düşürmek için verilmiş bir emirdir. Karşıdaki kimselerin<br/>âciz olduklarını vurgulamak için yapılmıştır. Yine bu sesleniş onların dünyada iken<br/>müminlere karşı kurmuş oldukları tuzağı vurgulamak içindir. Ayrıca burada onlara,<br/>dünyada iken üzerlerindeki hakları ödemedikleri, insanların haklarını çeşitli hile, desise<br/>ve numaralarla çiğnedikleri hatırlatılarak utandırılmaktadır. Bundan dolayı Allah onlara<br/>tam da her türlü hileyi yapmaktan kesildikleri, her türlü numarayı çevirme imkânları<br/>kalmadığı ve bunu farkettikleri bir anda hitâb etmekte ve şöyle demektedir: Eğer<br/>elinizden gelen bir hileniz varsa buyrun o hilenizi bana karşı yapın. Bu hilenizi yapın.<br/>Çünkü ben size şimdi uyarıcı bir ifâdede bulunuyorum, sizleri utandırıyorum ve hile<br/>yapmaktan âciz olduğunuzu size gösteriyorum. Bu çeşit bir sözü ancak ve ancak<br/>muhatabının âciz olduğunu kesinlikle bilen söyler.<br/>
Bâzı tefsirlerde bu âyet şöyle tefsir olunuyor: Eğer sizin kendinize faydalı bir hileniz,<br/>
bir çâreniz varsa buyrun onu bana karşı yapın.<br/>
<b>40. O gün, <i>(hakîkatleri)</i></b><b> yalan sayanların vay hâline!<br/></b>Çünkü onların Allah Teâlâ’nın azâbından yakalarını kurtarabilmeleri için yapacakları<br/>
herhangi bir hileleri ve numaraları yoktur.<br/>
