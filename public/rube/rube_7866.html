<a name=7867></a><img src="RuhulBeyan-7867_1.jpg"/><br/>
<img src="RuhulBeyan-7867_2.jpg"/><br/>
<img src="flower_sep.jpg"/><br/>
<i><b>kimse, ...”</b></i> (ez-Zümer 39/22) âyeti bu sonuncusuna işaret eder.<br/>
<b>Hasan</b> (r.a.) der ki: Cenab-ı Hak tevâzuu Hz. Peygamber’e: <i>“Onlara söyle: ‘Ben de</i><br/>
<i>ancak sizin gibi bir insanım.’”</i> ifâdesi ile öğretmiştir. Onun, hasta ziyaretlerine gidip<br/>cenazeleri uğurlaması, hatta merkebe (ve katıra) binmesi, bir kölenin dâvetine bile<br/>icâbet etmesi hep bundan ileri gelmiştir. Kurayza ve Nadîroğulları ile meydana gelen<br/>olaylarda liften yapılmış bir iple bağlanmış ve eyeri bulunan bir merkebe binmişti.<br/>Onun bazen cennet burağı, bazen de sıradan bir merkeb olmak üzere muhtelif binekleri<br/>olması şaşılası bir iştir. Fakat bu her iki durumda da binicinin sıfatı, himmeti ve irâdesi<br/>tektir. İster başında nübüvvetin gururuyla Burak üzerinde, isterse merkeb üzerinde<br/>bulunsun onda peygamberliğinin şerefine zarar verecek herhangi bir zilletin tozu dahi<br/>bulunmaz.<br/>
<i>İyi ahlâk insanlar içinde öd ağacı gibi kokmak içindir<br/>Buhurdanlığı kadınlar gibi yalnız kendin için kullanma.</i><br/>
<i>“Artık”</i> tamamen <i>“O’na yönelin...”</i> Bu da söylenecekler arasındadır. İstikâmet, tek<br/>
bir yönde öylece devam etmek demektir.<br/>
Âyetin başındaki “( ) artık” sonrasını, öncesindeki tek ilâh fikrine bağlamaktadır.<br/>
Zîrâ bu fikri, kendilerinin tevhidle ve amelî ihlâsla tam olarak O’na yönelmelerini<br/>gerektirecektir. Zîrâ İstikâmet fiili, taşıdığı istivâ anlamından dolayı “ ” harf-i cerri ile<br/>müteaddî olmuştur: Vahdâniyyet fikriyle tamamen “<i>O’na</i> <i>yönelin</i>” demektir.<br/>
İçinde bulunduğunuz kötü inanç ve amelden dolayı <i>“O’ndan bağışlanma dileyin.”<br/>el-Makâsıdü’l-hasene</i>’de der ki: Hz. Peygamber şöyle buyurmuştur: “<i>Tam olarak</i><br/>
<i>beceremeyecekseniz bile belli bir doğruluk üzere bulunun.”</i><a href="RuhulBeyans.html#7872">[2]</a> Yani her hususta tam bir<br/>doğruluk üzere bulunmaya gücünüz yetmez; ama yine de mümkün mertebe sağa sola<br/>yalpalamamaya çalışın. Yine şöyle buyurmuştur: <i>“İçerisinde <b>‘sana emredildiği gibi</b></i><br/>
<i><b>dosdoğru hareket et!’</b> emrinin bulunduğu Hûd ve benzeri sûreler beni kocattı.”</i><a href="RuhulBeyans.html#7872">[3]</a><br/>
Bazıları demiştir ki: Bilgi ve mâ’rifet gerçekleştiği zaman, Allah’ı bilip<br/>
algılamanızdan ve ayrıca O’na karşı muamelenizden ve O’nun varlığına bağlı olan<br/>varlığınızdan dolayı O’ndan bağışlanma dileyiniz. Çünkü Allah, bir mahlûkun<br/>algılayamayacağı kadar; O’nun cenâb-ı celâli, sonradan meydana gelmiş varlıklarla<br/>ilişkilenmeyecek kadar muazzam bir zattır.<br/>
Bazıları da şöyle der: İstikâmet, hallerin fiil ve sözlere denk düşmesi zâhirin bâtına<br/>
bâtının da zâhire aykırı düşmemesidir. Sen müstakim olduğun zaman hallerin de<br/>istikâmet kazanır. Ancak kendini müstakim olarak görmekten de istiğfar et ve bil ki seni<br/>istikâmet üzere bulunduran, Allah Teâlâ’dır; yoksa kendi kendini istikâmette tutuyor<br/>değilsin..<br/>
<i>“Yazıklar olsun bu müşriklere..”</i> ifâdesi, tevhidi imrendiren ifâdelerden sonra<br/>
getirilmiş olup onları şirkten nefret ettirmeye ve korkutmaya çalışmaktadır.<br/>
