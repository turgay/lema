<a name=6437></a><img src="RuhulBeyan-6437_1.jpg"/><br/>
mutlaka onun üzerinde meyve bulurdu. Denizin suyu tatlıydı. Aslanlar sığırlara<br/>saldırmazdı. Mezkûr katil meydana gelince yeryüzünde olanlar değişti. Ağaçlar<br/>dikenlendi, denizin suyu tuzlu ve çok acı bir hale geldi. Hayvanlar birbirlerine saldırdı.<br/>
Fakir (<b>Bursevî</b>) der ki:<br/>
<i>Amel güzel olunca güller biter;<br/>Çirkin olunca dikenler biter<br/>Amelin iyi de olsa kötü de olsa,<br/>Ne ekersen onu biçersin sonunda</i><br/>
“<i>Ki Allah yaptıklarının bir kısmını onlara tattırsın;” </i>“<br/>
 (tatmak)” ağızda tadın<br/>
bulunmasıdır. Çoğu zaman azab için kullanılır. Buradaki “lâm” illet/sebep bildirmek<br/>içindir. Yâni Allah onların yaptıkları kötülükten dolayı, onlara yaptıkları günahlardan<br/>bir kısmının ve Hak’tan yüz çevirmelerinin cezâsını tattırmak; sıkıntı, darlık ve<br/>musîbetlerle azâb etmek için dünyâlarındaki sebepleri bozdu.<br/>
“<i>Bir kısmını</i>” buyrulması, cezânın tamamının ancak âhirette olacağı içindir. “Lâm”ın<br/>
âkıbet/sonuç bildirmek için olması da mümkündür. Yâni onlardan bu kötülüklerin zuhûr<br/>etmesinin sonucu bu oldu, demektir. Kötü âkıbetten Allâh’a sığınırız.<br/>
“<i>Belki de (tuttukları kötü yoldan)</i>” yâni üzerinde bulundukları şirk, günah, gaflet,<br/>
şehvetlerin peşine düşme ve vakitleri zâyi etmekten tevhid, tâat, Hakk’ı taleb ve O’na<br/>kullukta gayret, şerîatı tâzim ile kaçırdıklarına esef etmeye “<i>dönerler.</i>”<br/>
Bu ifâdenin benzeri: “<i><b>Andolsun ki, biz de Fir‘avn’a uyanları ders alsınlar diye</b></i><br/>
<i><b>yıllarca kuraklık ve mahsül kıtlığı ile cezâlandırdık.</b></i>” (el-A‘râf, 7/130) âyetindeki<br/>“<i><b>ders alsınlar diye/belki de ders alırlar.</b></i>” ifâdesidir. Fakat onlar ders almamıştır.<br/>
Burada Allah Teâlâ’nın kuraklık, meyvelerin ve bitkilerin azalmasına ancak insanların<br/>
günahtan dönmesi konusunda kendi tarafından bir lütuf olarak hükmettiğine tenbih<br/>vardır.<br/>
<i>Mesnevî</i>’de der ki:<br/>
<i>Fazlını ortaya koymak için günahı defalarca örter.<br/>Sonra da adâletini ortaya koymak için o örtüyü kaldırır.<br/>Yaptığın kötü işten pişman olursun,<br/>Samed olan Allah’tan hayâ edersin.</i><br/>
Bilesin ki Allah Teâlâ ma‘sıyetin uğursuzluğu yüzünden bir çok şeyi değiştirmiştir.<br/>
İblîs’in sûretini ve ismini değiştirdi. İsmi Hâris ve Azâzîl idi, onu “İblîs” diye<br/>isimlendirdi. Babasının edeb yerine bakıp gülmesi sebebiyle Nuh (a.s.)’ın oğlu Hâm’ın<br/>rengini değiştirdi. Babası Nuh (a.s.) uyuyordu. Kendisine bu durum haber verilince ona<br/>bedduâ etti. Allah Teâlâ da onu siyaha çevirdi. Hind ve Habeşliler onun neslinden<br/>geldi.<br/>
