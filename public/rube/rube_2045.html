<a name=2046></a><img src="flower_sep.jpg"/><br/>
<img src="RuhulBeyan-2046_2.jpg"/><br/>
<img src="RuhulBeyan-2046_3.jpg"/><br/>
Âyette melekût âleminin bir şeyden yaratılmadığına dikkat çekilmiştir. Onun<br/>
dışındakiler ise bir şeyden yaratılmıştır. Allah Teâlâ, emir ile yarattığına “emr” (emir),<br/>bir şeyden yarattığına “halk” (yaratma) adını vermiş ve şöyle buyurmuştur: <i><b>“İyi bilin ki,<br/>yaratma ve emir O’nundur.”</b></i> (el-A’râf, 7/54)<br/>
Allah Teâlâ, İbrahim (a.s.)’a, eşyanın melekûtunu ve onlardaki Allah’ın birliğine<br/>
işaret eden alâmetleri göstermiştir. <i>et-Te’vilâtü’n-necmiyye</i>’den alınan açıklama burada<br/>sona ermiştir.<br/>
Âlimler, gözle görülen varlıklara “mülk”, basîret ile idrâk edilenlere melekût adını<br/>
vermişlerdir. Melekût âleminin sırları, her müşkili akılla çözeceğine inananlara<br/>açılmaz. Melekûtun sırları, ancak kalp ehline açılır. Çünkü, keşfin aksine akıl yoluyla<br/>ancak eksik bir idrak hâsıl olur. Mükâşefe ise ancak mücâhede ehline hâsıl olur. Çünkü<br/>mükâşefe, mücâhedenin neticesidir. O ise ulaşılması cidden nâdir olan şeylerdendir.<br/>Allahım bizi sadece kulaklarıyla duyanlardan değil görenlerden kıl!<br/>
<i>“Ki kesin inananlardan olsun.”</i> Yani, zikredilen eşsiz varlıklardan ona ne<br/>
göstermişsek başka bir şey için değil, sadece ilimde yakîn derecesinde ileri gitsin,<br/>Allah’ı tanıma (mârifetullah) da “ayne’l- yakîn” derecesine fazlasıyla ulaşsın diye<br/>yaptık. Bu çok uzak gayeye ulaşmak, Allah’ın göstermesine bağlı bir kemaldir, ama<br/>kemalin bizzat kendisi değildir. İbrahîm (a.s.)’a göklerin ve yerin melekûtunun<br/>gösterilmesinin faydasının “kesin inananlardan olsun diye” şeklinde ifade edilmesi,<br/>onun faydasının sadece bu olduğunu beyan etmek için değildir. Nasıl böyle olabilir ki?!<br/>İnsanların irşad edilmesi ve müşriklerin susturulması da faydalarından bazılarıdır.<br/>Bilakis bu, onun esas fayda, diğerlerinin de onun peşinden gelen faydalar olduğunu<br/>beyandır.<br/>
<b>76. Gecenin karanlığı onu kaplayınca bir yıldız gördü, Rabbim budur, dedi. Yıldız</b><br/>
<b>batınca, batanları sevmem, dedi.</b><br/>
<i>“Üzerine gece basınca”</i> yani gecenin karanlığı ortalığı kaplayınca İbrahim (a.s.) <i>“bir</i><br/>
<i>yıldız gördü.”</i> Çünkü yıldızın görünmesi, ancak güneşin ışığının tamamen gözden<br/>kaybolmasıyle mümkündür. Şu açıktır ki, âyette bahsedilen yıldızın görülmesi,<br/>kesinlikle güneşin doğmasına yakın bir vakitte olmamıştır. Aksine bu güneş tamamen<br/>batıp ışığı kaybolduktan sonra olmuştur. Doğrusu güneşin battığı vakte yakın bir<br/>zamanda olmuştur.<br/>
İbrahim (a.s.)’ın gördüğü yıldızın Zühre (Venüs) ya da Müşteri (Jüpiter) olduğu<br/>
söylenir ki bunların ikisi de yedi gezegene dahildir.<br/>
<i>“Rabbim budur.” </i>dedi. Burada sanki şöyle denilmektedir: “Yıldızı görünce İbrahim<br/>
