<a name=4051></a><img src="RuhulBeyan-4051_1.jpg"/><br/>
<b>5. Hiçbir millet, ecelinin önüne geçemez ve onu geciktiremez.<br/></b>Gerek helâk edilmiş gerekse helâk edilmemiş <i>“hiçbir millet”</i> kendisi için yazılmış<br/>
<i>“ecelinin önüne geçemez”</i> yâni vakti gelmeden önce helâk edilmez, <i>“ve onu<br/>geciktiremez.”</i> bu vakitten geri kalmaz. ‘Bu vakitten geri kalmaz’ ifâdesi hazfedilmiştir.<br/>Çünkü bu hem bilinmektedir, hem de âyet sonlarının uyumu için böyle yapılmıştır.<br/>Burada istif’âl sıygasının kullanılmış olması, böyle bir şeyi istedikleri halde ondan âciz<br/>olduklarını hissettirmek içindir.<br/>
<i>et-Te’vîlâtü’n-Necmiyye</i>’de der ki:<i> “Hiçbir millet ecelinin önüne geçemez”</i> yâni<br/>
helâkine sebeb olacak şey kendisinden sâdır (zâhir) olmadan, nefsi de bütün hakları<br/>boşa çıkaracak hazlara tam anlamıyla ermeden helâk olmaz <i>“ve onu geciktiremez</i>.”<br/>azâb ve helâke sebeb olacak davranışları tam olarak işledikten sonra bir an bile geri<br/>kalmaz.<br/>
<b>Sa‘dî</b> şöyle der:<br/>
<i>Bir yol ele getir ve sulhu iste<br/>Bir şefâatçi kopar ve bir özür söyle<br/>Son nefeste ‘eman’ demek bir işe yaramaz<br/>Zamanın devriyle ömür kadehin dolduğu zaman</i><br/>
Şu halde aklı başında olana düşen, durmadan kötülüğü emreden (emmâre) nefsini<br/>
tezkiye etmeye ve onun azgın sıfatlarını yok etmeye çalışmaktır.<br/>
Mâlumdur ki dünyâ küçük bir köy, âhiret ise bir büyük şehir gibidir. Âfetlerden de<br/>
ancak büyük çoğunluğa (sevâd-ı a‘zam) yönelenler kurtulabilir. Çünkü büyük çoğunluk,<br/>herkes için güven mahallidir. Kişi oraya giderken ölse dahi Allah ona ecir verir. Ancak<br/>geri kalıp cesed köyünü îmar etmeye uğraşıp dünyâ ve dünyâlıklarla meşgul olanlar<br/>helâk olanlarla birlikte helâk olurlar.<br/>
Her nefsin ancak gelip çattığı zaman helâk olacağı bir eceli vardır. Bu ecel de meçhul<br/>
olduğundan dâimâ hazırlıklı olmak, her an ölümü hatırlamak, emeli kısaltmak,<br/>davranışları düzeltmek ve tembellikten kurtulmak gerekir.<br/>
<b>Ebû Saîd Hudrî</b> (r.a.)’den rivâyet edilir ki: Üsâme b. Zeyd, Zeyd b. Sâbit’ten bir ay<br/>
vâde ile yüz dinara bir câriye satın almıştı. Bunun üzerine Rasûlullah (s.a.)’in şöyle<br/>buyurduğunu duydum: “<i>Bir ay vâde ile (câriye) satın alan Üsâme’nin emelinin<br/>uzunluğu sebebiyle durumuna hayret etmiyor musunuz? Nefsim kudret elinde olana<br/>yemin olsun ki ben gözlerimi açıp kapadığım süre zarfında bile göz kapaklarımın<br/>tekrar bir araya gelmeden Allah’ın rûhumu alıvereceğini düşünüyorum. Bir yerimi<br/>kaldırdığım zaman rûhum kabzedilmeden yere indiremeyeceğimi düşünüyorum. Yine<br/>ağzıma bir lokma aldığım zaman onu yutamayıp ölümden ötürü boğazıma<br/>düğümlenivereceğini düşünüyorum.</i>”<br/>
