<a name=4395></a>vasfın toplanmış olmasında da bir mâni yoktur. Yâni onlar bu nehirden çıkarılır ve<br/>zikredilen kimselerin yoluna atılırlar. Devamlı olarak onların azâbları bu şekildedir.<br/>
Rasûlullah (s.a.) şöyle buyurmuştur: “<i>Sonra bazı sofralar gördüm, üzerlerinde temiz</i><br/>
<i>et olduğu halde etrafında kimse yoktu! Diğer bazı sofraların da üzerlerinde kokmuş<br/>et olduğu halde bazı insanlar onlardan yiyordu. “Ey Cebrâil, bunlar kim?” diye<br/>sordum. “Bunlar helâli bırakıp haram yiyenlerdir.” dedi</i>.”<br/>
Burada zikredilen helal ve haram mallarla ilgilidir ve öncekinden daha geneldir.<br/>
Rasûlullah (s.a.) onları dünyada görmemişti.<br/>
Rasûlullah (s.a.) şöyle buyurmuştur: “<i>Sonra göğüslerinden asılmış bazı kadınlar</i><br/>
<i>gördüm. “Bunlar kim, ey Cebrâil!” dedim. “Bunlar kendilerine ait olmayan erkekleri<br/>yanlarına sokan” yâni onlarla zinâ eden “kadınlardır.” dedi</i>.”<a href="RuhulBeyans.html#4419">[19]</a><br/>
Bir rivâyette göre Rasûlullah (s.a.) bu semâda Nil ve Fırat’ı gördü. Çünkü bu iki<br/>
nehrin kaynağı sidretü’l-müntehânın altındadır. Cennete uğrayıp dünya semâsını<br/>geçtikten sonra yeryüzünün bir tarafına dökülüp akarlar.<br/>
<i>el-Câmiu’s-sağîr</i>’de şu ziyâde vardır: “<i>Nil, cennetten çıkar. Şâyet akarken ona</i><br/>
<i>dokunsanız, onda cennetin yaprağından bulursunuz</i>.”<a href="RuhulBeyans.html#4419">[20]</a><br/>
Rasûlullah (s.a.) mi‘rac hadisinde devamla şöyle buyurmuştur: “<i>Sonra ikinci kat</i><br/>
<i>semâya yükseltildik. Cebrâil (s.a.) kapının açılmasını istedi. Bunun üzerine:<br/>“Yanındaki kim?” diye soruldu. Cebrâil (a.s.) da: “Muhammed’dir.” dedi. Tekrar:<br/></i>“<i>O’na mi‘rac dâveti gönderildi mi?” denildi. Cebrâil (a.s.): “Evet.” dedi. Ardından<br/>bize semânın kapısı açıldı. Bir de ne göreyim, teyze oğulları olan Meryem oğlu Îsâ ile<br/>Zekeriyya oğlu Yahya (aleyhime’s-selâm)</i>.” Bu iki peygamberin elbise ve saçları<br/>birbirine benzer. “<i>Yanlarında da kavimlerinden bir topluluk vardı. Beni selamladılar<br/>ve bana hayır duâda bulundular</i>.”<br/>
“Teyze oğulları” olmaları, ikisinin de annesinin diğerinin teyzesi olmasından<br/>
dolayıdır. Bu meşhurdur ve tafsîlâtı Âl-i İmran sûresindedir.<br/>
<i>Tefsîrü’l-Münâsebât</i>’ta der ki: “Sonra Rasûlullah (s.a.) ikinci semâda Îsâ ve Yahyâ<br/>
(a.s.)’ı gördü. Her ikisi de yahudilerle imtihan olunmuşlar, onların eziyetlerine maruz<br/>kalmışlardı. Yahudiler Îsâ (a.s.)’ı yalanladılar, ona eziyette bulundular, hatta onu<br/>öldürmeye teşebbüs ettiler. Ancak Allah onu kendisine yükseltti. Yahya (a.s.)’ı ise<br/>öldürdüler.<br/>
<i>Mesnevî</i>’de der ki:<br/>
<i>Bu hüküm, bu hükümet, kötü kişilerin elinde oldukça<br/>Peygamberlerin bile öldürülmesini gerekli görürler</i><br/>
Rasûlullah (s.a.), Medîne’ye hicret ettikten sonra ikinci bir imtihana maruz kaldı.<br/>
Oradaki mihneti yahudilerle idi. Onlar Allah Rasûlüne (s.a.) eziyet ettiler, ona karşı<br/>çıktılar, öldürmek için üzerine taş atmayı planladılar. Ancak Allah Teâlâ, Îsâ (a.s.)’ı<br/>kurtardığı gibi O’nu da onların bu kötü emellerinden kurtardı.<br/>
