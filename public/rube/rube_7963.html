<a name=7964></a><img src="RuhulBeyan-7964_1.jpg"/><br/>
<img src="RuhulBeyan-7964_2.jpg"/><br/>
Artık lutuf yoluna girip yeryüzünde sefer ve seyahatler yaparak latîf ve habîr olan<br/>
Allah’a vâsıl olmuştur.<br/>
<b>49. İnsan hayır istemekten usanmaz. Fakat kendisine bir kötülük dokunursa</b><br/>
<b>hemen ümidsizliğe düşer, üzülüverir.</b><br/>
<i>“İnsan”</i><b> </b>mal ve <i>“hayır istemekten”</i> nimetin çoğalmasından; hayat şart ve<br/>
imkânlarının genişlemesinden <i>“usanmaz”</i> usanıp yorulmaz, dâimâ malının artmasını<br/>diler. <i>“Ama kendisine bir şer,”</i> fakirlik, darlık, zorluk <i>“dokundu mu hemen üzülür”,<br/></i>Allah’ın fazl ve rahmetinden <i>“ümidsiz olur”.</i><br/>
İnsan mal ve hayrın kendisine gelmesi konusunda nihâî bir dereceye ulaşamaz. Hep<br/>
daha fazlasını isteyip bu talepten de hiç yorulmaz. İnsan hep mal isteği üzerine<br/>yaratılmış olup bu konuda kendisine bir yorgunluk ve bıkkınlık ârız olmaz. İşte ulaşan<br/>bu hasletle, yaratılmışların en hayırlısı mertebesine ulaşmış; düşen, bu hasletle<br/>yaratılmışların en kötüsü durumuna düşmüştür. Çünkü insan teklif emânetini yüklenmek<br/>üzere yaratılmıştır. Bu emâneti insandan başkası yüklenmekten imtinâ etmişti. İşte bu<br/>emânet vasıtasız olarak feyz-i ilâhîyi almaktır. Bu feyzin sonu yoktur. İnsan bu sonsuz<br/>feyzi yüklenmek için sonsuz bir talep ve arzuya muhtaçtır.<br/>
İşte bazıları bu sonsuz isteği, dünyayı, onun zînet, şehevât ve fânî lezzetini istemekte<br/>
kullanmış, bu istekte hiç usanmamış ve yaratıkların en şerlisi olmuştur.<br/>
<b>Hâfız</b> şöyle demiştir:<br/>
<i>Ey bilge gönül, daha ne zamana kadar dünya derdin sürecek?<br/>Bir güzelin çirkin birisine âşık olması, yazık doğrusu!</i><br/>
Ama ona bir zorluk ve darlık dokunsa hemen üzülür ve ümidsiz olur. Allah’ın fazl u<br/>
kereminden ve rahmetinden ümid keser.<br/>
Eğer ona darlık, yoksulluk ve hastalık gibi kötülükler ulaşırsa, yeniden râhata<br/>
kavuşacağına inanmaz ve rahmetten ümidini keser.<br/>
Kanût olmak, aşırı ümidsiz olmak, tamamen ümid kesmektir ki bunun tesiri kişide<br/>
hemen görülür. Artık kişi tam bir irâdesizlik ve ümidsizlik içinde bocalayıp kuvve-yi<br/>mâneviyyesi kırılır. Ümidsizlik mânâsında olan ye’s ile kanût’un farkı budur.<br/>
<i>et-Te’vîlâtü’n-Necmiyye</i>’de şöyle denmiştir: İnsana nefsinin alışkanlıklarından hevâ<br/>
ve hevesinden kesilmek gibi bir şer dokununca hemen üzülüp ümidsiz olur. Artık belâ<br/>ve sıkıntıların gideceğini ümid etmez. Çünkü bu insan, Rabbini bilmediği ve belâları<br/>def etmesi için Allah’a dönüş husûsunda kalbine akacak feyz-i ilâhî yolları kapalı<br/>olduğu için üzülür ve ümidsiz olur.<br/>
