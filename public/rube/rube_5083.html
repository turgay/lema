<a name=5084></a><img src="RuhulBeyan-5084_1.jpg"/><br/>
<img src="RuhulBeyan-5084_2.jpg"/><br/>
Bilesin ki tesbîh ile meşgul olmak, yalanlayanlara karşı tesbih edilenden yardım<br/>
dilemektir. Namaz da elemi izâle eden, sıkıntıları savan en büyük ilaçtır. Onun için<br/>Nebî (a.s.) bir işte zorlandığı vakit hemen namaza sığınırdı. O’nun (s.a.), ümmetine en<br/>son vasiyet ettiği şey de namaz ve kölelere iyi muâmeledir. Bu âyet, beş vakit namazın<br/>tamamını kendisinde toplamaktadır.<br/>
<b>Cerir b. Abdullah</b> (r.a.)’ın şöyle dediği rivayet edilir: “(Bir gün) Rasûlullah’ın<br/>
huzurunda oturuyorduk. Ayın dolunay olduğu gecede onu gördü. Bunun üzerine: <i>“Siz şu<br/>ayı gördüğünüz gibi Rabbinizi göreceksiniz. Onu görürken herhangi bir sıkışıklık<br/>yaşamayacaksınız. Eğer siz güneşin doğmasından ve batmasından önce (belirtilen<br/>vakitlerde farz) namazı kılabilirseniz kılın.”</i> buyurdu. Sonra da “…<i>Rabbini hamd ile<br/>tesbih et</i>” âyetini<i><b> </b></i>okudu.<a href="RuhulBeyans.html#5090">[123]</a><br/>
İnsanlar Allâh’ı görürken birbirinin üzerine yığılmayacaktır. Hiç kimse “bana da<br/>
göster” demeyecektir. Bilakis herkes ayrı ayrı O’nu görecektir. Ya da maksad şudur:<br/>“O’nu görme hususunda bir kısmınız diğerleri tarafından haksızlığa uğratılmaz. Bilakis<br/>hepiniz Allah Teâlâ’yı görme hususunda aynı seviyede olacaksınız.”<br/>
Bir hadiste şöyle buyrulmuştur: <i>“Münafıklar için en ağır namaz, yatsı ve sabah</i><br/>
<i>namazlarıdır. Onlar bu iki vakitteki fazileti bilselerdi, sürünerek de olsa onlara<br/>gelirlerdi.”</i><a href="RuhulBeyans.html#5090">[124]</a><br/>
Denilir ki: Beş vakit namazda cemâate devâm eden kişiden Allah, geçim darlığını ve<br/>
kabir azabını kaldırır. Onun kitabını sağından verir ve onu sırattan şimşek hızıyla<br/>geçirir. Onu cennete hesapsız olarak koyar. Kim de cemâatle namaza devam etmekte<br/>gevşeklik gösterirse, Allah onun rızkından ve kazancından bereketi kaldırır. Yüzünden,<br/>salihlere mahsûs olan nûrânîliği giderir ve onun diğer amellerini de kabûl etmez.<br/>İnsanların kalbinde ona karşı düşmanlık olur. Rûhunu aç ve susuz olarak kabz eder. Canı<br/>zor çıkar. Kabirde Münker ve Nekir’in çetin sorularıyla, kabrinin karanlık ve dar,<br/>hesabının şiddetli olmasıyla, Rabb’in gadabıyla ve Allâh’ın cehennem ateşiyle<br/>cezalandırmasıyla mübtelâ olur.<br/>
Bir hadiste şöyle buyrulmuştur: <i>“Ümmetim, merhamet olunmuş bir ümmettir. Allah</i><br/>
<i>onlardan ihlâsları, namazları, duâları ve içlerinden zayıf olanlar sebebiyle belâları<br/>kaldırmıştır.<a href="RuhulBeyans.html#5090">”</i>[125]</a><br/>
<b>Katâde</b>’den rivayet edilmiştir: “Danyal (a.s.) Muhammed ümmetini şöyle<br/>
vasfetmiştir: “Onlar öyle namaz kılarlar ki onların kıldığı namazı Nuh kavmi kılsaydı,<br/>suda boğulmazlardı. Âd kavmi kılsaydı, onların üzerine (helak edici) rüzgar<br/>gönderilmezdi. Semûd kavmi kılsaydı, şiddetli çığlık onları yakalamazdı.”<br/>
Şu halde mü’mine gereken namazdan, duâdan ve Allah Teâlâ’ya ilticâdan<br/>
ayrılmamaktır.<br/>
