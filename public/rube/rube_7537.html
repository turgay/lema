<a name=7538></a>Allah Teâlâ’ya lâyık olan, nifak bulunmaksızın pak ve saf tâattir. Hâlis olan tâat,<br/>
riyasızdır. Bulunan ihlâs gevheri, gönül sadakatinde veya sîne denizinde bulunur. Bu<br/>yüzdendir ki Huzeyfe (r.a.) şöyle der: Kâinâtın Efendisine, “İhlâs nedir?” diye sordum.<br/>Şu cevabı verdi: Cebrâil’e ihlâsın ne olduğunu sordum. O şöyle dedi: Yüce Rabbimden<br/>“İhlâs nedir?” diye sordum, şöyle buyurdu: “Benim sırlarımdan bir sırdır. Onu<br/>kullarımdan sevdiklerimin kalbine emânet ettim.” Sırlarımdan bir hazinedir ki çıkarıp<br/>kendi dostlarımın gönlündeki süveydasına koydum. Bu ihlâs ve samimiyet dostluğun<br/>neticesi ve kulluğun eseridir. Kim ki muhabbet libasını giyer ve kulluk hırkasını<br/>omuzuna atarsa, yaptığı her işi gönülden yapar. Hak Teâlâ’nın dostluğu perakende<br/>arzular ile tek bir gönülde cem olmaz. Bedenin borcu namaz ve oruçtur. Gönüle borç<br/>olan Hakk’ın dostluğudur. Dostluğun alâmeti, dosttan gelen her türlü hoşa gitmeyen şeyi<br/>kabul etmendir.<br/>
<i>Sevgilinin eliyle bana zehir içirilse<br/>Onun elinden olunca zehir hoş olur<br/>Senin şerefine içtiğim zehir canıma değsin<br/>Divane olan seni gördüğünde aklı başına gelir<br/>Senin yaktığın gönül sana şükreder<br/>Senin döktüğün kan seninle fahr eder</i><br/>
“<i>O’nu”</i> Allah Teâlâ’yı ve O’na ibâdeti bir kenara<i> “bırakıp kendilerine bir takım</i><br/>
<i>dostlar” </i>melekler, Hz. Îsâ, Hz. Uzeyr ve putlar gibi birtakım rabler ve putlar<br/><i>“edinenler</i>” onlara tapan müşrikler, yâni ibâdeti Allah Teâlâ’ya hâlis kılmayan, bilakis<br/>ona başkasına ibâdeti karıştıran/bulaştıran, böyle olduğu halde: “<i>Onlara,” </i>yâni bu<br/>dostlara başka bir gaye ile değil<i> “bizi sadece Allah’a yaklaştırsınlar diye kulluk<br/>ediyoruz, derler.</i>”<br/>
Onlara gökleri ve yeri kimin yarattığı sorulduğu zaman Allah’ın yarattığını<br/>
söylerlerdi. “Öyle ise niçin putlara tapıyorsunuz?” diye sorulduğunda ise “Biz bunlara<br/>sırf bizi Alah’a yaklaştırmaları için tapıyoruz.” cevabını verirlerdi.<br/>
<i>Kâşifî Tefsîri</i>’nde der ki: “Onların şefâati ile makam ve derece elde edelim diye duâ<br/>
ederler.”<br/>
<b>Şeyh Abdülvehhâb Şa’rânî</b>’nin zikrettiğine göre putların ihdas edilmesinin aslı, eski<br/>
ümmetlerin âlimlerinin Allah’ı kuvvetle tenzih etmesinden ileri gelmiştir. Bu âlimler,<br/>Allah Teâlâ’yı herşeyden tenzih ettiler ve halka da bunu emrettiler. Halkın bir kısmının<br/>Allah’ın sıfatlarını inkâr ettiğini (ta’tîl) açıkça ifâde ettiklerini görünce, onlar için<br/>putlar koyup onlara ipekli kumaştan elbiseler giydirdiler, ziynet ve mücevherler taktılar.<br/>O kimselerin havsalalarının almadığı Hakk’ı putlar sâyesinde düşünmeleri için onlara<br/>secde ve başka hareketlerle tâzim gösterdiler. Fakat bu âlimler böyle yapmanın ancak<br/>Allah Teâlâ’nın izniyle câiz olabileceğini hatırlarına getiremediler.”<br/>
“<i>Doğrusu Allah ayrılığa düştükleri şeylerde</i>” Allah’ı bir bilmek/tevhîd veya O’na<br/>
