<a name=8592></a><img src="flower_sep.jpg"/><br/>
değişikliğe kesinlikle muttali olamazsın.<br/>
Bu âyet-i kerîmede, azgın nefislerle mücâdele etmeye de işâret vardır. Allah<br/>
nefisleriyle mücâdele husûsunda sâliklerin yardımcısıdır. Yardım hususundaki gücü<br/>ezelde vardı, ebediyyen de var olmaya devam edecektir. Zafere nâil olan, ancak<br/>Allah’ın yardımına mazhar olandır. Kahr u perîşân olan da, Allah’ın kahrına uğrayan<br/>kişidir. Allah Teâlânın yardımı çeşitlidir. Meselâ zâlime yardım eder. Birisi anlatıyor: –<br/>Medine’de bir defasında, Allah Teâlânın dostlarına yardım ettiği âyetler üzerinde<br/>konuşuyorduk. Yakınımızda bizim söylediklerimizi işiten kötü durumda olan bir adam<br/>vardı. Bize doğru geldi ve şunları söyledi: – Söylediklerinize kulak verdim. Şunu<br/>bilmenizi istiyorum: Benim çocuklarım ve ailem vardı. Odun toplamak üzere geniş bir<br/>vadiye gittim. Üzerinde keten gömleği, ayakkabıları elinde bir genç gördüm. Şaşkın<br/>birisi zannederek elbisesini almak istedim: – Üzerindekileri çıkar, dedim. Bana: –<br/>Başına bir hal gelmeden geç git, dedi.<br/>
İkinci ve üçüncü defa ayni şeyi tekrar ettim. Bana: – Sana söyledim dedi ve<br/>
parmaklarını gözlerime doğru yöneltti. Gözlerim aktı. “Sen kimsin” dedim. “Ben<br/>İbrahim Havvâs’ım” dedi. İbrahim Havvâs’ın hırsızın kârlı olması ve İbrahim Edhem’in<br/>kendisini döğen kişinin Cennete girmesi için duâ etmeleri şunun içindir: Çünkü İbrâhim<br/>Havvâs, hırsızın başına musîbet gelmeden tevbe etmeyeceğini anladı ve onun için<br/>musîbetin daha faydalı olacağını düşündü. Bu sebeple ona bedduâ etti. İbrahim Edhem<br/>ise kendisini döğen kişinin musîbetle yola geleceğine kâni olmadı. Büyüklüğünün eseri<br/>ve bir fütüvvet nişânesi olarak ona cennete girmesi yolunda duâ etti. Hayır ve bereket<br/>hâsıl oldu da o adam İbrahim Ethem’e özür dileyerek ve bağışlanma isteyerek geldi.<br/>İbrahim Ethem de:<br/>
– “Özre ihtiyacı olan başı Belh’te bıraktım.” Yâni reis olmanın getirdiği kibir ve<br/>
gurur bende Belh’te hükümdarken mevcuttu. Fakat ben bunu tevazu, meskenet ve<br/>bilinmezlik ile değiştirdim.<br/>
Ezelde takdir edilen her şey mutlaka meydana gelir ve bu sayfalarda yazılı olanı<br/>
değiştirmek de hiç kimsenin dest-i tasarrufunda değildir.<br/>
<i>(Allah’ın) Seni sevdiği halde<br/>Düşman elinde bırakması mümkün değildir.<br/>Değiştirme ezelî hükme yol bulamaz,<br/>Kader fermânında tebdîlin işi olmaz.<br/>Emir dâiresine “az” veya “çok” sığmaz,<br/>Kader sırrında “niçin” ve “neden”in işi olmaz.<br/>Ezelî aşkın sıcaklığına sahip olmayan bir topluluk,<br/>Samurun nazını sincabın minnetini çekerler.<br/>Nusretin bir çeşidi de bâtınî anlamda/ruh plânında olandır.</i><br/>
