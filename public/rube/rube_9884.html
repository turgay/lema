<a name=9885></a><img src="RuhulBeyan-9885_1.jpg"/><br/>
<img src="RuhulBeyan-9885_2.jpg"/><br/>
<i>hangisi savunacak?”</i> “Savunacak” şeklinde tercüme ettiğimiz “za’îm” kelimesi, “bir<br/>şeyi, bir işi düzeltmek üzere ortaya çıkan kişi” demektir. Tıpkı insanların işlerini ıslah<br/>etmek üzere bir topluluğun önüne geçen öndere “zaîm” dendiği gibi. “Bi zâlike”<br/>kelimesi, “zaîm” kelimesine bağlıdır. “Zaîm” ise bir başka açıklamaya göre “herhangi<br/>bir iddiâyı ileri süren ve onu desteklemek üzere delil getiren kimse” demektir.<br/>
<b>Râğıb İsfahânî</b>’nin yaptığı açıklamaya göre; “zaîm” kelimesi ya “kefâlet” anlamına<br/>
gelen “zeâmet”ten türemiştir, ya da “söz” anlamına gelen “za’m”den türemiştir.<br/>Arapçada “za’m”, yalana ihtimâli olan bir söz iddiâ etmek demektir. Bu nedenle,<br/>insanın yalan söylemesinin muhtemel olduğuna inanıldığı için başkasına kefil olan<br/>kişiye ve bir topluluğun liderine Arapçada “zaîm” denmiştir.<br/>
<b>41. Yoksa ortakları mı var onların? Sözlerinde doğru iseler, hadi getirsinler</b><br/>
<b>ortaklarını!</b><br/>
<i>“Yoksa”</i> bu sözü söylerken kendilerine katılan ve onların gittikleri yolda giden<br/>
<i>“ortakları mı var onların? Sözlerinde” </i>bu iddiâlarında<i> “doğru iseler, hadi getirsinler<br/>ortaklarını!”</i><br/>
“Bi şürekâihim” ifâdesinin başındaki “ba” harfi, ta’diye yâni fiili geçişli yapmak<br/>
içindir. Bu harfin musâhabe için olması da mümkündür. Âyette <i>“iddiâlarında doğru<br/>iseler”</i> dendi. Bu ifâde, “hiç değilse bir başkasını taklîden olsun iddiâlarında doğru<br/>iseler hadi getirsinler ortaklarını” demektir. Bir başka açıdan burada şöyle denmiş<br/>olmaktadır: <i>“Size ne oluyor, nasıl hüküm veriyorsunuz”</i> âyetinde ifâde olunduğu üzere,<br/>iyi ile kötünün bir olacağı yolundaki görüşlerini isbat noktasında onların akli bir<br/>delilleri olmadığı gibi, ellerinde okudukları bir kitap mâhiyetinde naklî delilleri ve<br/>yeminle güçlendirilmiş ahidleri de yoktur. Ayrıca aklı başında olan kimselerden bu<br/>görüşe katılan hiç bir kişi de mevcûd değildir ki onu taklîd etsinler. Gerçi taklîd,<br/>eteğine sarılanı iflâh etmez, ama onların taklîd edeceği kimse de yoktur. Böylece ortaya<br/>çıkıyor ki, onların iddiâ ettikleri şey, her yönden bâtıldır, geçersizdir.<br/>
Bu âyet-i kerîmede işâret olunuyor ki: Herhangi bir hükme varmak isteyen kimseye<br/>
düşen, bilgisi olmadığı hususta gücünün yettiği kadar doğruyu araştırmaktır. Zira insan,<br/>araştırmaksızın herhangi birşeye hüküm verirse bu hüküm hatâdan hâlî olmaz. Misal<br/>olarak açık bir arâzîde kıblenin neresi olduğunu bilmediği hâlde namaza duran bir<br/>kimseyi düşünelim. Bu kişi, kıbleyi araştırarak namaza durmuşsa -kıblenin tesbitinde<br/>hatâ bile etmiş olsa- kılmış olduğu namaz sahihtir. Aynı kişi kıblenin neresi olduğunu<br/>araştırmaksızın namaza durmuş olsaydı -kıbleye doğru durmuş olsa bile- kılmış olduğu<br/>namaz sahih değildir. Şu hâlde gerekli araştırma yapılmadan verilen herhangi bir hüküm<br/>hatalı sayılacağına göre, bir şey hakkında, apaçık delillerin aksine hüküm vermek ne<br/>
