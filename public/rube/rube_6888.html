<a name=6889></a><img src="RuhulBeyan-6889_1.jpg"/><br/>
<img src="RuhulBeyan-6889_2.jpg"/><br/>
<img src="RuhulBeyan-6889_3.jpg"/><br/>
(Fussılet, 41/11) dedikleri bildirilmektedir. İnsan ise hayat sahibi olmasına, aklının<br/>kemâline ve mükellef olmaya elverişli olmasına rağmen, Allâh’ın emir ve yasaklarına<br/>boyun eğme konusunda onun hâli, bu cansız varlıkların hâli gibi kendisine yaraşır ve<br/>lâyık bir şekilde değildir. Bilakis insan bu emâneti yüklenip edâ etmekten imtinâ<br/>etmiştir. Bundan dolayı da emâneti edâ etmediği için zâlim olarak, saâdet yolunu<br/>şaşırdığı için de câhil olarak vasfedilmiştir.<br/>
Şu halde bu temsilde bu büyük cisimlerin (gökler, yer ve dağlar) var edilme ve<br/>
yaratılma konusunda Allâh’ın iradesine boyun eğmeleri; itâatkâr, emre imtisal etmekten<br/>geri kalmayan bir memurun hâline benzetilmiştir. Öyleyse buradaki yüklenme, mecazdır.<br/>Önceki temsilde ise hakîkati üzeredir. Bu mânâda atıf harfi ile birlikte ma‘tûfun hazfi<br/>yoktur. Emâneti yüklenmenin, emânete hıyânet ve onu zayi etmek mânâsında olduğu<br/>durum ise bunun aksinedir. Çünkü o zaman kastedilen mânâ ‘İnsan emâneti yüklendi,<br/>sonra yüklendiği bu emânete ihânet etti’ demek olur. Böylece <i>“Doğrusu o çok zâlim,<br/>çok câhildir” </i>sözüyle ifâde edilen gerekçe sahih olur. Bu konuyu böyle bil. Söz<br/><b>Hazâmi</b>’nin söylediği sözdür.<br/>
<i>el-Es’iletü’l-müfhıme</i>’de der ki: “Allah insanın çok zâlim ve çok câhil olduğunu<br/>
bildiği halde nasıl oldu da emâneti insana teklif etti?” denilirse şöyle cevap verilebilir:<br/>Bu soru uzunca izaha muhtaç bir sorudur. Çünkü Allah Teâlâ, insanların bazılarının îman<br/>edip bazılarının inkâr edeceğini ezelî ilminde bildiği halde tüm insanlara müjdeleyici<br/>ve uyarıcı elçiler gönderip onları îmana dâvet etmiştir. Îman ve inkâr konusunda<br/>insanların halleri değişik olmasına rağmen hitap hepsine umûmidir. Buradaki emânetin<br/>teklif edilmesi de bu kabilden ve bu yoldandır. Çünkü Allah mutlak olarak bütün<br/>varlıkların (a‘yân) öz ve eserlerin mâlikidir.<br/>
<b>İbn Abbas</b> (r.a.) şöyle demiştir: “İnsan emânet hakkında çok zâlim, yaptığı hıyânet<br/>
sebebiyle de çok câhildir.” Yâni bu hıyânet kasden ve bilerek değil, bilakis cehâletten<br/>ve yanılmaktandır. Tıpkı Hz. Âdem hakkında “<i><b>Ne var ki o unuttu. Onda azim de<br/>bulmadık.</b></i>” (Tâhâ, 20/115) buyrulduğu gibi. Yanılma ve unutma affedilmiştir. Bazı<br/>yerlerde cehâlet ve bilgisizlik de mâzur görülür.<br/>
İlâhımız! Sen bize sana lâyık olan muâmelede bulun. Bize lâyık olanı yapma.<br/><b>Şeyh Sa‘dî</b> der ki:<br/>
<i>Kâbe kapısına yapışmış bir dilenci gördüm,<br/>Gözyaşı döküyor, şöyle yalvarıyordu:<br/>“Ben, ibâdetlerimi kabul et demiyorum;<br/>Günahlarım üzerine af kalemini çekiver.”</i><br/>
<i> </i><br/>
