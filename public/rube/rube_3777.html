<a name=3778></a>sırada Yûsuf’un o kadar uzak mesâfeden gelen kokusunu duyacak seviyeye getirdi.<br/>
<i>Ey bana teselli verenler kalkıp siz de âşık olun,<br/>Zira bu, Yûsuf ’un kokusudur; teneffüs edin.</i><br/>
<i>Mesnevî</i>’de de şöyle diyor:<br/>
<i>Yûsuf ’un gömleğinin kokusunu duymadı<br/>Gömleği alıp götüren, ama Yâkub o kokuyu aldı.</i><br/>
Bu beyt, sülûk ve sekr ehlinin, zâhid ve âşıkların durumuna işaret etmektedir. Şöyle<br/>
ki: Ham zâhid, tıpkı sırtındaki kitapların ne olduğunu bilmeyen eşekler gibi kendi<br/>elindekinin ne olduğunu bilmez ki başkalarının elindekini bilsin.<br/>
Âşık ise her mazharda (ilâhî) sırlardan bir sırrı teneffüs eder ve bu esnâda genzine<br/>
öyle rahmânî nefes râyihaları girer ki zâhid normal hâli üzere bin sene yaşayacak olsa,<br/>bu râyihaların bir zerresini bile koklayamaz.<br/>
Mânâ ehli âlimler şöyle derler: “Allah Yâkub (a.s.)’a, Yûsuf (a.s.)’ın kokusunu,<br/>
çektiği sıkıntıların bittiği ve rahatlayıp ferahladığı sırada uzak bir yerden ulaştırdı. İki<br/>ülke arasındaki mesafe o kadar yakın olmasına rağmen, Yûsuf (a.s.)’ın yaşayıp<br/>yaşamadığına dâir hiçbir haber alamamasını sağladı. Bu da kolay olan her şeyin sıkıntı<br/>zamanlarında zor olduğunu göstermektedir. Zor olan şeyler de ikbâl anında kolaydır.”<br/>
Anlatıldığına göre müjdeci gömleği Yâkub (a.s.)’a getirmeden evvel sabâ rüzgârı,<br/>
Yûsuf (a.s.)’ın kokusunu Yâkub (a.s.)’a getirmek için Rabbinden izin isteyince Rabbi bu<br/>izni verdi. O da Yûsuf (a.s.)’ın kokusunu getirdi.<br/>
<b>Molla Câmî</b> şöyle der:<br/>
<i>Müjdeci geç hareket eder ey rüzgâr, sen Kenan’a geç<br/>Yûsuf ’un gömleğinin müjdesini Yâkub’a ilet</i><br/>
Bu sebeple üzüntü duyan herkes sabâ rüzgarıyla rahatlar, sıkıntı içindeki insanlar onu<br/>
teneffüs ettiklerinde bir ferahlık hissederler.<br/>
Sabâ rüzgârı, doğudan gelen yumuşak bir rüzgardır. İnsanın bedenine temas ettiği<br/>
zaman ona zevk verip yumuşatır. Sevdiklerine duyduğu arzuları ve memleketi için<br/>hissettiği şevki harekete geçirir.<br/>
Şâir der ki:<br/>
<i>Ey Na’man dağları! Allah için serbest bırakın,<br/>Sabâ rüzgarını rahat rahat essin!<br/>Zira öyle bir rüzgardır ki sabâ rüzgarı<br/>Canına okur estiğinde tüm üzüntülerin.</i><br/>
