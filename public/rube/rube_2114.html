<a name=2115></a><img src="RuhulBeyan-2115_1.jpg"/><br/>
“İnsan şeytanları”, kötülüğü çok emredici olan nefse (nefs-i emmare) işarettir. O,<br/>
düşmanların en azgını olduğu için Kur’an’da geçtiği başka yerlerin aksine burada<br/>cinlerden önce zikredilmiştir. Bu, nefsin ve nefsinin esiri olanların düşmanlığının<br/>şeytanlarınkinden daha şiddetli ve başa çıkılması zor olduğunu bildirmek içindir. Çünkü<br/>insanın kurduğu tuzaklar yanında şeytanınki zayıf kalır. Gönül ehli, nefislerinin esiri<br/>olanların yaldızlı bâtıl sözlerine kulak asmazlar. Aksine düşmanların düşmanlığı<br/>arttıkça Allah dostlarının îmanı güçlenir.<br/>
<i>Vefa gösterelim, kınanalım, güzel olalım<br/>Çünkü bizim yolumuzda eziyet vermek kâfirliktir</i><br/>
Şeytan insanoğluna, lüzumsuz bakış, konuşma, yeme ve insanlarla fazlaca düşüp<br/>
kalkma dolayısıyla musallat olur. İnsanlarla çokça beraber olan bir çok yalan yanlışı da<br/>dinlemiş olur.<br/>
Şeyhlerden birisinden nakledilmiştir: Şeytan en çok dünyada kendisini âilesi hakkında<br/>
fitneye düşüremeden vefat eden mü’min için ağlar. Bu mü’minin ruhu semaya<br/>yükseldiğinde melekler: “Bu kulu şeytanın fitnesinden koruyan Allah’ı tesbih ederiz.<br/>Hayret nasıl olmuş da kurtulmuş?” derler.<br/>
Şu halde mü’mine gereken, Allah’ın ve insanların yanında rezil olmamak için şeytanın<br/>
vesveselerinden ve nefsinin iğvâsından sakınmakdır. Çünkü âdemoğlu gönlünden<br/>geçirdiği nefsinin iğvâsını kendisi başkasına haber vermese bile, kalplere vesvese<br/>sokan şeytanın haber verdiği rivayet edilmiştir. Nitekim Ömer b. Hattâb (r.a.)’ın bir<br/>kadını aklından geçirdiği, daha sonra insanların onun içinden geçirdiği o hususu kendi<br/>aralarında konuşmaya başladıkları hikâye edilmiştir.<br/>
Bil ki insanın cinden olan takipçisi müslüman olursa, kişi onun şerrinden kurtulur.<br/>
Cinlerden mü’min bir grup vardır. Bütün insanların ilimlerinden istifade ederler ve<br/>onları severler.<br/>
<b>İbrahim Havvas</b>’ın şöyle dediği nakledilmiştir: “Bir sene, hac için yola çıktım.<br/>
Arkadaşlarımla giderken içime yalnız kalmak ve ana yoldan ayrılmak arzusu düştü.<br/>İnsanların gittiği yoldan sapıp üç gün üç gece yürüdüm. Aklıma ne yemek, ne içmek, ne<br/>de başka bir ihtiyaç geldi. İçinde her türlü ağacın ve meyvenin olduğu, her tarafı güzel<br/>kokuların sardığı bir yere ulaştım. Geldiğim yerin ortasında da bir göl vardı. Kendi<br/>kendime “Burası sanki cennet gibi.” dedim ve şaşırıp kaldım.<br/>
Ben böyle düşünürken simaları insana benzeyen, üzerlerinde güzel hırkalar olan bir<br/>
grup bana yöneldiler. Etrafımı çevirdiler ve bana selam verdiler. Ben de “Allah’ın<br/>selamı, rahmet ve bereketleri sizin üzerinize olsun.” diye mukabele ettim. O zaman<br/>onların cinlerden olduğu aklıma geldi. İçlerinden biri:<br/>
“Biz bir konuda ihtilaf ettik. Biz, bir grup ciniz. Allah Teâlâ’nın kelâmını, “cin<br/>
