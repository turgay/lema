<a name=6815></a><img src="RuhulBeyan-6815_1.jpg"/><br/>
<img src="RuhulBeyan-6815_2.jpg"/><br/>
<img src="RuhulBeyan-6815_3.jpg"/><br/>
<b>Molla Câmî</b> der ki:<br/>
<i>Lâ, kâinâtı içen bir timsahtır,<br/>Arş’tan dünyâya kadar her şeyi ağzına çekmiştir,<br/>O timsah niyetli nereye yönelse,<br/>Benden ve bizden ne koku kalır, ne renk.<br/>Gerçi Lâ yokluk karanlığını ihtivâ ediyorsa da,<br/>İllâ, ezelîlik nûrunun parlaklığına sahiptir.<br/>Lâ, kesret (çokluk) kilimini yayınca,<br/>İllâ, vahdet kadehinden şarap verir,<br/>Çokluk perdesini kaldırmadığın sürece,<br/>Vahdet (birlik) güneşi ışık vermez.<br/>Eğer bir zaman benliğinden kurtulursan,<br/>Özel nur feyzinin iniş yeri olursun.<br/>O feyzin cezbesi istilâ eder,<br/>Lâ’dan da kurtulursun, illâ’dan da.<br/>Hak Teâlâ marifet (Allâh’ı tanıma) nurunu kime verirse,<br/>O kişinin sıfatı zâhiren halk ile, gerçekte onlardan ayrı olur.<br/>Ruhu Hak ile, bedeni ise Onun gayrısıyla birlikte olur,<br/>Bedeni Hak’tan, ruhu ise Hakk’ın dışındakilerden ayrı olur.</i><br/>
<i> </i><br/>
<i> </i><br/>
<b>55. Onlara <i>(Peygamber’in hanımlarına)</i></b><b> babaları, oğulları, kardeşleri,</b><br/>
<b>kardeşlerinin oğulları, kız kardeşlerinin oğulları, kadınları <i>(mü’min kadınlar)</i></b><b> ve<br/>ellerinin altında bulunan câriyelerinden dolayı bir günah yoktur. <i>(Ey Peygamber<br/>hanımları!)</i></b><b> Allah’tan korkun; şüphesiz Allah, her şeye şâhiddir.</b><br/>
Bu âyet, Hz. Peygamber (s.a.)’in hanımlarının kimlerle perde arkasından konuşmaları<br/>
gerekmediğini açıklamaktadır. Rivâyet edilir ki hicab (perde) âyeti nâzil olunca Hz.<br/>Peygamber (s.a.)’in hanımlarının babaları, oğulları ve yakın akrabaları: “Ey Allâh’ın<br/>Rasûlü, biz de onlarla (senin hanımların olan yakınlarımızla) yabancılar ve uzak<br/>akrabalar gibi perde arkasından mı konuşacağız?” diye sordular. Bunun üzerine bu âyet<br/>nâzil oldu ve Hz. Peygamber (s.a.)’in hanımlarının mahremleri olanların onların yanına<br/>perdesiz girmelerine ruhsat verildi.<br/>
<i>“Onlara (Peygamber’in hanımlarına) babaları, oğulları, kardeşleri, kardeşlerinin</i><br/>
<i>oğulları, kız kardeşlerinin oğulları, kadınları (mü’min kadınlar) ve ellerinin altında<br/>bulunanlardan”</i> köle ve câriyelerinden veya yalnız câriyelerinden<i> “dolayı” </i>onlara<br/>yüzlerini göstermelerinde <i>“bir günah yoktur.”</i><br/>
