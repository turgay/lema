<a name=4574></a><img src="RuhulBeyan-4574_1.jpg"/><br/>
arayan hayvânî his ehlidirler. Hakk’ın şâhidlerini, peygamberliğin delâletlerini<br/>görecekleri, rûhânî velâyet ve rabbânî kuvvetin yardımıyla mânâ âleminin mûcizelerini<br/>idrak edebilecekleri basîretten mahrumdurlar. Ta ki o mânâ âleminde nefisleri tezkiye,<br/>kalpleri tasfiye, ruhları tezyin (tahliye) etmeyi taleb etsinler. Muvâsalât (Hakk’a<br/>kavuşma) bahçelerinde müşâhedât hurmaları ve mükâşefât üzümlerinin yetişmesi için<br/>gönül toprağından hikmet pınarları akıtmayı istesinler.<br/>
Sâdık bir sâlikin mânâ âlemine ulaşmayı istemesi gerekir. Çünkü en yüce gaye<br/>
orasıdır. Oraya ancak ilim, amel ve tevâzu ile toprak hâline dönmekle ulaşılabilir. Îsâ<br/>(a.s.): “Dâne nerede biter?” diye sordu. “Yerde” dediler. Bunun üzerine şöyle dedi:<br/>“Hikmet de böyledir. O da ancak toprak gibi bir kalbde biter.” Bu sözüyle o tevâzua ve<br/>kibri terk etmeye işâret etmektedir. İnsanlığın Efendisi (s.a.)’in: “<i>Hikmet pınarları<br/>kalbinden çıkıp lisanında zuhûr eder.</i>”<a href="RuhulBeyans.html#4575">[148] </a>sözüyle buna işâret edilmiştir. Kaynaklar<br/>ancak yerde olur. Bu makam ancak riyâseti terk ile elde edilir. Bu ise nefsi ve kulluğunu<br/>bilmekle olur. Kulluk ve riyâset asla bir araya gelmez. Aynı anda hem sultan hem tebea<br/>olunmaz. <b>Molla Câmî </b>şu sözleriyle buna işâret etmektedir:<br/>
<i>Fakr libâsıyla şahlık hil‘ati bir yerde doğru olmaz<br/>Yarısı atlas, yarısı palas elbise padişahlara yaraşmaz</i><br/>
Bu âyetlerde onların müşriklerden nakledilen tekliflerle ortaya koydukları sû-i edebe<br/>
ve Muhammedî edebin ve Ahmedî fenânın kemâline ve îtirazı terk etmesine bir bak!<br/>
Hikaye edilir ki Leylâ, Mecnun Kaysın’ın kabını kırınca neşesinden üç gün<br/>
raksetmiştir. Kays’a “Ey Mecnun, sen Leyla’nın seni sevdiğini zannediyordun, oysa o<br/>sevgi şöyle dursun senin kabını kırdı.” dediler. O da onlara şöyle cevap verdi: “Mecnun<br/>ancak bu sırrı anlayamayacak olan kimsedir.” Yâni Kabın kırılması yok etmekten<br/>ibarettir. Tâlib maksûduna ancak varlığını yok ettikten sonra ulaşır.<br/>
<i>Ey Câmî, her iyi ve kötünün hamurunun mayası sensin<br/>Her şeyden kurtulmak sana gerek ise kendinden kaç</i><br/>
Akıllı kişi varlığı yok; müşâhedeyi var etmeye çalışır. Kalbi kirlerden temizlemeye<br/>
gayret eder. Rabbinin zikirden başka bir şeyle ünsiyet etmez.<br/>
<b>İmam Gazzâlî</b> (r.h.) şöyle demiştir: Ölüm anında kişiyle birlikte ancak üç özellik<br/>
kalır. Kalb temizliği, yâni kalbin dünya kirlerinden arınmışlığı, Allah’ın zikriyle<br/>ünsiyeti, Allah için sevgisi. Kalb temizliği ve arılığı ancak ma‘rifetle olur. Ma‘rifet ise<br/>ancak devamlı zikir ve tefekkürle meşgul olmakla olur. İşte bu üç sıfat kurtarıcı<br/>sıfatlardır.<br/>
