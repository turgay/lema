<a name=8275></a>beş sene sürmüştür.<br/>
Semerkand’ın kendisine nisbet edildiği meşhûr Şemer b. Mâlik de tübba‘lardandır.<br/>
<b>Kuteybî</b>’nin beyânına göre bu zât, Şemer b. Efrikas b. Ebrehe b. er-Râiş’tir. Yani Râiş<br/>oğlu Ebrehe oğlu Efrikas oğlu Şemer’dir. Kendisinde bulunan bir titreklikten dolayı<br/>mer’aş yahut mir’aş olarak isimlendirilmiştir. Sofdların inşâ etmiş olduğu şehri yıkıp<br/>yeniden inşâ ettiği için Semerkand kendisine nisbet edilmiştir. Şemere yıktı, harap etti<br/>demektir. Kend onların dilinde harap demektir. Kelime sonradan Arapçalaşmış ve<br/>Semerkand denilmiştir.<br/>
<b>İbn Hallikan</b> tarihinde şöyle demektedir: Semer aslında İskender’in câriyesinin<br/>
adıdır. Bu câriye hastalanmış, hekimler havası temiz ve hoş bir yerde ikamet etmesini<br/>tavsiye etmişler, bölgenin vasıflarını da anlatınca İskender câriyeyi orada iskân etmiştir.<br/>Câriye şifâ bulup iyileşince câriyenin adına bir şehir binâ ettirmiştir. Kend Türkçede<br/>şehir demektir. Sanki beled-i semer denilmiş oluyor. <b>İbn Hallikan</b>’ın ifâdeleri burada<br/>bitti.<br/>
Türkistan’daki yeni köy ve beldelere “yeni kent” denilmesi de bu mânâyı te’yîd<br/>
etmektedir. Kend yahut kand deyiminde ta ve dal mahreçleri yakın harflerdir. Bu<br/>beyânla Semerkant şehrini Himyerli tübba‘ın binâ ettiği sözünün asılsız olduğu ortaya<br/>çıkmıştır. Şehir kurulduktan sonra ikinci kez binâ etmiş olduğu iddiâ edilebilir, ama bu<br/>da uzak ihtimâldir.<br/>
<b>İbn Sipâhî</b> <i>Evzahu’l- mesâlik</i> isimli kitabında şöyle demektedir: Semerkand<br/>
Türkçede şemerkend yani güneş şehri güneş ülkesi demektir. Bu tübba‘lardan olan<br/>Ebrehe oğlu Efrikas Berberîleri Ken’an diyarından Afrika’ya sürmüştür. Bu sebeple<br/>Efrikas’ın adına izâfetle o ülkeye Afrika denilmiştir. Efrikas savaşta Fas’ın Tanca<br/>şehrine kadar gitmiş, saltanatı da yüz altmış küsûr sene sürmüştür. Tübba‘ İbn Akrân da<br/>bunlardandır. Buna en büyük Tübba‘ da denilir. Ebû Kerib Es’ad b. Kelîkr b. Tübba‘ b.<br/>Akrân da bunlardandır. Âyetteki tübba‘ın kimliği hakkında ulemâ ihtilâf etmişlerdir.<br/>Bazıları bu zâtın ordularla gelip Kûfe’de Hîre şehrini bir kemerle birlikte binâ eden<br/>Himyerli tübba‘ olduğunu söylemişlerdir.<br/>
<i>Keşfü’l-esrâr</i>’da şöyle denilmiştir: Onlardan en çok bilinenler şu üçüydü: “Mehîne-i<br/>
evvel”, “Miyâne” ve “Kehîne-i âhir”. Kur’ân’da adı geçen bu son “tübba‘”dır. Adı<br/>Es‘adü’l-Humeyra olan bu kişi Hz. Îsâ’ya (a.s.) îman etmiş sâlih ve mü’min bir<br/>kimseydi. Ehl-i Kitâb’dan bizim Peygamberimiz’in (s.a.) sıfat ve özelliklerini<br/>işittiğinde onun peygamberliğine îman etti ve şöyle dedi:<br/>
<i>Şâhid oldum Allah’ın elçisidir o Ahmed tertemizdir nefesi<br/>Eğer yetişirsem ona vezir olurum; hatta amca oğlu kadar yakın</i><br/>
<b>Süyûtî</b>’nin <i>Evâil</i>’inde şöyle denilmektedir: Kâbe’ye ilk defa örtü giydiren Es‘ad el-<br/>
Himyerî en büyük tübba‘dır. Bu devir İslâm’dan dokuz yüz sene öncedir. Kâbe’ye<br/>Yemen’de dokunan çok çizgili “habre” denilen kumaş örtü giydirmiştir. Başka bir<br/>
