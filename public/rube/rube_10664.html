<a name=10665></a><img src="flower_sep.jpg"/><br/>
<img src="RuhulBeyan-10665_2.jpg"/><br/>
<i>Sûfî fakirlikten gam ve kedere düşünce<br/>Bu fakrı onun bakıcısı ve besini olur<br/>Zira Cennet zorluklardan filizlenir<br/>Şefkat ve merhamet kırılmış âcizin nasibidir.<br/>Üstünlük taslayıp başları ezen kimseye<br/>Hakk’ın da halkın da merhameti erişmez.</i><br/>
Nitekim büyüklerden birisi <i>“Rabbim beni önemsemedi der”</i> âyeti hakkında şöyle<br/>
demiştir: Yâni Rabbim beni değersiz ve zelil bıraktı, der. Bu zavallı ve gözü perdeli<br/>kişi bilmez ki Rabbı ona rahmet ve şefkat nazariyle bakmaktadır. Çünkü onu<br/>rahmâniyyet cezbesi ile tabîî âlemden çekip rûhânî âleme, nefis âleminden kalp<br/>âlemine, fark âleminden cem‘ âlemine, firak âleminden visâl âlemine cezbetmiştir.<br/>
<b>17. Hayır! Doğrusu siz yetime ikram etmiyorsunuz,<br/></b><i>“Hayır!”</i> Bu kelime önceki âyetlerde aktarılan insanın sözlerinden onu vazgeçirme ve<br/>
her iki sözünü de yalanlama anlamı taşımaktadır.<br/>
<b>İbn Abbâs</b> (r.a.) der ki: Âyetin mânâsı şöyledir: Ben nezdimde değerli olduğu için<br/>
insanı zenginlikle imtihan etmedim. Yine katımda değersiz olduğu için fakirlikle imtihan<br/>etmedim. Bilakis bunlar sebeplere bağlı olmaksızın sâdece bir kaza ve kaderden<br/>ibârettir.<br/>
<i><b>“</b>Doğrusu siz yetime ikram etmiyorsunuz”</i> Bu ifâdeyle insanın kötü sözlerinin beyân<br/>
edilmesinin ardından kötü fiillerini açıklamaya geçiş ifâdesidir. Burada muhâtap<br/>siygasına dönülmesi, insanoğlunun ağzından çıkan yukardaki sözüyle işlemiş olduğu<br/>cinâyeti görmesi gerektiğine işâret etmek ve şiddetli bir biçimde onu azarlamak, yapmış<br/>olduğu fiilin ve söylediği sözün çok çirkin olduğunu ifâde etmek içindir.<br/>
“Siz” şeklinde çoğul bir ifâdenin kullanılması “insan” kelimesinin mânâsı göz önüne<br/>
alındığı içindir. Çünkü maksad insan cinsidir.<br/>
Yâni bilakis sizin yukarda sayılandan çok daha beter ve dünya malına dört elle<br/>
sarıldığınızı daha fazla gösteren durumlarınız var. Çünkü Allah size çok mal vererek<br/>ikramda bulunuyor ama siz nafaka, giyim-kuşam vb. yetime ikram yükümlülüğünüzü<br/>yerine getirmiyorsunuz.<br/>
Yetim, babasını kaybeden ve henüz erginlik çağına erişmemiş çocuk demektir.<br/>
Hayvanların yetimi ise annesini kaybeden hayvan demektir. Peygamber (s.a.) Efendimiz<br/>yetim hakkında şöyle buyurur: <i>“Evlerin Allah’a en sevimlisi içinde kendisine ikram<br/>edilen yetimin bulunduğu evdir.”</i><br/>
