<a name=4855></a><img src="figure_sep_1.jpg"/><br/>
İkincisi ise muhakkıkların uzletidir ki, varlıklardan kalbleriyle ayrılma şeklinde olur.<br/>Onların kalblerine Allâh’ın ilminden başka bir şey girmez. O ilim ise müşâhede yoluyla<br/>orada hâsıl olan Allâh’ın şâhididir.<br/>
Uzlet ehlinin niyeti, ya insanların şerrinden sakınmak veya insanlara dokunacak olan<br/>
kendi şerrinden onları korumaktır. İkincisi birincisinden daha üstündür. Çünkü insanın<br/>kendi nefsine karşı kötü zan beslemesi, başkalarına kötü zan beslemesinden daha iyidir.<br/>Fakat Mevlâ’nın sohbetini O’nun dışındakilerin sohbetine tercih etmek, uzletlerin en<br/>üstünüdür. Kim Rabb’inin sohbetini tercih ederek nefsinden (onun arzularından) uzak<br/>durursa ve insanlardan uzak durmayı (uzleti) onların arasına katılmaya tercih ederse,<br/>Rabb’ini başkasına tercih etmiş demektir. Allâh’ın ona verdiği sır ve armağanları,<br/>(Allah’tan başka) kimse bilemez.<br/>
Uzlet kalbin değil, dilin susmasını gerektirir. Çünkü kişi, bazen kendi nefsinde<br/>
Allah’dan başkası ile konuşabilir. Bundan dolayı sükût, başlı başına tarîkat<br/>esaslarından biri olmuştur. Uzlete giren kimse ister sâlik ister muhakkık olsun, uzlet hâli<br/>bütün vasıflardan tenzîhten ibârettir. Uzlete çekildiği yerin dışındakilerle ilgili gönlüne<br/>hiçbir hâtır gelmemesi için uzlet ehlinin Allah Teâlâ ile yakîn sâhibi olması gerekir.<br/>Hicret, şerli kimselerden uzlet için bir sebeptir. Allâh’ın rızâsını aramak için hicret<br/>eden kimseye Allah, dünyada ve âhirette ikramda bulunur. Öyleyse akıllı kimseye<br/>gereken hicret, halvet ve uzlet yoluyla Allâh’ın rızâsını elde etmeye çalışmaktır.<br/>
<b>Sâib</b> şöyle der:<br/>
<i>Benim meşrebimde kabir gibi halvette olmak<br/>O zamânın çocuklarıyla sohbetten daha iyidir</i><br/>
4- Sevdiği kimseyi Allâh’ın rızasını arzulayarak terk eden kimseye Allah, ondan daha<br/>
sevimli ve daha hayırlısını verir. Böylelikle onunla kaynaşıp geçmişte ülfet ettiği<br/>kimseden soğur. Bu sefer, bu yeni dostla aralarındaki sözleşme, kaynaşma, bir araya<br/>gelme ve ayrılma, Allâh’ın isteği doğrultusunda olur.<br/>
Allahım, bizi (her şeyden) alâkasını kesip sadece Sana yönelen, Senin haricindekilere<br/>
yabancılık duyan, fenâ yoluna giren ve Senin rızânı isteyenlerden eyle!<br/>
<a href="RuhulBeyans.html#4852">[21].</a> <i>Buhârî</i>, Tefsir, (28), 1; <i>Müslim</i>, İman, 39<br/><a href="RuhulBeyans.html#4854">[22].</a> <i>Münâvî</i>, III, 71<br/><a href="RuhulBeyans.html#4854">[23].</a> <i>Buhârî</i>, Edeb, 96; <i>Müslim</i>, Birr, 165<br/>
