<a name=150></a><img src="flower_sep.jpg"/><br/>
<b>kazançlı olmamış ve kendileri de doğru yola girememişlerdir.</b><br/>
Allah Teâlâ, kitabını kendi durumunu anlatarak açmış; ardından 1. İlk olarak<br/>
kalbleriyle ve dilleriyle İslâm’a sarılıp dinlerini Allah’a has kılan mü’min ve müttakî<br/>kulların özelliklerini zikretmiştir. 2. İçleriyle ve dışlarıyla küfür yolunu tutan ve<br/>mü’minlerle tam ters istikamette bulunan kâfirlerden bahsetmiştir. 3. Bu iki gurubun<br/>arasında gidip gelen, kalbleriyle inanmadıkları halde dilleriyle inandıklarını söyleyen<br/>ve “münâfık” diye isimlendirilen insan tipine dikkat çekmiştir. Böylece Allah Teâlâ, din<br/>ve inanç itibariyle insanları üç ana bölüme ayırmış ve her bölümün genel özelliklerini<br/>mukaddes kitabının ilk âyetlerinde ortaya koymuştur.<br/>
Tefsîrini yapmakta olduğumuz âyet-i kerîme, münâfıklardan bahsetmektedir.<br/>
Münâfıklar, kâfirlerin en kötüsü ve Allah Teâlâ’nın en çok buğzettiği, hoşlanmadığı<br/>kimselerdir. Çünkü onlar kalbleriyle inanmadıkları halde sırf alay etmek ve başkalarını<br/>kandırmak için dilleriyle inandıklarını söylerler. Yâni onlar küfürle îmânı birbirine<br/>karıştırmışlardır. Bu sebeble, önceki âyetlerde mü’min ve kâfirler hakkında kısaca<br/>mâlûmat verilmiş iken, münâfıkların hallerinin açıklanmasına daha geniş yer ayrılmıştır.<br/>
<b>Kâşânî </b>şöyle der: Kalbleri mühürlenmiş ve küfür üzere ısrâr eden kâfirlerin vasıfları,<br/>
sâdece iki âyet ile bildirilmiş ve onlar hakkında söz fazla uzatılmamıştır. Çünkü<br/>haklarında ne kadar çok konuşulursa konuşulsun, kalbleri mühürlü olduğundan onlara<br/>aslâ söz tesir etmez ve hiçbir fayda sağlamaz.<br/>
Münâfıkların sıfatları ise, tam on üç âyette tafsîlâtlı bir şekilde açıklanmıştır. Çünkü,<br/>
niyet ve düşünceleriyle hâl ve gidişlerinin kötülüğünü ortaya koymak, tâkîb ettikleri<br/>yolun sapıklığını ve çıkmazlığını misâllerle anlatmak sûretiyle münâfıklara tesir etmek<br/>mümkündür. Umulur ki onlar bu azarlama ve kınama sebebiyle, içinde bulundukları<br/>durumun yanlış olduğunu anlayıp bundan vazgeçerler de kalbleri İslâm’a karşı yumuşar.<br/>Nefisleri Hakk’ın emirlerine boyun eğer, içleri tertemiz olur, pislikleri yok olur gider ve<br/>içinde bulundukları dalâletten dönerler. Allah Teâlâ’nın şu âyetle istisnâ ettiği<br/>kullarından olurlar: <i><b>“Doğrusu ikiyüzlüler, ateşin en aşağı tabakasındadırlar. Onlar<br/>için hiçbir yardımcı bulamazsın. Ancak tevbe edenler, durumlarını düzeltenler,<br/>Allah’a yapışanlar ve dinlerini sırf Allah için yapanlar, işte onlar mü’minlerle<br/>beraberdir; Allah da yakında mü’minlere büyük bir mükâfat verecektir.” </b></i>(en-Nisâ,<br/>4/145-146)<br/>
Üzerinde durduğumuz âyetteki <i>“Nâs” </i>kelimesi, “insan” kelimesinin çoğuludur. Allah<br/>
Teâlâ ile yaptığı sözleşmeyi unutması sebebiyle insana, “unutan” mânâsına “insan” adı<br/>verilmiştir. Bu konuda Allah Teâlâ şöyle buyurmaktadır: <i><b>“Andolsun ki biz, önceden<br/>Âdem’e (o ağaçtan yememesini) tavsiye etmiştik, (bizim tavsiyemizi) unuttu. Biz<br/>onda bir azîm (ve sebât) bulmadık.” </b></i>(Tâhâ, 20/115) İşte bundan dolayı Allah<br/>Teâlâ’nın “<i><b>Andolsun ki, insan Rabbine karşı çok nankördür.</b></i>” (el-Âdiyât, 100/6)<br/>âyeti, “insan, nimetleri çokça unutur ve devamlı sıkıntılarını dile getirir” şeklinde tefsîr<br/>
