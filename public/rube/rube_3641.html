<a name=3642></a><img src="RuhulBeyan-3642_1.jpg"/><br/>
<img src="RuhulBeyan-3642_2.jpg"/><br/>
<img src="RuhulBeyan-3642_3.jpg"/><br/>
<img src="RuhulBeyan-3642_4.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
<b>ZİNDAN DAHA İYİDİR</b><br/>
<i> </i><br/>
<i> </i><br/>
<b>33. “Yûsuf dedi ki: “Ey Rabbim! Bana zindan, bunların benden istediklerinden</b><br/>
<b>daha iyidir. Eğer onların hîlelerini benden çevirmezsen, onlara meyleder ve<br/>câhillerden olurum.”</b><br/>
<b>34. Rabbi onun duasını kabul etti ve onların hîlelerini ondan uzaklaştırdı. Çünkü</b><br/>
<b>O çok iyi işiten, pek iyi bilendir.</b><br/>
<b>35. Sonunda <i>(Aziz ve arkadaşları) </i></b><b>kesin delilleri gördükleri halde yine de onu bir</b><br/>
<b>süre zindana atmaları kendilerine uygun geldi.</b><br/>
<i>“Yûsuf”</i> Rabbine yalvararak <i>“dedi ki: “Ey Rabbim! Bana”</i> Züleyhâ’nın beni atmakla<br/>
tehdit ettiği <i>“zindan, bunların benden istediklerinden daha iyidir.”</i> Yani bana göre<br/>zindan Züleyhâ’nın istediğine râm olmaktan daha tercîhe şayandır. Çünkü birincisi için<br/>güzel bir âkıbet vardır, ama ikincisi için böyle bir şey yoktur.<br/>
<i>Onların işlerinden hayrete düştüm<br/>Bana zindan onların cemâlinden iyidir<br/>Yüz yıl zindanda oturmam daha iyidir<br/>Bir an onların yüzünün güzelliğini görmekten<br/>Nâmahreme bakmak gönlü kör eder<br/>İlâhî yakınlık devlethânesinden uzak eder</i><br/>
İşte o zaman melekler Yûsuf’a acıyarak ağladılar. Cebrail Yûsuf’a inerek şöyle dedi:<br/>
“Ey Yûsuf! Rabbin sana selam edip şöyle buyuruyor: “Sabret, çünkü sabır kurtuluşun<br/>anahtarıdır, sabrın sonu selamettir, övgüye layıktır.”<br/>
<i>‘Bunların benden istediklerinden’</i> ifadesinde isteme/çağırma fiili bütün kadınlara<br/>
isnâd edilmiştir. Çünkü onların hepsi Yûsuf’a nasihat (!) ederek Züleyhâ’ya karşı<br/>gelmekten sakındırmaya çalışmışlardı. Bu isnâdın sebebi, -yukarıda zikredildiği üzere-<br/>bütün kadınların Yûsuf’u kendilerine râm olmaya çağırmaları da olabilir.<br/>
