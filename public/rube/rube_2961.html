<a name=2962></a><i>gönderilmemiş olsaydım, sen peygamber olarak gönderilirdin ey Ömer!</i>”<a href="RuhulBeyans.html#2968">[231]<br/></a>buyurmuştur. Yine: “<i>Sizden önceki ümmetler içerisinde muhaddesler vardı. Benim bu<br/>ümmetim içerisinde böyle birisi varsa o da Hattâb’ın oğlu Ömer’dir</i>.”<a href="RuhulBeyans.html#2969">[232]<br/></a>buyurmuştur.<br/>
<i>“Muhaddes”</i>, gönlüne bir şey doğan ve onu firâset yoluyla haber veren kimsedir.<br/>
Firaset ise bir kimsenin ileri sürdüğü görüşte isabet etmesi demektir. Böyle bir<br/>kimsenin haber verdiği şey söylediği gibi olur. Sanki ona mele-i a’lâ haber vermiştir.<br/>Bu derece, velîlerin sahip oldukları yüce bir derecedir. Peygamber Efendimiz (a.s.)<br/>“<i>Benim ümmetim içerisinde böyle birisi varsa</i>” sözü ile bu konuda tereddüd olduğunu<br/>kasdetmemiştir. Çünkü onun ümmeti ümmetlerin en üstünüdür. Diğer ümmetlerde<br/>muhaddesler bulunduğuna göre bu ümmet içerisinde bulunması daha uygundur. Aksine<br/>Peygamber Efendimiz bu sözleriyle Hz. Ömer’in üstünlüğünü vurgulamak istemiştir.<br/>Nitekim “Eğer benim bir arkadaşım varsa o da falandır.” denilir. Bu sözle de en iyi<br/>arkadaşın o olduğu anlatılmak istenir, yoksa başka arkadaşlarının bulunmadığı<br/>söylenmek istenmez. Hz. Ömer (r.a.)’ın fazileti hakkında şöyle denilmiştir:<br/>
<i>Onun öyle faziletleri vardır ki hiç kimseye gizli değildir.<br/>Ancak gökyüzündeki ayın farkında olmayana gizli kalır.</i><br/>
<b>İbn Melek</b>’in <i>Şerhu’l-Meşârık</i> adlı eserinde böyle geçmektedir.<br/>Eğer “Hz. Peygamber (a.s.), Abdullah b. Übeyy’in küfür üzere ölmüş bir kâfir<br/>
olduğunu bildiği halde onun namazını kılmayı arzu etti.” demek nasıl mümkün olur?<br/>Peygamber Efendimiz’in onun üzerine namaz kılması demek, onun bağışlanması için duâ<br/>etmesi demektir. Halbuki Allah O’nu müşrikler için af dilemekten men etmiş ve O’na<br/>kâfirleri bağışlamayacağını bildirmiştir. Ayrıca o münâfık üzerine namaz kılması ve<br/>gömleğini ona vermesi, onu onurlandırmak demektir. Halbuki kendisi kâfirleri tahkir<br/>etmekle emrolunmuştur.” denilirse bunun cevabı şöyledir:<br/>
Abdullah b. Übey, Peygamber Efendimiz’den mübarek tenlerinin üzerine giydiği (iç)<br/>
gömleğini onunla defnedilmek için kendisine göndermesini isteyince Peygamberimiz<br/>(a.s.)’a onun münâfıklıktan tevbe ettiği ve iman ettiği zannı galip geldi. Çünkü o vakit<br/>fâcirin tevbe etme, kâfirin de iman etme vaktidir. Peygamber Efendimiz, onun müslüman<br/>olduğunu ortaya koyduğunu görüp onda müslüman olduğuna delalet eden emareleri<br/>müşahede edince müslüman olduğu yolundaki zannı galip geldi. Bunun üzerine onun<br/>namazını kılmak istedi. Fakat Cibrîl (a.s.) gelip onun küfür ve nifakı üzere öldüğünü<br/>haber verince namazını kılmaktan vazgeçti.<br/>
Bu âyetin Peygamber Efendimiz onun namazını kıldıktan ve az bir süre geçtikten sonra<br/>
indiği de söylenmiştir. Ondan sonra ise Peygamber Efendimiz hiçbir münâfıkın namazını<br/>kılmamış ve kabri başında durmamıştır.<br/>
Gömleğini ona vermesi konusunda ise farklı yorumlar zikredilmiştir. Bunlardan<br/>
bazıları şunlardır:<br/>
