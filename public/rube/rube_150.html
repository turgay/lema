<a name=151></a>edilmiştir.<br/>
“İnsan” kelimesinin, “gördü ve açık-seçik oldu” mânâsına gelen <i>“ânese”</i> fiilinden<br/>
türetilmiş olduğu da söylenmiştir. Çünkü insanlar; hem gören, hem de görülen (zâhir)<br/>varlıklardır. Bu sebeble insana “beşer” adı da verilmiştir. Nitekim cinlere, insanlar<br/>onları göremedikleri için, cin denilmiştir.<br/>
“İnsan” kelimesi, vahşîlik ve yabânîliğin zıddı olan ünsiyetten geldiği görüşü de<br/>
vardır. Çünkü insanlar birbirleriyle veya ruhlar bedenlerle ve bedenler de ruhlarla<br/>ünsiyet edip kaynaşırlar.<br/>
<i>“en-Nâs” </i>kelimesindeki <i>“el” </i>takısı “cins” içindir ve tüm insan cinsini kapsar. Sanki<br/>
şöyle denilmektedir: İnsanlardan kimisi dilleriyle ikrâr ederler. Ya da <i>“el” </i>takısı “ahd”<br/>içindir. Bilinen münâfıklar kasdedilmiştir. Abdullah ibn Übeyy ibn Selûl, arkadaşları ve<br/>benzeri münâfıklardır. Çünkü onlar, Hz. Muhammed (a.s.) ve ashâbından selâmette<br/>olmak için müslüman olduklarını söyledikleri halde, kalbleriyle konuştuklarının tam<br/>zıddı olan bir îtikâda sâhib olmuşlardır.<br/>
Münâfıkların çoğunluğu yahûdîlerdendir. Bunlar iki yüzlülüğe iyice azmettikleri için<br/>
kalbleri mühürlenmiş kâfirler gurubuna dâhil edilmişlerdir. Kâfir olmakla birlikte,<br/>ayrıca nifak yolunu tutmaları sebebiyle, müstakil olarak zikredilmeleri, onların kâfirler<br/>gurubuna girmelerini engellemez. Çünkü cinsler, kısımlarını birbirinden ayıran<br/>farklılıklarla çeşitlilik kazanırlar. Bu açıklamaya dayanarak âyet-i kerîmenin, ikinci<br/>gurup insan tipi kâfirlerin bir kısmını ifâde etmek üzere sevkedildiği söylenebilir.<br/>
İşte münâfıklar inanmadıkları halde <b>“Biz Allah’ın varlığını ve birliğini ve âhıret</b><br/>
<b>gününün var olduğunu kabûl ediyor, doğruluyoruz.” </b>dediler. Âhıret gününden<br/>maksad, insanların kıyâmet günü diriltilip mahşer yerinde toplanmasından itibaren<br/>sonsuza kadar devam edecek zamandır. Yâni sınırlı günlerin sonudur. O da yeniden<br/>dirilme günüdür. Ya da mahşerle başlayan ve cennetliklerin cennete ve<br/>cehennemliklerin de cehenneme girmesiyle son bulan gündür. Çünkü sonu belli en son<br/>gün o gündür. Ondan sonraki zamâna belli bir sınır tanımak mümkün değildir. Dünyâdan<br/>sonra gelmesi sebebiyle bu güne “âhıret günü” denmiştir.<br/>
Onların îmânlarının sâdece Allah’a ve âhıret gününe âid olduğunun zikredilmesi,<br/>
îmânın sâdece iki kenarından tuttuklarını belirtmek, Allah’a ve âhıret gününe îmân<br/>konusunda sâhib oldukları zan bakımından münâfık olduklarını ifâde etmek içindir. Bile<br/>bile iki yüzlülük yapmaları hâlinde ise şeksiz-şüphesiz münâfık olacakları açıktır.<br/>Çünkü bu millet yahûdî idi. Allah’a ve âhıret gününe inandıkları halde, Allah’ı insana<br/>benzetmek, O’nun çocuk edindiğini söylemek, cennete kendilerinden başka hiçbir<br/>kimsenin giremeyeceğini iddiâ etmek ve cehennemin kendilerine birkaç günden başka<br/>dokunmayacağını sanmak ve hakîkî mü’minlerin, kendileri gibi inananlar olduklarını<br/>zannetmek sebebiyle sanki îmânsız hükmündeydiler.<br/>
Allah Teâlâ, münâfıkların ne kadar kötü ve ahlâksız kimseler olduklarını açıklamak<br/>
için, onların konuştuklarını olduğu gibi nakletmiştir. Çünkü onlardan sâdır olan bu söz,<br/>aldatma ve nifak için olmasa; kalblerinde taşıdıkları inanç gerçekten böyle olsa, bu yine<br/>
