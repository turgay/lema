<a name=10254></a><img src="RuhulBeyan-10254_1.jpg"/><br/>
<img src="RuhulBeyan-10254_2.jpg"/><br/>
“Cennette ağaçların gölgeleri, ebrâr olan iyi kulların yakınlarına kadar yaklaşmış; bu<br/>ağaçlar onların üzerinde birer gölgelik hâlini almışlardır. Gerçi, cennette insanlara<br/>eziyet verecek derecede aşırı bir güneş yoktur ki onun ışınlarından gölgelenme<br/>ihtiyacını hissetsinler. Dolayısıyla bu ifâde, cennet halkının ne kadar çok nimet içinde<br/>yüzeceklerini ve ne derece mükemmel bir rahatlığı yaşayacaklarını beyân etmektedir.<br/>Çünkü, bilindiği üzere dünyada gölge, rahatlık içindir.<br/>
<i>“Kolayca koparılabilen meyveleri istifâdelerine sunulur.”</i> Yâni; cennet ağaçlarının<br/>
meyveleri, onları yiyecek olanlara âmâde kılınmıştır. O meyveler ayakta duran, oturan<br/>ve uzanan için kolayca koparılabilecek bir hâle getirilmiştir. Bu cümle, yukarda geçen<br/>“dâniyetun/yakındır” kelimesinden hâldir. Buna göre âyetin anlamı “cennet ağaçlarının<br/>meyveleri cennetliklerin emirlerine âmâde olduğu hâlde gölgeleri de onlara yakındır”<br/>şeklinde olur. Sözkonusu cümle, yukardaki “dâniyetun/yakındır” kelimesi üzerine<br/>atfedilmiş de olabilir. Bu takdire göre mânâ şöyledir: “Cennet ağaçlarının gölgeleri<br/>cennetliklerin yakınlarındadır ve meyveleri de onların emirlerine âmâdedir. Âyetteki,<br/>“meyve” şeklinde tercüme edilen “kutûf” kelimesi, “kıtf” kelimesinin çoğulu olup<br/>“salkım” anlamındadır. Bu kökten türetilmiş olan “katafe” fiili de “meyveyi koparmak”<br/>mânâsını ifâde eder. Salkıma “kesip koparma” kökünden “kıtf” denmesi ise, üzüm<br/>salkımının olgunlaştığı zaman dalından kesilip koparılmasından dolayıdır.<br/>
<b>15. Yanlarında, gümüş kaplar ve billûr kâselerle dolaşılır.<br/></b>Ebrâr, içmek istedikleri zaman <i>“yanlarında, gümüş kaplar ve billûr kâselerle”</i> şeffaf<br/>
kupalarla<i> “dolaşılır.”</i><br/>
Âyetteki “yutâfu” fiilinin kök anlamı, dolaşmak ve dönmek demektir. Nitekim bu<br/>
anlamdan dolayı -ilerde geleceği üzere- evde dönüp dolaşan hizmetçiler için bu kökten<br/>türeyen “tâif” kelimesi kullanılmıştır.<br/>
Âyetteki “kupalar” şeklinde tercüme edilen “ekvâb” kelimesinin tekili olan “kûb”,<br/>
emziği ve kulpu olmayan, üst kısmı yuvarlak olan su kabıdır. Üst tarafı yuvarlak olduğu<br/>için böyle bir kabın her yanından kolayca su içilebilir. İçerken şöyle veya böyle<br/>çevirmeye ihtiyaç duyulmaz. Âyette târif edilen kupa, bugün arap ülkelerinde hâlâ<br/>kullanılmaktadır.<br/>
Allah buraya kadar cennetliklerin yiyeceklerini, giyeceklerini ve meskenlerini beyân<br/>
buyurdu. Burada da onların içeceklerini haber veriyor. Ancak, içmekte kullandıkları<br/>kapları, içeceklerinden önce zikrediyor. İçeceklerin dolaştırılması “meçhul” kip<br/>kullanılarak ifâde edilmektedir. Çünkü asıl maksad, bu içecekleri kimlerin dağıttığı<br/>değil, neyin dağıtıldığıdır. Nitekim aşağıda gelen âyetlerde “yetûfu aleyhim” ifâdesiyle<br/>kimlerin dolaştığı da biraz sonra zikredilecektir.<br/>
