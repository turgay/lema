<a name=4942></a><img src="RuhulBeyan-4942_1.jpg"/><br/>
mücevherlerle süslü olduğu için Mûsâ onun sakalını yoldu. Fir’avn buna çok kızdı.<br/>“Aradığım düşman budur” diyerek öldürülmesini emretti. Bunun üzerine Fir’avn’un<br/>hanımı Âsiye: “Ey melik, o yakutla ateş parçasını ayırt edemeyecek kadar küçük bir<br/>çocuk.” dedi. Bu söz üzerine Fir’avn Mûsâ’yı imtihan etmek istedi. Önüne iki ayrı tasta<br/>yakut ve kor parçaları koydu. Mûsâ hemen mücevherleri almak istediyse de Cebrâil<br/>(a.s.) onun elini kor parçalarına yöneltti. Mûsâ da kor parçasını eline aldı, sonra da<br/>ağzına attı. Bu sebeple dili yandı, bundan sonra dilinde bir tutukluk ve pelteklik<br/>meydana geldi.<br/>
<b>Attâr</b> (k.s.) bu hikâyeye şöyle işâret eder:<br/>
<i>Mûsâ (a.s.) gibi bu zamanda ateş leğen içinde kalmışız<br/>Biz Fir’avn’un çocuğuyuz, dimağ ve ağzımız ateş dolu</i><br/>
Belki de Mûsâ (a.s.)’ın elinin bembeyaz kılınması, kor parçalarını almada, sakalı<br/>
yolmada ve tutmada vâsıta olduğu içindir.<br/>
“Fir’avn’un Mûsâ (a.s.)’ı denemesi sırasında niçin onun dili yandı da parmakları<br/>
yanmadı?” denilirse şöyle cevap veririz: Mûsâ (a.s.), dîne dâvet için Fir’avn’a geri<br/>döndüğünde bunun bir mûcize olması için kor parçası elini yakmamıştır. Çünkü Fir’avn<br/>dili yakan korun eli yakmadığını bizzat görmüştür. Bu da onun mûcize oluşuna delil olur.<br/>Sanki Mûsâ Kelîmullah hal diliyle Fir’avn’a şöyle demektedir: “Ey Fir’avn! Allah<br/>Teâlâ küçüklüğümde beni zelil ve peltek olarak yanından ayırmıştı, şimdi büyüdüğümde<br/>ise kendine kelîm yaptı, fasih ve güzel bir dille sana geri gönderdi. Allah, ateş parçası<br/>gibi parlak bir delil olarak bana ateşi elimle tutma mûcizesi verdi. Ondan gelen her<br/>imtihan güzeldir.<br/>
<i>el-Es’iletü’l-mukhime</i>’de şöyle der: “Mûsâ (a.s.) Allah Teâlâ’ya bu şekilde duâ<br/>
edince, <i><b>“Ey Mûsâ, istediğin sana verildi.”</b></i> (Tâhâ, 20/36) âyetinde belirtildiği üzere<br/>Mûsâ (a.s.)’ın dilindeki tutukluk çözüldü mü? Eğer dilindeki tutukluk çözüldüyse niçin<br/><i><b>“Kardeşim Hârun’un dili benimkinden daha fasihtir, düzgündür.”</b></i> (el-Kasas,<br/>28/34) dedi. Yine Fir’avn Mûsâ (a.s.) hakkında <i><b>“Neredeyse söz anlatamayacak<br/>durumda bulunan şu adamdan daha hayırlı değil miyim?”</b></i> (ez-Zuhruf, 43/53) dedi.”<br/>diye söylenirse şöyle cevap veririz: Mûsâ (a.s.)’ın dilinin çözülmesi ve peltekliğinin<br/>gitmesine rağmen yine de Hârun (a.s.)’ın daha fasih olması mümkündür. Fir’avn’un<br/>sözüne gelince; onunki inatlaşmak ve küçük düşürmek için söylenmiş bir sözdür.<br/>Nitekim çekişen iki kişiden biri hasmına “Sen bir şey söylemiyorsun ve ne dediğini<br/>bilmiyorsun.” der. Aynı şekilde kâfirler Şuayb (a.s.)’a: <i><b>“Senin dediklerinin bir<br/>çoğunu anlamıyoruz.” </b></i>(Hûd, 11/91) Hûd (a.s.)’a: <i><b>“Bize açık bir delil getirmedin.”<br/></b></i>(Hûd, 11/53) Peygamber Efendimiz (s.a.)’e: <i><b>“Kalplerimiz kapalıdır.”</b></i> (Fussılet, 41/5)<br/>demişlerdir.<br/>
