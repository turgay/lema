<a name=7761></a><img src="RuhulBeyan-7761_1.jpg"/><br/>
bir mühürleme ile<i> “mühürler.”</i> Böylece o kişi hidâyetten engellenir.<br/>
Aşırı gitme, şüphecilik ve bâtıla dayanarak âyetler hakkında cidâl yapma gibi şeyler,<br/>
büyüklük taslama sonucu kalpten sâdır olmaktadır.<br/>
<b>Râğıb</b> der ki: Bir insanı tavsif etmek için kullanılan “<br/>
” lafzı, “hak etmediği bir<br/>
yücelik makamına sahip olduğunu iddiâ ederek ayıp ve kusurunu ıslah edip, düzelten<br/>için kullanılır. Bu ifâde ancak birisi kötüleneceği zaman kullanılır. Sultanlara, ya<br/>herkesi iradelerine âmâde kıldıklarından dolayı, ya da halklarının işlerini düzeltip ıslah<br/>ettiklerinden dolayı “cebbâr” denir. Yâni “cebr”, bazen salt ıslah anlamında bazen de<br/>salt galebe çalma anlamında kullanılır. <b>Ebu’l-Leys</b> “büyüklük taslayan her zorbanın<br/>kalbini” ifadesini: “büyüklük taslayan her bir zorba kalbi” şeklinde tefsir eder. <i>Keşfü’l-<br/>esrâr</i>’da da buna benzer bir açıklama vardır.<br/>
Buna göre “kalb” lafzı, “mütekebbir” kelimesine izâfe edilmiş olarak tenvinsizdir.<br/>
Çünkü tekebbür eden, insandır. Bazı kırâat imamları ise “kibirlenme” fiilini bizzat<br/>kalbe isnâd edip kalbin sâhibini kasdederek “kalb”i tenvinli okumuştur. Zira kalb her<br/>tekebbür ettiğinde sahibi de tekebbür eder ki bunun aksi de vâriddir. <i>“Gözlerin zinâsı<br/>da bakmaktır”</i><a href="RuhulBeyans.html#7766">[180] </a>hadisi, “gözlerin sahibinin zinâsı” anlamındadır.<br/>
<b>Kevâşî</b>’de der ki: Her iki kırâate göre de “küll” lafzı, ilâhî mühürlemenin kalbin<br/>
tamamını kapsadığını göstermektedir. Yoksa bütün kalpleri kapsadığını değil.<br/>
Fakir (<b>Bursevî</b>) şöyle der: Mâlûmunuz olsun ki mühürleyen, Allah’tan başkası<br/>
değildir. Mühürlenen kalbdir. Mühürlenme sebebi ise kibirlenme ve zorbalıktır.<br/>Mühürlemenin sonucu, kalbdeki inkâr, nifâk, dalâlet ve yamukluğun kalbden bir daha<br/>çıkmaması ve kalb dışındaki îman, ihlâs, doğruluk ve hidâyetin kalbe bir daha<br/>girememesidir. Yüce Allah’ın, kul hakkındaki en büyük cezâsı budur. Bu bakımdan aklı<br/>başında olanların, beraberinde kalbin mühürlenmesini değil, göğüslerin genişlemesini<br/>getirecek sebeplere teşebbüs etmesi gerekir.<br/>
<b>İbrahim Havvâs</b> (k.s) der ki: Kalblerin beş tane ilacı vardır: Kur’an’ı dikkatlice<br/>
okumak, karnı doldurmamak, gece ibâdetine kalkmak, seher vaktinde Allah’a yakarmak<br/>ve sâlihler meclisinde bulunmak.<br/>
<b>Hasan Basrî</b> de şöyle der: Şu kalblerinizle Allah’ı zikredip dâima hatırda tutmak<br/>
suretiyle konuşunuz. Çünkü kalbler hızla kayabilmekte, bıçak ve kılıcın paslanması gibi<br/>paslanabilmektedir. Bu sözde geçen “muhâdese” kelimesi “temizlemek” anlamındadır.<br/>Ancak bu durum, temizlenmeye elverişli kalbler için geçerlidir. Çünkü nice kalbler<br/>vardır ki buna elverişli değildir.<br/>
[<b>Sa’dî</b>, <i>Gülistân</i>’da der ki:]<br/>
<i>Paslanan demir cilayla da parlatılmaz.<br/>Yüreği kara olana ne kâr eder vaaz? Demir çivi asla taşa işlemez.</i><br/>
Hadiste şöyle buyrulur: <i>“Benim de bazen kalbim buğulanır ve her gün yüz kere</i><br/>
<i>Allah’tan bağışlanma dilerim.”</i><a href="RuhulBeyans.html#7766">[181]</a><br/>
