<a name=9347></a><img src="RuhulBeyan-9347_1.jpg"/><br/>
<img src="RuhulBeyan-9347_2.jpg"/><br/>
<img src="RuhulBeyan-9347_3.jpg"/><br/>
<img src="RuhulBeyan-9347_4.jpg"/><br/>
onların kalpleri için daha iyi, nefisleri için daha temizdir. İrade ve îman sâhibi olmakla<br/>beraber, bazı haklarını yerine getirmekten âciz ve kusurlu olduklarını bilirlerse, Allah<br/>Teâlâ onların kusurunu bağışlar. Zira O, kullarına karşı son derece merhametlidir.<br/>Onları büyükler derecesine ulaştırır.<br/>
<b>Mevlânâ Câmî</b> (r.h.) şöyle demiştir:<br/>
<i>Ey Şeyh! Kendi varlığından bir arpa boyu azaltmadıkça<br/>Her saat ibâdet harmanını fazlalaştırmanın ne faydası var?</i><br/>
<i> </i><br/>
<b>13. Gizli bir şey konuşmanızdan önce sadakalar vermekten çekindiniz mi? Bunu</b><br/>
<b>yapmadığınıza ve Allah da sizi affettiğine göre artık namazı kılın, zekâtı verin<br/>Allah’a ve Rasûlü’ne itâat edin. Allah yaptıklarınızdan haberdardır.</b><br/>
<i>“Gizli bir şey konuşmanızdan önce sadakalar vermekten çekindiniz mi?”</i> Âyette<br/>
geçen <i>işfâk</i> kelimesi, hoşlanılmayan bir şeyden çekinmek ve korkmak demektir. Baştaki<br/>soru ise, sorulanın var olduğunu ikrar ve ifâde içindir. Bazı kişiler, emre muhâlefet için<br/>değil, çekindiklerinden Rasûlullah (a.s.) ile gizli konuşmayı terk etmişlerdi. Muhataplar<br/>cemi oldukları için <i>sadakât</i> kelimesi çoğul olarak gelmiştir.<br/>
Bazı tefsirlerde şöyle denmiştir: Önceki âyet-i kerîmede sadaka kelimesi tekil olarak<br/>
geldi ki bu, az miktarda da olsa sadakanın yeterli olacağını ifâde etmek içindir. İkinci<br/>âyet-i kerimede ise, gizli konuşanların ve konuşmaların çok olmasından dolayı çoğul<br/>olarak gelmiştir. Buna göre âyetin mânâsı şöyledir: “Ey zenginler! Sadakalar vermekten<br/>dolayı fakir düşmekten mi korktunuz?” Sözü kısaltmak için meful olan fakr kelimesi<br/>hazfedilmiştir. “Vermekten” anlamındaki <i>en tükaddimû</i> cümlesi “vermekten dolayı”<br/>anlamındadır. Yahut “şeytan sizi fakirlikle korkuttuğundan dolayı, sadaka vermekten<br/>korktunuz mu?” mânâsınadır.<br/>
Şair şöyle demiştir:<br/>
<i>Vakarlı ve sakin ol, sadaka vermekten korkup mala haris olma.<br/>Çünkü bizim malımız, bizden sonraya kalacak vârisimizindir.</i><br/>
<i>“Bunu yapmadığınıza,</i>” emredileni yerine getiremediğinize ve size bu zor geldiğine<br/>
ve <i>“Allah da sizi</i> <i>affettiğine göre”</i> sizin üzerinizdeki sadaka verme yükümlülüğünü<br/>düşürüp sadaka vermemeye izin verdiğine göre.<br/>
Burada, ashâb-ı kiramın sadaka vermeden gizli konuşarak bu hüküm hakkında<br/>
