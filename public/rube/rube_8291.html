<a name=8292></a><img src="flower_sep.jpg"/><br/>
<img src="RuhulBeyan-8292_2.jpg"/><br/>
Çünkü Allah’ın azâbından emin olmak küfürdür.<br/>
<i>Mesnevî’</i> de şöyle denilmiştir:<br/>
<i>Bâyezid zamanında bir kâfir vardı, bir Müslüman ona dedi:<br/>Ne olur Müslüman olsan da yüzlerce kurtuluşa erişsen.<br/>Kâfir dedi ki: “Ey mürîd! Bu îman eğer Bâyezid’in îmânıysa<br/>Buna can dayanmaz, o benim çabamın çok üstündedir.<br/>Dîne, inancım olmasa da, onun îmânına adam akıllı inanmaktayım.<br/>Ağzım üstünde bir mühür var, fakat gizliden îmânım var.<br/>İstediğiniz sizin îmânınız gibi bir îmânsa, ona meylim yok.<br/>Çünkü îmâna yüzlerce meyli olan, sizi gördü mü soğur gider.<br/>Çünkü sizin îmânınızda sadece bir ad görür; mânâ yok.<br/>Bu durum ise, çöle kurtuluş yeri demeye benzer.</i><br/>
Burada şuna da işâret edilmektedir ki, mürîdin îmânı, ilmi ve mârifeti ne kadar<br/>
kuvvetli olursa zâhirî ameli ve gayreti de o nisbette olur. Var sen durumu zayıf, şüphe ve<br/>tereddüd içinde olanın hâlini buna kıyas et! Her şeyden münezzeh olan Allah’tan bizlere<br/>yakîn kadehinden içirmesini dileriz. Zîrâ feyiz veren de, yardım eden de O’dur.<br/>
<b>51. Müttakîler ise hakîkaten güvenli bir makamdadırlar.<br/></b>Küfür ve mâsıyetlerden <i>“Korunanlar”</i> Allah’a itâat eden mü’minler <i>“ise güvenli bir</i><br/>
<i>makamdadırlar”</i>. Makam, kıyâm yeri demektir. Bundan murâd mutlak mekândır. Çünkü<br/>makam kelimesi, kullanımı umûm mânâsında yaygın olan husûsî lafızlardandır. Yani bu<br/>kelime geneldir ve bütün mekânlar için kullanılır. Hatta hiç kıyâm olmasa bile oturma<br/>mevkîine de makam denilir.<br/>
“<b>Güvenli</b>”<b> </b>sahibinin her türlü âfetten ve oradan başka yere nakledilmekten emin<br/>
olduğu demektir. Buna göre makam kelimesini emin olmakla nitelemek mecâz-i<br/>isnâdîdir. Emin olmak korkmanın zıddıdır. Emîn güven sahibi demektir.<br/>
<b>Zemahşerî</b> burada başka bir veche daha işâret etmektedir ki o da şudur: Emîn<br/>
hıyânetin zıddı olan emânet kökünden alınmıştır. Bu durum ise gerçekte mekânın değil,<br/>mekân sâhibinin sıfatıdır. Fakat istiâre-i tahyîliye yapılarak burada mekânın sâhibi<br/>değil, bizâtihî kendisi emîn sıfatıyla sıfatlanmıştır. Sanki korkulu mekân oradaki nâhoş<br/>durumuyla sahibini ve o mekâna geleni üzmüş olmaktadır; yahut burada kinâye<br/>yapılmaktadır. Çünkü bir sıfat kişinin mekânı husûsunda doğrulandığı zaman, kişinin<br/>bizzat kendisi hakkında da doğrulanmış olur. Yani mekân eminse sahibi de emindir.<br/>Arapların “Şeref onun elbiseleri, cömertlik ve üstünlük onun ridâları arasındadır”<br/>
