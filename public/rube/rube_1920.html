<a name=1921></a><i>Kullarına ondan başka başbuğ yoktur.</i><br/>
Bil ki âyet, kıyâmet gününde (sıdk) fayda vereceğinden bahsetmektedir. Yalan ve riyâ<br/>
ise ne surette olursa olsun, kesinlikle fayda vermeyecektir.<br/>
<i>Ey gönül kurtuluş yolunda hayra delâlet ediyorum<br/>Fısk ile övünme, zühd ile caka satma</i><br/>
Akıllı kişiye düşen, sıdk yolunda olanca gayretini sarfetmektir. Çünkü îmandan sonra<br/>
doğruluk (sıdk), ihsâna, îmandan önce bulunursa îmâna götürür. Tıpkı İbrâhim Havvâs<br/>(k.s.) hakkında anlatılan şu hikâyede olduğu gibi:<br/>
<b>İbrâhim Havvâs</b>, bir yolculuğa çıkmak istediğinde bunu kimseye bildirmez,<br/>
matarasını aldığı gibi yola koyulurdu. Hâmid el-Esved demiştir ki: Biz onunla bir<br/>mescidde beraberken birden matarasını alıp yola koyuldu. Ben de peşine düştüm.<br/>Kâdisiyye’ye varınca dedi ki:<br/>
– “Hâmid! Nereye gidiyorsun?” Ben de:<br/>– “Seninle beraber çıktım, efendim”dedim.<br/>– “Ben, inşaallah Mekke’ye gitmek istiyorum.” deyince “İnşaallah ben de Mekke’ye<br/>
gitme arzusundayım.” dedim.<br/>
Böylece devam ettik ve günler sonra bir gence rastladık. O genç bize katılıp bir gün<br/>
bir gece yürüdü ve fakat Allah’a tek bir secde bile yapmadı. Ben ibrahim’e yaklaşarak:<br/>
– “Bu genç namaz kılmıyor!” dedim. O da bunun üzerine yere çöktü ve:<br/>– “Delikanlı! Niçin namaz kılmıyorsun? Halbuki namaz senin üzerinde hacdan daha<br/>
büyük bir farzdır.” dedi. Genç:<br/>
– “Efendim, bana namaz gerekmez!” dedi. Bunun üzerine:<br/>– “Sen müslüman değil misin?” diye soran İbrâhim’e genç:<br/>– “Hayır!” cevabını verdi.<br/>– “Peki öyleyse hangi dindensin?” sorusunu ise:<br/>– “Ben hristiyanım!” diye cevapladı ve şunları söyledi:<br/>– “Fakat hristiyanlıktaki şiârım tevekküldür. Nefsim tevekkül hâlinin hakkını verdiğini<br/>
iddia etti. Ben ise onun bu iddiasını doğru bulmadım. Bu nedenle de onu, Allah’tan<br/>başka hiçbir şeyin olmadığı bu çöle çıkardım. Yanlızlığı tercih ve nefsimi imtihan<br/>ediyorum.”<br/>
Bunun üzerine İbrâhim kalktı ve: “Bırak, seninle gelsin!” dedi. Böylece tekrar<br/>
yürümeye başladık. Sonunda Batn-ı Merv’e ulaştık. İbrâhim kalkıp sırtındaki eski<br/>elbiseyi suyla yıkadı ve oturdu. Sonra delikanlıya:<br/>
– “Adın ne?” diye sordu. O da:<br/>– “Abdülmesih” (Mesih’in kulu) diye cevap verdi. İbrâhim dedi ki:<br/>– Abdülmesih! Bak, burası Mekke’nin girişi, yani harem bölgesidir. Allah buraya<br/>
senin gibilerin girmesini yasaklamıştır. Nitekim Allah Teâlâ buyurmuştur ki:<br/>
