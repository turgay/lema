<a name=676></a><img src="RuhulBeyan-676_1.jpg"/><br/>
ve: <i><b>“Kim îmânı inkâr ederse, onun ameli boşa çıkmıştır”</b></i> (el-Mâide, 5/5) âyeti ile<br/>istidlâl ederek, irtidâdın ameli boşa çıkardığını ve sâhibi yeniden müslüman olsa bile<br/>önceki amellerinin bir hiçden ibâret olduğunu söylemiştir.<br/>
Bu konu üzerine iki mesele ortaya çıkmıştır.<br/>1- Kelamcı bir gurup der ki: İman ve küfrün sahîh olmasının şartı ancak vefatla<br/>
tahakkuk eder. Îmânın îmân olması, sâhibinin mü’min olarak ölmesine bağlı olduğu gibi,<br/>küfrün de küfür olması sâhibinin küfür üzerine ölmesine bağlıdır.<br/>
2- Müslüman bir kimse namazını kılsa sonra da -Allah korusun- irtidâd etse ve sonra<br/>
vakit çıkmadan İslâm’a yeniden dönse <b>İmam Şâfiî’ye</b> göre namazını iâde etmesi<br/>gerekmezken <b>İmam-ı Âzam Ebû Hanîfe’ye</b> göre iâde etmesi gerekir. Hacda da durum<br/>aynıdır.<br/>
Evet, irtidâd edenin durumu bununla da kalmaz aynı zamanda <i>“onlar, cehennem</i><br/>
<i>yârânı olmuşlardır. Ondan ayrılamazlar. Orada onlar ebediyyen kalacaklardır.” </i>Hiç<br/>îmândan nasibi olmamış kâfirlerle aynı mesâbededirler.<br/>
Mü’mine gerekir ki, sâlih amel işlesin ve bu amelini boşa götürecek husûslardan da<br/>
korunsun. İrtidâdın yegâne sebebi yakînin olmamasıdır. Değilse gerçek tevhide ulaşmış<br/>bir muvahhidin çevresine ne şeytan, ne de şirk yaklaşabilir. Zira o her türlü<br/>berzahlardan ve kayıtlardan kurtulup Mâbûd-ı hakîkî olan Rabbu’l-âlemîne vâsıl olmuş<br/>yalnız rızâ-yı Bârî için yapılan sâlih amellere kavuşmuştur. Zaten Allah’ın rızâsı<br/>kastedilmeden yapılan her amel fâsiddir, sâhibine hiçbir fâidesi dokunacak değildir.<br/>
<b>Hâfız Şirâzî</b> der ki:<br/><i>Yarın kıyâmette işin hakikati ortaya çıkacak,<br/>Sûretâ ibâdet yapan sâlikler mahcûb olacak.</i><br/>
Hasenelerin; yâni sâlih amellerin en üstünü tevhîddir. Zira o, her şeyin temeli ve esâsı<br/>
olduğundan mîzanda tartılamaz. Efendimiz (s.a.) şöyle buyurmuştur: <i>“İşlediğin bütün<br/>ameller, kıyâmet günü mîzanda tartılacak. Ancak kelime-i tevhîd müstesnâ, o mîzanda<br/>tartılamaz. Zira kelime-i tevhidi, sıdk ile söyleyenin mîzanının bir kefesine kelime-i<br/>tevhîd, diğerine de yedi kat gökler ve yer içindekiler beraberce konsa, kelime-i tevhid<br/>bunlardan daha ağır basar.”</i><br/>
Bütün sâlih ameller, îmân nûrunu artırır. O halde tâat, hasenât ve ilâhî mârifetlere<br/>
vâsıl olmaya devam et. Zira Allah’ı bilmek amellerin en faziletlisidir.<br/>
Efendimiz (s.a.)’e: “Amellerin efdali hangisidir yâ Rasûlallah?” diye sorulduğunda<br/>
cevâben: <i>“Allah’ı bilmek,”</i> buyurmuştur.<br/>
“Biz amelden soruyoruz, siz ilimden cevap veriyorsunuz” denilince Efendimiz (s.a.):<br/><i>“İlimle az amel fayda verir, fakat cehâletle çok amel fayda vermez,”</i> buyurmuştur.<br/>
Bu ancak, içi tevhîd cilâsı ile temizleyerek çeşitli zikirlerle gerçekleşir. Bunu ancak<br/>
âlimler düşünüp anlayabilirler. <b>Mesnevî</b>’de şöyle bir beyit vardır:<br/>
