<a name=9458></a>mânâların hepsinin onda toplanması gerekir. Sonra bu mânâlardan her birinde kemal ve<br/>noksanlık vardır. Benzerinin azlığında kemal ve tamlık tekliği, birliğe dayanır. Çünkü<br/>birden daha azı yoktur. O takdirde onun dengi ve benzeri bulunması imkânsız olur. Bu<br/>ise Allah’tan başkası olamaz. Güneş varlığında her ne kadar tek görünüyorsa da<br/>benzerlerinin bulunması imkânsız değildir. Onun benzerlerinin var olması pekâla<br/>mümkündür.<br/>
Güzellik ve değerli olmakta, her şeyin her şeyde ona şiddetle muhtaç olmasında, hatta<br/>
varlığında, bakâsında ve sıfatlarında kendisine şiddetle muhtaç olunmakta kemâl ve tam<br/>olmak, yalnız Allah Teâlâ’ya mahsustur.<br/>
Bu yüce isme izâfetle Aziz olan Allah’ın kulu anlamında Abdülaziz demenin mânâsı;<br/>
izzet tecellîsiyle Allah Teâlâ’nın kendisini aziz kıldığı kimsedir. Dolayısıyla sonradan<br/>meydana gelmiş olanlar ona üstünlük sağlayamazlar; o onların her birinin üstesinden<br/>gelir.<br/>
<b>Gazzalî</b> (r.h.) şöyle demiştir: Kullardan Aziz olan kimse, Allah’ın kullarının mühim<br/>
işlerinde -ki bu mühim işler âhiret hayatı ve ebedî mutluluktur- kendisine muhtaç olduğu<br/>kimsedir. Bu kimseler de şüphesiz çok az ve bilinmesi zor olan kimselerdir. Bu makam,<br/>Nebilerin makam ve rütbesidir. Onların derecelerine yakınlık kesbeden halifeler ve<br/>onların emanetlerine vâris olan âlimler bu rütbede onlara ortak olurlar. Her birinin<br/>azizliği, bu ortaklık ve elde ettikleri bu yakınlık rütbesinin yüksekliği ve halkı irşaddaki<br/>zenginlikleri kadardır.<br/>
Bazı âlimler şöyle demişlerdir: Bu yüce isimden kulun nasibi, ahlâkını yüksek kılıp,<br/>
âdî şeylere ihtiras göstererek nefsini alçaltmaması, insanlara ihtiyaç duyup el açarak<br/>küçülmemesidir.<br/>
Denildi ki: Allah Teâlâ’ya itâat ederek O’nun emrini yücelten kimse aziz olarak<br/>
tanınır. Allah Teâlâ’nın emirlerini küçümseyen kimsenin ise aziz tanınması muhâl<br/>şeylerdendir.<br/>
<b>Şeyh Ebu’l-Abbas el-Mursî</b> (r.h.) şöyle demiştir: Allah’a yemin ederim ki,<br/>
yaratılmışlardan fayda ummaktan vaz geçmedikçe bir kimsede izzet görmedim. Allah’ın<br/>Aziz olduğunu bilen kimse bu sıfatın hiçbir mahlukta bulunduğuna inanmaz. O halde,<br/>insanlar arasında yaygın olarak aziz tanınan kimse, Allah Teâlâ’nın, gerek fânî gerek<br/>bâki bir şerefle değerli ve mevki sâhibi kıldığı kimsedir. Bundan dolayı insanların bir<br/>kısmı Allah’a itâatla, bir kısmı makamla, bir kısmı ilim, mârifet ve olgunlukla, bir kısmı<br/>atılım ve heybetle, bir kısmı da malla aziz olur. Yine insanlardan bir kısmı dünya ve<br/>âhirette aziz olur. Diğer bir kısmı yalnız dünyada aziz olup âhirette olmaz. Diğer bir<br/>kısmı tersine, yalnız âhirette aziz olup dünyada aziz olmaz. O halde insanlardan niceleri<br/>insanlar nazarında zelil olduğu halde Allah katında azizdir. Yine insanlardan niceleri<br/>insanların gözünde aziz iken, Allah nezdinde zelildir. Asıl önemli olan ise Cenâb-ı<br/>Mevlâ katında aziz olmaktır.<br/>
<i>Ebkârü’l-efkâr</i> adlı eserde şöyle denilmiştir: Allah Rasülü (s.a.), Aziz ismini<br/>
taşıyanların bu ismini değiştirmiştir. Çünkü aziz ve üstün olmak yalnız Allah’a âiddir.<br/>
