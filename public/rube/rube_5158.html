<a name=5159></a><img src="RuhulBeyan-5159_1.jpg"/><br/>
<img src="RuhulBeyan-5159_2.jpg"/><br/>
Âdem’in yaratıldığı çamuru ise kırk sabah (kudret) eliyle yoğurmuştur. Bu yoğurma<br/>günlerinden her birinin bizim saydığımız bin yıl kadar olduğu rivâyet edilmiştir. Bu da<br/>kırk bin yıl olur. Buna göre mânâ şöyle olur: Bununla birlikte insan göklerin ve yerin<br/>altı günde yaratılışına nisbetle aceleci yaratılmıştır. Çünkü insanın hamurunda göklerde,<br/>yerde ve bunların arasında bulunanların numûneleri mevcuttur.<br/>
İnsan kendisine has kılınan hilâfet sırrını kabûle istîdadlı kılınmıştır. İnsan Allâh’ın<br/>
zât ve sıfatlarının tecellîlerini kabul edicidir. Mahlûkatın kendisini ortaya çıkarmak ve<br/>tanımak için yaratıldığı gizli hazineyi ortaya çıkaran bir aynadır. Göklere, yere, dağlara<br/>ve bunlarda yaratılanlara arz olunup da onların yüklenmekten çekinip korktukları<br/>emâneti yüklenmeye istîdadlı kılınmıştır (Bk. Ahzâb, 33/72). Nitekim âyetin geri kalan<br/>kısmı buna delâlet etmektedir: “<i>Size âyetlerimi göstereceğim; benden acele<br/>istemeyin</i>.” Yâni, kemâlimin sıfatlarını, âfâkın/dış âlemin görüntülerinde ve her asırda<br/>bir peygamber ya da velî vâsıtasıyla terbiye etmek sûretiyle nefislerinizin aynalarında<br/>göstereceğim. Dolayısıyla nefislerinizin tesiriyle bu makamı taleb etmekte acele<br/>etmeyin. Çünkü onu taleb etmenin sınırının beşikten mezara kadar olduğu söylenmiştir.<br/>Hatta ben bunun ezelden ebede kadar olduğunu söylüyorum. Bu bir kuş dilidir ki onu<br/>ancak zamânın Süleymanı bilir. Allah Teâlâ: <i><b>“Biz onlara, ufuklarda ve kendi<br/>canlarında âyetlerimizi göstereceğiz ki onun gerçek olduğu, onlara iyice belli<br/>olsun.”</b></i> (Fussilet 41/53) buyurmuştur.”<br/>
Şâir şöyle der:<br/>
<i>İstediğin bir işte acele etme,<br/>Çok az ulaşır matlûbuna acele eden.<br/>Teennî sahibi, erer maksûduna,<br/>Aceleci olan, kurtulamaz zilletten.</i><br/>
Bir bedevî şöyle demiştir: “Acele etmekten sakının. Çünkü Araplar, aceleyi “<br/>
(pişmanlıkların anası)” diye isimlendirmişlerdir.<br/>
<b>Âdem</b> (a.s.) çocuklarına şöyle demiştir: “Yapmak istediğiniz her işten önce bir saat<br/>
(bir müddet) durup düşünün. Çünkü ben bir saat durup düşünseydim, başıma gelenler<br/>gelmezdi.”<br/>
Dünyevi işlerde, mânevî maksadlarda teennî ile hareket şarttır.<br/>
<i>Ey Câmî, sonunda ona kavuşma sabahı belirecek<br/>Ayrılık akşamı geç sona erse de gam yeme</i><br/>
<a href="RuhulBeyans.html#5157">[169].</a> Bk. Münâvî, II, 33<br/><a href="RuhulBeyans.html#5158">[170].</a> Münâvî, et-Teârif, Beyrut 1410, s. 504<br/>
