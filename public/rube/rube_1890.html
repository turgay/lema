<a name=1891></a>doğru yola çıkmışlardı. O zaman ikisi de hristiyan idiler. Yanlarında Büdeyl b. Ebî<br/>Meryem vardı. Bu zat müslüman olup, aynı zamanda Amr b. el-As’ın da azadlı<br/>kölesiydi. Nihayet Suriye’ye ulaştıklarında Büdeyl hastalandı ve yanında bulunan<br/>eşyalarının listesini içeren bir mektup yazarak elbisesinin cebine koydu. İki yol<br/>arkadaşına ise bu mektuptan bahsetmedi. Onlara sadece eşyalarını, ailesine teslim<br/>etmelerini vasiyyet etti ve ruhunu teslim etti. O ikisi Büdeyl’in eşyasını karıştırdılar ve<br/>300 miskal ağırlığında gümüş bir kap buldular. Altın nakışlarla süslü bu kabı aldılar ve<br/>geri kalan eşyayı Büdeyl’in ailesine teslim ettiler. Onlar da eşyayı kontrol ederken<br/>mektubu bulunca Temîm ve Adiy’e “Arkadaşınız, eşyasından hiç bir şey satmış mıydı?”<br/>diye sordular. Onlar “Hayır.” cevabı verince, bu sefer: “Hastalığı uzun sürdü de<br/>tedavisi için bir şey harcadı mı?” diye sordular. Onlar: “Hayır, oraya gider gitmez hasta<br/>oldu ve çok geçmeden vefat etti.” cevabını verdiler. Bu defa ailesi: “Biz onun eşyaları<br/>arasında bir kağıt bulduk. O kağıtta eşyalarının listesi var. O listede bir de altın<br/>nakışlarla yaldızlanmış 300 miskal ağırlığında bir gümüş kap mevcut. Ona ne oldu?”<br/>diye sordular. O ikisi “Bilmiyoruz. O bize tek bir şey vasiyet etti, biz de bize söylediği<br/>şeyi yerine getirip eşyalarını size teslim ettik. Öyle bir kaptan haberimiz yok!” diye<br/>cevap verdiler.<br/>
Büdeyl’in yakınları bu iki kişiyi Hz. Peygamber (s.a.)’e şikâyet ettiler. Bunun üzerine<br/>
bu âyet nâzil oldu.<br/>
Peygamberimiz de o ikisine, ikindi namazını müteakip mesciddeki minberin yanında<br/>
kendilerine teslim edilen eşyadan hiç bir şeye hıyanet etmediklerine ve hiçbir şeyi<br/>gizlemediklerine dair, Allah adına yemin etmeyi” teklif etti. Onlar da bu şekilde yemin<br/>edince Rasûlullah (s.a.) onları serbest bıraktı.<br/>
Aradan bir müddet geçti ve o kap Mekke’de bulundu. Kabı elinde bulunduran kişi,<br/>
onu Temîm ve Adiy’den satın aldığını söyledi. Bir diğer zayıf rivayete göre ise aradan<br/>zaman geçince Temîm ve Adiy kabı açığa çıkardılar. Bu haber, Büdeyl’in yakınları olan<br/>Sehmoğulları kabîlesine ulaşınca, o ikisinden kabı kendilerine vermelerini istediler. Bu<br/>sefer o ikisi “Biz onu Büdeyl’den paramızla satın almıştık.” dediler. Fakat onlar da:<br/>“Biz ‘Arkadaşınız size bir şey satmış mıydı?’ diye sorduğumuzda ‘Hayır.’ cevabını<br/>vermemiş miydiniz?!” deyince onlar: “Delilimiz olmadığı için bu alış verişi kabul<br/>etmek istemedik.” dediler. Bunun üzerine Sehmoğulları Hz. Peygamber (s.a.)’e<br/>başvurdular. Ardından sûrenin, bir sonraki âyeti nâzil oldu. Ardından da Büdeyl’in<br/>yakınları olan Sehmoğulları’ndan Amr b. el-As ve el-Muttalib b. Ebî Vedâ’a, ikindi<br/>namazını müteakip kalkıp o ikisinin yalancı ve sahtekar olduklarına yemin edince söz<br/>konusu kap onlara verildi.<br/>
Âlimler, bu âyetin gerek i’râb, gerek mânâ ve gerekse hüküm bakımından, Kur’ân’ın<br/>
en müşkil âyeti olduğunda ittifak etmişlerdir.<br/>
<i>“Birinize ölüm gelip çatınca”</i> yani ecel, kapısına gelip dayanınca ve ölüm alametleri<br/>
belirince demektir. <i>“Vasiyet esnasında”</i> vasiyet, Müslüman bir kişinin gevşek ve gafil<br/>davranmaması gereken mühim esaslardandır.<br/>
