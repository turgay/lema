<a name=9828></a><img src="RuhulBeyan-9828_1.jpg"/><br/>
<img src="RuhulBeyan-9828_2.jpg"/><br/>
<img src="RuhulBeyan-9828_3.jpg"/><br/>
<img src="RuhulBeyan-9828_4.jpg"/><br/>
<b>28. De ki: Allah beni ve beraberimdekileri <i>(sizin istediğiniz üzere)</i></b><b> yok etse veya</b><br/>
<i><b>(öyle olmayıp da)</b></i><b> bizi esirgese, <i>(söyleyin bakalım)</i></b><b> inkârcıları yakıcı azaptan<br/>kurtaracak kimdir?</b><br/>
Ey yaratıkların en hayırlısı <i>“De ki: (Söyleyin bakalım)”</i> yâni bana haber verin<br/>
bakalım, sizler bu iddiâ ettiklerinize gözlerinizle görmüşçesine güven içinde iseniz”<br/>demektir. Bâzı âlimlerin ifâdesine göre “görmek” haber vermenin sebebi olduğundan<br/>görme fiili ile haber verme mânâsı kasdolunmuştur. Bâzı âlimlere göre haber verme<br/>görme ile güçlenince, “haber ver” anlamına “eraeyte” kullanımı yaygınlaşmıştır.<br/>
<i>“Allah beni ve beraberimdeki müminleri yok etse”</i> yâni öldürse <i>“veya bizi”</i><br/>
ecellerimizi geri ertelemek sûretiyle <i>“esirgese, inkârcıları acı bir azaptan kurtaracak<br/>kimdir?”</i><br/>
Burada öldürme fiilinin “helâk etme” fiiliyle ifâde olunması; kâfirlerin Peygamber<br/>
Efendimiz (s.a.)’e ve müminlere “helâk olsunlar” diye bedduâ etmelerinden, onların<br/>felâketlere uğramalarını beklemelerinden, ardından da “Muhammed’in işi tamam olmaz,<br/>o kalıcı değildir, tam tersine yakında yok olup gidecektir” demelerinden dolayıdır.<br/>
İşte onlara deniyor ki; Allah beni ve beraberimdekileri yok etse ve böylece sizin<br/>
düşündüğünüz hedef gerçekleşmiş olsa, ya da bizim ecellerimizi tehir etmek sûretiyle<br/>bizi esirgese ve böylece bizim maksadımız gerçekleşmiş olsa, o zaman bizler Allah’ın<br/>rahmeti yanında oluruz. İki güzellikten birini bekleriz. Ya helâk edilir cennete gideriz,<br/>ya da umduğumuz ve dilediğimiz üzere bizlere yardım olunur ve gâlip geliriz. Sizler de<br/>yaptıklarınızı yapmış olursunuz. Ancak bizim ölmemizde sizlerin ne gibi bir râhatı ve<br/>nasıl bir menfaati olacaktır. Allah’ın ifâde buyurduğu gibi sizin sonunuz azaptır.<br/>
<i>Kamus</i>’ta ifâde olunduğuna göre Arapçada “ <br/>
 /ecârahû” fiili, “birini kurtardı”<br/>
anlamındadır. Âyette yer alan “azâb-ı elîm” ifâdesi ise “elemi çok şiddetli, elem verici<br/>azap” demektir. Bütün bu açıklamaların ışığı altında âyete mânâ vermek gerekirse; biz<br/>ister ölelim ister kalalım sizin başınıza o şiddetli elem verici azap geldiği zaman bu<br/>azaptan sizi hiçbir kimse kurtaramayacaktır. Asıl kurtuluş îmanda ve amel-i sâlihtedir.<br/>
Burada kâfirlerin yerine “onlar” şeklindeki zamirin getirilmeyip de bizzat “kâfirîn”<br/>
şeklinde açıkça isimlerinin getirilmesi, aleyhine olmak üzere kâfirliklerinin tescil<br/>edilmesi ve neden bu azaptan kurtulamayacaklarının sebebinin ifâde buyrulması içindir.<br/>
Bâzıları şöyle bir soru sorarlar: Allah’ın peygamberleri ve müminleri helâk<br/>
etmeyeceği bilindiği hâlde nasıl olur da âyette “Allah beni ve beraberimdekileri yok<br/>etse...” şeklinde bir ifâde kullanılmıştır? Bu soruya cevap olarak diyebiliriz ki; bu<br/>ifâdenin kullanılması, kâfirlere korku verilmesinde mubâlağa sağlamak içindir. Burada<br/>
