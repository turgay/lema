<a name=2912></a><img src="RuhulBeyan-2912_1.jpg"/><br/>
<img src="RuhulBeyan-2912_2.jpg"/><br/>
<img src="RuhulBeyan-2912_3.jpg"/><br/>
<img src="RuhulBeyan-2912_4.jpg"/><br/>
Peygamber Efendimiz (a.s.)’ın onlar için de bir hayır ve rahmet olduğu ortada iken onun<br/>bu iyiliğine kötülükle mukabele etmek suretiyle ona eza veren kimse çok şiddetli azabı<br/>haketmiş demektir.<br/>
Münâfıklar, Hz. Peygamber (a.s.)’a dil uzatıyorlar, sonra da müminlere gelip özür<br/>
beyan ediyorlar, kendilerini mâzur görüp onlardan hoşnut olmaları için de mazeretlerini<br/>yeminleriyle te’kid ediyorlardı. Bunun üzerine Allah Teâlâ şöyle buyurmuştur:<br/>
<b>62. “Münâfıklar gönlünüzü hoş etmek için size <i>(gelip) </i></b><b>Allah’a yemin ederler.</b><br/>
<b>Halbuki inanmış iseler Allah’ı ve Elçisi’ni hoşnut etmeleri daha uygundu.</b><br/>
Ey müminler! <i>“Münâfıklar sizi hoşnut etmek için size”</i> gelip Hz. Peygamber (a.s.)’ın<br/>
üzülmesine sebep olan ve size de ulaşan o sözleri söylemediklerine dair <i>“Allah’a<br/>yemin ederler. Halbuki inanmış iseler”</i> yâni ortaya koydukları îmanlarında sâdıksalar<br/>tevbe etmek, dil uzatmayı ve ayıplamayı terk etmek, gerek toplum içerisinde gerekse<br/>yalnız başına olduğunda tazim edip saygı göstermek sûretiyle<i> “Allah ve Elçisi kendisini<br/>hoşnut etmeleri için daha uygundur.” </i>Şu halde itaat etmek ve imanlarında samimi<br/>olmak suretiyle Allah’ı ve Rasûlü’nü hoşnut etsinler. Çünkü onlar, hoşnut edilmeye<br/>daha çok lâyıktır.<br/>
Onların özürlerini kabul etmesi ve onları yalanlamaması, onların yaptıklarına rıza<br/>
gösterdiğinden değil ayıplarını örtmek içindir.<br/>
<i>“kendisini hoşnut etmeleri” </i>ifâdesindeki zamir Allah’a râcîdir. Zamirin tekil olması,<br/>
Peygamber (a.s.)’ın hoşnut olmasının Allah Teâlânın rızâsı içerisinde olduğunu<br/>bildirmek içindir. Allah’ın rızâsı ile Rasûlü’nün rızâsı birbirine bağlı, biri diğerinden<br/>ayrılmaz. Biri diğerinden ayrılmadığı için onlardan birisini zikretmekle yetinilmiştir.<br/>
Yâhut da zamir<i> </i>Rasûl (a.s.)’a râcidir. Çünkü söz Rasûl’e eziyet ve onu râzı etme<br/>
hakkındadır. Burada “Allah” lafzının zikredilmesi tâzim ve Rasûl’ü râzı etmenin Allah’ı<br/>râzı etmek demek olduğuna dikkat çekmek içindir. Bu yüzden Hz. Peygamber (a.s.) râzı<br/>etmenin zikriyle iktifâ edilmiş, ayrıca Allah’ı râzı etmekden söz etme ihtiyacı<br/>duyulmamıştır. Nitekim Allah Teâlâ’nın şu ayetinde de aynı durum söz konusudur:<br/><i><b>“Onlar, aralarında hükmetmesi için Allah’a ve Elçisi’ne çağrıldıkları zaman…”<br/></b></i>(en-Nûr, 24/48). Bu âyette de Rasûl’ün vereceği hüküm Allah’ın da hükmü olduğu için<br/>Rasûl’ün hüküm vermesinden söz edilmekle yetinilmiştir.<br/>
Ya da zamir Allah ve Rasûl’ün ikisine de râcîdir. Bu durumda zikredilen şey te’vil<br/>
edilerek zamir, hem tekil hem de çoğul isimler için kullanılan işâret ismi mânâsında<br/>istiâre yoluyla kullanılmış olur.<br/>
