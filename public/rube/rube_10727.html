<a name=10728></a><img src="RuhulBeyan-10728_1.jpg"/><br/>
<img src="RuhulBeyan-10728_2.jpg"/><br/>
<img src="RuhulBeyan-10728_3.jpg"/><br/>
oldu ki Cebrâil bana gelmiyor?” diye sorar. Havle şöyle cevap verir: “Evi<br/>süpürüyordum, süpürgemi sedirin altına uzattığımda bir de ne göreyim küçük bir köpek<br/>yavrusu oracıkta ölmüş, onu alıp duvarın arkasına attım.” Peygamber Efendimiz (s.a.)’e<br/>hayasından bir titreme gelir. Peygamber Efendimiz (s.a.)’e vahiy indiğinde kendisini bir<br/>titreme alırdı. Efendimiz hizmetçisine dönerek “üstümü ört” dedi ve bundan sonra<br/>yukarda okuduğumuz âyet-i kerime indi. Cebrâil inince Efendimiz neden geç geldiğinin<br/>sebebini sordu. Cebrâil; “Bilmez misin bizler içinde köpek ve sûret olan eve girmeyiz”<br/><a href="RuhulBeyans.html#10731">[127]</a> dedi. Bu âyetin iniş sebebi olarak daha başka olaylar da anlatılır.<br/>
Burada işâret olunuyor ki Peygamber Efendimiz (s.a.) terk-i evla kabilinden bir fiil<br/>
işlemiş. Bundan dolayı Efendimiz’e kızılmamış, gazaba uğramamış. Sadece<br/>yetiştirilmesi ve irşad olunması için vahye bir süre ara verilmiş.<br/>
<i>et-Te’vilâtü’n-Necmiyye</i>’de bu âyet-i kerime şöyle tefsir olunuyor: Rabbin nübüvvet<br/>
ve risalet feyzini zâhirînden kesmek sûretiyle seni terketmedi. Bâtınından velâyet feyzini<br/>keserek sana buğz da etmedi.<br/>
<b>4. Gerçekten senin için âhiret dünyadan daha hayırlıdır.<br/></b>Çünkü âhiret bakidir, mutlak olarak her türlü şaibeden uzaktır, temizdir. Âyette yer<br/>
alan “ûla” kelimesiyle kasdedilen “dünya”dır. Çünkü dünya âhiretten önce yaratılmıştır,<br/>fanidir ve insana zararlı olan şeylerle dopdoludur. Bu âyette yer alan “âhira ve el-ûla”<br/>kelimelerinden maksad dünyanın ve âhiretin kerametleridir. Ahiret kelimesinin<br/>başındaki “lam” cümlenin anlamını pekiştiren ibtida lamıdır.<br/>
<i>et-Te’vilâtü’n-Necmiyye</i>’de ifâde olunduğuna göre bu âyetin mânâsı şöyledir: Senin<br/>
nihâyetinin ahvali, bidâyet ef’alinden daha üstün ve daha mükemmeldir. Nitekim bu<br/>gerçeği şu âyet-i kerime ifâde buyurmaktadır: <i><b>“Bugün size dininizi ikmal ettim,<br/>üzerinize nimetimi tamamladım ve sizin için din olarak İslâm’ı beğendim.”<br/></b></i>(Maide, 5/3) Çünkü Peygamber Efendimiz (s.a.) henüz şeriatın ve tarikatın iki kanadı<br/>ile seyr semasında uçuyor; kurb ve kerâmet makamlarına yükseliyordu. Nitekim<br/>Peygamber Efendimiz’in varislerinin durumu da aynı şekildedir.<br/>
<b>5. Pek yakında Rabbin sana verecek de hoşnut olacaksın.<br/></b><i>“Rabbin sana verecek de”</i> âyetinin başındaki “lam” ibtidâ lâm’ıdır. Haberin başına<br/>
cümlenin anlamını pekiştirmek için gelmiştir. Mübtedâ ise mahzuftur, takdiri; “ve le ente<br/>sevfe yu’tiyke rabbuke” şeklindedir. Çünkü ibtida lam’ı sâdece isim cümlelerine gelir.<br/>Bu lam kasem lam’ı da değildir. Çünkü kasem lam’ı sâdece muzari fiillerin başına<br/>
