<a name=8598></a>Rasûlullah (s.a.), Bilâl-i Habeşî (r.a.) ile arasında kardeşlik olan Ebî Ravha’ya bir<br/>
sancak verdi ve şöyle nidâ etmesini emretti:<br/>
<i>“– Kim Ebi Ravha’nın sancağı altında toplanırsa emindir”<br/></i>Bu da emân çerçevesini geniş tutmak ve herkese bu fırsatı vermek içindir. Çünkü<br/>
Mescid ve Ebî Süfyan’ın evi insanlara dar gelebilirdi. Fakat bu emân konusunda<br/>Rasûlullah (s.a.) kadınlardan ve erkeklerden bir kısmını dışarda tutarak onların,<br/>Kâbe’nin örtüsüne tutunmuş bir vaziyette ele geçirilseler bile, öldürülmelerini<br/>emretmiştir. <b>İbn Hatal </b>ve <b>Necve </b>bunlardandır. Çünkü Kâbe, âsî olanı korumadığı gibi,<br/>vâcib olan bir hadd cezasının uygulanmasına mâni olmaz. Çünkü onlar aşırı bir şekilde<br/>ileri gitmişler, Rasûlullah (s.a.)’a çok eziyet etmişlerdi. İmân edenleri affetti, fakat<br/>bulundukları hal üzerine ısrar edenleri öldürttü.<br/>
Efendimiz (s.a.), Abbas (r.a.)’a dedi ki:<br/><i>“– Ebû Süfyanı, Allah’ın ordularını görmesi için vâdinin dar bir yerinde beklet. Ta</i><br/>
<i>ki ordular oradan geçsinler o da görsün.”</i><br/>
İlk önce Beni Süleym kabilesinin başında Halid bin Velîd (r.a.) geçti. Daha sonra<br/>
sancaklarıyla, arka arkaya kabileler geçtiler. En son Rasûlullah (s.a.), beraberinde<br/>muhacirler ve ensâr olduğu halde geçti. Hz. Ömer (r.a.) şöyle haykırıyordu:<br/>
“– Yavaş olun. Ta ki arkadakiler öndekilere yetişsin”<br/>Ebû Süfyan (r.a.) dedi ki:<br/>– Sübhanallah. Ey Abbas! Kim bunlar?<br/>Abbas (r.a.):<br/>“– Şu Rasûlullah (s.a.)’tır. Ensârın arasında gidiyor. Başlarında Sa’d bin Ubâde var.<br/>
Elinde sancak bulunuyor” dedi. Daha sonra sancak Sa’d (r.a.)’dan alınarak oğlu Kays<br/>(r.a.)’a verildi. Kays, arabların dâhilerinden ve harbin hileleri, kurtuluş yolları,<br/>manevraları hakkında söz sahibi birisiydi.<br/>
Muhacirler 700 kişiydiler ve beraberlerinde 300 (üç yüz) at vardı. Ensâr, 4000 (dört<br/>
bin) kişiydiler ve beraberlerinde 500 (beş yüz) at bulunuyordu.<br/>
Ebû Süfyan dedi ki: “– Bunların karşısına kimse çıkamaz ve bunlara kimsenin gücü<br/>
yetmez. Ey Abbas! Yeğenin mülkü ve saltanatı bugün gerçekten çok büyüktür.”<br/>
Abbas (r.a.) dedi ki: “– Bu nübüvvettir, meliklik değildir.”<br/>Rasûlullah (s.a.) , Halid bin Velîd (r.a.)’e bütün arab kabileleriyle beraber Mekke’nin<br/>
alt kısmından girmesini emretti. Ve dedi ki: “– Sizinle savaşmadıkça sakın siz<br/>çarpışmaya başlamayın.”<br/>
Kureyş’ten bir takım insanlar Handeme denilen yerde müslümanlarla savaşmak üzere<br/>
toplanmışlardı. Hâlid (r.a.) o mevkiye geldiği zaman, geçmesine izin vermeyip ok<br/>atmaya başladılar. Halid bin Velîd (r.a.), arkadaşlarına hücum emrini verdi,<br/>öldürdüklerini öldürdüler, öldürmediklerini de bozguna uğrattılar. Halid (r.a.) Mescid-i<br/>Harâmın kapısına kadar geldi.<br/>
Efendimiz (s.a.) o gün buyurdular ki: – Onları kılıçtan geçirip hasad edilmiş ekine<br/>
çevirin. Tâ ki Safâ’yı bana teslim etsinler.<br/>
