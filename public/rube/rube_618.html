<a name=619></a><b>Kim size saldırırsa siz de ona misilleme olacak kadar saldırın. Allah’dan korkun ve<br/>bilin ki Allah müttakîlerle beraberdir.</b><br/>
Kureyş müşrikleri Hudeybiye yılı Zilkade ayında Hz. Peygamber ve ashâbının Kâbe<br/>
ziyâretini engellediler. O yıl müslümanlarla Kureyşliler arasında ok ve taşlarla çatışma<br/>ve çekişme olmasına rağmen, müslümanların ertesi yıl gelerek kazâ umresi yapmaları<br/>konusunda anlaştılar. Ashâb-ı kirâm haram olan bir ayda savaşmak ve kan dökmek<br/>istemediler. Bunun üzerine <i>“Haram ay, haram aya karşılıktır.”</i> âyeti nâzil oldu.<br/>
Bu âyetle haram ayda savaşmaktan çekinen müslümanlara âdetâ şöyle denilmiştir: “Bu<br/>
haram ay, şu haram aya ve ondaki yasağı çiğnemek, bunu çiğnemeye karşılıktır. Sizin<br/>Kâbe ziyaretinizi engellemekle önce müşrikler haram ayın hürmetini çiğnediklerine<br/>göre, artık siz de onun haramlığını önemsemeyin.”<br/>
Yasak sınırlar mütekâbiliyet esasına göre korunur. Bu yüzden haram ay, ihrâm ya da<br/>
haram bölge gibi herhangi bir yasağı ihlâl edene misliyle mukâbele edilir. Bu yasak<br/>sınırlarını gözetenlerin hürmetini gözetmek gerekir. Yasak sınırlarını çiğneyenlere ise<br/>yaptığının aynıyla muâmele edilir.<br/>
Burada <i>“hurumât” </i>kelimesiyle, bütün yasak ve hürmetlerin kastedilmiş olması daha<br/>
uygundur. İster can ister nâmus olsun, korunması gereken ve çiğnendiği takdirde misliyle<br/>mukâbele edilen yâni kısas gereken her şey, “<i>hurumat</i>” kapsamına dahildir.<br/>
Müşrikler sizi engellemek sûretiyle haram ayınızın hürmetini ihlâl ettiklerine göre -ki<br/>
onların bu engellemeleri bir nevi savaşa çağrıdır- siz de onlara aynı şekilde davranın.<br/>Eğer bu sene de kazâ umresi yapmanızı engellemeye kalkışırlarsa, siz de onların bu<br/>davranışlarına karşılık verin; savaş v.b. yollarla Mekke’ye zorla girerek onları öldürün.<br/>Cenâb-ı Hakk yasakları ihlâl edenlere ve haksız yere saldırıda bulunanlara karşılık<br/>verirken uyulması gereken ölçüyü âyet-i kerîmenin devamında şöyle açıklıyor: <i>“Size<br/>kim tecâvüz eder”<b> </b></i>haram ayda size saldırır ve savaş açarak haddi aşarsa, <i>“Siz de ona<br/>size yaptığı tecâvüzün aynısıyla karşılık verin!”</i> onun size saldırdığı kadar siz de ona<br/>saldırın. Yâni onun saldırısına karşılık olacak kadar mukâbelede bulunun. Buradaki<br/>saldırı kısastır. Yâni saldırıya mukâbeledir ve İslâm dîninde buna izin verilmiştir. Fakat<br/>saldırıyı başlatmak zulümdür, haramdır. İşte <i>“<b>Fakat haksız yere saldırmayın</b>”</i> (el-<br/>Bakara, 2/190) âyetinde kasdedilen, bu ilk saldırıdır.<br/>
<i>“Allah’dan sakının.”</i> Size zulmedenlere üstün geldiğinizde sadece hakkınızı alın.<br/>
Hakkınızdan fazlasını alarak onlara zulmetmeyin ve geçilmesine izin verilmeyen<br/>sınırları aşmayın. <i>“Bilin ki Allah, müttakilerle beraberdir.”</i><br/>
Buradaki beraberlik, yâni mânevî yakınlık gösteriyor ki, Allah Teâlâ muttakîleri<br/>
koruyacak, yardım ederek, zafere ulaştıracaktır. Onlara güç ve kudret vererek<br/>durumlarını düzeltip işlerini yoluna koyacaktır.<br/>
Rivâyet edilir ki: Rasûlullah (s.a.) ve ashâbı hicretin yedinci yılında Mekke’ye girip<br/>
tavâf ettiler ve kurban kestiler. Müşrikler Hudeybiye anlaşmasında kazâ umresinden<br/>sonra Peygamber (s.a.)’e Mekke’de en çok üç gün kalabileceklerini söylemişlerdi. Nebî<br/>(s.a.) de umre sırasında <b>Meymûne binti Hâris</b> (r.anhâ) ile evlendi ve düğün ziyâfeti<br/>
