<a name=282></a>korkun. Âyetteki günden maksad, insanların o gündeki durumlarıdır. O gün mü’min bir<br/>nefsin kâfire hiçbir faydası dokunmayacak onun borçlarını ödeyemeyecektir. <i>“Nefs” </i>ve<br/><i>“şey” </i>kelimelerinin nekre olması, âyete “genellik” mânâsı verir. Bundan: “Hiçbir nefs,<br/>hiçbir şekilde diğer nefse fayda veremez” mânâsı anlaşılmaktadır. Böylece yahûdîlerin<br/>şefâat ümîdleri, kesilmiş olmaktadır. Nitekim bir başka âyet bunu te’yîd etmektedir:<br/><i><b>“Yakınlarınız ve çocuklarınız size kıyâmet gününde hiçbir fayda vermeyecektir.”<br/></b></i>(el-Mümtehine, 60/3) Nasıl fayda versin ki Allah Teâlâ’nın beyânı ile <i><b>“O gün kişi<br/>kardeşinden kaçar.” </b></i>(Abese, 80/34) Yakınların, çocukların fayda vermediği bir günde<br/>insanlar birbirine nasıl yardımcı ve şefâatçi olabilirler? Nitekim <i>Mesnevî</i>’de:<br/>
<i>Çünkü Kur’ân’da gelmiştir; O günde kişi kardeşinden kaçar,<br/>O gün evlâd, babasını görmezden gelip firâr eder.<br/>Âhırette her dost, âdetâ birbirine düşman kesilir.<br/>Senin burada taparcasına sevdiğin, o gün yoluna engel olur.</i><br/>
Bu kural, kâfirler için geçerlidir. Müslümanlar bu kuralın dışındadır. Allah Teâlâ<br/>
mü’minler için <i><b>“O gün selîm bir kalble gelenlerden başka ne mal ne evlâd fayda<br/>verir.”</b></i> (eş-Şuarâ, 26/88-89) buyurmaktadır. O gün sadece şirkten selîm olan kalb fayda<br/>verecektir. Fakat hiçbir mü’minin, bir kâfire azâbtan kurtulması için şefâati kabûl<br/>edilmeyecektir.<br/>
<i>“Şâfi’” </i>ve <i>“şefî’”</i>, başkasının bir ihtiyacının yerine getirilmesini isteyendir. Bu<br/>
kelimeler, çift mânâsına gelen <i>“şef ’”</i> kelimesinden alınmıştır. Zira şefâatçi kendi<br/>murâdıyla birlikte şefâat ettiğinin murâdının gerçekleşmesini istemekte, iki istekte<br/>bulunmaktadır.<br/>
Mü’minlerin aksine, kâfirlere şefâat olunmayacaktır. Peygamber Efendimiz:<br/>
<i>“Şefâatim, ümmetimden büyük günah işleyenleredir”</i><a href="RuhulBeyans.html#312">[267] </a>buyurmaktadır. Ancak şefâat<br/>kabûl etmeyenlere şefâat olunmayacaktır. Şefâatin geçersiz olmasıyla ilgili âyetler,<br/>sadece kâfirleri kapsar. O gün kâfirlerden kabûl edilmeyen, sadece şefâat değildir. Kezâ<br/>hakkında yapılan şefâat kabûl edilmeyen âsînin vereceği fidye veya başkasının onun<br/>yerine azâb çekmesi de söz konusu değildir. Böylelerinin tevbeleri de kabûl olunmaz.<br/>
<i>“Adl” </i>bir şeyin başka bir cinsten eşdeğeri demektir. <i>“Idl” </i>ise bir şeyin aynı cinsten<br/>
misli demektir. Bu yüzden günahlara keffâret olacak şeye fidye mânâsına <i>“adl”<br/></i>denmiştir.<br/>
O kâfirleri Allah’ın azâbından ve azâbcıların elinden kurtaracak ne bir yardımcı, ne<br/>
bir şefâatçi bulunacaktır. Âyetin başında <i>“nefs” </i>kelimesi tekil olmasına rağmen, ona<br/>râci olan zamîr, çoğul gelmiştir. Çünkü olumsuzluktan sonra gelen nekre kelime, genellik<br/>ifâde eder. Yâni <i>“nefs” </i>kelimesi, tekil olmasına rağmen nefyden sonra geldiği için “bir<br/>çok nefis” mânâsı ifâde eder. Zamîrin müzekker olması, <i>“nefs” </i>kelimesinin erkek ve<br/>kadınları içine almasından dolayıdır. Zararı def’etme mânâsına geldiği için <i>“nusret”<br/></i>kelimesi özel bir anlam ifâde eder. <i>“Maûnet” </i>ise her türlü yardımı içine aldığından<br/>genel bir mânâ ifâde eder.<br/>
