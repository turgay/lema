<a name=10348></a><img src="RuhulBeyan-10348_1.jpg"/><br/>
buyurulduğu âyette maksad Allah’ın onlarla lütuf ve ikramiyle tecellî edip<br/>konuşmayacağı şeklindedir. Yoksa Allah Teâlâ bu âyette olduğu gibi onlarla kahr ve<br/>celal ile konuşacaktır.<br/>
Burada şöyle bir soru sorulabilir: “Âyette arttırmaktan söz ediliyor. Bu artış eğer<br/>
kâfirlerin hak etmedikleri bir artışsa o zaman bu zulümdür. Şâyet hakettikleri bir artışsa<br/>o zaman bunun yapılmaması ilk bakışta bir ihsandır. Kerim olan kişiye ise ihsanından<br/>dönmek yakışır mı?” Biz bu soruya şöyle cevap verebiliriz: Sözkonusu artış kâfirlerin<br/>hak ettikleri bir artıştır. Bunun artarak devamı azâbın arttırılması içindir. Öte yandan<br/>hak eden bir kimseye bâzı durumlarda hak ettiği azâbın verilmemesi onun bundan ibrâ<br/>edildiği ve azâbının iskat edildiği anlamına gelmez ki, bu azâbın daha sonra verilmesi<br/>ihsandan dönülme anlamına gelsin!<br/>
Öte yandan kâfirler inkârlarında, yalanlamalarında, Peygamberimiz (s.a.)’e ve<br/>
ashabına eziyetlerinde ileri gidiyorlar, bunu günden güne arttırıyorlardı. Allah Teâlâ da<br/>azâba daha fazla lâyık oldukları için onların azablarını arttırıyor. Şu halde burada zulüm<br/>diye bir şey olamaz.<br/>
Şöyle bir soru daha sorulabilir: “Tadınız” âyeti bir tekrar olmuyor mu? Çünkü daha<br/>
önce <i>“orada bir serinlik de içilecek bir şey de tatmazlar”</i> denilmiş ve hiç bir şey<br/>tatmayacakları zâten ifâde olunmuştu. Şu halde bu tekrar olmuyor mu? Buna şöyle cevap<br/>verilebilir: Evet, bu ifâde kâfirlere verilecek olan cezânın amellerine uygun olacağı<br/>iddiâsını güçlendirmek ve daha fazla mübâlağa ifâde etmek için getirilmiş olan bir<br/>tekrardır.<br/>
<a href="RuhulBeyans.html#10339">[231].</a> Tirmizi, Cehennem 4; Ahmed b. Hanbel, Müsned, III, 28, 83.<br/><a href="RuhulBeyans.html#10341">[232].</a> Tenzihü’ş-şerîa, II, 247.<br/>
