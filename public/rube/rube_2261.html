<a name=2262></a>İblis onların elbiselerinin soyulmasını edeb yerlerinin görülmesi için istiyordu. Çünkü<br/>
bundan önce onlar, ne kendi avret yerlerini ne de biri diğerininkini görmüyordu.<br/>
Rivayete göre Âdem (a.s.) uzun boylu, görkemli bir hurma ağacı gibi cesim bir<br/>
insandı. Gür ve uzun saçlı idi. Şeytanın vesvesesi ile hata işlediği anda edeb yerleri<br/>açıldı. Daha önce onları görmüyordu. Ancak hata ettiğini anlayınca cennette kaçmaya<br/>başladı. Kaçarken cennetteki ağaçlardan birine takıldı. İşte o vakit saçları ağaca<br/>dolandı ve orada takılıp kaldı. Âdem (a.s.) ağaca; “Beni bırak” dedi. Ağaç: “Seni<br/>bırakacak olan ben değilim.” dedi. Bunun üzerine Cenab-ı Hak: “Ey Âdem, benden mi<br/>kaçıyorsun?” buyurdu. Âdem (a.s.): “Hayır ya Rabbi, senden kaçmıyorum, ancak<br/>utandım.” diye cevap verdi.<a href="RuhulBeyans.html#2265">[19]</a><br/>
<i>“Şüphesiz o ve kabilesi”</i> şeytan, onun askerleri ve soyundan gelenler <i>“sizin onları</i><br/>
<i>göremeyeceğiniz yerden sizi görürler.”</i><br/>
<i>“sizin onları görmediğiniz yerden” </i>Yani, onların cisimleri çok ince ve latîf<br/>
olduğundan sizin nazarınız onlara ilişmez. Onlar sizin cisimlerinizi kaba ve kesif olduğu<br/>için görürler. Böyle düşmandan sakınmak lazımdır.<br/>
<i>Mesnevî</i>’de şöyle denilmiştir:<br/>
<i>Kur’an’ı okusana! Şeytan ve kavmi<br/>Gizlice insanların halinden koku alırlar<br/>İnsanın bilmediği bir yoldan (insanın sırrını anlarlar)<br/>Bu, duyguyla duyulur veya buna benzer şeyle bilinir yol değildir</i><br/>
<i>Onların bile içimize hırsızlama bir yolu var<br/>Biz onların hırsızlıklarından tepetaklak olmuşuz<br/>Her an bize büyük ziyanlar verirler<br/>Delikleri var, yarıkları var, bizi gözetirler</i><br/>
Bizim onları göremeyeceğimiz yerden onların bizi görmesi, onların bazı hallerinde<br/>
gerçekleşir. Bu da aslî sûretlerinde kaldıkları hallerdir. Bu, onların insan şekline<br/>büründüklerinde bizim onları göremeyeceğimiz anlamına gelmez. Bazılarının onları<br/>açıkça gördükleri konusunda yaygın haberler vardır.<br/>
<i>Âkâmû’l-mercan fî ahkâmi’l-cânn</i> adlı eserde şöyle denilmiştir: Eğer Allah cinlerin<br/>
cisimlerini kesifleştirse ve bizim de gözlerimizin nurunu kuvvetlendirseydi onları<br/>görebilirdik. Ya da onları kesif hale getirse, gözlerimizin nuru güçlendirilmeden olduğu<br/>gibi kalsa yine onları görürdük. Bilmez misin ki, hafi estiği sürece rüzgarı göremeyiz.<br/>Yerdeki tozları kaldırarak ortaya çıktığı vakit onu görürüz. Hava ve alıp verdiğimiz<br/>nefes, bedenlerimize girdiği gibi cinlerin girmesi de imkansız değildir.<br/>
Bir hadiste şöyle buyurulmuştur: <i>“Şeytan, Âdemoğlunun damarlarında kanın</i><br/>
<i>dolaştığı gibi dolaşır.”</i><a href="RuhulBeyans.html#2265">[20]</a><br/>
Cinlerin, bir miktar aralıkları olan taşların arasına girmeleri de mümkün ve caizdir.<br/>
