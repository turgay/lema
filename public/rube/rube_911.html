<a name=912></a>700 kadar develeri, sayısız techizatları vardı.<br/>
<b>Sa’d İbn Evs</b>’ten rivâyet edildiğine göre müşrikler, müslümanlardan birini esîr<br/>
almışlardı. Ona kaç kişisiniz? diye sordular. O da üçyüz on küsûr kişiyiz, dedi.<br/>Müşrikler, halbuki biz sizi bizim iki katımız zannediyorduk, dediler. Burada “iki kattan”<br/>kastedilen görülenlerin yani müslümanların iki katı olmasıdır. Buna göre,<br/>müslümanların sayısı altı yüz yirmi kişiden biraz fazla olur. Çünkü Müslümanlar 77 kişi<br/>muhâcirlerden; 236 kişi de ensârdan olmak üzere toplam 313 kişi idiler. Allah<br/>hepsinden râzı olsun.<br/>
Peygamberimiz’in ve muhâcirînin sancağını <i>Hz. Ali bin Ebî Tâlib </i>(r.a.), Ensâr’ın<br/>
sancağını da Hazrec kabilesinden <i>Sa’d b. Ubâde</i> taşıyordu. 90 develeri, 2 atları<br/>bulunuyordu. Atların biri Mıkdâd ibn Amr’da, diğeri Mersed bin Ebî Mersed’de idi.<br/>Savaş malzemesi olarak da 6 kalkan, 8 kılıçları vardı. Bedir günü müslümanlardan 14’ü<br/>şehid oldu. Bunların 6’sı muhâcirlerden, 8’i ensârdandı.<br/>
Müslümanlar sayıca az olmalarına rağmen Allah onları düşmanlarının gözlerine böyle<br/>
göstermişti. Allah’dan bir yardım olarak, müşrikler müslümanlardan korkmuşlar ve bu<br/>nedenle savaştan çekinmişlerdir. Ayrıca Cenâb-ı Hak, meleklerini de göndermek<br/>sûretiyle mü’minlere yardım etmiştir.<br/>
Eğer bu âyetteki hüküm, Enfâl sûresinin kırk dördüncü âyetindeki <i><b>“sizi de onların</b></i><br/>
<i><b>gözlerinde azaltıyordu.”</b></i> ibaresine muhâlif düşmektedir” diyecek olursan, cevabı şu<br/>şekilde verilebilir:<br/>
“Cenâb-ı Hak, işin başında kâfirlerin saldırmaya cesâret etmeleri için mü’minleri az<br/>
göstermiştir. Karşı karşıya geldikleri zaman da, cesaretlerinin kırılması ve mağlup<br/>olmaları için çok göstermiştir. Allah’ın müslümanların sayısını az veya çok göstermesi<br/>değişik vakitlerde olmuştur. Dolayısıyla iki âyet arasında herhangi bir çelişki<br/>bulunmamaktadır. Bu değişik hallerde müslümanların niceliğini az veya çok gösterme<br/>işi de Cenâb-ı Hakk’ın kudretini ifade ve ibretlerini izhâr içindir.<br/>
Allah müşriklere müslümanların miktarını baş gözleriyle göstermiştir. Diğer<br/>
görülenler gibi bunda da herhangi bir karıştırma söz konusu değildir.<br/>
<i>“Allah dilediğini yardımıyla destekler.” </i>Yani kuvvetlendirir. Allah, kimi dilerse<br/>
bilinen sebepleri vâsıta kılmaksızın ona yardım eder. Nitekim yolunda çalışan mü’min<br/>topluluğu yukarıda ifade edildiği gibi, yardımıyla desteklemiştir. Bu, emrolunan sözün<br/>tamamı cümlesindendir.<br/>
Müslümanların sayısının çok gösterilmesinde ve elinde hemen hemen maddî hiçbir<br/>
kuvveti bulunmayan bu az bir topluluğun, kuvvet ve techîzâtı tam ve sayıca çok bulunan<br/>topluluğa galip gelmesinde basîret sahipleri için ibret alınacak öğütler vardır.<br/>
Bu sebeple akıl sahibine gereken, Allah’ın bu âyetlerinden alınması gereken dersi<br/>
almak, sayı çokluğu, mal ve evlâd çokluğu ile dünya hayatına aldanmamaktır. Allah<br/>böyle kimseleri az bir müddet dünya nîmetlerinden faydalandırır ve sonra da korkunç<br/>bir azaba çarptırır.<br/>
Bilinmelidir ki, küfre mübtelâ olan, ezelde kendisi hakkında verilen şakâvet hükmüne<br/>
