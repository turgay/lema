<a name=2321></a><img src="figure_sep_1.jpg"/><br/>
emriyle yarattığı şey “emir”dir. Vasıta ile yarattığı ise “halk”tır.<br/>
<b>Fahreddin Râzi </b>der ki: “Âlem, yani Allah’ın dışındaki şeyler, iki kısımdan ibârettir:<br/>
Halk âlemi ve emir âlemi. Halk âleminden murad, cesedler ve cisimler âlemidir. Emir<br/>âleminden maksad ise ruhlar ve mücerred şeyler âlemidir. <i>“Dikkat edin! Halk da<br/>O’nundur, emir de.”</i> ayeti bu iki âleme işaret eder. Birinci âlemi, “âlem-i halk” diye<br/>ifade etmiştir. Çünkü halk, takdirden ibarettir. Cisim veya cismânî olan her şeyin<br/>muayyen bir miktarı vardır. Hacim ve miktardan mücerred olan her şey ise emir<br/>âleminden ve ruhlar âlemindendir. Sadece Allah Teâlâ’nın <i>“kün” </i>(ol) emriyle vücuda<br/>gelmiştir. Her iki âleme de kendilerine münasib birer isim verilerek <i>“dikkat ediniz,<br/>halk da O’nundur, emir de.” </i>buyurulmuştur.”<br/>
Allâme şeyhimiz <b>Atpazârî Osman Fazlî Efendi</b> hazretleri -Allah onu selamette dâim<br/>
eylesin- der ki: Halk âlemi ayn ve kevn âlemidir, rûhen ve cismen hâdis olma âlemidir.<br/>Emir âlemi ise ilim, alet ve vücûb âlemidir. Halk âlemi, emir âlemine tabidir. Çünkü<br/>halk âleminin aslı ve mebdei emir âlemidir. Nitekim Allah Teâlâ: <i><b>“De ki: “Ruh,<br/>Rabb’imin emrindendir.”</b> </i>(el-İsrâ, 17/85) ve <i><b>“Allah, emrinde gâlib olandır.”</b> </i>(Yûsuf,<br/>12/21) buyurmuştur.<br/>
<i>“Âlemlerin Rabbi Allah, ne yücedir!”</i> Yani, Allah ulûhiyette vahdaniyetle yüce ve<br/>
rubûbiyette teferrüdle (teklikle) büyüktür.<br/>
<b>Şeyhzâde </b>der ki: Tasarrufu altında bulunan her şeyin yaratıcısı ve tek ilâh olan<br/>
Allah’ın rubûbiyet vasfı ile büyüklüğünü ifade etmesi, kendisinden başka rablar edinen<br/>kâfirlere bir reddir. Allah Teâlâ bu şekilde onları hikmet ve huccetle tevhide çağırmış<br/>ve inkarlarını reddetmek üzere şöyle buyurmuştur:<br/>
Rubûbiyete müstehak olan Rabb’ınız ancak birdir, tekdir. O, her şeyi ilmi, hikmeti ve<br/>
kudretinin kemaline delâlet edecek şekilde kuvvetli ve güzel bir tertib ile yaratan<br/>Allah’tır. O, mülkünü müşâhede edilen şeyler üzerine inşa etmiş ve işleri idare edip<br/>yürütmek üzere memleketinin tahtına oturan melik gibi onun idaresine başlamıştır.<br/>
Bir hadiste şöyle buyurulmuştur: “İşlediği salih bir amel için Allah’a hamdetmeyip<br/>
kendi nefsini öven kimse nankörlük etmiş ve ameli de boşa çıkmıştır. Allah’ın kulları<br/>için “emir”den bir sebep yarattığını iddiâ eden kimse Allah’ın peygamberlerine<br/>indirdiklerini inkar etmiş demektir. Nitekim Allah Teâlâ’nın:<i> “Bilin ki yaratma da,<br/>emir de O’nundur.”</i> ayeti buna delildir.”<a href="RuhulBeyans.html#2322">[49]</a><br/>
Şâir der ki:<br/>
<i>Yarattıkları hakkında “emir” bütünüyle Allah’a aittir.<br/>Yaradılmışların “emir” hususunda bir payı yoktur.</i><br/>
<a href="RuhulBeyans.html#2319">[47].</a> <i>Tirmizî</i>, Kader, 17; <i>Müsned</i>, V, 317<br/><a href="RuhulBeyans.html#2320">[48].</a> <i>Aclûnî</i>, II, 343<br/>
