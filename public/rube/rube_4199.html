<a name=4200></a><img src="RuhulBeyan-4200_1.jpg"/><br/>
<i>“Hakîkaten Allah çok bağışlayan, pek esirgeyendir.” </i>Allah şükür, konusundaki<br/>
noksanlığınızı örter ve bağışlar. Rahmeti ve nîmeti büyüktür. İsyânınızdan dolayı<br/>mahrûmiyeti hak etseniz de Allah sizden nîmetini hemen kesmez. Küfran-ı nîmette<br/>bulunmanızdan dolayı ceza vermekte acele davranmaz. Âyetteki bağışlama sıfatının<br/>rahmet nîmetinden önce zikredilmesi, tahliyenin (hâ ile boşaltma arındırmanın)<br/>tahliyeden (hı ile süsleyip bezemeden) önce gelmesi sebebiyledir.<br/>
<b>İbn Ata</b> der ki: “Senin nefsin, kalbin, aklın, muhabbetin, dînin, dünyân, tâatin,<br/>
ma‘sıyetin, başlangıç ve sonun ve bir zamanın, aslın ve faslın vardır. Nefsin nîmeti tâat<br/>ve ihsanlardır. Nefis bunlar arasında dönüp dolaşır. Kalbin nîmeti, yakîn ve îmandır. O<br/>da bu ikisi arasında dönüp dolaşır. Rûhun nîmeti, havf ve recâdır (korku ve ümiddir). O<br/>da bu ikisi arasında dönüp dolaşır. Aklın nîmeti hikmet ve beyândır. O da bunlar<br/>arasında dolaşır. Ma‘rifetin nîmeti, zikir ve Kur’an’dır. O da bu ikisi arasında gidip<br/>gelir. Muhabbetin nîmeti, ülfet, vuslat, ayrılıktan emniyette olmaktır. O da bunlar<br/>arasında dolaşır. İşte “<i>Allah’ın nîmetini saymaya kalksanız, onu sayamazsınız.</i>”<br/>âyetinin tefsîri budur.”<br/>
Bilesin ki insanın bütün ömrü sâlih amel ve şükrü yerine getirmek için harcansa, diğer<br/>
nîmetler şöyle dursun sâdece varlık nîmetine bile karşılık olamaz.<br/>
<i>Bin sene yaşasam, Rabbime secdede<br/>Bir günün şükrünü bile, tam olarak yerine getiremem.<br/>Yıl bin ay, ay da bin gün olsa<br/>Gün bin an, an da bin yıl olsa.</i><br/>
<b>Şeyh Sa’dî</b> (k.s.) da şöyle der:<br/>
<i>Kusurlarımın ve hizmet edemediğimin özrünü getirdim.<br/>Çünkü ibâdet ve tâate îtimâd olmadığını bilirim.<br/>Âsîler günahlarından tevbe ederler.<br/>Ârifler ise ibâdetten istiğfar ederler.</i><br/>
Şiirde kasdedilen amelin kendisi değil, onu beğenip gözde büyütmeyi terketmektir.<br/>
Kula gereken, nefis ve şeytanın tâatinde değil, Mevlâ’nın tâatinde olmasıdır.Çünkü âsî<br/>ile itâat eden bir değildir.<br/>
Hikâye edilir ki İsrâiloğulları’ndan bir âbid Allah’a yetmiş sene ibâdet etti. Allah onu<br/>
meleklere göstermek istedi. Bu kadar ibâdetine rağmen cenneti hak etmediğini haber<br/>vermesi için ona bir melek gönderdi. Âbid:<br/>
“Biz ibâdet için yaratıldık. Onun emrine uymak için yaradanımıza kulluk etmemiz<br/>
gerekir.” dedi. Melek geri döndü ve dedi ki:<br/>
“Ya Rabbi, onun ne dediğini elbette sen bilirsin.”<br/>
