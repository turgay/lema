<a name=2787></a><img src="RuhulBeyan-2787_1.jpg"/><br/>
<img src="RuhulBeyan-2787_2.jpg"/><br/>
<img src="RuhulBeyan-2787_3.jpg"/><br/>
<img src="RuhulBeyan-2787_4.jpg"/><br/>
<img src="RuhulBeyan-2787_5.jpg"/><br/>
<img src="flower_sep.jpg"/><br/>
<b>MESCİDLERİ İMAR EDENLER</b><br/>
<i> </i><br/>
<i> </i><br/>
<i> </i><br/>
<b>17. <i>(Allah’a) </i></b><b>Ortak koşanlar, kendi küfürlerine kendileri şâhitlik ederlerken</b><br/>
<b>Allah’ın mescidlerini îmar edemezler. Onların yaptıkları işler boşa gitmiştir ve<br/>onlar cehennemde sürekli kalacaklardır.</b><br/>
<b>18. Allah’ın mescidlerini ancak Allah’a ve ahiret gününe inanan, namazı dosdoğru</b><br/>
<b>kılan, zekatı veren ve Allah’tan başka kimseden korkmayanlar imar ederler. İşte<br/>onların doğru yolu bulanlardan olacakları umulur.</b><br/>
Bu âyet, Bedir savaşında esir düşen, aralarında Nebî (a.s.)’ın amcası Abbas’ın da<br/>
bulunduğu bir kısım Kureyş önderleri hakkında nâzil olmuştur. Ashab-ı kiramdan bir<br/>grup onların yanına vararak Allah’a şirk koşmaları sebebiyle kendilerini ayıpladılar.<br/>Hz. Ali (r.a.) da Abbas’ı Rasûlullah (s.a.)’e karşı savaşa çıkması, sıla-i rahmi<br/>gözetmemesi ve müşriklere yardımcı olması sebebiyle kınamaya başladı. Bunun üzerine<br/>Abbas: “Size ne oluyor da ayıplarımızı sayıp döküyor, iyiliklerimizi gizliyorsunuz?”<br/>dedi. Hz. Ali de bunun üzerine: “Sizin iyi işleriniz de mi var?” deyince Abbas:<br/>“Elbette. Mescid-i Haram’ın bakıcıları biziz. Perdedarlığını, hacılara su dağıtma işini<br/>biz yapıyoruz.” dedi. İşte Allah Teâlâ onları reddetmek üzere şöyle buyurdu:<br/>
Allah’a<i> “Ortak koşanlar, kendi küfürlerine kendileri şâhitlik ederlerken Allah’ın</i><br/>
<i>mescidlerini”</i> yâni Mescid-i Harâm’ı Allah tarafından mûteber olacak şekilde<i> “îmar<br/>edemezler.”</i> îmar etmeleri sahih ve düzgün olamaz.<br/>
<i>“İmar edemezler”</i> ifâdesindeki nefiy/olumsuzluk, bunun olabileceğini değil varlığını<br/>
ve gerçekleşmesini red anlamındadır. Buna benzer bir nefiy/olumsuzluk da, <i><b>“Bunların<br/>oralara ancak korkarak girmeleri gerekir.” </b></i>(el-Bakara, 2/114) âyetinde<br/>bulunmaktadır.<br/>
Burada Mescid-i Haram’dan çoğul bir ifadeyle bahsedilmesi, bütün mescidlerin<br/>
kıblesi ve imamı olmasındandır. Durum böyle olunca orayı imar eden bütün mescidleri<br/>imar etmiş gibi olacaktır. Ya da Mescid-i Haram’ın her köşesi, diğer mescidlerden<br/>farklı olarak ayrı bir mescid gibidir. Çünkü diğer mescidlerin köşelerinde kıble farklı<br/>değildir.<br/>
