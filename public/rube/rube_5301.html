<a name=5302></a>şeyi bilendir. Gayba ve bâtın olan işlere izâfe edildiğinde O, Habîr’dir/her şeyden<br/>haberdar olandır. Zâhir olan işlere izâfe edildiğinde ise O, Şehîd’dir/her şeye şâhiddir.<br/>Bununla birlikte kıyâmet günü insanlar hakkında bildikleri ve gördükleri ile şâhidlikte<br/>bulunması mânâsı da göz önünde bulundurulur.<br/>
Âyette uyarı ve tehdid vardır. Şu halde akıllı kimseye gereken insanların arasının<br/>
görülüp hüküm verileceği günü hatırlamak ve Hakk’ın rızasını elde etmeyi sağlayacak<br/>amelleri yapmaya gayret göstermektir.<br/>
<b>Şeyh Sa’dî</b> (k.s.) şöyle der:<br/>
<i>Kıyâmet günü iyiler yücelip<br/>Yerin altından Ülker yıldızına yükselirler<br/>Yaptığın ameller etrafını alacak<br/>Başın utançla önünde kalacak<br/>Ey kardeşim, kötülerin yaptıklarından utan<br/>Sonra iyilerin karşısında mahcup olursun<br/>Nefsini naz ve nimet içinde beslersen<br/>Uzun zaman düşmanını güçlendirmiş olursun<br/>Adamın biri kurt yavrusu besliyordu<br/>Yavru büyüyünce, sahibini parçaladı<br/>Paraya ihtiyacı olanın pazara mal götürdüğü gibi<br/>Cenneti, beraberinde tâat götüren alır<br/>İyilerin peşinden koşmak gerekir<br/>Bu saâdeti dileyen, mutlaka bulmuştur<br/>Ama sen alçak şeytanın peşindesin<br/>Bilmiyorum, iyilere ne zaman yetişeceksin?<br/>Peygamber, şerîat yolunda yürüyen kimseye şefaatçi olacaktır<br/>Yolun doğru olması gerekir, boyun uzun olması değil<br/>Çünkü kâfir de şekil olarak bizim gibidir</i><br/>
Bilesin ki îman ve küfür kalbin vasıflarıdır. Kalbin de yukarıda ve aşağıda olmak<br/>
üzere iki kapısı vardır.<br/>
Yukarıdaki kapı ruha, aşağıdaki ise nefse ulaşır. Nefse muhâlefet ile aşağıdaki kapı<br/>
kapanınca yukarıdaki kapı açılır. İlâhî ma’rifetler ruhtan kalbe dökülür, kalb ma’rifet<br/>nurlarıyla nurlanır ve nefsânî perdelerden kurtulur.<br/>
Nefse tâbi olmak sebebiyle yukarıdaki kapı kapandığı zaman aşağıdaki kapı açılır.<br/>
Kalbde şeytânî vesveseler, her türlü bid’at ve hevâ zâhir olur. Bâtıl din de ancak nefis<br/>ve şeytandan hâsıl olur. Kim nefsin hevâsına ve şeytanın vesveselerine uyarsa Hakk’ın<br/>yolundan ve apaçık dinden sapar, hevâsını ilâh edinir. Allah Teâlâ onunla hidâyete eren<br/>kimse arasında hükmünü verir.<br/>
Îman ve küfür bir kalbde bir araya gelmediği gibi onların ehli de bir yurtta bir araya<br/>
