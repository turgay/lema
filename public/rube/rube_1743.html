<a name=1744></a><img src="flower_sep.jpg"/><br/>
<img src="flower_sep.jpg"/><br/>
üzüntüsünün artması içindir.<br/>
Ölümün koç şeklinde temsil edilişinin sebebi, Peygamber Efendimiz (s.a.v.)’in de<br/>
soyundan geldiği İsmâil (a.s.)’ın canına karşılık fidye olarak getirilmesine binâendir.<br/>Bunun mânâsı ise bu koçun dünyâda yaşayan bütün insanlara fidye olmasıdır. Çünkü<br/>insanlar ölüm için yaratıldılar. O halde koçun onların yerine âhirette de fidye olması<br/>uygun olanıdır. İbn Melek <i>Şerhu’l-Meşârık</i> adlı eserinde böyle demiştir.<br/>
Şunu bil ki cezâsı ebediyyen cehennemde kalmak olan küfür, ruhlar âleminde ilâhî<br/>
nurun parıltılarının kişiye isâbet etmemesinin neticesidir. Allah Teâlâ, bu ilâhî nûru<br/>isâbet ettirmek sûretiyle mü’minleri nîmetlendirmiştir.<br/>
<i>Mesnevî’</i>de şöyle denilmektedir:<br/>
<i>Mü’minler, bal arası gibi bal madeni oldular<br/>Kâfirler, yılan gibi zehir madeni<br/>Halkın yaptığı işler, Allah’ın kaza ve kaderiyledir<br/>Dişin keskinliği, midenin hararet ve kuvvetindendir<br/>Nefs-i kül, cüz’î nefse/nefs-i insanîye tesir etti de olacaklar oldu<br/>Balık baştan kokar, kuyruktan değil!<br/>Cennetlik mi cehennemlik misin bilemezsin ki?<br/>Ne olduğunu görünceye kadar çalış, çabala<br/>Gemiye yükünü yüklediğinde<br/>O işi tevekkül üzere yap<br/>Sen ne bileceksin hangisisin;<br/>Yolda gark mı olacaksın, kurtulup maksada mı ereceksin?<br/>Çünkü bütün işler ihtimalle yapılır<br/>Sen de kurtulman için din işini üstün tut</i><br/>
Sâlihlerden biri şöyle demiştir: “Rüyamda kendimi cehennemin köprülerinin üzerinde<br/>
duruyor gördüm. Oraya büyük bir korku ile baktım. Kendi kendime “Bunları nasıl<br/>geçeceğim?” derken oradan biri bana: “Ey Allah’ın kulu yükünü bırak da geç.” dedi<br/>ona. “Benim yüküm nedir ki?” dediğimde: “Dünyâyı bırak.” diye karşılık verdi.<br/>
<b>Hafız </b>der ki:<br/>
<i>Ey bilge gönül! daha ne zamana kadar dünyanın derdi sürecek<br/>Bir güzelin çirkin birisine aşık olması yazık doğrusu</i><br/>
Bir hadiste şöyle buyurulmuştur: <i>“Kıyâmet günü, cehennemliklerden dünyâda</i><br/>
<i>kendisine en çok nîmet verilen kimse getirilip ateşe daldırılır.” </i>Hadiste daldırma<br/>mânâsı boyama kelimesiyle ifâde edilmiştir.<i> </i>Çünkü boyama, daldırma yoluyla olur.<br/>
