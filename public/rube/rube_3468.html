<a name=3469></a><img src="RuhulBeyan-3469_1.jpg"/><br/>
<img src="RuhulBeyan-3469_2.jpg"/><br/>
<b>83. <i>(O taşlar:) </i></b><b>Rabb’in katında işaretlenerek <i>(yağdırılmıştır). </i></b><b>Onlar zalimlerden</b><br/>
<b>uzak değildir.</b><br/>
O taşlar:<i> “Rabb’in katında” </i>yâni Rabb’in katından geldi, demektir.<b> Kâşifî</b> belirttiğine<br/>
göre ‘Senin Rabb’in hazînesinde hazırlamış, âmâde kılmış idi.’ demektir.<br/><i>“işaretlenerek” </i>yağdırılmıştır<i>.</i> Bu taşlar dünya taşlarına benzemiyordu. Ya da kime<br/>isabet edecekse onun adı yazılmıştı.<br/>
Rivâyet edilir ki taşlar, bu topluluktan ayrılıp başka yerlere gitmiş olanları nerede<br/>
olurlarsa olsunlar izleyip helâk etmiştir. Hatta onlardan birisi Harem-i Şerif bölgesine<br/>girince taş kırk gün havada asılı kalmış, oradan çıkınca başına isabet ederek adamı<br/>helâk etmiştir.<br/>
<i>Zâhidî Tefsîri</i>’nde şöyle denilir: Büyük taşlar küp gibi, küçük taşlar ise su testisi<br/>
kadardı.<br/>
Fakir <b>(Bursevî)</b> şöyle der: Öyle tahmin ediyorum ki şehirlerin üstünün altına<br/>
çevrilmesinden sonra bir de taş yağdırılması, -tıpkı Salih kavminin o korkunç sesle<br/>helâk edilmesinden sonra başlarına gelen zelzele gibi- sırf cezayı tam olarak vermek ve<br/>çeşitli ihtiyaçları için şehirlerden ayrılıp yolculuğa çıkanların da helâk olmasını<br/>sağlamak içindir. Anlaşılan budur. En iyisini Allah bilir.<br/>
<i>“Onlar”</i> özellikleri belirtilen bu taşlar, <i>“zâlimlerden”</i> yâni hiçbir zâlimden <i>“uzak</i><br/>
<i>değildir.”</i> Lût kavmi de zulümleri sebebiyle bu azaba müstahak ve dûçar olmuştur.<br/>
Bu ifadede bütün zâlimler için tehdid vardır. Hz. Peygamber (s.a.)’in bu ifadenin<br/>
mânâsını Cebrail (a.s.)’a sorduğu, onun da şu cevabı verdiği kaydedilir: “Burada, senin<br/>ümmetinin zâlimleri kastediliyor. Hiçbir zâlim yoktur ki her an başına düşüverecek bir<br/>taşın hedefi olmasın.”<br/>
Hâsılı, zâlimler bu taşlardan kurtulacaklarını, selâmete ereceklerini sanmasınlar.<br/>
Aksine öldükleri ve ölümlerinin sabahına erdiklerinde bu taşlar üzerlerine düşecektir.<br/>
Şu hâdise de bu anlattığımıza benziyor: Hz. Peygamber (s.a.) ashâbı ile birlikte<br/>
mescidde otururlarken, büyük bir gürültü duydular. Bu, bir duvarın yıkılırken çıkardığı<br/>gürültüye benziyordu. Korktular ve endişeye kapıldılar. Hz. Peygamber (a.s.) şöyle<br/>buyurdu:<br/>
“–<i>Bu gürültünün ne olduğunu biliyor musunuz?</i>”<br/>Oradakiler:<br/>“–Allah ve Rasûlü daha iyi bilir.” deyince şöyle buyurdu:<br/>“–<i>Yetmiş sene önce cehennemin üst tarafından atılan bir taş şu anda dibine ulaştı.</i><br/>
<i>İşte bu taşın dibe ulaşması ve oraya düşmesinin çıkardığı gürültüdür</i>.”<br/>
Hz. Peygamber (s.a.) sözünü bitirmemişti ki münafıklardan birinin evinden bir feryad<br/>
yükseldi. Bu adam yetmiş sene yaşadıktan sonra ölmüş ve cehennemin dibini<br/>
