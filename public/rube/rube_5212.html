<a name=5213></a>doksan parçadır. Bunun yetmiş parçası Süleyman’da, kalan yirmi parçası da diğer<br/>insanlardadır.”<br/>
<i>“Biz,” </i>sâdece Süleyman’a değil<i> “onların” </i>baba ve oğulun <i>“her birine hüküm”</i><br/>
hükümdarlık, peygamberlik<i> “ve”</i> çok<i> “ilim verdik.”</i> Onların ikisinin de verdikleri<br/>hüküm, şer‘î hükümdür.<br/>
<i>et-Te’vîlâtü’n-Necmiyye’</i>de şöyle der: “Yâni, hikmet ve ilim verdik ki onlardan her<br/>
biri bizim teyidimizle ilme ve hikmete muvâfık hükümler versinler. Verilen hüküm bizim<br/>hikmetimize muhâlif olsa bile böyle yaptık ki ictihâdın sahîh olduğu ve her müctehidin<br/>isâbet ettiği kesin olarak bilinsin. Nitekim <i>el-İrşâd</i>’da böyle denilmektedir. Bu,<br/>müctehidin hatâ etmesinin müctehid olmasına zarar vermeyeceğine delâlet eder.<br/>
Rivâyet edilir ki <b>Dâvud </b>(a.s.)’ın huzûruna iki adam geldi. Onlardan biri: “Bu adamın<br/>
koyunları geceleyin benim tarlama girdi ve ekinimi berbat etti.” dedi. Dâvud (a.s.) da<br/>koyunların ekin sâhibine verilmesine hükmetti. Çünkü ekinlerin kıymeti ile koyunların<br/>kıymeti arasında fark yoktu. Adamlar oradan çıktılar ve Süleyman (a.s.)’a uğradılar.<br/>Olanları ona da haber verdiler. <b>Hz. Süleyman </b>“Bundan başka, her iki taraf için de daha<br/>uygun bir hüküm var.” dedi. Dâvud (a.s.) bunu işitti ve Süleyman (a.s.)’ı çağırdı. Ona<br/>“Peygamberlik ve babalık hakkı için her iki taraf için daha uygun olan neyse bana haber<br/>ver.” dedi. Süleyman (a.s.) şöyle dedi: “Benim görüşüm şöyledir: Koyunlar toprak<br/>sahibine verilsin, onların sütünden neslinden ve yününden faydalansın. Ekin de<br/>koyunların sâhibine verilsin, hasat mevsimine kadar ona baksın. Sonunda hasat mevsimi<br/>gelince mallarını değişsinler.” Bunun üzerine Dâvud (a.s.): “Karar, senin verdiğin<br/>karardır.” dedi ve bu şekilde hüküm verdi.<br/>
<i>el-İrşâd</i>’da şöyle der: “Bana göre her ikisinin de verdikleri hüküm ictihâd ile idi.<br/>
Çünkü Hz. Süleyman’ın Dâvud (a.s.)’ın hükmü hakkında “Bundan başka, her iki taraf<br/>için de daha uygun bir hüküm var.” demesi ve sonra kendi kararını: “Benim görüşüm…”<br/>diye açıklaması, hükmünün kesinlikle vahye müstenid olmadığını gösterir. Aksi takdirde<br/>sözünü kesin bir dille söylerdi. Dâvud (a.s.) da ondan hükmünü açıklamasını istemezdi.<br/>Aksine Süleyman (a.s.)’ın verdiği hükmü ilk olarak kendisinin açıklaması gerekirdi.<br/>Çünkü onun vahye dayanan bir hükmü gizlemesi haramdır. Onun, önceden vahye<br/>müsteniden verilen hükmü, sonraki (ictihâda dayalı) açıklamalarıyla değiştirmesi de<br/>imkansızdır.<br/>
İctihâd, şer‘î bir hüküm hakkında kendisinde bir kanâat hasıl olması için fakîhin tüm<br/>
gayretini ortaya koymasıdır. Ehl-i sünnete göre ictihad, peygamberler hakkında câizdir.<br/>Bu onların müctehidlerin sevâbını almaları ve başkalarının da onlara uymaları içindir.<br/>Bu sebeple Nebî (a.s.): <i>“Âlimler, peygamberlerin vârisleridir.<a href="RuhulBeyans.html#5224">”</i>[192]<i> </i></a>buyurmuştur. Bu<br/>hadîse göre âlimlerin tevârüs etmesi için peygamberlerde ictihad derecesi bulunması<br/>gerekir. Ancak peygamberler hatâda karar kılmazlar, onların hatâları düzeltilir.<br/>
Bir hadiste: <i>“Hâkim, hüküm verdiği zaman ictihad eder ve ictihâdında isâbet</i><br/>
<i>ederse, ona iki ecir, hatâ ederse bir ecir vardır.”</i><a href="RuhulBeyans.html#5224">[193] </a>buyrulmuştur. Her hâdisenin<br/>Allah katında belirlenmiş bir hükmü, onun da kat’î ya da zannî bir delili vardır. Bu<br/>
