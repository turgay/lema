<a name=8837></a><img src="RuhulBeyan-8837_1.jpg"/><br/>
<img src="RuhulBeyan-8837_2.jpg"/><br/>
diye bağırır.<br/>
Aklı giden insanlar (mecnûnlar), akıllarının gitmesi sebebiyle ölülerden, huy ve<br/>
karakteri sebebiyle de dirilerden sayılır. Aslında mecnun ve meczûblar,<br/>saîd/mü’minlerdendirler. Pek çok meczûba mükâşefât ve müşâhedât hâkimdir. Yâni<br/>onlar umûr-i ğaybiyeyi ve ahvâl-i melekûtiyeyi müşâhede etmenin yanı sıra herhangi bir<br/>mücâhede yapmamış olmalarına rağmen, insanların göremediği pek çok şeyi görürler.<br/>İşte bu yüzden onlar akıl dâiresinden çıkarlar. Çünkü daha önceden bir hazırlıkları<br/>bulunmadan ânî bir inkişâfla karşılaştıkları için buna tahammül edemeyip kendilerinden<br/>akılları gider, daha sonra da Allah Teâlâ murad etmedikçe tekrar akıl dâiresine<br/>girmeleri güçleşir. Ancak makbûl olan, meczûbun aklı üzere olması; bu cezbe hâlinin<br/>kendisinin hâline gâlip gelmesi değil, kendisinin bu hâle dayanabilmesi ve ona hâkim<br/>olmasıdır. Birincisi yâni meczûbun aklını koruyabilmesi, cezbede ileri aşamalarda<br/>bulunan kimselerin ahvâlidir. İkincisi ise yeni başlayanların hâlet-i ruhiyesidir. Allah<br/>yaptığı işin galibidir.<br/>
<b>41. Âd kavminde de <i>(ibretler vardır)</i></b><b>. Onlara kasıp kavuran rüzgârı göndermiştik.<br/></b><i>“Âd’da”</i> yâni Hud (a.s.)’ın kavminde de ibret alınacak şeyler vardır. Veya onlarda da<br/>
bir ibret kıldık. <i>“Biz onlara”</i> önce canlarını ve peşi sıra da evlerinin, mallarının ve<br/>hayvanlarının <i>“köklerini kesen bir rüzgâr gönderdik.”</i><br/>
<i>Kâmûs</i>’ta ukm kelimesi, rahimde bulunan bir çukurluk olup çocuğun teşekkülüne engel<br/>
teşkil eden şey diye izah edilir. Âyette rüzgarın kısırlıkla vasfedilmesinin sebebi, onları<br/>helâk edip köklerini kazıyacak olmasındandır. “Akîm” ise, mu’kim veya âkim anlamında<br/>“kazıyan, yok eden” demektir. Burada istiâre-i tebeiye vardır. Şöyle ki: Onların helâk<br/>edilip köklerinin kazınması kadınların çocuk doğuramama ve çocuktan kesilmesi sayılan<br/>kısırlıklarına benzetilmiş, daha sonra da müşebbeh bih olan kısırlık müşebbehin yerine<br/>konularak ondan “akîm rüzgârı” türetilmiş veya bu kısırlıkla akîm rüzgârı tavsif<br/>olunmuştur. Zira akîm rüzgârının yağmur yağdırma veya ağaçları aşılama gibi bir<br/>özelliği yoktur. Yâni akîm rüzgârının bir fayda içermemesi kadının kısırlığına teşbih<br/>olunmuş, sonra da onun yerine kullanılmıştır.<br/>
“Akîm” kelimesi, lâzım bir fiilin ism-i fâili anlamındadır.<br/><i>Bahru’l-ulûm’</i>da müellif şöyle demiştir: Allah Teâlâ’nın bu rüzgâra akîm adını<br/>
vermesi, kâfirlerin helâk edilmeleri ve köklerinin kazınması maksadıyla karılarının<br/>rahimlerinde kısırlık meydana gelmesine sebep olmasındandır.<br/>
Bu akîm rüzgârları, azab ve helâk rüzgârlarıdır. <b>Hz. Ali</b> (r.a.) bunlara “nekbâ”<br/>
rüzgârları adını vermiştir ki bunun mânâsı iki esas yön olan doğu-batı arasından veya<br/>sabâ (doğu) rüzgârı ile şimâl (kuzey) rüzgârının arasından esen yeldir. <b>İbn Abbas</b>’dan<br/>
