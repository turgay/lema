<a name=1054></a><img src="flower_sep.jpg"/><br/>
<img src="flower_sep.jpg"/><br/>
<b>Ali b. Muvaffak </b>(r.h.)’tan nakledildiğine göre kendisi altmış kere haccetmiş. Şöyle<br/>
diyor: “Son keresinde Hicr’de, nefis muhasebesi yaparak bu mekâna ne kadar çok<br/>geldiğimi düşündüm. Haclarımın kabul edilip edilmediğini bilmiyordum. Bir ara<br/>uyumuşum. Rüyâmda şöyle diyen birini gördüm:<br/>
“Yâ ibn Muvaffak, sen olsan hiç sevdiklerinden başkasını, evine dâvet eder misin?”<br/>
Hemen uyandım, ama sözü söyleyen kaybolmuştu.”<br/>
Burada, gücü yettiği halde haccetmeyenlerin Allah’ın misafirliğine dâvet<br/>
edilmeyenler olduğuna ve bu misafirliğe çağrılmayanların ancak bu ziyafete hak<br/>kazanamayan kişiler olduğuna işaret edilmektedir. Burada ayrıca, bu dâvete hak<br/>kazanma istidâdını elde edebilmek için, gayret etmeyen, bilakis azgınlık edenler<br/>kınanmaktadır. Allah’ın hikmeti, İbrâhîm (a.s.)’ın; <i><b>“Yâ Rab, burada bıraktıklarıma<br/>arzu duyacak insanlar yarat!”</b></i> (İbrâhîm, 14/37) şeklindeki duâsına icâbet etmek için,<br/>kişilerin her sene bu güzel yerleri bu korunmuş mukaddes beldeleri arzu ederek<br/>haccetmesini gerekli kılmıştır.<br/>
Hz. Peygamber (s.a.) şöyle buyurmaktadır: <i>“Amellerin en değerlisi Allah ve</i><br/>
<i>Rasûlü’ne îman etmektir. Sonra Allah yolunda cihâd, sonra da makbûl bir hacdır.”</i><a href="RuhulBeyans.html#1056">[74]</a><br/>
Denilir ki: Günahlar, hac sâyesinde bağışlanır. Hac sâyesinde cennete girmek, bu<br/>
haccın makbûl olmasına bağlıdır. Hac ise ancak iki şey bir arada bulunduğu takdirde<br/>mebrûr olur:<br/>
<i>Birincisi</i>: Hac esnasında iyi davranışlarda bulunmaktır. İyi davranış, insanlara güzel<br/>
davranmak, fakirleri doyurmak ve herkese selam vermektir.<br/>
<i>İkincisi</i> ise haccı kemâle ulaştıran her şeydir. Bu da cimâ, günah işlemek ve çeşitli<br/>
mâsiyetler de dâhil kötü davranışlardan kaçınmaktır.<br/>
<b>Ebû Ca’fer Bâkır </b>der ki: Üç şeyi yerine getirmeyen, Kâbe’nin bereketinden hiçbir<br/>
şekilde istifade edememiş demektir:<br/>
1. Kendisini Allah’ın haram kıldığı şeylerden alıkoyan bir verâ;<br/>2. Öfkesini dizginleyen hilm,<br/>3. Kendisine arkadaşlık eden müslümanlarla iyi arkadaş olmak.<br/>Bu üç şeye, yolculuğa çıkan herkesin özellikle de hacc yolculuğuna çıkan herkesin<br/>
ihtiyacı vardır. Bunları tam olarak yerine getiren, haccını kemâle ulaştırmış demektir.<br/>Tarîkat yolcusunun da tüm insanlara karşı iyi davranışlar izhâr etmesi gerekir.<br/>
<i>Halka zarar veren hacıyı benden sor.<br/>Ki o, halkın derisini bağırtarak soyuyor.<br/>Sen hacı değilsin, deve hacıdır.<br/>Çünkü zavallı diken yiyor ve yük taşıyor.</i><br/>
