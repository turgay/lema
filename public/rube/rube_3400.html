<a name=3401></a><img src="RuhulBeyan-3401_1.jpg"/><br/>
<img src="RuhulBeyan-3401_2.jpg"/><br/>
<img src="RuhulBeyan-3401_3.jpg"/><br/>
Gemi, su üzerinde yüz elli gün kalmıştı. Mü’minler, bir ay da Cûdî’nin üstünde tutan<br/>gemi böylece altı ay yüzmüş oldu. Mü’minler gemiden Aşûrâ günü indiler.” Bu konuyla<br/>ilgili mâlûmat aşağıda gelecek.<br/>
<i>“Haksızlık yapan kavim yok olsun!” denildi.” </i>Âyetteki “ <br/>
 ” kelimesi Arapların,<br/>
helâk olup ölme mânâsında şiddetli bir uzaklaşmayı ifade etmek istedikleri zaman<br/>kullandıkları sözlerinden olup “helak olsunlar” mânasına gelmektedir. Bu ifade, helâk<br/>olmaları için yapılmış bir bedduâ olup Allah kullarına, zâlimler hakkında nasıl<br/>bedduâda bulunacaklarını öğretmektedir. Yâni, “haksızlık eden bu kavim yok olarak<br/>uzaklaşıp gitsin!” demektir.<br/>
“ <br/>
 ”deki lâm kime bedduâ edildiğini açıklamaktadır Yani “Bu söz bunlar hakkında<br/>
söylendi.” demektir. Burada kavmin “haksızlık etme” vasfına temas edilmiş olması,<br/>helâk edilmelerinin illetinin bu vasıfları olduğunu göstermek içindir. Burada ayrıca<br/>haksızlık etme ve yalanlama konusunda onların yolundan gidenlerin de böyle bir helâki<br/>ve bedduâyı hak edecekleri üstü kapalı olarak bildirilmektedir.<br/>
<i>el-Miftâh</i>’ta der ki: “Allah Teâlâ onlara öfkeli olduğunu ve bu helâki hak ettiklerini<br/>
göstermek için kelâma bu şekilde son vermiştir. Çünkü helâk edilmelerine dâir<br/>bedduâsını, bunlar helâk olduktan sonra yapmaktadır.”<br/>
<b>Ebu’l-Âliye</b>’nin şöyle dediği rivâyet edilmiştir: Nûh’un gemisi sabitleşip karaya<br/>
oturunca bir bakmış ki İblis geminin arka tarafında oturuyor. Nûh (a.s.) İblis’e:<br/>
“Yazıklar olsun sana! Yeryüzündekilerin tamamı senin yüzünden boğuldu, hepsini<br/>
helâk ettin!” demiş.<br/>
İblis de Nûh (a.s.)’a:<br/>“–Peki ne yapabilirim?” deyince, Nûh (a.s.):<br/>“–Tevbe edebilirsin.” demiş. İblis:<br/>“–Öyleyse Rabb’ine sor bakalım benim için tevbe imkânı var mı?” demiş.<br/>Nûh (a.s.) da Rabb’ine duâ etmiş. Allah Teâlâ Nûh (a.s.)’a:<br/>“–Onun tevbesi, Âdem’in kabrine secde etmesidir.” diye vahyetmiş. Bunun üzerine<br/>
Nûh (a.s.) İblis’e:<br/>
“–İsteğini yerine getirdim.” dedi. İblis:<br/>“–Peki nasıl olacak?” deyince Nûh (a.s.):<br/>“–Âdem’in kabrine secde edersen tevbe etmiş olacaksın.” demiş. Fakat İblis:<br/>“–Ben ona diriyken secde etmedim, ölüyken mi edeceğim!” diye cevap vermiş.<br/>Burada mezardayken Hz. Âdem’e yapılan secdenin mezarda değilken yapılan secde<br/>
gibi olduğuna işâret vardır. Çünkü peygamberler (aleyhimü’s-selâm), Rableri katında<br/>diridirler. Kâmil veliler de böyledir. Nitekim <b>Sâib</b> şöyle der:<br/>
<i>Ölümleriyle gönül ehlinden meded beklemekten ümitsiz olma!<br/>Çünkü âgâh olan kâmil kişinin uykusu aynen uyanıklık gibidir</i><br/>
