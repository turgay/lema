<a name=10450></a>tahlil etmektir. Ancak birinci yaptığımız tahlil daha uygundur. Çünkü okuduğumuz âyetin<br/>başındaki “izâ” kelimesinde şart mânâsı gizlidir. Şart ise fiile özel bir durumdur. Her<br/>iki açıklama tarzında da cümle “izâ”nın muzâfun ilehyi olarak mahallen mecrurdur.<br/>
Âyetteki “küvvirat” kelimesi “kevvertu’l-‘amâmete” tâbirinden türemedir. Bu tâbir,<br/>
“sarığı, bir kısmını diğer kısmı üzerine gelecek şekilde dürüp katladım” demektir. Buna<br/>göre âyet-i kerimede yer alan “küvvirat” fiilinin iki anlamı vardır:<br/>
a- <i>Küvvirat</i> kelimesi; güneş yuvarlağının gökyüzünde bulunduğu yerden giderilip<br/>
yukarı kaldırılması demektir. Şu halde kelimenin yapısı içinde “kaldırmak” anlamı<br/>gizlidir. Zaten bu kelimenin kullanıldığı cümlelere baktığımızda o anlamı<br/>yakalayabiliyoruz. Sözgelimi; herhangi bir elbisenin bulunduğu yerden kaldırılması,<br/>sandık ya da başka bir şeyin içerisine konularak ortadan gizlenmesi arzu edildiğinde o<br/>elbise dürülmekte ve öylece kaldırılmaktadır. Nitekim Enbiya sûresinde bu konuda<br/>şöyle buyrulmaktadır: <i><b>“Düşün o günü ki yazılı kağıtların tomarını dürer gibi göğü<br/>toplayıp düreriz.”</b></i> (Enbiya 21/104) Şu halde sema (gök) kelimesi ile ref’ (yukarı<br/>kaldırmak) kelimesi arasında “lüzum” ilişkisi vardır. Buradan şu sonuca ulaşıyoruz:<br/>“Güneşin dürülmesi”, onun bulunduğu yerden kaldırılması anlamının kinâye sanatıyla<br/>ifâdesi demektir.<br/>
<b>Sa’di Müftî</b> der ki: Aslında burada kinâye ve mecazdan sözetmeye gerek yoktur.<br/>
Âyette “güneşin dürülmesi”nden söz ediliyorsa, bunu gerçek anlamda güneşin<br/>dürülmesi olarak anlamaya hiçbir engel bulunmamaktadır. Güneşin yuvarlak ve küre<br/>biçiminde olması, bu anlamın gerçek anlama alınmasına engel değildir. Çünkü Allah<br/>güneşe dürülüp bükülme yeteneğini verebilir. Önce güneşi dümdüz yapıp sonra onu<br/>dürebilir. Çünkü Allah her şeyi yapmaya kadirdir.<br/>
b- “Güneşin dürülmesi” aynı zamanda onun ufuklara yayılan ve ülkelere dağılan<br/>
ışığının dürülüp toplanması demektir. Eğer âyeti bu şekilde anlayacak olursak,<br/>“küvvirat” fiili mecazen güneşin zamirine isnâd edilmiştir, deriz. Yahut da<br/>“şems/güneş” kelimesinin başında gizli bir muzaf vardır deyip takdir ederiz. Bu<br/>durumda güneşin dürülmesi onun gökyüzünden alınması ve giderilmesi demek olmuş<br/>olur. Böylece ifâdede melzumun (güneş ışığının) yok olması için lazımın (güneşin)<br/>ortadan kalkması gerekmiş olur. Buna göre “leff”, ışığın yok edilmesinin mecâzî yoldan<br/>anlatımı olmuş olur. Zira bu durumda kelimenin gerçek anlamının kasdedildiğini<br/>söyleyemeyiz. Çünkü ışık cevher değil arazdır. Arazlarda ise dürülüp bükülme tasavvur<br/>olunamaz.<br/>
Bazı âlimler derler ki: Allah güneşin yuvarlağını gökte bırakarak sâdece nurunu<br/>
dürmeye de kadirdir. <i>Keşşaf</i> yazarının; “güneş gökyüzünde bulunduğu sürece ışığı her<br/>tarafa yayıldığı için dürülmüş sayılmaz şeklindeki ifâdesi bize göre tartışmalıdır”<br/>şeklindeki ifâdesine şöyle cevap verebiliriz: Âyette işâret edilen gerçek, “istilzam<br/>hükmü” gereğidir. (Yani güneşin ışığının giderilmesi, aynı zamanda güneş yuvarlağının<br/>da gökyüzünden giderilmesini gerektirir.)<br/>
Bazı âlimlere göre; “güneşin dürülmesi”, dönmüş olduğu yörüngeden çıkarılıp<br/>
