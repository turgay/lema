<a name=8881></a><img src="RuhulBeyan-8881_1.jpg"/><br/>
<i>Kalbi kararmışa öğüdün faydası yoktur,<br/>Çünkü demir çivi taşa girmez.</i><br/>
<i>et-Te’vîlâtü’n-Necmiyye’</i>de şöyle mezkûrdur: Azap sadece ehline vâki olacaktır. Zira<br/>
azabın en şiddetlisi hicab zilletidir. <b>Seriyy-i Sekâtî</b>, “Allahım! Şâyet bana azap<br/>edeceksen ne olur hicap zilletiyle azap etme” diye duâ ederdi. Zira o gün Allah’tan<br/>perdelenme vâki olacaktır. Hicâbın en büyüğü nefsin hicabıdır ki kulun bunu ortadan<br/>kaldırabilmesi mümkün değildir. Bunu ortadan kaldırabilecek yegane âmil Allah’ın<br/>rahmetidir. Nitekim, <i><b>“Rabbimin rahmet ettiği müstesnâ”</b></i> (Yusuf 12/53) âyeti bu<br/>gerçeğe işâret etmektedir.<br/>
Batıda/Endülüs’te İşbiliye nahiyelerinden birinde <b>Abdullah Meğâverî</b> adında bir<br/>
adam vardı. Bazı karışık ve dağınık zamanlarında halkın içine karışır, günah işlediği<br/>olurdu. Bir kadın yanına geldi ve: “Beni bu topluluğun elinden kurtar ve İşbiliye’ye<br/>götür” dedi. Abdullah onu alıp yola çıktı. Abdullah yakışıklı ve laubali biriydi büyük<br/>bir bedenî güce malikti. Kadın da çok güzeldi, yalnız kaldıklarında şeytan bu kadınla<br/>birlikte olması konusunda ona vesvese verdi. Nefsi de bu konuda onu sıkıştırdı. Kadının<br/>bu durumu, <b>Sa‘dî</b>’nin şu söylediği hikâyeye nazîre ve misal oldu:<br/>
<i>İşittim ki bir büyük adam,<br/>Bir koyunu bir kurdun ağzından kurtarmış<br/>Gece olunca o adam o koyunu yatırmış,<br/>Boğazına bıçağı dayamış.<br/>Koyun inleyerek: “Beni kurdun ağzından kurtardın lâkin<br/>Gördüm ki sonunda benim kurdum, sen oldun.”</i><br/>
Abdullah kendi kendine , “Ey nefsim bu kadın bende emânettir ve emânete hıyanet<br/>
etmek bana lâyık değildir” demeye başladı. Ancak nefsi günah işleme husûsunda<br/>istekliydi. Abdullah nefsinin kendisine gâlip gelmesinden ve asla yakışık almayacak o<br/>işi yapmaktan korktu. Erkeklik âletini iki taş arasına alıp ezdi ve, “ateş olsun, fakat<br/>namussuzluk olmasın” dedi. Onun Hak yoluna dönüşünün sebebi işte budur. Bu hâdise<br/>üzerine hemen hacca gitti ve kendi zamanının yegânesi oldu.<br/>
Allah Teâla’nın insanı nefs-i emmârenin elinden kurtarması, ona karşı özel bir<br/>
rahmetidir. Zira onu kendi nefsine bıraksa muhakkak onda çirkin hareketler sâdır olur ve<br/>bu onun hem dünyada hem de âhirette azaba dûçar kalmasına sebep teşkil eder.<br/>Âhiretteki âzabı mâ’lûmdur. Dünyadaki azabına gelince, bir günahın sebebine teşebbüs<br/>bizatihi o günaha teşebbüstür. Her çirkin fiil ve kötü vasıf, hükmî bir azap ve mânevî<br/>bir ateştir. Şeklî azap ise onun bir eseridir ki bu da insanın üzerinde mutlaka mevcud<br/>bulunacaktır.<br/>
