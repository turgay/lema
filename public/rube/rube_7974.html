<a name=7975></a>öfkede, aslan ve pars gibidir. Yağma ve ifsâdda, kurt gibidir. Sabırda, merkep gibidir.<br/>Yine şehvet bakımından, merkep ve serçe gibidir. Hîle ve tuzak kurmakta, tilki gibidir.<br/>Hırs ve mal stoklamada, fare ve karınca gibidir.<br/>
Cimrilikte ve vefâda, köpek gibidir. Oburlukta, domuz gibidir. Kin ve düşmanlıkta,<br/>
yılan gibidir. Yine kin ve mülâyimlikte, deve gibidir. Cömertlikte, horoz gibidir.<br/>Sanatta, baykuş gibidir. Tevâzu ve alçak gönüllülükte, kedi gibidir. Erken kalkma ve<br/>uykusuzlukta, karga gibidir. Himmet ve gayrette, doğan ve kaplumbağa gibidir. Daha<br/>böyle nice temsiller vardır.<br/>
Bütün canlılardan farklı olarak düşünme, iyi ve kötüyü temyiz etme, görülenle<br/>
görülmeyeni istidlâl etme, daha nice sanat ve zanaat çeşitleri özellikleriyle insan bütün<br/>yaratıklardan üstün ve kabiliyetlidir. İşte bütün bunlar bizim canlarımızda,<br/>nefislerimizde, iç dünyamızda, bizlerde Allah’ın âyetleridir. Yaratanların en güzeli olan<br/>Allah ne yücedir.<br/>
<b>Sâib</b> şöyle demiştir:<br/>
<i>Cihan seyrangâhında senden daha güzel bir şey yok,<br/>Neden kendine bu gözle bakmıyorsun.<br/>Ey dokuz feleğin sırrı, her şey senin vücûdunla görünür olmuştur,<br/>Bütün deniz ve madenlerden çıkarılan inciler senin eteğindendir.<br/>O kadar ilim ve mertebelerine rağmen bütün rûhânîler,<br/>Başını senin zillet toprağına koymuşlardır.<br/>Hava, su, toprak ve ateş hepsi de<br/>Senin emrin altına girmiş, emirlerini kulağına küpe yapmışlardır.”</i><br/>
<i>“Kur’an’ın gerçek olduğu onlara iyice belli olsun.”</i> Yani hak olan Allah’tır ve onun<br/>
birliğidir. Ortaklar yahut ortak koşulması değildir. Buradaki “hüm” cemî zamirleri,<br/>hidâyete tâlip olanlar yahut hepsi içindir. Böyle olunca bazılarının niteliği hepsinde<br/>itibar edilmiş olur. <b>Müftî Sa’dî</b><i> Hâşiyesi</i>’nde böyledir.<br/>
Çoğul zamiri insanları göstermektedir. Yani insanlara dış âlemdeki delillerle iç<br/>
âlemdeki bürhanları göstereceğiz.<br/>
Bu âyetin ibâresi tevhid, işareti tecrid ve tefrid makamıdır. Ufuklarda ve canlarda<br/>
hakkın eserlerinin görülmesi yine ufuklarda ve canlarda Allah’ın tevhid âyetlerinin<br/>tebellür etmesi, tevhiddir. Ufuklarda iltifattan kesilen tevhid, tecriddir. Canlara nazar<br/>etmekten kesilen tevhid, tefriddir. Ancak bütün bu tevhid, tecrid ve tefridler kevnî olup<br/>ilâhî değildir.<br/>
Çünkü bu tevhid, hakkın kevnî ekranda görünmesiyle olup ilâhî ekranlar değildir. İşte<br/>
bu kevnî oluşumun üstünde ilâhî tevhid, tecrid ve tefrid vardır. Bu durum tevhîdin ilâhî<br/>vitrin ve ekranlarda görülmesi itibariyledir. Bu da zâtiye, esmâiyye, sıfâtiyye ve<br/>ef’âliyye olan taayyünât mertebelerinden oluşmaktadır. Tevhîd-i kevnî, tevhîd-i ilâhîye<br/>göre zâhirin bâtına olan durumu gibidir.<br/>
