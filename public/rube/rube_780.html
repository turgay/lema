<a name=781></a>ve arta kalanı da daha sonra kullanmak üzere taşıdığı bir miktar su” demektir.<br/>
<b>İmâm Fahreddîn Râzî </b>demiştir ki: Bu söz, iki mânâya hamledilebilir: Birincisi<br/>
herkese bir defada olmak üzere kova veya küp ile istediği kadar su almaya izin<br/>verilmesi anlamına. Çünkü bu şekilde alınan su, adamın kendisine, hayvanlarına ve<br/>hizmetçilerine yeter de artardı bile. Kalanını da beraberinde götürürdü. İkincisi ise kişi<br/>eliyle az su alırdı. Allah o suya bereket verir de su içmesi gereken her canlıya yeterdi.<br/>Bu da o zamanın peygamberlerinin bir mûcizesi olurdu. Nitekim Allah Teâlâ Hazretleri,<br/>Hz. Muhammed (a.s.) zamanında, çok sayıda insanın az su ile susuzluklarını gidermiş,<br/>suya kandırmıştır.<br/>
Tâlût askerleriyle kalkıp nehre ulaşınca, askerler nehir ile imtihân olundular. Onlar,<br/>
pek azı müstesnâ, bu nehirden içtiler. İçmeyip imtihânı kazananlar, Bedir’de bulunan<br/>ashâbın sayısı kadar; yani 313 idi. Bunlar suyu avuçlayıp içtiler ve kandılar. Emre<br/>muhâlefet edenler, avuçlarıyla değil, ağızlarını suya dayayarak bol bol içtiler ama<br/>içtikçe susuzlukları daha da arttı. Dudakları simsiyah oldu ve nehrin kenarında<br/>kalakaldılar. Böylece Tâlût kimlerin emre uyup uymadığını anladı. Emre muhâlefette<br/>aşırı gidenleri geri bıraktı.<br/>
<i>Şer’î hükümlere uymadan su bile içmek hatâdır.<br/>Eğer şer’i fetvâ ile kan döksen bile lâyık ve münâsiptir.</i><br/>
Tâlût’un askerleri, aslında helâl olan fakat özel bir durum için içmesi yasaklanan su<br/>
husûsunda emre karşı çıktıklarından helâk oldular. O halde mahzâ haram olan yiyecek<br/>içecekleri kullanmaktan çekinmeyen kimselerin hâlini düşünün! Bunlar nasıl olur da<br/>müslüman kabûl edilir ve duâlarına nasıl icâbet olunur? Emre âsî olan askerlerin, nehri<br/>geçmeyip memleketlerine döndükleri husûsunda müfessirler arasında görüş birliği<br/>vardır. Nitekim bu husûs âyetin devâmındaki: <i>“Nihâyet Tâlût ve kendisiyle ırmağı<br/>geçenler...”</i> ifâdesinden anlaşılmaktadır.<br/>
Tâlût ve ona itâat edip emrine uyan az sayıdaki askerleri nehri geçtiler. Bunlar da iki<br/>
gruba ayrıldılar. Bir grubu hayatı sevip ölümden hoşlanmayanlardan oluşmaktaydı.<br/>Bunlarda korku ve sabırsızlık hâlleri belirgindi. Diğer grubu ise cesâretli, kalbi kavî ve<br/>Allah’a itâat yolunda ölümden korkmayanlardan müteşekkildi.<br/>
Câlût ve askerleri çok kuvvetli idiler. Silâhla donatılmış ve 100.000 kişi kadardı.<br/>
Birinci gruptakiler bunları görünce şöyle dediler: “Bizim bunlara gâlip gelmemizi<br/>bırakın, savaşmaya ve karşı koymaya bile gücümüz yok.”<br/>
Aziz ve kadîr olan Allah’ın yardımına kavuşacaklarına kanâat getiren diğer<br/>
guruptakiler ise, cevaben dediler ki: Nice az bir topluluk vardır ki, Allah’ın izniyle,<br/>O’nun yardımı ve kolaylaştırması ile, sayıca çok topluluklara galip gelmişlerdir. Çünkü<br/>bütün işlerin deverânı Allah’ın dilemesine bağlıdır.<br/>
Sayıca az bile olsa O’nun yardım ettikleri asla zelil olmaz. Sayıları ve güçleri çok<br/>
olsa da Allah’ın zelîl kıldığı kimseler asla aziz olamazlar. Biz de aynı şekilde inşaallah<br/>Câlût ve ordusuna gâlip geleceğiz. Allah, düşmanlara karşı yardım ile, çarpışma anında<br/>
