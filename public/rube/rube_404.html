<a name=405></a>üzerine okunmuş suyu içmek veya onunla yıkanmak, yahud da muska şeklinde boyna<br/>asmak, câizdir.<br/>
Allah Teâlâ’nın isimlerinin zikredilmesinde şeytanları men ve zelîl edecek özellikler<br/>
vardır. Ehlullah’ın nefeslerinde akıl almaz tesirler vardır. Çünkü onlar şehvet ve<br/>arzuları terketmiş ve şer’î yol üzre ibâdetlere sarılmışlardır. Bu gibiler üzerinde Allah<br/>Teâlâ’nın: <i><b>“Semâvât ve arzda olanları sizin emrinize verdik”</b> </i>(el-Câsiye,45/13) âyeti<br/>zuhûr etmiştir. Bu yüzden bu insanlara cinler ve şeytanlar itâat eder, Hz. Süleymân’a<br/>nasıl ki Allah izni ve kudretiyle hizmet etmişlerse, onlara da öylece itâat ederler.<br/>
<b>Hüdâyî</b> hazretleri, şeyhi <b>Üftâde Efendi</b>’den naklen anlattığı <i>“Vâkıât” </i>adlı eserinde<br/>
şöyle diyor. Üftâde Efendi, bir sar’alı hasta için cinlerin melikine bir mektup yazdı. O<br/>melik de emre itâat etti, ona saygı gösterdi ve sar’aya sebebiyet veren cinnin boynuna<br/>vurdu ve hasta da şifâ buldu.<br/>
<i>Mesnevî</i>’de de şöyle denmiştir:<br/><i>Hz. Peygamber bu cihâna tek olarak geldi.<br/>Tek geldi ama, yüz cihân onda gizliydi,<br/>Âlem-i kübrâ, kudretiyle Efendimiz’e musahhar oldu.<br/>Kendi yüce zâtını, köhne elbiseler içinde gizledi.<br/>Ebleh ve ahmak olanlar, Efendimiz’i tek ve zayıf gördüler.<br/>Zayıf olan, nasıl Allah adamı olabilir, diye düşündüler.</i><br/>
Yeryüzünü ifsâd ve helâk için çalışan sihirbazların hükmü kadın olsun, erkek olsun,<br/>
ölümdür. Sadece küfür için çalışan sihirbazın erkekse hükmü ölüm, kadınsa darb ve<br/>hapistir. Çünkü bu kısma giren sihirbaz kadın, kâfir hükmündedir. Kâfir kadınlar<br/>hükümde kendileriyle harbedilen erkekler gibi değildir. Küfr-i aslî hakkındaki hüküm<br/>bile kadında ölüm değilken, sihir sebebiyle meydana gelen küfr-i ârizî hakkında nasıl<br/>ölüm olabilir? Sihir yapan kimse, yakalanmadan önce tevbe ederse tevbesi kabûl edilir,<br/>yakalandıktan sonra tevbe ederse, kabûl edilmez.<br/>
<i>el-Eşbâh’</i>da<i> </i>böyle denmiştir: Tevbe eden her kâfirin dünyâ ve âhırette tevbesi kabûl<br/>
olunur. Ama peygambere veya ilk iki halîfeye küfreden, kadın olsun erkek olsun sihir<br/>yapan veya tevbe etmeden zındıklık yapanlar bundan hâriçtir. Zındık o kimsedir ki,<br/>Peygamber’i kabûl edip şerîatına uygun görünmekle beraber, zamânın ezelî olduğunu<br/>kabûl eder ve hâdiselerin oluşunu zamana bağlar. Bu konudaki pek çok rivâyet<br/><i>Âkâmü’l-Mercan</i> adlı kitapta zikredilmiştir.<br/>
<i>“Onlar kendilerine yarar vereni değil, zarar vereni öğreniyorlardı.” </i>Zarar verecek<br/>
şeyi öğreniyorlardı; çünkü onlar öğrenmekle uygulamayı hedefliyorlardı. Veya ilim çoğu<br/>zaman amel etmeyi gerektirir. “Yarar vermeyen” denilmesi o işlerin fayda ve zararla<br/>karışık işlerden olmadığını, bilakis sırf şer ve zarar olduğunu bildirmek içindir. Çünkü<br/>onlar bununla meselâ sihirbazlardan peygamberlik iddiâsında bulunan yalancıların<br/>aldatmasından kurtulmayı amaç edinmedikleri gibi, insanları böyle bir durumdan<br/>kurtarma düşüncesi de taşımamaktadırlar ki, bu sûretle yaptıkları işin içinde faydalı bir<br/>
