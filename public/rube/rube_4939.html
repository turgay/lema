<a name=4940></a><img src="flower_sep.jpg"/><br/>
<img src="RuhulBeyan-4940_2.jpg"/><br/>
çobanların kullandığı bir âlettir. Mûsâ (a.s.) da çobandı. Allah onu çobanlık âleti ile<br/>gönderdi. Yine Fir’avn eşeklik mertebesindeydi. Onun için asâya ve dövülmeye muhtaç<br/>oldu.<br/>
<i>Mesnevî’</i>de şöyle denilir:<br/>
<i>Aklın varsa sana lütuflarda bulundum...<br/>Eşeksen eşeğe de asayı getirdim.<br/>Seni bu ahırdan öyle bir çıkarırım ki<br/>Sopayla başını, kulağını kanlara boyarım!<br/>Bu ahırdaki eşekler de senin cefandan<br/>Aman bulamıyorlar insanlar da!<br/>İşte sevilmeyen her eşeği yola getirmek,<br/>Terbiye etmek için sopa getirdim ben!<br/>Seni kahretmek için o sopa, bir ejderha kesilir...<br/>Çünkü sen de işte ve huyda bir ejderha kesilmişsin.<br/>Sen amansız bir dağ ejderhasısın<br/>Ama gökyüzü ejderhasına da bak!<br/>Bu sopada cehennemden bir hisse var...<br/>Kendine gel de aydınlığa kaç.<br/>Yoksa benim dişlerimin arasında kalırsın...<br/>Benim kahrımdan seni kimse kurtaramaz demektedir.<br/>Bu, bir sopayken şimdi ejderha olmuştur,<br/>Allâh’ın cehennemi nerede demeyesin diye.<br/>Cennetle cehennem nerede diye sormaz,<br/>Allâh’ın kudretini bilip tanıyan.<br/>Allah, nereyi isterse orasını cehennem yapar...<br/>Gökyüzünün yücelerini kuşa tuzak haline getirir.<br/>Dişlerine öyle bir ağrı verir ki<br/>Bu diş ağrısı cehennem, ejderha dersin.<br/>Yahut da tükürdüğünü bal haline kor...<br/>Bu, cennet ve cennet elbiseleri dersin!<br/>Dişlerinin dibinden şeker bitirir...<br/>Bu sûretle kaderin hükmünü anlar bilirsin!<br/>Şu halde dişlerinle suçsuzları ısırma...<br/>Çekinemeyeceğin, kurtulamayacağın silleyi düşün.</i><br/>
