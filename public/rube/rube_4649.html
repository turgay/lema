<a name=4650></a><img src="RuhulBeyan-4650_1.jpg"/><br/>
<img src="RuhulBeyan-4650_2.jpg"/><br/>
<img src="RuhulBeyan-4650_3.jpg"/><br/>
ve onu (âdetâ) azarlayarak şöyle buyurmaktadır: “Bize karşı nefsiyle, rûhuyla ve<br/>kalbiyle sabredenlere sen de sabret. Onlar sabah akşam bizim huzûrumuzdan<br/>ayrılmazlar. Kim bizim huzûrumuzdan ayrılmazsa, artık senin de ona sabretmen ve<br/>ondan ayrılmaman gerekir. Bir an bile gözünü benden ayırmayandan, senin de gözünü<br/>ondan ayırmaman doğru olan bir gerçektir. Bu onların dünyadaki mükâfâtıdır.<br/>
Burada ziynetin/süsün dünya hayatına izâfe edilmesi, onu küçümsemek ve ondan<br/>
nefret ettirmek içindir.<br/>
<b>Kâşifî </b>der ki: “Bilmen gerekir ki Peygamber Efendimiz asla dünyaya ve ziynetine<br/>
meyletmemiştir. Belki âyetin mânâsı şöyledir: ‘Dünyanın ziynetine meyleden kimse gibi<br/>amel eyleme.’ Dünyaya meyleden kimse ise fakirlerden yüz çevirir ve zenginlere ikbâl<br/>gösterir.”<br/>
<i>Zübdetü’t-tefâsîr’</i>de şöyle der: “Âyetteki “__WORD__ <i>türîdü</i>” lafzı, istikbâle yöneltilmiş bir<br/>
hâldir. Yoksa Nebî (a.s.)’ın dünya ziynetini istediğini belirten bir hüküm değildir. Oysa<br/>O (s.a.) dünyadan, süslerinden ve (fakir müslümanları bırakıp da kâfir) zenginlerle<br/>oturmaktan sakındırmıştır. Nitekim Nebi (a.s.) şöyle buyurmuştur: <i>“Ölülerle<br/>oturmayın”</i><a href="RuhulBeyans.html#4660">[170] </a>Yâni (gösteriş düşkünü îmânsız) zenginlerle oturmayın.<br/>
<i>“Kalbini bizi anmaktan gafil kıldığımız,” </i>Gaflet, insanın işlerin hakîkatine vâkıf<br/>
olmasını önleyen bir mânâdır. Yâni, kalbini ilk fıtratı üzere zikirden gâfil ve Kureyş’in<br/>ileri gelenleri gibi tevhîde kapalı kıldığımız demektir.<br/>
<i>“kötü arzularına uymuş”</i> Hevâ, nefsin arzusu demektir. Bir şeyi sevmek, arzu etmek<br/>
anlamında bir masdardır. Sonra ister övülen, ister yerilen bütün istek ve arzulara bu<br/>isim verilmiştir. Daha sonra ise çoğunlukla övülmeyen arzular için söylenir olmuştur.<br/>Nitekim bir kimse yermek istendiği zaman: “Filan hevâsına uydu” denir. Kasden<br/>sünnetten sapan kişiye de: “Filanca, hevâ ehlindendir.” denir. Hâsılı hevâ nefsin<br/>arzularına yönelmesi ve şer’an hoş görülmeyen şeylerden tat almasıdır.<br/>
Âlimler şöyle derler: Kulun yaptığı işin nefsine nisbet edilmesi, onun kudretine bitişik<br/>
olmasına binâen câizdir. İşte âyetteki “<i>kötü arzularına uymuş</i>” ifâdesi bu kabildendir.<br/>Allah Teâlâ’ya nisbet edilmesi ise o fiilin yaratıcı olması bakımındandır. Âyetteki<br/>“<i>Kalbini bizi anmaktan gafil kıldığımız</i>” ifâdesi de bu kabildendir.<br/>
<i>“Ve işi gücü aşırılık olan” </i>yâni hakk ve doğru olanın önüne geçip onları arkasına<br/>
atan <i>“kimseye” </i>fakirleri meclisinden kovmak husûsunda <i>“boyun eğme</i>.<i>”</i><br/>
<i>el-Kâmûs</i>’ta der ki: “__WORD__ <i>el-Fürut</i>” Zulüm, haksızlık yapmak ve bu konuda haddi<br/>
aşmak demektir.” Diğer atları geride bırakıp öne geçen ata da “__WORD__ <i>Ferasün</i><br/>
<i>fürut</i>” denir.<br/>
<i>et-Te’vîlâtü’n-Necmiyye</i>’de şöyle der: Hevâya uyma konusunda “<i>işi gücü”</i> helâk ve<br/>
hüsran olan kimseye uyma. Âyette şu husûsa tenbih vardır: Onları bu istîdâda sevk eden<br/>şey, kalblerini Allah’ın zikrinden gafil kılmaları, bâkî olan Hakk’ı bırakıp fânî olan<br/>bâtıl ile meşgul etmeleridir. Âyette şuna da dikkat çekilmektedir: Şeref ve îtibar nefsi<br/>süslemede, kalbi tasfiyede ve içi yani serâir: temizlemededir, yoksa cesedi süslemekte,<br/>
