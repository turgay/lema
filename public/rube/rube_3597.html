<a name=3598></a><img src="RuhulBeyan-3598_1.jpg"/><br/>
<img src="RuhulBeyan-3598_2.jpg"/><br/>
<i> </i><br/>
<b>21. Mısır’da onu satın alan adam karısına: “Ona değer ver ve iyi bak! Umulur ki</b><br/>
<b>bize faydası dokunur ya da onu evlat ediniriz.” dedi. İşte böylece <i>(Mısır’da<br/>adaletle hükmetmesi) </i></b><b>ve kendisine <i>(rüyada görülen) </i></b><b>olayların yorumunu<br/>öğretmemiz için Yûsuf’u o yere yerleştirdik. Allah, emrini yerine getirmeye<br/>kadirdir. Fakat insanların çoğu bilmezler.</b><br/>
<i>“Mısır’da onu satın alan adam”</i> Mısır’ın mâliye ve melikin ordularının komutanı,<br/>
adı Kıtfir olan ve Aziz adıyla anılan kimse...<br/>
<i>Kamus</i>’ta şöyle denir: “Azîz”, hükümdar demektir. Çünkü hükümdarlar kendi<br/>
ülkelerinin halkından üstün ve onlara galip olurlar. Bu kelime, İskenderiyye’yi de içine<br/>alan Mısır ülkesinin hükümdarlarının unvânı olmuştur.”<br/>
Yûsuf’u satın alan bu zâtın Mısırlı olduğunun açıkça söylenmesi, onun Yûsuf’u<br/>
bulanlardan çok az bir pahaya satın alan kişiden başka biri olduğunu göstermek içindir.<br/>Nitekim <i>el-İrşâd</i>’da böyle geçmektedir.<br/>
<b>Kâşifî</b> ise şöyle der: “Yûsuf’u Mısırlılardan satın alan kimse dedi ki ....” Böyle<br/>
derken Aziz’i kastediyor.<br/>
Zamanın hükümdarı Amalika’ya mensup olan ve Yûsuf’a îman ettikten sonra Yûsuf’un<br/>
sağlığında vefat eden Reyyân b. el-Velid idi. Bu zâttan sonra Kâbûs b. Mus’ab<br/>hükümdar olmuş, Yûsuf (a.s.) kendisini İslâm’a dâvet ettiği halde o bu dâveti<br/>reddetmiştir.<br/>
Bu Kâbus, yazısının güzelliği hakkında: ‘Bu, Kâbûs’un yazısı mı yoksa Tâvûs’un<br/>
kanadı mı?’ denilen Kâbus değildir. Çünkü bu Kâbus, 403 senesinde vefat eden büyük<br/>bir hükümdardır. Nitekim <i>er-Ravza</i>’da böyle denilmektedir.<br/>
Mûsâ (a.s.) zamanındaki Firavun, Yûsuf (a.s.) zamanındaki Firavun’un neslindendir.<br/>
Bu bakımdan <i><b>“Andolsun ki (Mûsa’dan) önce Yûsuf da size açık deliller getirmişti.”<br/></b></i>(Gâfir, 40/34) âyeti, çocuklara atalarının durumu hatırlatılarak hitap etmek<br/>kabilindendir.<br/>
<b>Kâşifî</b> şöyle der: “Medyen’den gelen kervanın haberi Mısır’a ulaşınca azizin<br/>
memurları kervanın yolunun başına geldiler. Yûsuf’u görünce onun cemalinin<br/>parlaklığına âşık ve hayran oldular. Mısır’ın azizine haber verdiler. O da daha Yûsuf’u<br/>görmeden kulaktan âşık oldu.”<br/>
<i>Aşık olur kulak bâzen gözden önce...<br/></i>Yûsuf’un sâhibinden, onu satışa sunmasını ricâ ettiler. O da Yûsuf’u süsleyerek<br/>
pazara götürmek üzere dışarı çıkardı. Mısırlılar onu görünce hayran kaldılar.<br/>
<i>O sevgili bezenmiş, süslenmiş pazara geldi<br/>Kapıdan ve duvardan bile feryat yükseldi</i><br/>
