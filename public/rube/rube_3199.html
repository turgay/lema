<a name=3200></a><img src="figure_sep_1.jpg"/><br/>
taşıması, kendileri için delil teşkil etmez. Çünkü Allah Teâlâ insanları yaratmış ve<br/>onları akılla donatarak hayırla şerri ayırabilme kabiliyeti vermiştir. Öyle ise ancak<br/>hidâyete tâbi olmak gerekir.<br/>
Müşriklerin câhilleri taklid ederek şeriat yolundan saptıkları gibi bazı sâlikler de<br/>
boyunlarına gaflet halkasını geçirerek hakikat yolundan ayrılmışlardır.<br/>
Büyüklerden birisi şöyle der: Size ancak akıl ve tecrübe edenlerin öğreneceği, gaflet<br/>
edip perdelenenlerden başkasının ihmâl etmeyeceği bir şeyi tavsiye edeceğim: Bu ilmi,<br/>hiçbir kibirli, bid’atçı ve mukallidden almayın. Çünkü kibir, âyetleri/delilleri<br/>anlamaktan ve ibret almaktan alıkoyar. Bid’at ise, sâhibini büyük belâlara dûçâr eder.<br/>Taklide gelince o da bir şeyi elde etmeye, ihtiyâcını gidermeye mâni olan bir bağdır.<br/>
Kişi, ulaştıklarına akıl ve burhan nuruyla ulaşır. Akıl ile kazanılan bilgi ise yakîn<br/>
sahiplerine göre zan ve tahmin mertebesindedir. Artık ilerisinde başka bir gaye<br/>kalmayan gerçek ise akıl mertebesinin ötesindedir. Kalbin zâhirine gelen tarafı îmân,<br/>bâtına gelen tarafı ise îkân (yakîn)dir.<br/>
Âriflerden birisi der ki: Îman kalbin zâhirinde olunca kişi âhireti de sever dünyayı da.<br/>
Bazen Allah ile bazen nefsiyle beraber olur. Îman kalbin içine girdiği zaman ise kul<br/>dünyadan soğur, heveslerini terk eder. Bu mertebeye ulaşmak, ancak ilâhî bir cezbe ve<br/>kâmil bir mürşidle beraber olma sâyesinde gerçekleşir.<br/>
<b>Hâfız </b>şöyle der:<br/>
<i>Ben ankanın esas menziline kendi gayretimle yol almadım<br/>Bu merhaleyi Süleyman (a.s.)’ın kuşuyla katettim</i><br/>
Bu yolun şartlarından biri de kendisiyle hemcins olmayanlarla beraber olmaktan<br/>
kaçınmaktır. Çünkü bu beraberlik çok etkileyicidir. Kaybedenler hep heveslerine râm<br/>oldukları ve inkârcılarla beraber bulundukları için kaybetmişlerdir. Artık hak ve işin<br/>hakikati apaçık ortaya çıktı. “<i><b>Haktan sonra sapıklıktan başka ne vardır?</b></i>” (Yûnus,<br/>10/32)<br/>
Yüce Allah’tan bizi irtihâl edinceye kadar çalışmaya muvaffak kılmasını niyâz ederiz.<br/>
