<a name=10568></a><img src="RuhulBeyan-10568_1.jpg"/><br/>
<img src="RuhulBeyan-10568_2.jpg"/><br/>
davranışlarını hoşgörmemeleri âyetin ifâdesiyle; “onların azîz ve hamîd olan Allah’a<br/>inanıyor olmalarından” dolayıdır. Âyette “îman etme” kelimesi “en yü’minû” şeklinde<br/>fiili muzari kipiyle ifâde ediliyor. Oysa bu mü’minler sâdece o anda değil geçmişten<br/>beri îman ediyorlar. Ancak bu gerçeğin şimdiki zaman kipiyle ifâde edilmesi,<br/>îmanlarının sürüp gittiğini ve îman üzere devam ettiklerini vurgulamak içindir. Çünkü<br/>kâfirler mü’minlere geçmişteki îmanları dolayısıyla azap etmiyorlardı. Aksine bu<br/>îmanlarına gelecekte de devam ettikleri için azap ediyorlardı. Zira sözünü ettiğimiz<br/>mü’minler, gelecekte îmandan ayrılıp tekrar kâfir olsalar, bu kâfirler onlara geçmişteki<br/>îmanlarından dolayı azap etmeyeceklerdi. Şu halde âyet metninde âdetâ şöyle denmiş<br/>oluyor: Onlardan aziz ve hamid olan Allah’a îmanda devam ettikleri için intikam<br/>aldılar. Bir başka âyet-i kerimede; <i><b>“Onlar: Biz zaten Rabbimize döneceğiz. Sen<br/>sâdece Rabbimizin âyetleri bize geldiğinde onlara inandığımız için bizden intikam<br/>alıyorsun”</b></i> (Araf 7/125-126) buyurulmaktadır. Bu âyette ise îman etme di-li geçmiş<br/>zaman kipi kullanılarak ifâde olunuyor. Ancak bu âyetin söz ettiği husus sihirbazların<br/>Hz. Mûsâ’ya îmanıdır. Dolayısıyla sihirbazların Hz. Mûsâ’ya peygamber olarak sırf<br/>îman etmiş olmaları, onların nezdinde kabul edilmesi mümkün olmayan kötü bir<br/>davranış ve intikam alınması gereken bir husustu. Tefsirini yaptığımız âyetteki istisna,<br/>onların ayıplanacak ve kınanacak davranışlardan tamamiyle beri olduklarını<br/>vurgulamaktadır. Şairin şu beytinde olduğu gibi:<br/>
<i>Hiç ayıp yok onlarda! Ayıp; kılıçlarda<br/>Eşi, dostu, vatanı hatırlamayan kılıçlarda.</i><br/>
Böylece âyette şöyle denmiş olmaktadır: Kâfirlerin mü’minlerde kınamış oldukları<br/>
konu aslında kınanacak ve çirkin görülecek bir husus değildir. Tıpkı şairin şiirinde ayıp<br/>olarak gösterdiği davranışın aslında ayıp olmadığı gibi. Şairin sözünde istisnanın bir<br/>iddiâya dayandığı halde âyette böyle olmaması, söylediğimiz anlayışa engel değildir.<br/>Çünkü onlar gerçekten îmanı inkâr etmişlerdir.<br/>
“Aziz” galip, azabından korkulan, “hamid” ise nimet verip sevabı umulan demektir.<br/>
Nitekim bundan sonraki gelecek âyette bu konu pekiştirilmektedir.<br/>
<b>9. Göklerin ve yerin mülkü kendisine âid olan Allah her şeyi görür <i>(her şeye</i></b><br/>
<i><b>şâhiddir.)</b></i><br/>
Bu âyet onların îmanlarının dayanak noktasına işâret etmektedir. Allah Teâlâ’ya<br/>
“şehîd/her şeyi gören” sıfatının en sona getirilmesi; tam bir mülkiyetin ancak “aziz”<br/>kelimesinin ifâde ettiği kudretteki mükemmeliyet ve “hamid” kelimesinin ifâde ettiği<br/>
