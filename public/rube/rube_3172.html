<a name=3173></a><img src="RuhulBeyan-3173_1.jpg"/><br/>
Bu bakımdan azgın vali ve kadılara, şer‘î hükümlerin icrası dışında hiçbir konuda<br/>
yardım etmek caiz olmaz. Hadiste “<i>Kim bir zalime yardım ederse, Allah o zalimi onun<br/>başına musallat eder</i>.”<a href="RuhulBeyans.html#3173">[43] </a>diye varid olmuştur.<br/>
Başka bir hadiste ise şöyle buyrulmuştur: “<i>Allah Teâlâ’nın halkının işini üstüne</i><br/>
<i>verip de onları aldatan, onların iyiliği için çalışmayan hiçbir kul yoktur ki, Allah ona<br/>cenneti haram kılmasın</i>.”<a href="RuhulBeyans.html#3173">[44]</a><br/>
<b>Sa‘dî</b> der ki:<br/>
<i>Tebea kök pâdişâh ağaç gibidir<br/>Ey oğul, ağaç gücünü kökünden alır<br/>Gücün yeterse halkın gönlünü kırma<br/>Eğer kırarsan kendi kökünü kırmış olursun<br/>İnsaflı olarak ‘kötü talihli kimdir’ diye sorarsan<br/>O kimsenin rahatı başkalarına eziyet etmektedir.<br/>Kötülere de bu dünya kalmaz<br/>Geriye lânet ve kötü nâm kalır</i><br/>
3- Her amelin hakiki bir sûreti vardır. Âhiretteki dirilmede o sûretle zuhûr eder.<br/>
Amel, hayırlı bir amelse güzel bir surette; şerli bir amelse çirkin sûrette zuhur eder. Bu<br/>çeşitli suretler, bu dünyada âhiret hayatındakinin tam tersi bir şekilde gözükürler. Bu<br/>sebepledir ki masıyetler aslında öldürücü birer zehir de olsalar isyankârlar onları güzel<br/>görüp helal sayarlar. Tâatler de her ne kadar gerçekte faydalı birer devâ olsalar da,<br/>onları kerih görür; acı bulurlar. Mesela başkasının malını gasbetmek, düşmandan öç<br/>almak gibi hususlardan zevk aldıkları için azgınlık bu dünyada azgınlara câzib bir<br/>surette gözükür. Allah, onlara bu amellerini haber verecektir. Yani bu amelleri, onlara<br/>gerçek suretlerinde gösterecektir. Onlar da işin, zannettiklerinin tersine olduğunu görüp<br/>anlayacaklardır.<br/>
<a href="RuhulBeyans.html#3171">[39].</a> <i>Ebû</i> <i>Dâvud</i>, Cihâd, 9; <i>Dârimî</i>, Siyer, 46<br/><a href="RuhulBeyans.html#3171">[40].</a> <i>Beyhakî</i>, Sünen, IV, 334; <i>Mecmeu’z-zevâid</i> V, 281<br/><a href="RuhulBeyans.html#3172">[41].</a> <i>Ebû</i> <i>Dâvud</i>, Edeb 44; <i>Tirmizî</i>, Kıyamet 57; <i>İbn</i> <i>Mâce</i>, Zühd 23<br/><a href="RuhulBeyans.html#3172">[42].</a> <i>İbn</i> <i>Hacer</i>, Kâfî, II, 319<br/><a href="RuhulBeyans.html#3173">[43].</a> <i>Münâvî</i>, VI, 72<br/><a href="RuhulBeyans.html#3173">[44].</a> <i>Münzirî</i>, Terğib, IV, 459<br/>
