<a name=3050></a><img src="flower_sep.jpg"/><br/>
Başka bir rivayette ise şöyle söylemişlerdir: Biz bu ihtiyarın (Ebû Tâlib’in)<br/>
ölmesinden ve elimizden bir kaza çıkmasından, yâni Muhammed’i öldürmekten, bu<br/>yüzden de Araplar’ın bizi ayıplayıp: “Ona önce dukunmadılar, nihayet amcası ölünce<br/>hemen onu ortadan kaldırdılar.” demelerinden korkuyoruz.”<br/>
Aralarında Rabîa’nın iki oğlu <b>Utbe </b>ve <b>Şeybe</b>, <b>Ebû Cehil</b>, <b>Ümeyye b. Halef </b>ve<br/>
Mekke’nin fethi gecesi müslüman olan <b>Ebû Süfyân</b>’ın da bulunduğu Kureyş’in önde<br/>gelenleri Ebû Tâlib’in evine gittiler. Önce bir adam gönderdiler. Adam onlar için Ebû<br/>Tâlib’den izin isteyip: “Dışarıda kavminin eşrafı yanına gelmek için senden izin<br/>istiyorlar.” dedi. Ebû Talib: “Onları içeri al.” dedi. İçeri girdiler ve Ebû Tâlib’e<br/>şunları söylediler:<br/>
“Ey Ebû Tâlib! Sen bizim seyyidimiz ve büyüğümüzsün.” Sana hastalık gelip çattı.<br/>
Biz ölmenden korkuyoruz. Bizimle kardeşinin oğlu arasında olanları biliyorsun. Onu<br/>çağır. Onun adına bizden, bizim adımıza da ondan söz al. O bizi kendi dinimizle<br/>başbaşa bıraksın, biz de onu kendi dini ile başbaşa bırakalım.” dediler. Bunun üzerine<br/>Ebû Tâlib Hz. Peygamber (a.s.)’a bir adam gönderdi. O da geldi.<br/>
Hz. Peygamber (a.s.) Ebû Tâlib’in bulunduğu odaya girince Ebû Tâlib ile orada<br/>
bulunan topluluk arasında bir kişinin oturabileceği bir boşluk bulunuyordu. Ebû Cehil,<br/>Hz. Peygamber (a.s.)’ın bu boşluğa oturmasından ve dolayısıyla kendisinden daha<br/>yüksek bir mevkide bulunmasından korktu. Mel’ûn hemen kalkıp oraya oturdu. Hz.<br/>Peygamber (a.s.) Ebû Tâlib’in yakınında oturacak bir yer bulamadı ve kapının yanına<br/>oturdu.<br/>
Ebû Tâlib, Rasûlullah (a.s.)’a: “Ey kardeşimin oğlu! Bu adamlar, kavminin eşrâfıdır.<br/>
Senden istediklerini onlara ver! Sana insaf ediyorlar. Senden kendilerinin ilahlarını<br/>kötülememeni istiyorlar. Bunu yaparsan seni de ilâhınla başbaşa bırakacaklarını<br/>söylüyorlar” dedi.<br/>
Bunun üzerine Hz. Peygamber (a.s.) onlara: “<i>Bakın, eğer ben size istediğinizi</i><br/>
<i>verirsem, siz de bütün Araplar’a hükmedeceğiniz ve Arap olmayan milletlerin de size<br/>itaat edip boyun eğecekleri bir kelimeyi bana verir misiniz?</i>” diye sordu. Ebû Cehil:<br/>“Sana o kelimeyi de veririz, onunla birlikte on mislini de. Nedir o kelime?” dedi. Hz.<br/>Peygamber (a.s.):<br/>
“–Lâ ilâhe illallâh” diyeceksiniz ve Allah’ın dışında ibadet ettiklerinizden<br/>
vazgeçeceksiniz.” buyurdu. Bunun üzerine onlar ellerini birbirine vurdular ve:<br/>
“–Ey Muhammed! Bizden bu kelimeden başka bir şey iste.” dediler. Peygamber<br/>
Efendimiz:<br/>
“<i>Güneşi getirip ellerimin arasına koysanız dahi sizden onun dışında bir şey</i><br/>
<i>istemem</i>.” buyurdu.<br/>
Bu cevap üzerine birbirlerine: “Vallahi, bu adam sizin istediğiniz hiçbir şeyi vermez.<br/>
Allah sizinle onun arasında hüküm verinceye kadar atalarınızın dinine devam edin.”<br/>dediler. Ardından da dağıldılar.<br/>
