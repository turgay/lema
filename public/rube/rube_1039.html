<a name=1040></a><img src="RuhulBeyan-1040_1.jpg"/><br/>
varlıklar (melekût-i âlâ) dan yaratılmış olan ruhâniyete zıttır. Melekût-i âlâdakiler ise<br/>hayırlı olanı emredip şerli olanı yasaklarlar. Nefis de şeytanlar gibi melekût-i süflîden<br/>yaratılmıştır. Bunlar ise sadece şerri emrederler. Yüz çevirmek, yoldan çıkmak ve<br/>büyüklük taslamak bunların tabiatında vardır. Bu yüzden nefis de nasîhat kabullenmek<br/>istemez, isyan eder. Nitekim Şeyh, <i>Kasîdetü’l-Bürde</i>’de şöyle demektedir:<br/>
<i>Kulak asmadı, şu durmadan kötülük emreden nefsim<br/>Cehâleti yüzünden, ak saçların ve ihtiyarlığın uyarılarına.</i><br/>
Yani daima kötülük ve aybı emreden nefis, ihtiyarlığın uyarısına aldırmamış, iyice<br/>
düşkünleştikten sonra, mütemâdiyen cehâlet sapkınlığında kalmıştır. Nedâmetin<br/>gücünden yararlanarak şehvetin galebesini gösteren gemden kurtulamamıştır.<br/>
Allah Teâlâ nefsi, cehennem sûretinde yaratmıştır. Cehennemdeki her derekeye<br/>
(çukura) göre nefse de kötü bir sıfat vermiştir. Nefis, cehennem kapılarından bir kapıdır<br/>ki, cehenneme girecek olanlar, bu kapıdan girerek cehennemin öteki yedi derekesine<br/>inerler. Bu yedi sıfat, kibir, hırs, şehvet, hased, kızgınlık, cimrilik ve kindir. Her kim<br/>nefsini bu yedi sıfattan kurtarıp temizlerse, bu süflî derekeleri geçmiş ve cennetlerin<br/>ulvî derecelerine yükselmiş olur. Nitekim Allah Teâlâ şöyle buyurur: <i><b>“Şüphesiz nefsini<br/>tezkiye eden kurtulmuştur.”</b></i> (eş-Şems, 91/9) nefsini bu sıfatlardan tezkiye edemeyen<br/>ise cehennem derekelerinde hüsrana ve zarara uğramış olarak ebediyyen kalır.<br/>
<i><b>“Onu kötülüklere gömen de ziyan etmiştir.”</b></i> (Şems, 91/10) âyetinde de buna işaret<br/>
edilmiştir.<br/>
Allah, cümlemizi nefs-i emmârenin tuzakları ile şeytanın şerrinden korusun. Bunlar<br/>
bedende kaldığı müddetçe halimizi ıslâh eylesin, âmin ya Müsteân!<br/>
<a href="RuhulBeyans.html#1038">[63].</a> <i>Buhârî</i>, Rikâk, 49; <i>Müslim</i>, Münâfıkîn, 51-52.<br/><a href="RuhulBeyans.html#1039">[64].</a> <i>Münâvî, </i>I, 222.<br/>
