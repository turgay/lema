<a name=6330></a><i>Sen düşmana bile merhametli iken, dostlarını nasıl yoksun bırakırsın?</i><br/>
Allah Teâlâ kullarından tevhid, takva ve tevekkül istemektedir. Rızık, Kerim olan<br/>
Allah’a âiddir. O, gökleri ve yeri yaratmadan elli bin sene önce mahlukatının<br/>kaderlerini takdir etmiştir. Yaratma, rızık ve ecel konusunda takdir ettiği şeyler,<br/>kasdedenlerin kasdıyla değiştirilmez. Bilindiği gibi, vahşî hayvanlar ve kuşlar yarın<br/>için hiç bir şey biriktirmedikleri halde sabahleyin aç olarak yuvalarından çıkarlar,<br/>akşamleyin karınları ve kursakları tok olarak dönerler. Bu, Allah Teâlâ’nın onların<br/>kalplerine marifet nurunu ulaştırmasıyla kendisine tevekkül etmelerinden dolayıdır. O<br/>halde insan, rızkının geri kalanı için nasıl üzülür ve yarın için bir şey biriktirir. Rızkının<br/>hakikatinden ve tayininden haberi olmaz; hatta bazen başkasının biriktirdiğini yer de<br/>yarına bir şey kalmaz. Bu yüzden Rasûlullah (s.a.) yarını için bir şey biriktirmezdi.<br/>Çünkü rızıklar, nefeslerin yenilendiği gibi her an yenilenirler. Kişiyi eceli takip ettiği<br/>gibi rızkı da takip eder.<br/>
Âlemlerin efendisi Efendimiz (s.a.v.) şöyle buyurdu: <i>“Ey insanlar, rızık taksim</i><br/>
<i>edilmiştir; insana ne yazılmışsa ondan fazlası olmaz. O halde rızık isterken iyilik<br/>yapınız. Yâni tâat ve kullukla rızkınızı arayınız, masiyet ve günah işleyerek değil.</i><br/>
<i>Ey insanlar, kanâatte genişlik vardır. Orta yolda gitmek ve ölçülü davranmak</i><br/>
<i>makbul ve yeterlidir. Zühdde rahatlık ve hesab kolaylığı vardır. Her bir amelin<br/>cezâsı/karşılığı vardır; gelecek de yakındır.”</i><br/>
<b>Molla Câmî</b> der ki:<br/>
<i>Bu harâbe dünyada hazine elde etmek için eziyet çekme<br/>Ömrün tükendiğinde, yoksulluk toprağı o hazine üzerine saçılsın<br/>Sultanların eğlendikleri, meclisler kurdukları köşkü gör<br/>Karga nağmeler mırıldanmakta, baykuş kafiye tutturmakta</i><br/>
Allah dostlarından biri der ki: Ben ve bir arkadaşım bir dağda inziva hâlinde ibâdet<br/>
ediyorduk. O, benden biraz uzaktaydı ve bitkilerle besleniyordu. Ben ise bir ceylanın<br/>gelip sütünü vermesiyle hayatta kalıyordum. Bu hal, bir süre böylece devam etti. Bir<br/>gün arkadaşım bana gelip: “Yakınımızda bedevî bir kafile konakladı. Kalk da onların<br/>yanına gidelim. Belki yemek için, süt ve benzeri bir şey buluruz.” dedi. Ben, kabul<br/>etmek istemedim; fakat o ısrar edince ona katılmak zorunda kaldım ve birlikte o<br/>kafilenin yanına gittik. Bize yemek ikram ettiler ve sonra oradan ayrıldık; her birimiz<br/>ibâdet ettiği yere döndü. Sonra ben, her gün belli vakitte gelip bana süt veren ceylanı<br/>beklemeye başladım. Ancak hayvancağız gelmedi. Daha sonra da bekledim, ama<br/>gelmedi ve ümidimi kestim. Anladım ki, işlediğim o günah yüzünden ceylan bir daha<br/>gelmedi.<br/>
Burada zikredilen günahın üç yönü vardır; <i>birincisi</i>; kalbe giren tevekkülün<br/>
çıkmasıdır. <i>İkincisi</i>; kendisine kâfî gelen rızka kanâati terk edip başka bir şeye tama<br/>
