<a name=9187></a><img src="flower_sep.jpg"/><br/>
<img src="RuhulBeyan-9187_2.jpg"/><br/>
aklınıza gelmeyen yaratılmışlardan var edelim.<br/>
<b>Hasan Basrî</b> (rh.a.) âyet-i kerîmenin mânâsıyla ilgili şöyle demiştir: Şayet<br/>
elçilerimize inanmazsanız öncekilerin şekillerinin değiştirilip daha çirkin şekillere<br/>sokuldukları gibi size domuzlar ve maymunlar şekline sokarız. Yâni biz, sizin yerinize<br/>benzerlerinizi yaratmaktan ve bulunduğunuz suretten başka bir şekle getirmekten âciz<br/>değiliz.<br/>
Âyet-i kerîmenin bir tehdid mânâsına olma ihtimali de vardır. Bu takdirde, ya<br/>
bilmedikleri bir yaratılışla yeniden meydana getirilmeleri veya bilmedikleri bir takım<br/>niteliklerde; yâni farklı renklerde ve şekillerde yeniden yaratılmaları kasdedilmiştir.<br/>
Hadis-i şerifte şöyle buyrulur: <i>“Cennet halkı tüyleri bitmemiş ve hiç bitmeyecek</i><br/>
<i>durumda yaratılmışlardır. Cehennem halkına gelince, onların her bir dişi Uhud dağı<br/>gibidir.”</i><a href="RuhulBeyans.html#9192">[218]</a><br/>
Âyet-i kerîmede, Allah Teâlânın insan sıfatlarını meleklerin sıfatlarına değiştirmekten<br/>
ve sâlikleri sâhip oldukları sıfatlardan başka sıfatlara mazhar kılmaktan âciz olmadığına<br/>işâret vardır. Zira, sonsuz hikmetin gerektirdiği şekilde bir kimsenin sâhip olduğu<br/>sıfatlarına zıt başka sıfatlara sâhip olması imkânsız değildir. Nitekim bir maddenin içine<br/>iksir katıldığında onun bazen gümüş bazen de altın olduğunu görmekteyiz.<br/>
<b>62. Andolsun, ilk yaratılışı bildiniz. Düşünüp ibret almanız gerekmez mi?<br/></b><i>“Andolsun, ilk yaratılşı bildiniz.”</i> Bu ilk yaratılış, onların nutfeden yâni erkek<br/>
siperminden, sonra rahim cidarına tutunmuş aşılanmış yumurtadan yaratılmaları,<br/>ardından da bir et parçası durumuna gelmeleridir.<br/>
Bu ilk yaratılmaktan maksadın, Âdem (a.s)’ın topraktan yaratılması olduğu da<br/>
söylenmiştir.<br/>
<i>“Düşünüp ibret almanız gerekmez mi?”</i> Durum böyle olunca, bunlara gücü yeten<br/>
Allah’ın sonraki yaratmaya da kesinlikle muktedir olacağını düşünmez misiniz? Çünkü,<br/>önceki örneği mevcuddur, parçaları belirli ve gerekli madde bulunduğu için çok daha az<br/>işi vardır.<br/>
<i>O ki bizi yokluk halvetinden<br/>Varlık cilvegâhına çekti.<br/>Bu defa sam rüzgârıyla helâk edip<br/>Yüzümü toprak perdesi altında gizledi.<br/>Hem “kün feyekûn” emriyle<br/>Kabrin köşesinden tekrar dışarı çıkarır.</i><br/>
