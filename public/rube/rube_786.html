<a name=787></a>canlılarla konuşmayı öğretti. Ona kimseye vermediği güzel bir ses ve tatlı bir avaz<br/>vermişti. Dâvud (a.s.) Zebûr’u okuduğu zaman, vahşî hayvanlar, boyunlarından tutulup<br/>yakalanabilecek bir tarzda ona yaklaşır, kuşlar ötüşür, akan su durur ve esen rüzgâr<br/>esmez olurdu.<br/>
<i>“Eğer Allah Teâlâ, şer ve fesâd işleyen, bozgunculuk yapan bazı insanları, diğer bir</i><br/>
<i>kısım insanlarla bertaraf etmeseydi, dünya bozulurdu.”</i> Zenginlik kaynakları yok olur<br/>ve onu îmâr ve ıslâh eden ekin ve nesil gibi şeyler atâlete uğrardı.<br/>
Bu âyetin tefsîrinde denildi ki: Allah Teâlâ mü’minler ve iyi kullarla, kâfir ve<br/>
fâcirleri önleyip savmasaydı, yeryüzü ve içindekiler helâk olurdu. Fakat Allah mü’min<br/>kul sebebi ile kâfiri, sâlih kul sebebiyle de fâciri önleyip savar. Efendimiz (s.a.) şöyle<br/>buyurmuştur: <i>“Şüphesiz ki Allah Teâlâ, sâlih müslüman sebebiyle komşu evler<br/>halkından yüz kişiden belâyı savar.<a href="RuhulBeyans.html#796">”</i>[210] </a>Sonra Efendimiz (s.a.) yukarıdaki âyeti okudu.<br/>
Burada mülke hâkim olmanın fazîletine tenbîh vardır. Zira bu hâkimiyet olmasa<br/>
dünyânın düzeni bozulur. Bu sebeple “Din ve mülk ikizdir.” denilmiş. Binâenaleyh<br/>birinin yükselmesi, diğerinin yükselmesi demektir. Çünkü din esas, mülk bekçidir. Esası<br/>olmayan şey yıkılır, bekçisi olmayansa zâyî olur.<br/>
İnsanlar, peygamberlerinin hüccetleri zâhir olmasına rağmen, riyâsetleri altına<br/>
girmiyorlardı. Dolayısıyla gerek lisanla tebliğ ve dâvet, gerekse kılıçla mücâdele<br/>ihtiyâcı beliriyordu. Bu vazîfe peygamberler ve onlara tâbî olanların belli ecelleri sona<br/>erip bu dünyâdan göçünce; her asırda dini müdâfaa ve cihâd edecek halîfelerin olmasını<br/>gerektirdi. İşte Allah’ın insanların bir kısmı ile diğer kısmını önleyip savması budur.<br/>
Allah Teâlâ’nın insanların bir kısmı ile diğer kısmını savması açık veya gizli iki<br/>
şekilde olur. Açık savma, şu dört vâsıta ile olur: Peygamberler, hükümdarlar, <i><b>“hikmet<br/>verilen kimseye çok hayır verilmiştir”</b></i> (el-Bakara: 2/268) âyetiyle kasdolunan<br/>hakîmler ve vâizler.<br/>
Peygamberlerin kuvvet ve otoritesi umûm ve husûs, zâhir ve bâtın herkes üzerinedir.<br/>
Hükümdarların otoritesi ise herkesin yalnız zâhirinedir. Nitekim şöyle denilmiştir: “Biz<br/>onların bedenlerinin melikleriyiz, dinlerinin değil” Hükemânın otoritesi, herkese değil,<br/>sadece belirli özel kimseleredir. Vâizlerin otoritesi ise âmmenin bâtınları, iç dünyaları<br/>üzerinedir. Gizli savma ise akıl ile olur. Aklın otoritesi, kötülüklerin çoğundan insanı<br/>korur; aynı zamanda kişinin, başında bulunan hükümdara uymasını ve onun emirlerine<br/>sarılmasını sağlar.<br/>
<i>“Fakat Allah bütün âlemlere karşı lûtüf sahibidir.” </i>Yâni Allah Teâlâ, bir kısım<br/>
insanların fesâdını, diğer kısım ile savar. Böylece yeryüzü bozulmaz, dünya işleri<br/>yoluna girer ve ümmetlerin hali düzelir.<br/>
Allah’ın fazl ve lütfu bütün alemleri kuşatır. Allah’ın dünyâdaki fazlı, insanları<br/>
doğruluk, güzellik ve salâh yoluna sevketmesidir. Âhiretteki ise, cennetler, yüksek<br/>dereceler, necât ve felâh iledir. Allah Teâlâ’nın, peygamberler, kâmil velîler, ehl-i yakîn<br/>ve onların izinden yürüyenler gibi bazı kullarından vâsıtasız olarak belâları savması<br/>O’nun fazl u keremi cümlesindendir.<br/>
