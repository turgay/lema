<a name=5650></a>kaçındığı gibi hayâl dünyasında da haramlardan kaçınması gerekir. Çünkü hayâl hisse<br/>tâbidir. Bu sebeble ihtilâm olan müridi, şeyhinin azarlaması gerekir. Çünkü ihtilam ya<br/>uykuda görülen bir rüyâ veya uyanıklıkta o işleri tasavvur sebebiyle olur. Bu da ancak<br/>hayâlindeki şehvet kalıntısından kaynaklanır. Eğer kemâl sâhibi bir kimse ihtilâm olursa<br/>bu, helâl veya haram cinsi münâsebeti tasavvurundan değil, mizacına ârız olan bir<br/>hastalık yüzünden bâtınî âzâlarının zayıflığı sebebiyledir.”<br/>
İhtiyar kadın, mertebesi bakımından değil sadece hicabı terk konusunda erkek<br/>
hükmündedir. Nitekim hakîmlerden biri şöyle demiştir: Erkeğin ömrünün iki yarısından<br/>hayırlı olan sonuncusudur. Cehâleti gider, hilmi artar ve görüşü isâbetli olur. Kadının<br/>ömrünün iki yarısından kötü olan da sonuncusudur. Ahlâkı kötüleşir, dili keskinleşir ve<br/>çocuk doğuramaz olur.<br/>
Nikâh arzusunun olmaması, çoğunlukla ihtiyar kadınlar tarafından değil erkekler<br/>
tarafındandır. Zira anlatıldığına göre ihtiyar bir kadın hasta olur, oğlu da bir doktor<br/>çağırır. Doktor, kadının renkli elbiselerle süslenmiş olduğunu görünce durumunu anlar<br/>ve “Bu kadının kocaya ne de çok ihtiyacı var!” der. Kadının oğlu: “Yaşlı kadınların<br/>kocayla ne işi olur?” deyince kadın: “Yazıklar olsun sana, sen doktordan daha mı iyi<br/>biliyorsun?” der.<br/>
Hikâye edilir ki <b>Râbiatü’l Adeviyye</b>’nin kocası ölünce <b>Hasan Basrî</b> ve arkadaşları<br/>
onun yanına gitmek için izin istediler. O da izin verdi. Kendisi de bir perde çekip<br/>arkasında oturdu. Hasan ve arkadaşları:<br/>
“Kocan öldü, dolayısıyla senin bir kocaya ihtiyacın var.” dediler. “Evet, memnuyetle.<br/>
Fakat içinizde en âlim kim ise onunla evleneceğim.” dedi. “En âlimimiz Hasan<br/>Basrî’dir.” dediler. Bunun üzerine ona: “Sana dört mesele soracağım, eğer cevap<br/>verebilirsen ben seninim.” dedi. Hasan da: “Sor, eğer Allah muvaffak kılarsa cevap<br/>veririm.” dedi. Râbia: “Ne dersin, ölsem ve dünyadan çıksam, îmanlı mı ölürüm yoksa<br/>îmansız mı?” Hasan: “Bu ancak Allah’ın bilebileceği bir gaybdır.” dedi. Râbia: “Ne<br/>dersin, kabre konsam, münker ve nekîr bana suâl sorsalar, onlara cevap vermeye gücüm<br/>yeter mi, yetmez mi?” Hasan: “Bu da gaybla ilgili bir konudur.” Râbia: “Kıyâmet günü<br/>insanlar toplanıp amel defterleri uçuşmaya başladığında kitabım sağımdan mı, yoksa<br/>solumdan mı verilecek?” Hasan: “Bu da aynı şekilde gaybla ilgili bir husustur.” Sonra<br/>Râbia: “İnsanlara “bir gurup cennete, bir gurup da cehenneme gidecek.” diye nidâ<br/>olunduğu zaman ben hangi guruptan olacağım?” Hasan: “Bu da yine gaybla ilgili bir<br/>husustur.” deyince Râbia: “Bu dört şeyin gamını taşıyan kişi evlenmekle nasıl meşgul<br/>olabilir?” dedi, sonra da şöyle devam etti:<br/>
“Ey Hasan bana haber ver, Allah aklı kaç parça yarattı?” Hasan: “On parça. Bunun<br/>
dokuzu erkeklerde, biri kadınlardadır.” Râbia: “Allah şehveti kaç parça yarattı?”<br/>Hasan: “On parça. Bunun dokuzu kadınlarda, biri ise erkeklerdedir.” Râbia:<br/>
“Ey Hasan, ben dokuz parça şehveti bir parça aklımla koruyabiliyorum. Ama sen bir<br/>
parça şehveti dokuz parça aklınla koruyamıyorsun.” dedi. Bunun üzerine Hasan ağladı<br/>ve oradan ayrıldı.<br/>
