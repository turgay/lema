<a name=8884></a><img src="RuhulBeyan-8884_1.jpg"/><br/>
<img src="RuhulBeyan-8884_2.jpg"/><br/>
<img src="RuhulBeyan-8884_3.jpg"/><br/>
Âyette, haberin mübtedâdan önce getirilme sebebi, haberde mezkûr olan sihir<br/>kelimesinin onların ikaz ekseni ve azara sebep olan nokta olmasını belirtmesi<br/>açısındandır. Sanki şöyle denilmek istenmiştir: Siz, başınıza gelecek şeyleri haber veren<br/>Kur’ân’a “sihir” diyordunuz ya, işte o Kur’ân’ın haber verdiği bu cehennem ateşine de<br/>sihir desenize! Bakın bakalım, bu gördüğünüz sihir midir?<br/>
Bu istifham, onların, vahiyle (Kur’an’la) ilgili olarak “Bu sihirdir” sözlerine karşılık<br/>
olarak gelmiştir. “Misdak”, bir şeyi kanıtlayan delildir. Âhiret ahvâli ve orada görülen<br/>şeyler de peygamberlerin haber verdikleri şeyleri tasdik eder. Yâni: “Gördüğünüz<br/>cehennem azabı haktır” denilmek istenmiştir.<br/>
Yoksa siz mi, verilen bu haberde olduğu gibi, kendisinden haber verilen şey<br/>
husûsunda körsünüz? Yahut <i><b>“Herhalde gözlerimiz döndürüldü, biz büyülenmiş bir<br/>topluluğuz.”</b></i> (el-Hicr 15/15) şeklindeki iddiânız sebebiyle dünyada gözünüz bağlandığı<br/>gibi burada da gözlerinizin görmesine engel mi olundu?<br/>
<b>16. “Girin oraya, sabretseniz de sabretmeseniz de artık sizin için birdir. Siz</b><br/>
<b>ancak yaptıklarınıza göre cezâlandırılacaksınız.”</b><br/>
Ona/cehenneme girip sıcaklığına ve zorluklarına dayanın bakalım! İster dayanın ister<br/>
dayanmayın. Dilediğinizde sabır gösterin veya göstermeyin aynıdır. Zira hiçbir şekilde<br/>sizin ondan kurtuluşunuz yoktur. Bu âyet-i kerîme onların ümidlerini kesmek için<br/>getirilmiştir.<br/>
<i>“Sizin için birdir.” “</i>Sevâun” ile başlayan cümle mahzuf bir mübtedanın haberidir ve<br/>
buranın mânâsı şöyledir: Her iki durumda yâni sızlansanız da sabretseniz de azabın<br/>kaldırılması veya hafifletilmesi gibi herhangi bir faydayı asla temin edemezsiniz. Çünkü<br/>sabır ancak dünyada bir fayda karşılığında olur, âhirette olmaz. Her kim bu dünyada<br/>tâatlere sabırla devam ederse âhirette sızlanmaz. Her ne kadar sabır soğan kadar acı ise<br/>de akibeti bal kadar tatlıdır.<br/>
<i>“Siz ancak yaptıklarınıza göre cezâlandırılacaksınız”</i> cümlesi “sevâun/eşittir”<br/>
ifâdesinin sebep cümlesidir. Zira cezâ, onların inkâr ve çirkin amelleri karşılığında<br/>verilmektedir. Bu, kesinlikle vuku bulacak ilâhî bir vaaddir. Allah’ın vaadinin yalan<br/>çıkması da mümkün değildir. Ayrıca faydası bulunmaması açısından da sabretmeleri<br/>veya etmemeleri müsâvîdir.<br/>
<i>et-Te’vîlâtü’n-Necmiyye’</i>de de âyetin bu son cümlesi şöyle takdîr edilmektedir: “Siz<br/>
ancak dünyadaki hayır ve şer amelinizden dolayı cezâlandırılacaksınız. Yoksa âhiretteki<br/>sabır, inkiyâd, huşû, tazarru ve duâlarınızla değil. Zira onların hiçbir faydası<br/>olmayacaktır. Netice olarak onlara: <i><b>“Sinin orada, benimle konuşmayın”</b></i> (el-<br/>
