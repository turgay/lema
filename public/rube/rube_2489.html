<a name=2490></a>insanların hem de cinlerin bunun kapsamına girdiğini belirtmiştir.<br/>
<i>“Göklerin ve yerin sahibidir” </i>padişahıdır, idare ve tasarruf onundur.<br/><i>“Ondan başka tanrı yoktur.” </i>İbâdete ondan başka layık mâbud yoktur. Âleme sahip<br/>
olan, ulûhiyette tek ilâh olur. <i>“Hû” </i>(O) zamiri, Allah Teâlâ’nın en özel isimlerinden<br/>biridir. Çünkü hakiki anlamda gaiplik O’na ait olup akıllar O’nu tasavvur edemez ve<br/>vehimler O’nun ne olduğunu anlayamaz. “Hû” (O), ikinci gayb hazretinin, mertebesinin<br/>ismidir ki zâtın taayyünâtının ilkidir. O da el-Bâtın ve ez-Zâhir isimlerinin hükümlerini<br/>bir araya getiren bir berzahtır. Bu durumda “Hû”nun “vav”ı da kaybolur. O zaman<br/>gaybü’l-gayb hazretinin ismi olur. Bu, zâtın hazerâtından (mertebelerinden) birinci<br/>hazrettir (mertebedir). O, esmâ’nın fâtihası ve kitabın anasıdır. Harflere göre “elif”in<br/>durumu gibidir. (<b>Abdurrahman Bistâmî </b>(k.s.) nin <i>Tervîhu’l-kulûb</i> adlı eserinde böyle<br/>geçmektedir.)<br/>
Bil ki Allah’a yaklaştırılanlar (mukarrebûn), Allah’dan başka hiçbir mevcut<br/>
görmezler. Onlar “Hû” dediklerinde önceden bu zamirin ait olduğu bir isim geçse de<br/>geçmese de bununla sadece Hak Teâlâ’ya işaret ederler. (Bu konunun değerlendirmesi,<br/><i>Şeyhzâde Haşiyesi</i>’nde İhlâs suresindedir.)<br/>
<i>“Yaşatan, öldüren” </i>Bu sıfatlar, ulûhiyetini ziyadesiyle takrir ve tesbit içindir. Çünkü<br/>
yaşatmaya ve öldürmeye ancak, kendisinden başka hiçbir ilâh olmayan muktedir<br/>olabilir.<br/>
<b>Haddâdî</b> der ki: Allah, halkı nutfeden yaratıp diriltir. Ecelleri bitince de onları<br/>
öldürür. Buna O’ndan başka kimse güç yetiremez.<br/>
Ayete şöyle bir mânâ da verilmiştir: Allah ölüleri ba’s (tekrar diriltme) ile diriltir.<br/>
Dirileri ise ecelleri gelince dünyada öldürür.<br/>
<i>“Gelin Allah’a ve O’nun ümmî peygamberi olan elçisine inanın.” </i>Hz. Muhammed<br/>
(a.s.)’ın kesin olarak peygamber olduğu belirtildikten sonra Allah’a ve ümmî<br/>Peygamber’e iman emrediliyor. Nebi ve ümmî kelimeleri, Peygamberimiz için birer<br/>övgü ifadesidir. Ümmî, okuyamayan ve yazamayan kimse demektir. Peygamberimizin<br/>ümmî oluşu, O’nun önceki kitapları okumadığına, geçmiş kavimlerin hikayelerini bu<br/>kitaplardan nakletmediğine, sadece kendisine vahyedilene tâbî olduğuna delâlet eder.<br/>
<i>“-ki O (peygamber) de Allah’a ve O’nun sözlerine” </i>yani kendisine indirilen diğer<br/>
peygamberlerin haberlerine, O’nun kitaplarına ve vahiylerine <i>“inanmaktadır.”<br/></i>Rasûlullah (a.s.)’ın bu şekilde vasfedilmesi, yahudi ve hristiyanları, emrolundukları<br/>şeye imtisâle teşvik içindir. Peygamberimiz’in Allah’a inandığının ifade edilmesi,<br/>Allah’a imanın, O’nun sözlerine imandan ayrılmayacağına ve ancak onunla<br/>gerçekleşeceğine delâlet etmektedir.<br/>
<i>“O’na uyun ki doğru yolu bulasınız.” </i>İşte doğru yolu bulup, maksudunuza ermeyi<br/>
umarak bu peygambere inanın ve O’nun din açısından tüm emir ve yasaklarına uyun.<br/>Hidayetin, peygambere imânâ ve ona uymaya bağlanması göstermektedir ki, bir kimse,<br/>onu tasdik etse fakat şeriatının hükümlerini yerine getirerek ona tâbî olmazsa, hidayetten<br/>uzak kalmış ve sapıklık üzere devam etmiş olur.<br/>
