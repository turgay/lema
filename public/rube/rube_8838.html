<a name=8839></a><img src="flower_sep.jpg"/><br/>
<img src="RuhulBeyan-8839_2.jpg"/><br/>
kalpleriniz ölmüştür, her ne kadar dürtsem de uyanmıyor.”<br/>
<b>Mevlânâ Câmî </b>şöyle demiştir:<br/>
<i>Ey beden beşiğinde küçük bir çocuk gibi,<br/>Gaflet uykusu elinde esir kalmış.<br/>Ecel seni uyandırmadan önce,<br/>Eğer ölü değilsen başını kaldır.</i><br/>
<b>Muhammed b. Hâmid</b>, Ahmed b. Hadraveyh’in doksan beş yaşında rûhunu teslim<br/>
ederken yanında oturuyordu. Şâhid olduğu hâli şöyle anlatıyor: “O bazen gözlerini açıp<br/>bana bakıyordu. Ben ise onun gözünün îmanla mı yoksa günahkâr olarak mı bana<br/>açıldığını bilemiyordum.”<br/>
<b>Half b. Sâlim</b>’den bildirildiğine göre o, Ebû Ali b. el-Mâtûh’a, “Senin evin neresi?”<br/>
diye sormuş, o da: “Benim evim, aziz ile zelil olan insanın eşit kılındığı yerdir”<br/>demiştir. Half ona bu yerin neresi olduğunu sorunca, oranın mezarlıklar olduğunu<br/>belirtmiştir. Bunun üzerine Half ona, “Gecenin karanlığından ürkmez misin?” demiş, o,<br/>“Ben kabirlerin karanlığı ve ıssızlığının, gece karanlığından daha şiddetli olduğunu<br/>düşünüyorum” diye cevap vermişti. Half, “Peki! Söyler misin? Kabirlerden daha zor bir<br/>yer sizce var mıdır?” diye sorunca o, “Tabii vardır. Bu da, insana kabir azabını<br/>unutturacak âhiret korkusudur” diye karşılık vermiştir.<br/>
Bir mezar kitabesinde şu yazıya rastlanılmıştır:<br/><i>Allah mahlûkatı diriltinceye dek seni bekleyeceğim ama sen yakınımda olduğun</i><br/>
<i>halde sana kavuşma ümidinin olmadığını biliyorum.</i><br/>
<i>Ey sevgilim! Sen çürüdüğün gibi gündüz ve gecelerin sıkıntıları da artarak beni yok</i><br/>
<i>olmaya sürüklüyor.</i><br/>
<b>43. Semûd kavminde de <i>(ibretler vardır)</i></b><b>. Onlara: Bir süreye kadar faydalanın,</b><br/>
<b>denmişti.</b><br/>
<i>“Semûd”</i>; yâni Sâlih (a.s.)’ın kavmi Semûd’da da ibret alınacak şeyler vardır. Veya<br/>
onlarda da ibretler bıraktık. <i>“Onlara: Bir süreye kadar”</i> azabın inmesine kadar <i>“safâ<br/>sürün”</i> dünya hayatından faydalanın <i>“denmişti.”</i><br/>
Bu süre, çarşamba, perşembe ve cuma gününün sonuna kadar olan üç günlük<br/>
müddettir. Zira onlar çarşamba günü deveyi boğazlamış, cumartesi günü de Cibrîl’in<br/>korkunç çığlığı ile helâk edilmişlerdir. Bu âyet <i><b>“Siz üç gün boyunca evinizden<br/>faydalanın bakalım”</b></i> (Hud 11/65) âyetiyle de tefsir edilmiştir.<br/>
Rivâyete göre Sâlih (a.s.) onlara: “Sizin yüzleriniz yarın sarıya, ertesi gün kırmızıya<br/>
