<a name=7188></a><img src="RuhulBeyan-7188_1.jpg"/><br/>
<img src="RuhulBeyan-7188_2.jpg"/><br/>
<i>et-Te’vîlâtü’n-Necmiyye</i>’de der ki: “<i>Onlara önünüzde olan</i>” dünyadan ve dünyada<br/>
olan şehvetlerden ve lezzetlerinden; “<i>arkanızda olan</i>” âhiretten ve âhirette olan<br/>nimetlerden, hurilerden, saraylardan, ağaçlardan, meyvelerden, ırmaklardan, orada<br/>bulunan canların çektiği ve yine gözlerin lezzet aldığı “<i>şeylerden korkun; umulur ki”<br/></i>cemâli müşâhede, celâli mükâşefe ve vuslatın kemâlâtıyla <i>“size merhamet olunur.”<br/>denildiğinde</i> (aldırmazlar).”<br/>
Bazıları der ki: Önününüzdeki büyük kıyametin hallerinden ve arkanızdaki küçük<br/>
kıyametin hallerinden korkun. Çünkü birincisi Hak tarafından, ikincisi ise nefis<br/>tarafından gelir. Birincisinde fenâ fillah ile, ikincisinde ise bedenî hey’etlerden tecerrüd<br/>ile korkun. Bundan kurtuluş ve Allah’ın rahmetine mazhariyet gazap ve öfkeden<br/>tamamen kurtulmakla mümkündür. Çünkü nefiste kalıntı olduğu sürece kul gazabdan,<br/>hicabdan/perdeden, belâ/imtihan ve azabın şiddetlendirilmesinden kurtulamaz.<br/>
<b>46. Onlara Rablerinin âyetlerinden bir âyet gelmeyedursun, ille de ondan yüz</b><br/>
<b>çevirmişlerdir.</b><br/>
<i>“Onlara”</i> yukarıda açıklanan Allah’ın benzersiz olarak yarattığı şeyleri, sayısız<br/>
nimetleri dile getiren bu âyetlerin de içinde dâhil olduğu, kendilerine yönelmeyi ve<br/>îman etmeyi gerektiren <i>“Rablerinin âyetlerinden” </i>tenzîlî Kur’ânî<i> “bir âyet<br/>gelmeyedursun,”</i> inmeyedursun<i> “ille de”</i> yalanlayarak ve alay ederek<i> “ondan yüz<br/>çevirmişlerdir.”</i><br/>
Buradaki “<i>âyetler</i>” ile tenzîlî ve tekvînî âyetlerin genelinin murâd edilmiş olması da<br/>
mümkündür. Âyetlerin gelmesinden maksad ise vahyin inmesi ve bu işlerin onlara zâhir<br/>olmasının genelidir. Mânâ ise şöyledir: Kendilerine Allah’ın birliğine ve bir tek ilâh<br/>olduğuna şâhid olan âyet ve mûcizeler gelince mutlaka kendilerini Allah’a îman etmeye<br/>götürecek olan bu âyetleri doğru bir şekilde düşünmezler. Halbuki âlemde olan her şey<br/>Allah Teâlâ’nın sıfatlarından bir sıfatın sûreti ve Allah Teâlâ’nın zâtının sırlarından bir<br/>sırdır.<br/>
<i>Ey Mağribî, âlem olarak isimlendirilen,<br/>Aynada senin yüzünün aksidir<br/>Âdem’in bildiği şey ise,<br/>Âlemin nüshası, zâtın mazharıdır.</i><br/>
<b>Molla Câmî</b> der ki:<br/>
<i>Cihan, dostumuzun güzelliğinin aynasıdır.<br/>Onun yüzünü bütün zerrelerde müşâhede et.</i><br/>
