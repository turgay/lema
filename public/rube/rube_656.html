<a name=657></a><img src="flower_sep.jpg"/><br/>
<img src="flower_sep.jpg"/><br/>
Hakk’a teslim olup, nefsin arzu ve isteklerinden uzak durmak ve şeytanın peşinden<br/>gitmemektir.<br/>
Nebiyy-i Ekrem (s.a.) Efendimiz’in şöyle buyurduğu rivâyet edilmiştir: <i>“Mevlâ-yı</i><br/>
<i>Müteâl hazretleri ümmetimden şikâyet edip buyurdu ki: Ben onlar için şeytanı<br/>huzûrumdan tardettim. Durum böyle iken onlar, bana isyan ediyorlar şeytana da itaat<br/>ediyorlar.”</i><br/>
<b>Sa’dî </b>der ki:<br/><i>Bu utanmazlıkla başımı nereye götüreyim.<br/>Şeytanla sulh hâlindeyim, Hakk ile cenkte.<br/>Dostun nazarı senin tarafına nâdirdir.<br/>Çünkü senin yüzün Hakk’ın düşmanına dönüktür.<br/>Bilmez misin ki dost ayağını koymaz,<br/>Düşmanın içinde bulunduğu saraya.</i><br/>
Şeytanı tard edip nefsi daima suçlu görmek, en büyük tâatlerdendir. Şöyle bir hâdise<br/>
anlatılır: Bir adam kırk yıl oruç tutar. Bir gün bir ihtiyacının yerine getirilmesi için duâ<br/>eder. Fakat duâsına icâbet edilmez. Nefsini levmederek der ki: Ey şer yumağı, duâya<br/>icâbet edilmemesi de senin şerli oluşundandır. Yüce Allah, zamanın nebisine<br/>vahyederek buyurur ki: “Git o adama söyle: Senin bu şekilde nefsini öldürüp ayaklar<br/>altına alman, katımda kırk yıl oruç tutmandan daha sevimlidir.”<br/>
<b>Sa’dî </b>bir beytinde de der ki:<br/><i>Nâfile orucunu yiyenin elinden hayır gelir.<br/>Oruç tutmayan, yıl orucu tutan dünyâperestten yeğdir.</i><br/>
<i>“Ey mü’minler İslâm’a bir bütün olarak girin”</i> âyetinde biri umûmî, diğeri husûsî<br/>
olmak üzere iki mânâ vardır. Umûmî mânâ bütün îmân edenleri içine alan bir mânâdır<br/>ki; ey mü’minler! Zâhiren olduğu gibi bâtınen de İslâm’ın gereklerine uyunuz. Müslüman<br/>olmanın gereklerinden biri de Habîb-i Ekrem (s.a.) Efendimiz’in şu buyruğunu yerine<br/>getirmektir: <i>“Müslüman, elinden ve dilinden diğer müslümanların sâlim kaldığı<br/>kimsedir. Mü’min de insanların kendisinden emin olduğu kimsedir.<a href="RuhulBeyans.html#658">”</i>[138]</a><br/>
Husûsî mânâ ise, her insanın şahsını zâhirî ve bâtınî bütün cüzleriyle kuşatan bir<br/>
mânâdır. Kişi bütün uzuvlarıyla İslâm’a girmelidir. Göz görürken, kulak işitirken, ağız<br/>yerken, el tutarken, ayak yürürken Hak Teâlâ’nın emirlerine ve nehiylerine göre hareket<br/>etmeli ve böylece İslâm’a toptan girmelidir. Hatta uzuvlardan herbiri malâyanîyi<br/>terkederek mutlaka yapmaları gereken vazîfelerini yapmalıdırlar.<br/>
Zâhirî âzâları İslâm’a göre hareket ettirmek münâfık için kolaydır. Ancak bâtınî<br/>
âzâlara İslâm’ı benimsetmek ancak din kahramanlarının ve kâmil kimselerin<br/>yapabileceği bir iştir. Nefsin İslâm’a girmesi demek , kötü sıfatlardan ve<br/>
