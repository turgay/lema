<a name=6817></a><img src="RuhulBeyan-6817_1.jpg"/><br/>
erkek kölesiyle beraber hacca ve sefere gitmesi câiz olmaz. Ebû Hanîfe, şehvet ve<br/>fitneden emin olunursa kölenin hanım efendisinin yüzüne ve ellerine bakmasına cevaz<br/>vermiştir. Ancak bu kadar bir bakmanın câiz olması, mahremiyeti gerektirmez. Bu<br/>konuyla ilgili bazı meseleler Nur sûresinde geçti. Oraya bakarsan mutlu olursun.<br/>
Ey Peygamber hanımları! Allâh’ın size emrettiği perde arkasından konuşma konusunda<br/>
“<i>Allah’tan korkun” </i>ki bu zikredilenlerden başkası sizi görmesin. Bu konuda gücünüz<br/>yettiğince ihtiyatlı olun.<br/>
<b>Kâşifî</b> der ki: “Allah Teâlâ, burada emrin şiddetini artırmak için üçüncü şahıs<br/>
siygasından muhâtap siygasına dönüp şöyle emir ve ferman buyurdu: “Ey kadınlar,<br/>perdede karar kılın, Allah’tan korkun ve bilmediğiniz kimselerle perde arkasından<br/>konuşun.”<br/>
<i>“Şüphesiz Allah, her şeye şâhiddir.” </i>Hiçbir gizli söz ve iş O’na gizli kalmaz. O’nun<br/>
ilminde zamanlar, mekanlar ve haller farklılık göstermez/birbirinden ayrılmaz.<br/>
<i>Madem ki Hak Teâlâ her şeye şâhid oldu,<br/>Sizi her an görmektedir.<br/>Nâmahremlerden (yabancı kadınlardan) gözünüzü kapatın,<br/>Vehim ve şüphe yolundan uzak olun.<br/>Hayâ ve vakar dizinin ardında,<br/>Sabır ve kararla güzelce oturun.</i><br/>
<i>et-Te’vîlâtü’n-Necmiyye</i>’de şöyle denilmiştir: “Allah bu âyet ile Hz. Peygamber<br/>
(s.a.)’in hanımlarının gönüllerini alışageldikleri örf ve adetten koparıp şerîatın<br/>emrettiklerine (ma‘rûf) ve ibâdetten farz kılınanlara naklettikten sonra onların<br/>kalblerinin teskin edildiğine işâret etmiştir. Onların yaralarını iyileştirmek için bu<br/>ruhsatı indirerek onlara ve akrabalarına lütuf ve ihsanda bulunmuştur. Bununla beraber<br/>onları ihtiyat gösterme konusunda serbest bırakmamış ve (âyette sayılan) erkekler ve<br/>başkaları konusunda havâtırdan, nefislerin meyil ve arzularından korunarak “<i>Allah’tan<br/>korkun; şüphesiz Allah,” </i>nefislerin amellerinden ve kalblerin hallerinden <i>“her şeye<br/>şâhiddir”</i> hâzırdır ve onlara nâzırdır, buyurmuştur.<br/>
<b>Ebü’l-Abbâs Fâsî</b> şöyle demiştir: “__WORD__ bilinen, görünen ve işitilen hiçbir şey<br/>
kendisinden gâib/saklı olmayan hâzır demektir. Murâkabe üzere Allâh’ın kuluna şâhid<br/>olduğunu bilen kimseyi Allah yasakladığı yerde görmez, emrettiği yerin dışında da<br/>bulmaz. Başkasına ihtiyaç duymadan kendi ilmi ve müşâhedesi O’na yeter. Çünkü<br/>dünyâda da âhirette de hiçbir şey Allah Teâlâ’dan gizli kalmaz. O, kıyamet günü<br/>kullarından görüp bildiği şeylere şâhidlik eder.”<br/>
<i>Mekânda ve o mekâna yerleşende bir zerre yoktur<br/>Ki O’nun ilmi onu kuşatabilsin.<br/>Çöllerdeki kumun sayısı,</i><br/>
