<a name=9891></a><img src="RuhulBeyan-9891_1.jpg"/><br/>
<img src="RuhulBeyan-9891_2.jpg"/><br/>
<img src="RuhulBeyan-9891_3.jpg"/><br/>
<i>dünyada iken O’ndan başkasına tapmazdık, derler. İşte bu söz üzerine onlara sâk<br/>açılır, Allah onların, kendisini rableri olarak bilecekleri şekilde azametiyle tecellî<br/>eder. Bu tecellîyi gören müminler derhal yüzleri üzerine secdeye kapanırlar. Her<br/>münâfık da tepe üstü yere yıkılır. Onların sırtları sığırın boynuzu gibi kaskatı<br/>olmuştur. Sonra cehennemin önüne sırat köprüsü kurulur.” </i><a href="RuhulBeyans.html#9898">[52]</a><br/>
Allah’ın başka bir şekle dönüşmesi meselesi âlimlerin üzerinde görüş birliği ettikleri<br/>
hususlardandır. Bu Allah’ın ilâhî sıfatlarının eserlerindendir. Bu tıpkı, Cenab-ı Hakk’ın<br/>rüyada insan sûretinde görülmesine benzer. Yoksa Allah zâtı itibariyle herhangi bir<br/>sûrete bürünmekten ve buna benzer başka şekiller almaktan münezzehdir.<br/>
Bu âyet-i kerîme “teklif-i mâ lâ yutak” yâni insanın gücünün yetmeyeceği şeylerle<br/>
mükellef tutulmasının câiz olduğuna işâret etmektedir. Kaderiye mezhebi bu kanâatte<br/>değildir. Dolayısıyla bu âyet, kaderiye mezhebine karşı bir delil teşkil etmektedir.<br/>Nitekim <i>Es’iletü’l-mukhame</i>’de bu şekilde açıklanmaktadır. Fakat şu noktanın da<br/>bilinmesi gerekir: Teklif-i mâ lâ yutak’dan maksad, normal olarak muhal olan şeylerdir.<br/>Gözü görmeyen bir kişiyi Mushaf’a bakmakla yükümlü tutmak gibi. Bu şekilde bir<br/>yükümlü tutmanın câiz olduğu noktasında âlimler arasında herhangi bir görüş ayrılığı<br/>yoktur. Teklif-i mâ lâ yutak’tan kasdedilen bir diğer anlam ise muhâl-i ârızi’dir. Meselâ<br/>Ebû Cehil’e îman teklif etmek, böylesi bir teklif-i mâ lâ yutak’tır. Çünkü Ebû Cehil’in<br/>îmâna gelmesi, ortaya çıkan bir ârız sebebiyle imkânsızdır. Sözkonusu bu ârız ise,<br/>Allah’ın onun îman etmeyeceğine dâir vermiş olduğu haberdir. Eşari’ler mâ lâ yutak ile<br/>teklifi câiz görürlerken Mûtezile mezhebi buna cevaz vermez.. Muhâl-i âdi ile muhâl-i<br/>arizî’nin dışında birde muhâl-i akli vardır. Bu zâtı itibariyle imkânsız olan şey demektir.<br/>Sözgelimi kadim’in yok edilmesi, muhal-i akli çeşidindendir. Böyle bir teklifle yükümlü<br/>kılınacağını hiçbir kimse câiz görmemiştir.<br/>
<b>43. Gözleri horluktan aşağı düşmüş bir hâlde kendilerini zillet bürür. Halbuki</b><br/>
<b>onlar, sapasağlam iken de secdeye dâvet ediliyorlardı <i>(fakat yine secde<br/>etmiyorlardı)</i></b><b>.</b><br/>
<i>“Gözleri horluktan aşağı düşmüş bir hâlde, kendilerini zillet bürür.”</i> Burada<br/>
“hâşi’aten” kelimesi “yud’avne” fiilinin mef’ûlünden hâldir. “Ebsâruhum” kelimesi<br/>“hâşiaten” kelimesinin fâili olmak üzere merfûdur. Huşû’ yâni ürperip korkmanın<br/>gözlere nisbet edilmesi, korkunun etkisinin gözlerde ortaya çıktığından dolayıdır. Yoksa<br/>insanın diğer organları da korku duyar, zillet içinde olur. Aslında huşû’ duyan, insanın<br/>kalbidir. Çünkü kalp korkunun başlamış olduğu; ilk hissedildiği noktadır.<br/>
<b>Ebu’l-Leys</b> der ki: Müslümanlar başlarını secdeden kaldırdıkları zaman yüzleri kar<br/>
