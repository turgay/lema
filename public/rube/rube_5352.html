<a name=5353></a>ve takdirine bağlıdır. Yani, işlerin akıbeti Allah’ın dilediği gibi olur.<br/>
<i>Bazıları, fakr, hâ ve hû devleti ister<br/>Bazıları ise gül bahçesi, havuz ve akarsu ister<br/>Herkes Hak’tan iyi hâl üzere olmak diler<br/>İşin nihayeti, Allah’ın dilediği oluyor</i><br/>
<b>İbn Abbas</b> (r.anhümâ)’nın rivâyet ettiği merfû bir hadiste Efendimiz (s.a.) şöyle<br/>
buyurmuştur: “<i>Namazların hebâ edilmesi, şehvetlerin peşine düşmek, hevâya<br/>yönelmek kıyâmet alâmetlerindendir. O zaman emirler hain ve vezirler fâsık olur.</i>”<br/>
<b>Selman </b>(r.a.) yerinden sıçrayarak, “Anam babam sana feda olsun, bu da olacak mı?”<br/>
dedi. Efendimiz:<br/>
“<i>Evet, ey Selman. O vakit mü’minin kalbi, tuzun suda eridiği gibi erir de olanları</i><br/>
<i>değiştirmeye gücü yetmez.</i>” buyurdu.<br/>
Selman (r.a.) bunun üzerine: “Gerçekten bu olur mu?” dedi.<br/>Rasûlullah (s.a.): “<i>Evet ey Selman, o gün insanların en hor durumda olanı</i><br/>
<i>mü’mindir. Onların arasında korkarak dolaşır. Bir şey konuşacak olsa onu (adeta)<br/>yerler. Susacak olsa o zaman da öfkesinden ölür.</i>” buyurdu.<a href="RuhulBeyans.html#5354">[38]</a><br/>
<b>Hz. Ömer</b> (r.a.) Hz. Peygamber (a.s.)’a: “Kendisine insanların boyun eğip itâat<br/>
edeceği sultanın kim olduğunu haber ver.” dedi. Rasûlullah (s.a.): “<i>O yeryüzünde<br/>Allah’ın gölgesidir. Güzel idare ve muamelede bulunduğunda onun için ecir vardır.<br/>Size de şükretmek düşer. Kötü davrandığı zaman ona vebal vardır. Size de sabır<br/>gerekir.</i>”<a href="RuhulBeyans.html#5354">[39] </a>buyurdu.<br/>
Bir hadîste “<i>Bir saatlik adâlet, yetmiş yıl ibadetten hayırlıdır.</i>”<a href="RuhulBeyans.html#5354">[40]<i> </i></a>buyrulmuştur.<br/><b>Hâfız</b> der ki:<br/>
<i>Padişahın, ömrünün bir anında âdil olması,<br/>Yüz yıllık tâat ve zühdünden yeğdir</i><br/>
<b>Şeyh Sa‘dî</b> (k.s.) da şöyle der:<br/>
<i>Allah, iyiliğini murâd ettiği bir kavme<br/>Adaletli ve düşünceli bir hükümdar verir<br/>Bir âlemi vîrân etmek isterse eğer<br/>Saltanatı bir zalimin pençesine teslim eder<br/>Ardından lânet okunmasını istemezsen sen de<br/>İyi ol da kimse senin hakkında kötü söz söylemesin<br/>Mazlum uyumamıştır, onun âhından kork<br/>Onun sabah vakti yükselen gönül dumanından çekin<br/>Korkmaz mısın temiz yürekli bir kimsenin geceleyin</i><br/>
