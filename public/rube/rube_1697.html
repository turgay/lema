<a name=1698></a><i>O bedavacı herif, midesini davula çevirdi.<br/>Yalnız başına on sekiz adamın yiyeceğini yedi bitirdi.<br/>Yatacağı zaman odaya girdi.<br/>Halayık da kızgınlıkla kapıyı kapadı.<br/>Dışarıdan zincirini sürdü, bağladı.<br/>Ona pek kızmış, ondan pek dertlenmişti.<br/>Kâfirin gece yarısı yahut sabah vakti<br/>Tuvalet ihtiyacı oldu, karnı guruldamaya başladı.<br/>Yatağından kalkıp kapıya koştu,<br/>Elini atınca kapalı buldu.<br/>O hileci adam, kapıyı açmak için<br/>Türlü hilelere başvurduysa da açamadı.<br/>İyice sıkıştı, oda dardı, şaşırıp kaldı.<br/>Ne bir derman bulabildi, ne bir hile!<br/>Nihayet uyumaya, bu buruntuyu geçirmeye çalıştı.<br/>Uyudu da rüyâda kendisini bir viranede gördü.<br/>Hatırında virane vardı,<br/>O yüzden rüyâda onu gördü.<br/>Kendisini tenha bir viranede görünce<br/>Abdest bozmaya ihtiyacı vardı, işini beceriverdi.<br/>Uyanınca bir de baktı ki yatak pislik içinde.<br/>Derdinden deliye döndü.<br/>Uykum uyanıklığımdan beter.<br/>Burada yiyor, orada pisliyorum, dedi.<br/>Kâfir mezarın içinde nasıl bağırırsa<br/>O da öylece “Keşke geberseydim” demeye başladı.<br/>Bu gece bir geçse de kapının<br/>Açılmasını duysam diye beklemeye başladı.<br/>Ok yaydan fırlar gibi kimsecikler<br/>Görmeden kaçmayı kurmaktaydı.<br/>Mustafa sabahleyin gelip kapıyı açtı.<br/>Sabah o yolunu sapıtmış kişiye yol gösterdi.<br/>Bir herzevekil, o pis yatağı<br/>İnadına Peygamber’in yanına getirdi.<br/>Ve gör hele, konuğun bu işi işlemiş dedi.<br/>Alemlere rahmet olan Mustafa güldü.<br/>Getir o ibriği dedi,<br/>Hepsini kendi elimle yıkayayım.<br/>Sen bırak, bu pisliği biz yıkayalım.<br/>Bu iş el işidir, gönül işi değil, dediler.</i><br/>
