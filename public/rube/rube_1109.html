<a name=1110></a><img src="flower_sep.jpg"/><br/>
Rivâyet edilir ki: “Haccâc, Irak bölgesine vali olarak tâyin edilip kimsenin hukûkuna<br/>
riâyet etmeksizin müthiş bir terör estirerek sonunda dizginleri ele alınca, Abdurrahman<br/>b. Eş’as Iraklılarla birlikte ayaklandı. Emevî halîfesi Abdülmelik, Haccâc’a yardım<br/>olarak Şamlıları gönderdi. Şamlılar da Haccâc’ın tarafında savaşa giriştiler.<br/>
Haccâc’la, İbn Eş’as arasındaki mücâdele, altı ay zarfında meydana gelen seksen<br/>
çarpışmadan sonra nihâyet Deyr el-Cemâcim’de Haccâc’ın İbn Eş’as’ı hezimete<br/>uğratmasına kadar devam etti. İbn Eş’as’ın beraberinde 200.000 kişi vardı. Bunlar,<br/>hezimete uğrayınca Haccâc emrindekilere; “Bırakın bunları, takip etmeyin.<br/>Birbirlerinden ayrılsınlar.” dedi. Sonra Haccâc’ın tellâlı: “Kim geri dönerse emniyette<br/>olacaktır.” diye bağırdı.<br/>
Haccâc, daha sonra Kûfe’ye girdi. Hezimete uğrayanlardan bir kısmı, Haccâc’a bey’at<br/>
etmek için Kûfe’ye geldi. Kendisine bey’at için gelenlere Haccâc: “Cemaatten ayrılmak<br/>sûretiyle kâfir olduğunu kabul et ve müslüman topluluğundan ayrıldığına şehâdet et,<br/>sonra da tevbe et” diyordu. Şehâdet ederse ne âlâ, etmezse öldürtüyordu.<br/>
Has’amlı biri Haccâc’a bey’at etmeye gelince, ona da “kâfir olduğuna şehâdet et”<br/>
dedi. Adamcağız: “Ben seksen senedir Rabbime kulluk edeyim, sonra da kalkıp kâfir<br/>olduğuma şehâdet edeyim, olacak şey değil. Yemin ederim ki şurada bir eşeğin su<br/>içmeden durabildiği kadar bir ömrüm kaldı. Sabah akşam ölümü bekliyorum.” deyince,<br/>Haccâc emretti ve adamcağızın boynu vuruldu. Bundan sonra bir yaşlı daha getirildi.<br/>Haccâc: “Bu ihtiyarın kâfir olduğuna şehâdet edeceğini sanmam” dedi. Adam: “Benim<br/>ne inançta olduğumu nereden biliyorsunuz? Ben, kendimi sizden daha iyi tanıyorum. Ben<br/>Firavun ve Hâmân’dan daha kâfirim” dedi. Bu, Haccâc’ın hoşuna gitti ve adamı serbest<br/>bıraktırdı.<br/>
Şu ihtiyarın ne kadar zayıf bir îmana sahip olduğuna bakın! Sonrasında, sabah, akşam<br/>
ölümü beklemekten başka yapacağı bir şey olmayan gençlik sınırını aştığı ve o kadar<br/>ihtiyar olduğu halde, nasıl da kâfir olduğunu ikrâr etme gibi bir çirkinliği irtikâb<br/>edebiliyor? İşte görüyorsunuz, ezelî inâyetin, imdâdına yetişmediği kişilerden hiçbir şey<br/>beklenmiyor.<br/>
Sâlike düşen, kalbini îmanla rahatlatmak ve yakîn derecesine ulaştırmaktır. Yakîn<br/>
derecelerinden biri de tevhiddir. <i>Tevhid</i>: Varlık âlemindeki tüm oluşları Müsebbibü’l-<br/>Esbâb’dan (Allah’dan) bilmektir; bütün sebep ve vasıtaların O’nun hakimiyetine boyun<br/>eğdiğini kabul etmektir. Şuna da şüphe yoktur ki; yakîn derecesi, kalbi, nefsin bulanık<br/>durumlarından tasfiye etmekle elde edilebilir.<br/>
<i>Temiz yaratıldın, temizliğini korumaya bak,<br/>Sana yakışmaz toprağa necis varmak.<br/>Yavaş yavaş kalp âyinendeki tozu temizle<br/>Zira tozlu âyine cilâ tutmaz o hâliyle.</i><br/>
