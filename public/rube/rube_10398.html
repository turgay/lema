<a name=10399></a><img src="RuhulBeyan-10399_1.jpg"/><br/>
<img src="RuhulBeyan-10399_2.jpg"/><br/>
<img src="RuhulBeyan-10399_3.jpg"/><br/>
<img src="RuhulBeyan-10399_4.jpg"/><br/>
yeryüzünde oturmak, yerin sâdece yayılması ve döşenmesiyle mümkün olmaz. Ayrıca<br/>yeme ve içme yerlerinin gösterilmesi sûretiyle yaşama olayının da düzene konması<br/>gerekir.<br/>
<b>32. Ve dağları sağlam bir şekilde yerleştirdi.<br/></b>Âyetteki “ersâ” fiili “dağları sâbitleştirdi, sallanmasın diye yeryüzünü dağlar<br/>
vâsıtasıyla sâbit hale getirdi” demektir. Bu ifâde, bir gerçeği ortaya koymak içindir.<br/>Buna göre ifâde; Kur’an-ı Kerim’in bir çok yerinde dağlara nisbet edilen bu<br/>sâbitleştirme fiilinin dağların bizzat kendilerinden kaynaklanmadığını, aksine bunun<br/>Allah’ın sâbitleştirmesi ile olduğunu, Allah Teâlâ’nın böyle bir fiili olmasaydı dağların<br/>yeryüzünü sâbitleştirmesi bir yana kendilerinin bile yeryüzünde sâbit biçimde<br/>kalamayacaklarını vurgulamaktadır.<br/>
<b>33. Kendiniz ve hayvanlarınız için bir faydalanma olmak üzere.<br/></b>“Kendiniz ve hayvanlarınız için bir faydalandırma” ifâdesi, sebep bildiren mef’ûldür.<br/>
Buradaki “metâan” kelimesi, “temtî’/faydalandırma, yararlandırma” anlamındadır.<br/>
“En’âm”, “neam” kelimesinin çoğuludur. En’âm denilince arapçada kişinin otlayan<br/>
mal varlığı akla gelir. Şu halde en’âm “davarlar” anlamınadır.<br/>
<i>es-Sıhah</i> isimli eserde ifâde edildiğine göre en’âm kelimesi ile daha çok “develer”<br/>
kasdedilir. Ancak en’âm kelimesinden burada kasdedilen deve, sığır, koyun ve keçi<br/>olmak üzere bütün davarlardır. Buna göre âyete mânâ vermek gerekirse şöyle deriz:<br/>Allah bütün bunları size ve davarlarınıza bir yararlandırma ve menfaat olarak yaptı.<br/>Çünkü yukarda bahsedilen yeryüzünün yayılması, döşenmesi, otun ve suyun<br/>çıkarılmasının faydaları insanlara ve onların ellerindeki hayvanlarına dönüktür.<br/>
Çünkü “mer’â” insanın ve başkalarının yemiş olduğu yiyeceklere delâlet eden bir<br/>
isimdir. Bu kelimenin hem insan ve hem de hayvanların yiyeceklerine delâlet etmesi,<br/>“er-ra’y” kelimesinin istiâre yoluyla mutlak olarak “yenilecek şey” anlamında<br/>kullanılmasından dolayıdır. Bu istiâreli kullanım, tıpkı yular takılan yer anlamına gelen<br/>“el-mersen” kelimesinin “burun” anlamına kullanılması gibidir. Bu nedenle demişlerdir<br/>ki: Allah Teâlâ bu âyet-i kerimede “suyu ve otu” zikrederek yeryüzünden elde edilen<br/>şeyler içinde tuza varıncaya kadar faydalanılabilecek ne varsa hepsine işâret etmiştir.<br/>“Tuza varana kadar” diyoruz çünkü tuz sudan elde edilmektedir.<br/>
<b>Utbi</b> diyor ki: “Oradan suyunu ve otunu çıkardı” ifâdesi az kelime ile çok mânâ ifâde<br/>
