<a name=3667></a><img src="RuhulBeyan-3667_1.jpg"/><br/>
<img src="RuhulBeyan-3667_2.jpg"/><br/>
–“Öyle ise önemli değil.” dedi.<br/>Yûsuf’a gereken Allah’tan başkasının yardımını istemeyi terk konusunda dedesi<br/>
İbrahim (a.s.)’a uymaktı. Nitekim rivâyet edildiğine göre İbrahim (a.s.) ateşe atılırken<br/>Cebrail:<br/>
–“Bir ihtiyacın var mı?” diye sormuştu da o:<br/>–“Sana olan ihtiyacımı soruyorsan, yok.” demişti. Cebrail (a.s.):<br/>–“Öyleyse Rabbinden iste.” deyince:<br/>–“O’nun şu durumumu biliyor olması istememem için yeterlidir!’ buyurmuştu.<br/>
<b>Mâlik b. Dînar</b>’ın şöyle dediği rivâyet edilir: Yûsuf (a.s.) melikin sâkîsine: <i>“Beni</i><br/>
<i>efendinin yanında an”</i> deyince, Cenâb-ı Hak şöyle buyurdu:<br/>
–“Ey Yûsuf! Benden başkasını vekil edindin. Ben de hapislik müddetini uzatacağım.”<br/>
Bunun üzerine Yûsuf ağlayarak şöyle dedi:<br/>
–“Ya Rab! Başıma gelen hüzün ve belâlar kalbimi katılaştırdığı için böyle bir söz<br/>
söyledim. Artık böyle bir şey söylemeyeceğim.”<br/>
Rivâyete göre <b>Hasan Basrî </b>bu âyeti okuduğu zaman ağlar ve şöyle derdi: “Bizim<br/>
başımıza bir iş geldiğinde korkuya kapılarak insanlara koşarız.”<br/>
<b>Kemal Hocendî</b> şöyle der:<br/>
<i>Kim lâyıktır ki dost onun gönlünün feryadına erişe<br/>O kimsedir ki dostun cevr ve siteminden feryâd etmez<br/>Ey âbid mihraba güvenip dayanma<br/>Eğer dayanacaksan neden o dostun keremine dayanmazsın?</i><br/>
Âyetin işârî mânâsı şöyledir: Beşerî sıfatlar zindanına hapsedilmiş olan kalb Yûsuf’u,<br/>
nefse: ‘Ruh’un yanında beni an.’ dedi. Bu ifade işaret ediyor ki, hapsedilmiş durumdaki<br/>kalb işin başında nefse güzel ve şer’î davranışlarla kendisini ruhun yanında anmasını<br/>ilham eder. Bunu ruh bu güzel davranışlarla güçlensin ve beş duyudan kaynaklanan<br/>gaflet uykusundan uyanıp rabbânî lütuflardan yardım isteyerek rûhânî davranışlarda<br/>bulunsun ve kalbi bu beşerî sıfatların esâretinden kurtarmaya çalışsın diye yapar. Şeytan<br/>ise verdiği vesveselerle kalbin nefse verdiği ilhamların izini yok eder ki nefse ruhun bu<br/>davranışları anmasını unuttursun.<br/>
Burada başka bir mânâ daha vardır: Şeytan kalbe Rabbini anmayı, yani Allah’ı<br/>
zikretmeyi unutturmuştur. Nihâyet kalb, kendisini ruha hatırlatsın diye nefisten yardım<br/>dilemiştir. Oysa Allah’tan yardım dilemiş olsaydı o anda kurtulacaktı.<br/>
<i>“Dolayısıyla birkaç yıl daha zindanda kaldı.” </i>Bu ifade, kalbin kendileri yüzünden<br/>
hapsedildiği yedi beşerî sıfata işaret ediyor. Bu sıfatlar şunlardır: <i>Hırs, cimrilik,<br/>şehvet, hased, düşmanlık, öfke </i>ve <i>kibir.</i><br/>
