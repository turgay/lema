<a name=2441></a><img src="RuhulBeyan-2441_1.jpg"/><br/>
delâlet etmez. Bilakis görmek isteyenin görmesine engel olacak bir takım kusur ve<br/>eksiklikleri olduğunu gösterir. Çünkü Allah’ı görmek, O’nu görmeye talib olanın buna<br/>istidadlı olması için gerekli şartların oluşmasına bağlıdır. Bu şartlar ise henüz onda<br/>oluşmamıştır. O vakit onda Allah’ı görmeyi engelleyecek bir hicâb (perde) kalmış ve<br/>henüz o hicâbın ortadan kalkmamış olması mümkündür.<br/>
Fakir <b>Bursevî</b> derim ki: Bu görüş, müfessirlerin çoğunluğunun savunduğu görüştür.<br/>
Fakat bu görüş, benim razı olduğum görüş değildir. Çünkü Mûsâ (a.s.)’ın Tûr dağına<br/>gelişi, peygamberliğinin ilk zamanlarında meydana gelmemiştir. Bilakis bu, Mûsâ<br/>(a.s.)’ın mertebesine nisbetle, Muhammedî Mîrac’a benzer bir hadiseydi. Şu kadar var<br/>ki işin hakikatine ermek, taklîd ehlinin idrakinden uzaktır.<br/>
Allâme Şeyhim (<b>Atpazârî Osman Fazlî Efendi</b>)’ye, -Allah onu selamet üzere<br/>
yaşatsın- bir kısım âlimlerin; <i>“Sen beni asla göremezsin.”</i> ayetini “Sen beni beşeriyetin<br/>ve maddî varlığınla göremezsin.” diye tefsir etmelerini sordum. Şöyle dedi:<br/>
“Beşeriyet, Allah’ı görmeyi engeller. Mûsâ (a.s.) da Allah’ı, beşeriyet ve maddî<br/>
varlığı ile görmek istedi. Bu ise ebediyyen mümkün değildir. Eğer görmek Allah’ın<br/>zatıyla ilgili olursa bu, fenâ fillah hâlinde ve beşeriyet hâlinin tamamen ortadan<br/>kalktığında olur.”<br/>
Ben: “Rasûlullah (s.a.v.)’in Mirac gecesi baş gözüyle Allah’ı görmesi, bu görüşü<br/>
reddeder.” dedim. Şöyle cevap verdi:<br/>
“O, Habîbullah’tır (Allah’ın sevgilisidir). Hiç bir cismin bulunmadığı bir mekanda<br/>
Rabbini, sırrı ve ruhu ile cisim suretinde görmüştür. Çünkü o gece yaptığı seyirde bütün<br/>cisimler âlemini, hatta ruhlar âlemini geçmiş ve emir âlemine ulaşmıştır.”<br/>
Ben: “Bütün peygamberler ve velîler, küllî fenâ halinde basiret gözleriyle Allah’ı<br/>
görmekte müşterektirler. Bu bakımdan Muhammed (a.s.) ile Mûsâ (a.s.) arasında fark<br/>yoktur. O halde <i>“Sen beni asla göremezsin”</i> buyurulmasının faydası nedir? Aynı şekilde<br/>Rasûlullah (s.a.v.)’in Arş’ın üstüne kadar miracının faydası nedir? Çünkü bu görme,<br/>ancak kalbî ayniyyet ve cem‘iyyet makamında gerçekleşir; kalıbî gayriyyet ve farkıyyet<br/>makamında değil.” diye sordum. Şöyle cevap verdi:<br/>
“Görme işi, mutlak olarak bütün varlıklardan tam bir boşalmayı (insilah) gerektirir.<br/>
Şu kadar var ki kalb ve kalıp ile tam olarak insilâh sadece bizim Peygamberimiz’e (a.s.)<br/>mahsustur. Mûsâ (a.s.) ve diğer peygamberler ancak kalıpları, unsurlar âleminde<br/>bulunduğu vakit gerçekleşen bir insilâh ile görürler. Hz. Muhammed (s.a.v.) ise unsurlar<br/>âlemini, sonra da tabiat âlemini geçmiştir. Bu ise hem kalb, hem de bedenle birlikte<br/>olmuştur. O’ndan başkası için bu nasıl olabilir? İyi anla.”<br/>
İşte bu anlattıklarım, kapısı dostlara açık fakat ağyara, şüphe ve inkar ehline kapalı<br/>
özel bir sohbette benimle Hz. Şeyh arasında geçen soru cevap şeklinde bir konuşmadır.<br/>Bu bilgiler, şeyhimin kalbinin ihtiva ettiği ilme nisbetle coşkun bir denizden bir damla<br/>mesabesindedir. Allah Teâlâ O’nun sırrını takdis eylesin. Beni ve bütün sevenleri onun<br/>
