<a name=9364></a><i>bir zaman mahrum ve sefil olmayacaksınız.”</i><a href="RuhulBeyans.html#9365">[25]</a><br/>
<i>“Allah onlardan râzı olmuş”</i> onlara kızmamış, gazab etmemiştir. Allah Teâlâ onların<br/>
üzerine o anda ve gelecekte rahmetinin eserlerini akıttığı için, bu cümlenin sebep yerine<br/>geçen bağımsız bir cümle olduğu <i>İrşad</i>’da söylenmiştir.<br/>
<i>“Onlar da Allah’tan hoşnut olmuşlardır.”</i> Yine <i>İrşad</i> adlı tefsirde, bu cümlede<br/>
müminlerin, gerek peşin ve gerekse gelecekte verilen nimetlerden dolayı ne kadar<br/>sevinç ve mutluluk içinde olacakları ifâde edilmektedir.<br/>
<i>“İşte onlar, Allah’ın tarafında olanlardır.”</i> Allah Teâlâ’ya mahsus oldukları ifâde<br/>
buyrulmakla onlara büyük bir şeref ve kıymet verilmiş olmaktadır.<br/>
<b>Sehl </b>(r.a.) demiştir ki: Âyette geçen <i>“hizb”</i> kelimesi bir cemâat ve bir topluluk<br/>
demektir. Onlar da kahraman bir topluluktur. Onlardan da yüksek olan sıddîklerdir.<br/>
<i>“İyi bilin ki, kurtuluşa erecekler de sadece Allah’ın tarafında olanlardır.”</i><br/>
Hoşlanılmayan kötülüklerden kurtulanlar, sevilen ve hoşlanılan şeyleri elde ederek<br/>zafere ulaşanlar onlardır. Bunlara karşı olan şeytanın yandaşları, hüsran, rezil ve rüsvay<br/>olmaya mahkûm olanlar elbette kurtuluşa hiç bir zaman eremeyeceklerdir. Bu âyet-i<br/>kerime müminlerin; yâni Allah’ın tarafında olan askerlerin, dünya ve âhiret iyiliklerine<br/>ermek, iki neşe ile birlikte mutlu olmak zaferine kavuşacaklarını, bu zaferin sadece<br/>onlara mahsus olduğunu açıklamaktadır.<br/>
Bazı işâret ehli büyükler şöyle demişlerdir: Allah’ın taraftarları O’nun mârifet,<br/>
muhabbet ve tevhid ehli olanlardır. İşte yalnız onlardır ki, imtihanlarda yenilmekten ve<br/>kahredici şeylerin tehlikelerinden Allah Teâlâ’nın yardımı ile zafere ulaşacaklardır.<br/>Onlar Allah’ı Allah ile bulmuşlar ve O’na ulaşmışlardır. Onlardan biri ortaya çıktığı<br/>zaman bâtıldan yana olanlar hezimete uğrar, yanılıp yanıltanlar paramparça olurlar.<br/>Çünkü Allah Teâlâ onların yüzlerine heybetinin nûrunu yaymış ve azameti ve sonsuz<br/>büyüklüğünün sancaklarını ellerine vermiştir. Bütün yükseklikler onlara eğilir. Allah<br/>Teâlâ onları en güzel himayesiyle korumuş, yüce kudretiyle onları aydınlatmış,<br/>nurlandırmış ve âlemlerde onların nam ve şânını yükseltmiş, kadr u kıymetlerini<br/>büyütmüş, sırlarını da gizlemiştir.<br/>
<b>İmam Sa‘lebî</b>, Cürcânî’den o da kendi şeyhinden şöyle işitmiştir: Dâvud (a.s.) Allah<br/>
Teâlâ’dan kendi hizbinin kim olduğunu sordu. Allah’dan hitap geldi ki kimin gözleri<br/>harama bakmaya kapalıysa, eli insanlara zarar vermez ve haram olan şeyi almaya<br/>uzanmaz; kalbini Allah’tan başka her şeyden temizlemişse bunlar Allah’ın hizbindendir.<br/>
Bu meyanda şöyle denmiştir;<br/>
<i>Lâyık olmayan bir şeye gözlerini kapat<br/>Makbul olmayan şeye el uzatma.<br/>Gönül sayfasını taalluk tozundan yıka,<br/>Ki kalp ehli halkasına girmene izin versinler.</i><br/>
Bu âyet-i kerimede, sır, hafî, kalb, nefis ve hevâya nisbetle ruhun baba durumunda<br/>
