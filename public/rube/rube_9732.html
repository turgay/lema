<a name=9733></a>olurlar.<br/>
<i>Fethu’r-rahmân</i>’da ifâde edildiğine göre “asâ” Kur’ân lâfızları arasında geçtiğinde<br/>
vücûb ifâde eder. Ancak iki âyet-i kerîme bu kuralın dışındadır. Birisi Muhammed<br/>suresinde geçen “fehel aseytüm” yâni siz <i><b>“geri dönerseniz yeryüzünde bozgunculuk<br/>yapmaya ve akrabalık bağlarını kesmeye dönmüş olmaz mısınız?”</b></i> (Muhammed,<br/>47/22) âyet-i kerîmesi, ikincisi ise bu âyet-i kerîmedir. İşte bu iki yerde “asâ” kelimesi<br/>vücûbiyet ifâde etmez. Çünkü burada boşama fiili bir şarta bağlanmıştır. Bu şart<br/>meydana gelmediğine göre o hanımların yerine onlardan daha iyisinin getirilmesi de<br/>vuku bulmamıştır.<br/>
Âyettte geçen “müslimât ve mü’minât” kelimeleri dilleriyle ikrar eden, bedenleriyle<br/>
îmânlarına samimiyetle bağlanan kadınlar demektir. Buradaki müslimât ve mü’minât<br/>tekrar kabîlinden değildir. Bu iki kelimeyi şöyle de tefsir edebiliriz: Zâhiren<br/>bedenleriyle Allah’a boyun eğen ve kalpleriyle de onu tasdîk eden kadınlar. Bu âyette<br/>yer alan “kànitât” kelimesi ise itâat eden hanımlar demektir. Bir başka ifâdeyle itâatına<br/>devam eden ya da namaz kılan kadınlar anlamına gelir. “Tâibât” ise günahlarına tevbe<br/>eden, “âbidât” kelimesi ise Allah’a ibâdet edenler ya da Peygamber’in (s.a.) emrine<br/>boyun eğenler demektir.<br/>
“Sâihât” kelimesiyle kasdedilen ise oruç tutan hanımlar demektir: Oruç tutan bir<br/>
kişiye “sâih” denmesi bu kişinin gündüzleri azıksız olarak dolaşması münasebetiyledir.<br/>Kişi kendini doyuracak kişiyi buluncaya kadar yemeden içmeden kesilmiş olarak<br/>dolaşır durur. İşte böyle bir kişi, yemeden içmeden iftar vakti gelinceye kadar kendini<br/>alakoyan oruçluya benzetilmiştir.<br/>
Bazı âlimlere göre oruç iki çeşittir:<br/>a- <b>Hakîkî Oruç:</b> Yemeyi, içmeyi, mücâmaatı bırakmak şeklindedir.<br/>b- <b>Hükmî Oruç:</b> Kulak, göz ve dil gibi organları mâsıyetlerden korumak demektir.<br/>“Sâih” işte hakîkî değil de hükmî orucu tutan kişi demektir. “Sâihât” kelimesiyle<br/>
Mekke’den Medine’ye hicret etmiş kadınlar da kasdedilmiş olabilir: Çünkü hicrette<br/>başka hiç bir şeyde olmayan daha fazla bir şeref vardır. Nitekim <b>İbn Zeyd</b> der ki:<br/>Muhammed ümmeti arasında hicret dışında bir seyahat yoktur. Seyahat kelimesi sözlükte<br/>yeryüzünde oradan oraya gezip dolaşmak demektir.<br/>
“Seyyibât” ifâdesi “koca görmüş olanlar…” demektir. “Ebkâr” ise “bâkire kızlar…”<br/>
demektir. Seyyib, herhangi bir kadınla zifafa girmiş erkek, herhangi bir erkekle zifafa<br/>girmiş kadın demektir. Seyyib kelimesi müzekker ve müenneslik için aynı şekilde<br/>kullanılır. Erkekler için çoğulu seyyibîne, kadınlar için seyyibât şeklindedir. Kelimeden<br/>türeyen fiil racea yâni döndü anlamınadır. Kadına seyyib denmesi kocası kendisiyle<br/>ikamet ederse ona dönmesinden eğer kocası ayrılırsa başkasına dönmesinden ya da ilk<br/>haline dönmesinden dolayıdır. Kadının ilk halinde mâlûm olduğu üzere kocası yoktur.<br/>Şu halde kadın mutlaka şöyle veya böyle bir duruma dönmektedir. Erkeği de buna kıyas<br/>etmek mümkündür. Hiç evlenmemiş kızlara ise “bikr” ismi verilir. Çünkü böylesi kızlar<br/>dünyâya geldikleri ilk halleri üzeredir.<br/>
