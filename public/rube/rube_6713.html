<a name=6714></a>namazı bırakmayı ve namazı vaktinden çıkarmayı istemiyor. O ancak bizi acele etmeye<br/>teşvik etmeyi murâd etmiştir.” dediler, ikindi namazını bulundukları yerde kıldılar,<br/>sonra da yola çıktılar. Allah, kitabında onları ayıplamadı, Rasûlullah (s.a.) de onları<br/>azarlamadı. Çünkü onlar emrin zâhirine sarıldıkları için özürleri geçerlidir. Her grup<br/>te’vilde bulunmuştur ve niyetine göre ecre nâil olmuştur.<br/>
Bu durum fürû fıkhî konularda ihtilaf eden müctehidlerden her ikisinin de isabet<br/>
ettiğine delildir. Sûfîler de tarîkat adabı arasında zikrettikleri şu hususu buradan<br/>almışlardır: Mürşid olan şeyh, müridi bir ihtiyaç için gönderse, mürid yolda bir<br/>mescide uğrasa ve namaz vakti de gelmiş olsa, o namazı önemsemediği için değil<br/>mürşidin emir ve hacetine önem verdiği için öne alır.<br/>
Rasûlullah (s.a.), Kurayzaoğulları’nı 25 gün kuşatma altında tuttu. Nihâyet bu kuşatma<br/>
onları zorladı ve Allah onların kalplerine şiddetli bir korku saldı. Nadîroğulları’nın<br/>başkanı Huyey b. Ahtab, Hendek’ten müttefik orduları çekilip gittikleri vakit<br/>Kurayzaoğulları ile birlikte onların kalesine girdi.<br/>
Onların büyüğü olan Ka‘b b. Esed, Rasûlullah (s.a.)’in Kurayzaoğulları’yla<br/>
savaşmadan geri dönmeyeceğini kesin olarak anlayınca şöyle dedi: “Ey yahudiler<br/>topluluğu, bu adama (Hz. Muhammed’e) uyalım ve O’nu tasdik edelim. Vallahi bu<br/>adamın sizin kitabınızda (vasıflarını) bulduğunuz peygamber ve Medine’nin ise O’nun<br/>hicret yurdu olduğu size iyice âşikar olmuştur. Bizim O’nu kabul edip İslam dînine<br/>girmemize, O İsrailoğulları’ndan bir peygamber olmadığı için ancak Araplara<br/>duyduğumuz hasedden başkası mâni olmamıştır. Ben O’nunla yaptığımız anlaşmayı<br/>bozmayı istemiyorum. Başımıza gelen bu bela ve uğursuzluk sadece şurada oturan<br/>adamdan, yâni Huyey b. Ahtab’dan gelmiştir.”<br/>
Kurayzaoğulları ise: “Biz Tevrat’ın hükmünden asla ayrılmayız. Tevrat’ı başkasıyla,<br/>
yâni Kur’an’la değişmeyiz.” dediler.<br/>
Bunun üzerine Ka‘b b. Esed: “Madem bu teklifimi kabul etmiyorsunuz, öyleyse gelin<br/>
kendi çocuklarımızı ve kadınlarımızı öldürelim, sonra Muhammed’in ve ashabının<br/>karşısına kılıçlarımızı çekerek erkekler gibi çıkalım. Böylece ölecek olursak ardımızda<br/>endişe edilecek bir nesil bırakmamış oluruz.” dedi. Onlar: “Şu zavallıları öldüreceğiz<br/>hâ! Biz ölmeyecek olursak onlar olmadan hayatın ne hayrı kalır ki?!” dediler.<br/>
Bu sefer Ka‘b b. Esed “Madem bunu da kabul etmediniz, bu gece cumartesi gecesidir.<br/>
Muhammed ve ashâbı bu gece bizden bir hareket olmayacağından emin olmuşlardır. O<br/>halde aşağı inip onlara baskın yapalım. Belki onları gafil yakalarız.” dedi. Onlar:<br/>“Cumartesi yasağını bozalım ve bizden önce hiç kimsenin yapmadığı bir işi yapalım,<br/>öyle mi?!” dediler.<br/>
Bunun üzerine Amr b. Su‘dâ, “Eğer bu teklifi kabul etmiyorsanız, yahudî olarak kalın<br/>
ve cizye verin” dedi. Yahudiler “Biz baş vergisi olarak Araplara haraç vermeyi kabul<br/>etmeyiz. Ölüm bundan daha iyidir.” dediler.<br/>
Sonra Rasûlullah (s.a.) “Vereceğim hükme razı olarak kalelerinizden inin!” buyurdu.<br/>
Fakat onlar bunu kabul etmediler. Rasûlullah (s.a.), Evs kabilesinin başkanı Sa‘d b.<br/>
