<a name=6705></a><i>Mustafa’nın izini tâkip etmeksizin.</i><br/>
Rasûlullah (s.a.) vâsıta ve vesîle olduğundan recâsının tahakkuku ve amelinin semere<br/>
vermesi için her mü’minin O’na uyması vâcibdir.<br/>
Bidâyette/yolun başında olan kimsenin amel, ahlak, nefisle ve mal ile mücahede<br/>
konularında Rasûlullah (s.a.)’e tâbi olması gerektiğinin bilinmesi için, nefis makamında<br/>gayba îman için gerekli olan recâ zikredildi, recâ ile nefis makamının ameli olan çok<br/>zikir yan yana getirildi. Çünkü kişi bidâyetini sağlam yapmazsa nihâyete/yolun sonuna<br/>ulaşamaz. Sonra kişi nefsinin sıfatlarından sıyrılıp arınınca (tezekkî), sıdk, ihlas ve<br/>teslimiyet gibi kalbine gelen şeylerde O’na tâbi olmalıdır ki O’na tâbi olmanın<br/>bereketiyle kalb makamında ilâhî mevhîbelerin, mânevî hallerin ve ilâhî sıfatların<br/>tecellîlerin hazzına ersin. Nitekim daha önce nefis makamında mânevî kazançların,<br/>makamların ve ilâhî fiillerin tecellîlerinin hazzına ermişti. Fenâya ulaşana kadar ruh<br/>makamında da durum böyledir.<br/>
<i>et-Te’vîlâtü’n-Necmiyye</i>’de şöyle denilmiştir: “Bu âyet, Rasûlullah (s.a.)’e tâbi olma<br/>
konusunda bu ümmete ezelî bir inâyetin var olduğuna işâret etmektedir. Nitekim<br/>“<b>Andolsun ki, Rasûlullah sizin için güzel bir örnektir</b>” âyeti bunu ifade etmektedir.<br/>Yâni yokluktan varlık âlemine çıkarken sizin için Rasûlullah (s.a.)’de güzel örnek<br/>olması ezelde takdir olunmuştur. Şöyle ki, var etmek için ilâhî kudretin taalluk ettiği ilk<br/>şey Rasûlullah (s.a.)’in ruhudur. Çünkü O: “<i>Allâh’ın ilk yarattığı şey benim<br/>ruhumdur</i>.”<a href="RuhulBeyans.html#6716">[189] </a>buyurmuştur. Şu halde üsve-i hasene/güzel örnek Rasûlullah (s.a.)’in<br/>ruhunun yokluktan varlık âlemine çıkarılmasının ardından, bu ümmetin ruhlarının<br/>yokluktan varlığa çıkarılması için kudretin onlara taalluk etmesidir. Kim bu ikrama<br/>mazhar olursa (O’nun ümmetinden olursa), ruhun bedenler (eşbâh) âlemine taallukundan<br/>önce ve şahıslar âlemine taallukundan sonra bu durumun ruhlar âleminde bir tesiri olur.<br/>Ruhlar âlemindeki tesiri, ruhlar âlemine çıkma konusunda ruhların önüne geçmesi,<br/>Rasûlullah (s.a.)’in ruhunun yakınında birinci safta veya ikinci safta olması, ilâhî feyzi<br/>kabuldeki önde olması, Âdem (a.s.)’ın sulbünden zürriyetlerin zerrelerinin çıkarılması<br/>sırasında zerrelerinin çıkarılmasında ve ilâhî huzurda hazır edilmesinde önde olması,<br/>“<i><b>Ben sizin Rabbiniz değil miyim?</b></i>” hitabını işitmekte önde olması, Rab Teâlâ’ya<br/>“<i><b>Evet</b></i>” (el-A‘râf, 7/172) diyerek icâbet etmede önde olması, Allah ile sözleşmede önde<br/>olması, Âdem (a.s.)’ın sulbüne dönüşte sonraya kalması, babaların sulblerinden çıkıp<br/>annelerin rahimlerine intikalde ve rahimlerden çıkışta sonraya kalması ve ruhunun<br/>cismine taalluk etmesinde sonraya kalmasıdır. el-Mukaddim (öne alan) ve el-Muahhir<br/>(geriye bırakan) olan Allâh’ın bu takdim ve tehirlerde nice sonsuz hikmetleri vardır.<br/>Bunların îzâhı uzun sürecek hayret verici tesirleri vardır ki îzâhı uzun sürer.<br/>
O’nun ümmetinden olma ikramının bedenler (eşbâh) âlemindeki tesiri ise şöyledir:<br/>
Bilesin ki bu mertebelere göre üsvenin/örneğin tesirinin zuhûrunda bedenler âleminde<br/>O’nun tesiri ilk olarak rahimde ruhun nazarının nutfeye taalluku sırasında ortaya çıkar.<br/>Nihâyet nutfe, ruhun nazarıyla çeşitli merhalelerde gelişip büyüyene, ruhun kendisine<br/>
