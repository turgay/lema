<a name=3028></a><img src="flower_sep.jpg"/><br/>
<img src="RuhulBeyan-3028_2.jpg"/><br/>
<img src="RuhulBeyan-3028_3.jpg"/><br/>
<b>Katâde</b> demiştir ki: Bize anlatıldığına göre Mescid-i Dırar’dan bir bölge kazılmış,<br/>
oradan duman çıktığı görülmüştür. <b>Câbir b. Abdullah </b>ise Mescid-i Dırar’dan duman<br/>çıkarken gördüğünü söylemiştir.<br/>
<b>Haddâdî</b> âyetin tefsiri ile ilgili olarak şunları söylemiştir: Yukarıda özelliği<br/>
anlatıldığı gibi bir ırmak kenarında bina yapan kimsenin binası nasıl suya yıkılırsa<br/>münâfıkların müminlere muhâlefet ve düşmanlık için yaptıkları mescid de cehennemin<br/>kenarında altı oyulmuş, çatlak toprak üzerine kurulan ve içinde bulunanları cehenneme<br/>yuvarlayan bir binaya benzer.<br/>
<i>“Allah, zalimler topluluğunu” </i>kendilerine zulmedenleri ya da eşyâyı bulunması<br/>
gereken yerden başka yere koyanları <i>“doğru yola iletmez.”</i> Yani, onları kurtuluşlarının<br/>ve iyi âkıbetlerinin bulunduğu şeye ulaştıran bir irşad ile asla irşad etmez. Ancak onlara<br/>kendilerini irşad edeceği yeri gösterir. Onlar ona ulaşmayı isterlerse bu şüphesiz<br/>gerçekleşir.<br/>
Hakîkatte zulüm, dünyaya kulluğu, dünya sevgisini, onu kazanma hırsını Allah Teâlâya<br/>
ibadet, O’nun muhabbeti ve O’nu talebde sadakat yerine koymaktır.<br/>
<b>110. Yaptıkları bina, kalpleri parçalanıncaya dek yüreklerinde bir şüphe olarak</b><br/>
<b>kalacaktır. Allah çok iyi bilendir, hüküm ve hikmet sâhibidir.</b><br/>
<i>“Yaptıkları binâ”</i> ifâdesi, onların o binayı en zayıf ve en çürük bir temel üzerine<br/>
yapıp kurduklarını bildirmek ve hükmün illetini haber vermek içindir. Yani onların bu<br/>mescidi, yapılmış ve yıkılmış olarak onların <i>“kalpleri parçalanıncaya”</i> param parça<br/>olup hiçbir idrak ve (küfrü) gizleme kabiliyeti kalmayacak şekilde parçalara ayrılıncaya<br/><i>“dek yüreklerinde bir şüphe” </i>dinde şek ve şüphe sebebi, hatta sanki bizzat şüphenin<br/>kendisi <i>“olarak kalacaktır.”</i><br/>
İnşâ edilmiş haliyle şek ve şüphe sebebi olması, açık bir durumdur. Çünkü onların<br/>
müminlerden ayrılıp (Mescid-i Kubâ’nın) karşısında bir toplantı mahallinde<br/>toplanmaları ve burada kalplerindeki şirk ve nifak eserlerini ortaya dökmeleri, işlerini<br/>buradan sevk ve idare etmeleri, burada görüş alış verişinde bulunmaları, müminler<br/>hakkında işittikleri sırları birbirlerine aktarmaları, onların dindeki şek ve şüphelerini<br/>artıran şeylerdir. Yıkılmış haliyle şek ve şüphe sebebi olmasına gelince, bu yüzden<br/>onların kalplerinde var olan şer ve fesat iyice yerleşmiş, onun eserleri ve hükümleri kat<br/>kat artmıştır.<br/>
Âyetteki <i>“kalpleri parlanıncaya dek” </i>şeklinde ifâde edilen istisna, bütün vakitlerden<br/>
olabileceği gibi bütün hallerden de olabilir. Yani, onların inşa ettikleri bina, her zaman<br/>veya her durumda şüphe olarak kalacaktır. Ancak kalpleri parçalandığı zaman bundan<br/>
