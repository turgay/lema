<a name=6314></a>unutmamak için onu gece ve gündüz devamlı okumaktır. Rasûlullah (s.a.)’den rivayet<br/>edildiğine göre o şöyle buyurmuştur: “<i>Bana ümmetimin günahları arzolundu; bir âyet<br/>ve sûreyi ezberleyip sonra onu unutan kimsenin günahından daha büyük bir günah<br/>görmedim</i>.<a href="RuhulBeyans.html#6317">”[193]</a><br/>
“Nisyân” yâni unutmak kişinin mushaftan okuma imkanını yitirmesi demektir. Nitekim<br/>
el-<i>Kunye</i>’de bu şekilde kaydedilmiştir.<br/>
<b>İbn Uyeyne</b>, sâhibini kınanmaya götüren ve günaha sevkeden unutmanın, Kur’ân’la<br/>
ameli terketmek mânâsına geldiği görüşündeydi. Arab dilinde unutmak, terketmek<br/>anlamına gelir.<br/>
Allah Teâlâ: “<i><b>Onlar kendilerine yapılan uyarıları unuttuklarında...</b></i>” (el-En’âm,<br/>
6/44) buyurmuştur. Bunun anlamı “uyarıları terkettiklerinde” demektir.<br/>
Ve yine buyurmuştur ki: “<i><b>Onlar, Allah’ı unuttular</b></i>.” (et-Tevbe, 9/67)<i> </i>Yâni Allah’a<br/>
itâat ve kulluğu terkettiler; “<i><b>Allah da onları unuttu</b></i>.” (et-Tevbe 9/67) Yâni Allah da<br/>onlara rahmetini terketti, demektir.<br/>
<b>Cezeriyye Şârihi</b> der ki: Mushafa bakarak Kur’ân okumak, ezberden okumaktan daha<br/>
efdaldir. Seleften rivâyet edilen meşru görüş budur; ancak bu hüküm mutlak değildir.<br/>Şayet ezberden okuyan kimse için tedebbür, tefekkür ile kalb ve basiretini toplama hâli,<br/>mushafa bakarak okumaktan daha fazla ise bu durumda ezberden okuması daha<br/>faziletlidir. Şayet durum her ikisinde de eşitse, mushaftan bakarak okumak daha efdaldir.<br/>Çünkü mushafa bakmak ibâdettir. Bazı zamanlarda başkasından Kur’ân-ı Kerîm<br/>dinlemek de sünnettendir.<br/>
<i>Her zaman Kur’ân dinlemekten çekiniyorsun.<br/>Bâtıllar gibi Hak kelâmından üzüntü çekmen nedendir?</i><br/>
<i>Keşfü’l-esrâr</i>’da der ki: Ulemâ-i billah’tan havassın kalbleri, gayb hazineleridir.<br/>
Oralarda Hakk’ın burhanları, sırrın alâmetleri, tevhîdin delilleri ve rubûbiyyetin<br/>şâhidleri bulunur. Bu yüzden hakîkatların kanunu, ölçüsü ve miyarı onların kalpleridir.<br/>Zira her şey kendi vatanını ve mahallini ister.<br/>
Geceyi aydınlatan inciyi sadefin içinde ararlar. Parlak güneşi felek burcundan,<br/>
katkısız saf balı arıdan, marifet nurunu ve zât-ı ahadiyyetin vasfını da âriflerin gönlünde<br/>ararlar. Çünkü onların gönülleri marifet madeni ve Allah’ın sıfatlarının tecellî<br/>mahallidir.<br/>
Hattâ Allah Teâlâ hazretlerinin celâli, havas kullarının kalplerindeki kuds<br/>
hazirelerinde aranır. Nitekim Mûsa (a.s.) duâ edip Allah’tan şunu istedi: “Ya Rabbi!<br/>Seni nerede talep edeyim, arayayım” Allah Teâlâ da şöyle vahyetti: “Ben, kalpleri<br/>benim için mahzun olan kullarımın yanındayım.”<br/>
<i>Mesnevî’</i>de der ki:<br/>
<i>Gönül gönül sâhibinin elinden âb-ı hayât içtin de gözlerin açıldı</i><br/>
