<a name=2353></a><img src="RuhulBeyan-2353_1.jpg"/><br/>
ederiz.” dedi. Sâlih (a.s.) bu mucizeyi gösterdiği takdirde mutlaka kendisine inanıp<br/>tasdik edeceklerine dair onlardan söz istedi. Onlar da “Evet” deyip bunu kabul ettiler.<br/>Sâlih (a.s.) iki rekât namaz kılıp Rabb’ine dua etti. Bunun üzerine kaya, yavrusunu<br/>doğuran deve gibi sancılanıp kıpırdamaya başladı. Sonra yarılıp çatlayarak içinde<br/>Semûd kavminin istediği şekilde kusursuz, güzel ve on aylık gebe bir deve çıktı. Onlar<br/>da devenin çıkışını izlediler. Sonra deve büyüklükte kendisi kadar olan bir yavru<br/>doğurdu. Mucizeye şahid olanlardan Cünda‘ ve kabilesinden bir grup Sâlih (a.s.)’a<br/>iman ettiler. Diğerlerinin iman etmesini ise Züvab b. Amr ile putlarının sahibi ve<br/>kahinlerinin başı olan Habbab adında iki kişi engelledi.<br/>
<i>Birisi inâyet nuru ile hidayet yolunu buldu<br/>Bir diğeri zelillik vadisinde başıboş kaldı<br/>Birisi şeytanın vesvesesi ile cehenneme gitti<br/>Diğeri Hakk’ın yol göstermesiyle cennet mülkünü elde etti</i><br/>
Deve, yavrusuyla beraber, ağaçlardan otlayıp sulardan içerek Semûd diyarında<br/>
yaşamaya başladı. Bu mucizenin zuhûrundan sonra Sâlih (a.s.) kavmine: <i>“Size<br/>Rabb’inizden, açık bir delil”</i> benim peygamberliğime bir şahidlik eden açık bir ayet ve<br/>mucize <i>“geldi”</i> dedi.<br/>
<b>Ebüssuûd Efendi </b>der ki: “Bu söz, Sâlih (a.s.)’ın kavmini tevhide çağırırken söylediği<br/>
ilk söz değildir. Bilakis o, önce onlara bir takım nasihatlarda bulundu ve Allah’ın<br/>nimetlerini hatırlattı. Fakat onlar onun sözünü kabul etmediler ve onu yalanladılar.<br/>Nitekim Hûd suresinde şöyle buyurulmuştur: “<i><b>Sizi yerden inşa eden ve orada yaşatan<br/>O’dur; O’ndan mağfiret dileyin sonra O’na tevbe edin! Çünkü Rabbim yakındır.<br/>(O, duaları) kabul edendir...” </b></i>(Hûd, 11/61)<br/>
<i>“İşte şu, Allah’ın devesi, size bir mucizedir.” </i>Sanki kavmi ona: “Bu açık delil<br/>
nedir?” diye sormuş o da cevaben: “İşte şu Allah’ın devesi, onun hakkında sizi<br/>uyarıyorum veya peygamberliğimin doğruluğuna delâlet eden bir işaret ve alâmet olmak<br/>üzere ona işaret ediyorum.” demiştir.<br/>
Devenin, Allah Teâlâ’nın ism-i Celili’ne izafe edilip “Allah’ın devesi” denilmesi,<br/>
onu tazim içindir. Nitekim aynı maksadla Kâ’be’ye “Beytullah” (Allah’ın evi) denir.<br/>Yahut bu devenin bilinen sebebler ve vasıtalar olmadan Allah tarafından gelmiş,<br/>yaratılmış olmasındandır. Çünkü mucize olan bu deve, erkek ve dişi deve birleşmeden,<br/>erkeğinin sulbünde, dişisinin de rahminde bulunmadan ve yaratılmışların bir gayreti<br/>olmadan meydana gelmiştir.<br/>
Ayette <i>“Sizin O’ndan başka tanrınız yoktur.” </i>buyurulması, mucize kendileri için inen<br/>
kimseleri beyan etmek içindir. Onlar özellikle tahsis edilmişdir. Çünkü mucizeyi<br/>isteyenler onlardır. Eğer inadı terkedip, gelen delil ve bûrhanla hidayete ermek<br/>
