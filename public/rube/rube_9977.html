<a name=9978></a>1. Allah Teâlâ’nın <i>“yevm/gün”</i> kelimesinden maksadı bu Meâric’in yükseklik ve<br/>
uzunluğunu temsil ve hayal metoduyla ifâde etmektir. Yükseklikten maksad şudur: Eğer<br/>bu mesâfenin kat’edilmesi mümkün olsaydı; ancak dünya seneleri ile elli bin yılda<br/>gerçekleşebilirdi.<br/>
Buna şöyle cevap verilir: Âyetin temsil şeklinde algılanması, Meâric’in göklerden<br/>
başka bir şeyle tefsir edilmesi ile ortaya çıkar ki bu da maksada aykırıdır.<br/>
2. <i><b>“Melekler ve ruh Allah’ın arşına, mikdarı elli bin yıl olan bir günde</b></i><br/>
<i><b>yükselirler.”</b></i> Yâni eğer böyle bir şey farzedilseydi, insanın kat’ettiği dünya günlerinden<br/>elli bin senede yükselirlerdi. Bu da meleklerin çok yüksek bir sür’ate ve çok büyük bir<br/>uçma kuvvetine sâhip oldukları içindir.<br/>
Farsça ifâde edecek olursak: “Eğer insanoğlundan birisi dünyadan meleklerin<br/>
işlerinin görüldüğü melekler âlemine gitmek, seyr etmek istese, melekler insanoğlunun<br/>elli bin senede gittiği mesâfeyi bir günde giderler.”<br/>
Buna şöyle cevap verilir: Meleklerin yürüyüşleri bir “an”lıktır. Melekler en uç<br/>
zirveden en aşağıya bir anda ulaşabilirler, onların yürüyüşlerinin bizim bildiğimiz bir<br/>gün ile takdir edilmesi açık ve net değildir.<br/>
3. Âyet-i kerîmede yer alan <i>gün</i>, dünya günlerinin ilk gününden son bitim gününe<br/>
kadar olan süreden ibârettir ve bu süre elli bin yıldır; fakat hiç kimse ne kadar yılın<br/>geçtiğini ve geriye ne kaldığını bilmemektedir, bunu sâdece Allah bilmektedir.<br/>
Buna şöyle cevap verilir: Dünya günleri gâyet açık biçimde bu sayıdan daha fazladır.<br/>
Nitekim târihle meşgul olanlar bunu bilir. Bana göre bu günler, senenin günleri mikdarı<br/>ile üç yüz altmış bin senedir. Nitekim bu gerçeğe şu söz işâret etmektedir: “İnsanın<br/>ömrü âhiret haftalarıyla bir haftadır.” Nitekim biz bunu daha önce ilgili yerde ifâde<br/>etmiştik.<br/>
4. <i>“Yevm”</i> kelimesinden maksad dünya günlerinden herhangi bir gündür. O günde<br/>
emir, yerlerin en alt tabakasından, göklerin en üst noktasına yükselir ve bunun mikdarı<br/>elli bin yıldır. Secde Sûresi’nde zikredilen ve bin yıl olduğu söylenilen “gün” ise,<br/>Allah’ın emrinin gökten yere inmesi ve yerden de göğe yükselmesi itibariyledir. İnmenin<br/>süresi beş yüz ve yukarı çıkmanın müddeti de beş yüz yıldır, bunların ikisinin toplamı<br/>bin eder.<br/>
Buna şöyle cevap verilir: Bu görüş, <i>“Tambura bir nağme daha eklemek”</i><br/>
kabilindendir. Yâni bir yanlışa bir yanlış daha ilâve etmektir. Mesâfenin daha uzun<br/>olması için urûcu, yerlerin en altından başlatmışlardır. Açıktır ki bununla maksad<br/>tamamlanmamaktadır.<br/>
5. Burada kasdedilen, amelleri yazan hafaza meleklerinin her gün Âdemoğlunun<br/>
amellerini alarak Allah Teâlâ’ya yakın olan mahalle ve onun ikramına yakın olan<br/>noktaya götürmeleridir. Bu nokta gökyüzüdür ve meleklerin oraya çıkarma süresi -şâyet<br/>çıkan kişi melek değil de başka biri olsaydı- dünya seneleriyle elli bin yıllık bir<br/>mesâfedir. Hâlbuki melek yeryüzünün en alt tabakasından bir başka ifâdeyle Cenâb-ı<br/>Hakk’ın emrinin ulaştığı en son noktadan yine onun emrinin en son ulaştığı nokta olan<br/>
