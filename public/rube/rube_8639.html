<a name=8640></a><i><b>Mesnevî</b></i>’de şöyle der:<br/>
<i>Kötü kimse, ters esen rüzgâr sebebiyle<br/>Emniyette olmayan çapasız gemi gibidir.<br/>Akıllının emniyeti akıl çapasıdır,<br/>Akıl sahiplerinden böyle bir akıl dilen.</i><br/>
Büyüklerden birisi der ki: Akıllı kimsenin sözü kalbinin arkasındadır. O sözü<br/>
söylemek istediğinde kalbine emreder, kalbi de bakar eğer lehine ve menfaatine ise bu<br/>emri yerine getirir, yok eğer aleyhine ve zararına ise geri durur. Ahmak kimsenin ise<br/>sözü dilinin ucunda aklı da kucağındadır, kalkınca düşer. Emirü’l-mü’minin <b>Ali</b> (r.a.)<br/>buyurmuştur ki: Akıllı kimsenin dili kalbindedir, ahmak kimsenin kalbi ise ağzındadır.<br/>Edep aklın suretidir. Su-i edeple birlikte şeref olmaz. Cehaletten daha kötü bir dert<br/>bulunmaz. Akıl tamam olunca kelâm noksan olur.<br/>
<i>Akıl mayası kimde az ise,<br/>Çok konuşur ve onun sözü faydasız olur.<br/>Bir kimsenin aklı fazla ise,<br/>O kimse toplum içinde az konuşur.</i><br/>
Hadis-i şerifte şöyle buyrulmuştur: <i>“Âdemoğlunun her sözü lehine değil,</i><br/>
<i>aleyhinedir. Ancak emr-i bi’l-ma’rûf ve nehy-i ani’l-münker hâriç.”</i><a href="RuhulBeyans.html#8641">[170] </a>Diğer bir<br/>hadîs-i şerîf ise şöyledir: <i>“İnsanları burunları üzerine ateşe sürükleyen dillerinin<br/>ortaya çıkardıklarından başka nedir ki?<a href="RuhulBeyans.html#8641">”</i>[171]</a><br/>
3- Bazı büyükler: ‘Cenâb-ı Hakk’ın <i>“eğer sabretselerdi”</i> âyet-i kerîmesinin sırrını<br/>
düşün; sebeb-i nüzûlüne bakma demişlerdir. Kıyamet kopacağında onun yeniden ortaya<br/>çıkışını ve bu dünyada uykuda iken ahirette de yakaza hâlinde onun şefâat kapısını<br/>açmasını bekle. O her iki yerde de şefâatçidir.<br/>
İnsanların kıyamet gününde sırasıyla bütün peygamberlere sığınacakları en sonunda<br/>
Hz. Peygamber (s.a.)’e gelip murâdlarına ancak onun yanında kavuşacakları hadisle<br/>sabittir.<a href="RuhulBeyans.html#8641">[172] </a>Yine bir hadis-i şerifte şöyle buyrulur: <i>“Âdemoğlu içerisinde kabirden ilk<br/>çıkacak olan benim, rablerine yöneldiklerinde komutanları benim, sustuklarında<br/>hatipleriyim, bir söz söyleyemeyecek duruma geldiklerinde müjdecileri benim,<br/>haşrolunduklarında şefaatçileri benim, kerem sancağı benim elimdedir, ben Rabbimin<br/>katında Âdemoğlunun en değerlisiyim. Bunları övünmek için söylemiyorum. Saklı<br/>inciler gibi bin hizmetçi etrafımda dolaşır.<a href="RuhulBeyans.html#8641">”</i>[173]</a><br/>
<i>“Peygamberler ordusunun başı, müttakîlerin serdârı,<br/>Dünya otağının sultanı, ümmetlerin önderidir.”</i><br/>
