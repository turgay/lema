<a name=5719></a><img src="RuhulBeyan-5719_1.jpg"/><br/>
<b>38. Âd’ı, Semûd’u, Ress halkını ve bunlar arasında daha birçok nesilleri de</b><br/>
<i><b>(inkârcılıklarından ötürü helâk ettik)</b></i><b>.</b><br/>
“<i>Âd’ı,</i>” Hûd (a.s.)’ı yalanlayan Âd kavmini<i> “Semûd’u,” </i>Sâlih (a.s.)’ı yalanlayan<br/>
Semûd kavmini <i>“Ress halkını”</i> helâk ettik.<br/>
“<img src="RuhulBeyan-5719_2.jpg"/>, kuyu demektir. Etrafı taş ve tuğlayla örülmemiş her kuyuya “<img src="RuhulBeyan-5719_3.jpg"/> denir.<br/>
Nitekim <i>el-Keşşâf</i>’ta “<img src="RuhulBeyan-5719_4.jpg"/> etrafı örülüp yapılmamış kuyudur” der. <i>es-Sıhâh</i>’ta olduğu<br/>
gibi <i>el-Kâmûs</i>’ta da “<img src="RuhulBeyan-5719_5.jpg"/>in etrafı örülmüş kuyu olduğu zikredilmiştir.<br/>
Ress halkı putperest bir topluluktu. Allah Teâlâ onlara Şuayb (a.s.)’ı peygamber<br/>
olarak gönderdi. Fakat onlar Şuayb (a.s.)’ı yalanladılar. Su içtikleri ve hayvanlarını<br/>suladıkları etrafı çevrilmemiş kuyularının başında dururlarken kuyu çöktü.<br/>Memleketleri, hayvanları ve mallarıyla birlikte yerin dibine batırdı, böylece hepsi helâk<br/>oldular.<br/>
<i>el-Kâmûs</i>’ta der ki: “Ress, Semûd kavminden geri kalan kimselere âid bir kuyu idi.<br/>
Onlar peygamberlerini yalanladılar ve bir kuyunun içine koyup gizlediler.”<br/>Peygamberlerine yaptıkları bu muâmele sebebiyle kendilerine <i>‘ashâbu’r-ress’</i> denildi.<br/>Ress masdardır. Peygamberleri ise Hanzala b. Safvân idi. <b>İbn Kesîr</b>’in zikrettiğine göre<br/>o, Mûsa (a.s.)’dan önce gönderilmiş bir peygamberdi.<br/>
Ress halkı peygamberlerini kuyuya atıp gizlediklerinde kuyunun suyu çekildi ve<br/>
kurudu. Suya doyduktan sonra susuz kaldılar. Ağaçları kurudu ve meyve vermez oldu.<br/>Halbuki daha önce kuyunun suyu bütün arazilerini sulamaya yetiyor ve susuzluk<br/>çekmiyorlardı. Bir arada yaşarken yalnızlığa mahkum oldular, yek vücut iken ayrılığa<br/>düştüler. Çünkü onlar putlara tapanlardandılar. Allah Teâlâ onlara büyük, uzun boyunlu,<br/>rengârenk bir kuşu musallat etti. Avlanmak istediğinde onların çocuklarına saldırır ve<br/>kapıp götürürdü. Onlardan birini kaptığında batı tarafına götürürdü. Boynunun uzunluğu<br/>ve batıya doğru gitmesi sebebiyle ona <i>‘Anka-i Muğrib’</i> yâni batıran, yok eden anka<br/>denilmiştir.<br/>
<b>Kâşifî</b> der ki: “Peygamber şöyle duâ etti: “Ey Rabbim! Bu kuşu al ve neslini yok et.”<br/>
Peygamberin duâsı kabul oldu, o kuş yok oldu. Artık adı dışında ondan bir haber ve bir<br/>iz kalmadı. Bulunmayan şeyler için o darbımesel olarak söylenir.”<br/>
<i>Mürüvvet kalktı, vefâ da yok oldu<br/>“Anka” ve “kimya” gibi ikisinden sadece bir ad kaldı</i><br/>
<i>Lemeât </i>müellifi, bunun gibi aşktan iz ve eser kalmadığını şöyle ifâde eder:<br/>
<i>Âşıkım ben, iki âlemde de yerim belli değil<br/>Mağrib Ankasıyım, nişânım mevcut değil</i><br/>
