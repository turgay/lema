<a name=7269></a><img src="figure_sep_1.jpg"/><br/>
(atmosfer ve ozon) tabakası olmasaydı yeryüzünde hiçbir canlı, bitki ve maden olmazdı.<br/>Çünkü birinci kat sema çok soğuktur. İşte bu esîr tabakası aziz ve alîm olan Allah<br/>Teâlâ’nın takdiri ile bu alemde hayat olması için âlemi ve dünyayı ısıtmaktadır. İşte bu<br/>esîr ateşin bir rüknü olup havaya bitişiktir. Hava ise sıcak ve yaştır. Hava bu esîrle<br/>birleşince rutubet meydana gelmekte ve bu hava esîri etkileyip rutubetli havanın bazı<br/>moleküllerinde bir takım ışık ve kıvılcımlar meydana getirmektedir. Sonuçta ortaya<br/>kuyruklu yıldız diye bilinen yıldız çıkmaktadır. Zira bu moleküller şûle ve ışık olmayıp<br/>doğrudan yanan havadırlar. Zira bu hava çok hızlı bir sirkülasyona sahiptir. Bu hususu<br/>daha bir inceleyip işin hakikatini öğrenmek istersen bir yelpaze ile ateş kıvılcımı<br/>havada döndürülünce bakanın gözünde bu kıvılcımın havada çizgiler halinde uçuştuğuna<br/>bakıver. Sonra bu kıvılcımlar hemen sönerler. İşte yıldızlar da böyledir. Allah Teâlâ<br/>onları cinlerin kâfirleri olan şeytanları kovucu yapmıştır. Nitekim Allah Teâlâ bu<br/>âyetlerde işte bunu beyan etmektedir.<br/>
Bazıları der ki: Havadaki her aydınlatıcı (münîr), -ki bunlar eflâke yerleşmiş olan<br/>
yıldızlardır– yer ehli için kandiller hükmündedir. Bu nedenle onları “bâkî olanlar” ve<br/>“kaybolup gidenler” olmak üzere iki kısma ayırmak mümkündür. Bâkî olanlar asırlar<br/>boyu değişmeden ve bozulmadan devam edip dururlar. Kaybolup gidenler ise<br/>filozofların dediği gibi yükselen buharda meydana gelen ışıklardır. Yahut bazı<br/>büyüklerin dediği gibi havanın eteri tahrik etmesinden meydana gelen şûlelerdir. İşte bu<br/>durumun şeytanları kovalaması ihtimalden uzak değildir.<br/>
Fakir (<b>Bursevî</b>) der ki: Bazı büyüklerin sözleri bazı kuyruklu yıldızların yukarıda<br/>
bahsedilen havanın esîri etkilemesinden meydana geldiğini ifade etmektedir. Bunlar<br/>kuyruklu olsun kuyruksuz olsun kırılıp parçalanan yıldızlardır. Bu durum diğer<br/>yıldızların yörüngelerinde yerleşmiş olmaları yahut gökte asılı durmaları yahut<br/>camilerdeki kandiller gibi asılı olmaları yahut gökte bir delik olmaları yahut güneşten<br/>kaynaklanan aydınlatıcı damarlar olmalarıyla çelişmez. Bu görüşlerden her biri zâhir ve<br/>hakikat ehlinden bir gruba ait görüşlerdir.<br/>
<b>Katâde</b> der ki: Allah Teâlâ yıldızları şu üç şey için tayin ve tespit etmiştir. Göğün<br/>
süsüdürler, şeytanları kovalarlar, insanların yollarını doğrulttuğu ve rotalarını tayin<br/>ettikleri alâmetlerdir. Bunun dışında bir takım te’villerde bulunanlar, bilgisi olmadığı<br/>konuda zorlama yapmış olurlar. Akıllı kişi, gönül bahçesinin çevresinde dolaşmaması<br/>için tevhid ve irfan nuruyla şeytanı taşlamalı ve kovmalıdır. Böylece kendi işiyle<br/>meşgul olması konusunda o yüce topluluk/melekler gibi olmalıdır.<br/>
<i>Kâh “eûzü” söylersin, kâh “lâ havle”<br/>Lâkin senin fiilin sözünü tekzib eder<br/>Hakikat ile şeytanı yak<br/>Hâlin nurunu buna ilaç kıl</i><br/>
