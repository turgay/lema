<a name=670></a><img src="flower_sep.jpg"/><br/>
<img src="flower_sep.jpg"/><br/>
<b>Zünnûn-i Mısrî </b>(k.s.) der ki: İnsanlar arasına fesâd altı şeyden girmiştir:<br/>1- Âhıret ameline karşı niyyet zayıflığı,<br/>2- Bedenlerin, şehvetler elinde rehin olması,<br/>3- Ecelin her an gelebilme ihtimâline rağmen tûl-i emeli bırakmamaları,<br/>4- Mahlûkların rızâsını Hâlık’ın rızâsına tercih etmeleri,<br/>5- Hevâ ve heveslerine uyarak, nebîlerinin sünnetini terkedip arkalarına atmaları,<br/>6- Selefin zelle kabilinden olan hatâlarını hüccet edinip onların asıl örnek alınacak<br/>
menâkıbını bırakmaları, ahlâklarını örnek almamaları.<br/>
Hevâ, şehvet ve bid’atın yok olması, kitap ve sünnetle amel sevgisinin kalblerde iyice<br/>
yerleşmesi için, akıllı insanın nefis ve tabiata karşı mücâhede etmesi gerekir.<br/>
<b>İbrâhîm Havvâs </b>demiştir ki: “Ben bir defasında Lükkâm dağında bulunuyordum.<br/>
Orada bir nar gördüm, canım istedi, yaklaştım, bir tâne aldım, yardım, baktım ki ekşi,<br/>bıraktım yoluma devam ettim. Derken bir tarafa atılmış bir adam gördüm ki, yüzüne<br/>sinekler konmuş, <i>“es-Selâmu aleyküm”</i> diye selâm verdim, Selâmımı, “sana da selâm<br/>ey İbrâhîm!” diyerek aldı. “Beni nereden tanıdın?” dedim. “Allah’ı tanıyana hiçbir şey<br/>gizli kalmaz” dedi. Bunun üzerine ona dedim ki: “Görüyorum ki Allah ile berabersin,<br/>Allah’a duâ etsen de, seni bu sineklerin ezâsından korusa ya.” Buna karşılık o da dedi<br/>ki: “Görüyorum ki, sen de Allah ile berabersin, duâ etsen de seni bu nar arzusundan<br/>korusaya. Zira insan, yüreğini nar sevgisinin sokmasının elemini âhırette duyar.<br/>Sineklerin sokma acısını ise yalnız dünyâda hisseder.” Bunun üzerine onu bıraktım ve<br/>yoluma devam ettim.<br/>
<b>Sa’dî </b>der ki:<br/><i>Şehvetin kulu olan nefse itâat eyleme,<br/>Zira o nefsin her an kıblesi ve arzusu başka yönedir.<br/>Nefs-i emmâre insanı hor ve hakir kılar.<br/>Eğer akıllıysan nefsine izzet verme.<br/>et-Te’vîlâtü’l-Kâşâniyye’de</i> bu âyet-i kerîmenin tefsirinde denilmiştir ki. “Size şeytan<br/>
ve nefisle savaşmak farz kılındı, hoşunuza gitmese de. Gerçek cihâd mecâzî varlığın<br/>ortadan kalkmasıdır. Zira kul ile Rabbi arasında perde odur. Nitekim benliğin öyle bir<br/>günahtır ki, hiçbir günah onunla mukayese edilemez,” denilmiştir. <b>İbn Mansûr </b>da bir<br/>beytinde der ki:<br/>
<i>Aramızdaki senlik ve benlik bana darlık veriyor,<br/>Cûd ve kereminle aramızdan bunu kaldırıver.<br/></i>Nefsinizin hevâsı ve dünyâ muhabbeti sebebiyle hicâb içinde olduğunuz için birçok<br/>
hayır ve ulvî, rûhânî lezzetlerin bulunduğu <i>“bazı şeyleri, hayrınıza olmasına rağmen<br/>kötü görmüş olabilirsiniz.”</i> Halbuki ondaki hayrı bilseydiniz, ebedî ve sermedî<br/>
