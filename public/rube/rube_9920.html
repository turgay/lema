<a name=9921></a><img src="RuhulBeyan-9921_1.jpg"/><br/>
<img src="RuhulBeyan-9921_2.jpg"/><br/>
<b>8. Şimdi onlardan arda kalan bir şey görüyor musun?<br/></b>Buradaki soru, istifhâm-ı inkârî’dir. Yâni soru şeklinde gelmiş ama mânâsı;<br/>
“görmüyorsun” biçimindedir. Âyette yer alan “bâkıye”, bakıyye kelimesi gibi isim olup<br/>vasıf değildir. Sonundaki “ta” harfi, kelimeyi isme çevirmek içindir. Buradaki “min”<br/>harf-i cerri zâidedir. “Bâkıye” kelimesi “görüyorsun” anlamına gelen “terâ” fiilinin<br/>mef’ûlüdür. Buna göre âyetin mânâsı şöyledir: “Sen onlardan geriye kalan hiç bir şey<br/>görüyor değilsin. Küçük-büyük, erkek-dişi onlardan mü’min olmayan, inanmayan hiç<br/>kimseyi göremezsin.” “Bâkıye” kelimesinin mahzuf bir mevsûfun sıfatı olarak<br/>düşünülmesi de mümkündür. Bu gizli mevsuf “nefis” kelimesidir. Buna göre âyetin<br/>mânâsı; “Nefislerden arda kalan bir şey görüyor musun?” şeklinde olacaktır. “Bâkıye”<br/>kelimesini, “bakâ” anlamında masdar olarak almak da mümkündür. Tıpkı “kâzibe” ve<br/>“tâğiye” kelimelerinin masdar olarak alınmalarının mümkün olması gibi. “Bakâ”<br/>herhangi bir şeyin ilk hâli üzere sâbit olması, öylece devam etmesi demektir. Zıddı<br/>“fenâ” kelimesidir.<br/>
<i>Muhakkak zaman içinde şahlara lâyık nişânlarıyla<br/>Tahta kurulan pek çok padişah geldi<br/>Kahr-ı İlâhî tarafından kazâ rüzgârı esince<br/>Hepsi toprak oldular, hattâ o topraktan dahi eser kalmadı.</i><br/>
Aklı başında olan kişiye gereken, çalışıp çaba göstermektir; tâ ki dünyada ikinci bir<br/>
ömürle adı bâki kalsın. Nitekim Allah Teâlâ, dostu İbrahim (a.s.)’ın sözünü bizlere<br/>aktarırken buna şöyle işâret eder: <i><b>“Bana sonra gelecekler içinde, iyilikle anılmak<br/>nasip eyle.</b></i>” (eş-Şuara, 26/84) Üstelik gerçek ve bâki olan bir hayat, ancak ilâhi tecellî<br/>ve âkıbete dönük küllî feyiz ile elde edilebilir.<br/>
Bizler Allah’tan isimlerinin, sıfatlarının ve vücûb-i vücûdu hürmetine üzerimize<br/>
feyzini ve bereketini bol bol akıtmasını dileriz.<br/>
<a href="RuhulBeyans.html#9916">[64].</a> Müslim, Sahih, II, 617; Buhari, Sahih, V, 109.<br/>
