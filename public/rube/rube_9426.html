<a name=9427></a><img src="figure_sep_1.jpg"/><br/>
Cüreyc: “Ne oluyor?” dediğinde: “Sen bu kötü kadınla zinâ ettin, bu zinânın ürünü olan<br/>çocuğunu da doğurdu” dediler. Cüreyc: “Nerde çocuk?” dedi. Çocuğu getirdiler, “beni<br/>bırakın ki, namaz kılayım” dedi ve namazını bitirince, çocuğun yanına geldi ve karnına<br/>dokunarak: “Ey çocuk! Senin baban kim?” diye sordu. Çocuk: “Benim babam filan<br/>çobandır” dedi. Bunun üzerine halk Cüreyc’e bu kez iyilikle yöneldiler, onu öpmeğe ve<br/>ona el yüz sürmeğe başladılar. Ona “yıktığımız hücreni altından yapacağız” dediler.<br/>“Hayır, onu eskiden olduğu gibi topraktan yapın yeter” dedi. Onlar da öyle yaptılar.<br/>
Yine bir gün bir sabi anasından süt emmekte iken, yanlarından ata binmiş gösterişli,<br/>
üstü başı düzgün bir adam geçti. Çocuğu emziren kadın adama bakarak: “Allahım,<br/>benim oğlumu da bu adam gibi yap!” diye duâ etti. Çocuk emmeyi bırakıp o adama<br/>dönerek: “Allahım! Beni bu adam gibi yapma!” dedi. Sonra anasının memesine dönerek<br/>emmeğe devâm etti.<br/>
Hadisin ravisi <b>Ebû Hüreyre</b> (r.a.) demiştir ki: Çocuğun emmesini anlatırken<br/>
Rasûlullah (s.a.)’in şehâdet parmağını mübarek ağzına alıp emerek anlattığını görüyor<br/>gibiyim.<br/>
O kadının önünden, bir câriyeyi döverek: “Sen zinâ ve hırsızlık ettin” sözleriyle<br/>
hakaret edenler geçti. Câriye de: <i><b>“Hasbiyallah ve ni’mel vekil</b></i>/Allah bana kâfidir, O,<br/>ne güzel vekildir” diyordu. Çocuğun annesi: “Allahım, benim oğlumu bu câriye gibi<br/>rezil etme” dedi, Bunun üzerine çocuk emmesini bırakarak, dövülmekte olan câriyeye<br/>baktı ve: “Allahım, beni bu kadın gibi yap!” diye duâ etti. Bunun üzerine her ikisi<br/>karşılıklı konuşmağa başladılar.<br/>
Ana çocuğuna: “Soylu ata binmiş giyimi güzel, yakışıklı adam geçti. Ben, “Allahım<br/>
çocuğumu bu adama benzet” dedim. Sen ise: “Allahım, beni bu adama benzetme”<br/>demiştin. Sonra bu câriyeyi: “Sen zinâ ettin, çaldın” diye döverek yanımızdan<br/>geçirdiler. Ben Ya Rab! Çocuğumu buna benzetme dedim. Sen de: Ya Rab! Beni de<br/>bunun gibi yap”, dedin. Sebebini anlayamadım” deyince çocuk şöyle dedi: “O adam<br/>gaddar ve merhametsizin biri idi. Ya Rabbi beni böyle gaddar yapma dedim. Bu<br/>câriyeye gelince, halk ona sen zinâ ettin, çaldın, diyorlardı, oysa o zinâ etmemişti,<br/>çalmamıştı. Bundan dolayı: İlahî! Beni bunun gibi günahtan sâlim kıl, diye dilekte<br/>bulundum.”<a href="RuhulBeyans.html#9428">[62]</a><br/>
Bu hadis-i şerifte şuna işâret vardır: Müminin gözlerini dünyanın aldatıcı süslerine<br/>
dikmemesi ve hakkında hayır mı, şer mi olduğunu bilmediği konuda duâ etmemesi<br/>gerekir. Aksine, günahtan uzak olmayı ve iki âlemde hayır ve iyilik ihsan edilmesini<br/>istemesi icab eder. Nitekim, bunu tavsiye mahiyetinde âyet-i kerimede: şöyle buyrulur:<br/><i><b>“Onlardan bir kısmı da: Ey Rabbimiz. Bize dünyada da iyilik ver, âhirette de iyilik<br/>ver. Bizi cehennem azâbından koru! derler.”</b></i> (el-Bakara, 2/201)<br/>
Sübhan olan Allah’tan mutlak mânâda af ve âfiyet dileriz.<br/>
