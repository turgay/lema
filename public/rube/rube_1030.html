<a name=1031></a><img src="RuhulBeyan-1031_1.jpg"/><br/>
<img src="RuhulBeyan-1031_2.jpg"/><br/>
<img src="RuhulBeyan-1031_3.jpg"/><br/>
<img src="RuhulBeyan-1031_4.jpg"/><br/>
söyleyenler ise; “Biz bu peygamberlerin şu anda da nebî veya rasûl olduklarına<br/>inanıyoruz” derler. Bu duruma dikkat edilmelidir.”<br/>
<i>“Biz O’na teslim olanlarız.”</i> Buradaki <i>“islâm”</i> kelimesi inkıyâd (boyun eğme,<br/>
bağlanma) mânasına gelen <i>istislâm</i> anlamında düşünülürse “biz ona teslim olanlarız”<br/>demek olur. İslâm kelimesi <i>selamet</i> mânasına alınırsa, o takdirde “kendimizi sadece<br/>Allah Teâlâ’ya özgü kılarız, bu konuda hiçbir şeyi O’na ortak tanımayız” demek olur.<br/>Burada kitap ehlinin inanma biçimine bir dokundurma mevcuttur. Çünkü onların inanışı<br/>böyle bir inançtan oldukça uzaktır.<br/>
<b>85. Kim, İslâm’dan başka bir din ararsa, bilsin ki kendisinden <i>(böyle bir din)</i></b><b> aslâ</b><br/>
<b>kabul edilmeyecek ve o, âhirette ziyan edenlerden olacaktır.</b><br/>
Kim Allah’a şirk koştuğu halde, tevhid inancında olduğunu iddiâ ederek, Tevrat ve<br/>
İncil ehli ve müşrikler gibi tevhid inancından saparsa, bu din, ebediyyen ondan kabul<br/>edilmeyecektir. Hattâ bu inanç ondan en şiddetli bir şekilde reddedilecek ve o âhirette<br/>kaybedenlerden olacaktır. Çekeceği azaptan ve mahrûm kalacağı sevaptan dolayı,<br/>hüsrana uğrayanlardan olacaktır. Dünyada iken kaçırdığı amel-i sâlihlere özlem<br/>duyması ve çekeceği üzüntüler de bu hüsrana dâhildir. İslâm’dan yüz çevirip başka din<br/>arayanlar, insanların yaratıldığı selîm fıtratı bozmak sûretiyle hem hüsrana uğramakta,<br/>hem de yararlarına olacak şeyleri kaçırmaktadırlar.<br/>
Âyet-i kerîmenin zâhiri, îmanın İslâm’dan ibâret olduğunu gösteriyor. Çünkü, îman<br/>
eğer İslâm’dan başka bir şey olsa, bu takdirde <i>“kim İslâm’dan başka bir din ararsa bu,<br/>ondan kabul edilmeyecektir”</i> âyet-i kerîmesinin gereği, böyle bir îmanın makbûl<br/>olmaması gerekirdi. Bu, şu şekilde izah edilebilir: Âyetin kabul edilmeyeceğini<br/>söylediği şey: İslâm’a muğayir olan “her din”dir. İslâm’a aykırı olan “her şey”i din<br/>kapsamında değerlendirip genellemek gerekmez.<br/>
