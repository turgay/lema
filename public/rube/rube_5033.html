<a name=5034></a><i>“Mûsâ dedi ki: “Def ’ol,” </i>Mûsâ (a.s.), yaptığına karşılık olarak; insanların arasından<br/>
çık.<br/>
<b>Kâşifî</b> der ki: “Mûsâ (a.s.) Sâmirî’ye dedi ki: “Madem ki beni seni öldürmekten<br/>
men’ettiler, o halde def’ol git!”<br/>
<i>“Artık hayatın boyunca sen”</i> bu yaptığının cezâsı olarak yaşadığın sürece: <i>“Bana</i><br/>
<i>dokunmayın!” </i>yâni hummaya yakalanma korkusuyla ‘Kimse bana dokunmasın, ben de<br/>kimseye dokunmayayım.’ <i>“diyeceksin.”</i><br/>
Rivâyete göre Sâmirî’ye kadın veya erkek kim dokunursa, dokunan da dokunulan da<br/>
şiddetli bir hummaya tutuluyordu. Bu sebeple o, avazının çıktığı kadar: “Bana<br/>dokunmayın! Bana dokunmayın!”diye bağırıyordu. Böylelikle insanlar onunla konuşmayı<br/>yüz yüze gelmeyi, alışverişi ve insanlar arasında mûtâd olan her türlü muâmeleyi<br/>yasaklamışlardı. Bundan sonra vahşî ve yırtıcı hayvanlarla birlikte çölde tek başına<br/>kaldı.<br/>
Bâzı tefsirlerde der ki: Sâmirî’nin neslinden bir topluluk bu zamanda buzağıya<br/>
taparlar ve aynı hâle sahiptirler. Fakir (<b>Bursevî</b>) der ki: İnsan neslinin devam etmesi<br/>eşlerin ve çocukların bir arada bulunması ile mümkündür. Şu halde bu iddiâ nasıl<br/>geçerli olur?<br/>
<i>el-İrşâd</i>’da der ki: Sâmirî’nin böyle bir cezâya uğratılması, muhtemelen işlediği<br/>
günahla ilgilidir. Sâmirî, sebep olduğu fitnenin zıddı ile cezâlandırılmıştır. Çünkü o,<br/>dokunduğu cansız varlığın (heykelin) canlı bir buzağı hâline gelmesine sebep olmuştu.<br/>İşte Hz. Mûsâ’nın huzûrundan kovulması da buna zıd bir cezâya çarptırılması ile<br/>olmuştur. Ona dokunan, öldürücü bir hummaya tutuluyordu.<br/>
<i>et-Te’vîlâtü’n-Necmiyye</i>’de şöyle der: “Âyet işâret etmektedir ki: “(Ey Sâmirî!) senin<br/>
kasdın ve niyyetin nefsine hoş geleni yapmaktı. Böylelikle halk içinde aranılan, rağbet<br/>edilen, kendisine tâbi olunan bir lider olmayı düşlüyordun. Buna karşılık dünyadaki<br/>cezan, peygamberin huzurundan kovulmaktadır. Tek başına aç ve sefil olarak kalman,<br/>etrafına kötülük saçan biri olarak yalnız bırakılman ve seni gören herkese: “Sakın bana<br/>dokunma, ben de sana dokunmayayım, yoksa helâk oluruz!” demendir.”<br/>
<i>Mâdem ki dostların sohbeti bir gün sona erecek<br/>Akıllı olan, kimse ile dostluk eylemez.</i><br/>
Çünkü kavuştuktan sonra ayrılmakta, tamamen ayrı olmanın aksine şiddetli elem<br/>
vardır. Onun için şâir şöyle demiştir:<br/>
<i>Elif gibi hiç kimse ile ülfet eyleme<br/>Ta ki ayrılık vaktinde eleme bağlanmış olmayasın</i><br/>
Âhirette de <i>“Ayrıca senin için, kurtulamayacağın bir ceza günü var.”</i> Allâh’a ortak<br/>
koşmanın ve insanları ifsâd etmenin cezâsını mutlaka göreceksin. Allah, bu vaadinden<br/>
