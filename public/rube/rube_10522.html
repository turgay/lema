<a name=10523></a><img src="flower_sep.jpg"/><br/>
<img src="RuhulBeyan-10523_2.jpg"/><br/>
karıştırılmış olduğu için o kokuyu duyacaktır. Tıpkı dünyada iken içine misk kokusu<br/>karıştırılmış içeceklerin içilmesinde olduğu gibi. Çünkü böyle bir içeceği içen kimse ilk<br/>yudumu aldığında değil de en son yudumunu aldığında misk kokusunu duyar.<br/>
<b>Ebu’d-Derda</b> (r.a.)’ın ifâdesine göre yirmi beşinci âyette yer alan “rahîk”, gümüş gibi<br/>
beyaz renkli şarabın adıdır. Ebrardan olanlar, içecekleri Cennet şarabını en son bu<br/>rahîktan bir yudum almak sûretiyle tamamlarlar. Bu rahîk o kadar nefistir ki dünya<br/>halkından herhangi biri elini buna batırıp da sonra çekse dünyada ne kadar canlı varsa<br/>onların tümü bu hoş kokuyu hisseder.<br/>
<i>“İmrenenler ona imrensinler.”</i> Yani imrenen kimseler özellikle bu rahîk denen<br/>
içeceğe imrensinler. Yoksa hemen çabucak fani olan ve insanı mutsuzluğa sevkeden<br/>nimetlere değil. Ya da imrenenler Kur’an’ın tâbiriyle şimal ehli olanların hâline değil,<br/>burada durumları zikredilen kimselerin durumuna imrensinler. Bir başka ifâdeyle;<br/>isteyen kimseler Allah’a itâat etmeye koyulmak sûretiyle onların bu hâline ermeyi<br/>istesinler.<br/>
Âyetteki emir zâhirî bir teşvik içindir. Ya da bâtınen îman ve itâatın vâcipliğini ifâde<br/>
etmek içindir.<br/>
“İmrensinler” şeklinde tercüme ettiğimiz fiilin kökü; “tenafüs”tür. Bu kökün aslı;<br/>
insanın nefis/güzel olan; arzu duyduğu bir şeye atılması demektir. Şöyle tasavvur<br/>edelim; herhangi bir şey üzerinde onu elde etmek için “tenafüs” varsa, bunu<br/>gerçekleştiren iki şahıstan herbiri onu kendine edinmekte yarışıyor demektir. Bu kökün<br/>aslı ise “nefs”ti. Nefis de güzel olan şeyi değerli bullduğu için kendine almak ister.<br/>
<b>Bağavi</b> der ki; bu kelimenin aslı, bütün herkesin aşırı istekle üzerine saldırdığı ve<br/>
herkesin kendi nefsi için istediği nefis şeydir.<br/>
<i>Müfredat</i>’ta ifâde edildiğine göre âyetteki fiilden türeme “el-munâfese”, nefsin<br/>
faziletli insanlara benzemek ve onlara yetişmek, onların safında olmak için –hiç<br/>kimseye zarar vermeksizin- çaba harcaması demektir.<br/>
<b>Zünnun Mısri</b> şöyle der: Tenafüsün var olup olmadığının alâmeti, kalbin o nesneye<br/>
bağlanması, vicdanın ona doğru uçar gibi yönelmesi, hatıra geldiğinde harekete<br/>geçmesidir. Hattâ, insanlardan uzaklaşma ve yalnız kalma isteği, daha önce yapılan<br/>günahlara ağlama, zikir duymadan tat alma, Rahman’ın kelamı üzerinde derinden derine<br/>düşünme, gelen nimetleri sevinç ve şükürle karşılama ve Allah’a münacaata<br/>yönelmedir.<br/>
<b>27. Karışımı Tesnîm’dendir.<br/></b>Bu cümle “hitamuhu/onun sonu” kelimesinin üzerine atfedilmiş ve “rahîk”ın diğer<br/>
sıfatıdır. Bu ikisi arasındaki geçen cümleler ise mu’teriza cümlesi olup içilecek içkinin<br/>
