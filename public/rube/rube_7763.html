<a name=7764></a>1- Firavun Hâmân’ın kendisine yüksek bir yerde, yıldızların hareketlerini<br/>
gözlemleyebileceği bir gözetleme kulesi yapmasını isteyerek yıldızlarda Mûsâ’nın<br/>gönderilmiş bir peygamber olup olmadığına dâir bir işâret bulunup bulunmadığını<br/>görmek istemiştir. Nitekim yıldızlar “semâvî sebepler” mâhiyetinde olup yeryüzünde<br/>meydana gelecek olaylara delâlet ederler.<br/>
2- Firavun’un istediği, “Mûsâ’nın söylediklerinin göklerin ilâhından geldiği”<br/>
yönündeki iddiâsının fâsid olduğunu görmektir. Bu da göklerin ilâhına ulaşıp O’nun<br/>böyle bir görevlendirmede bulunup bulunmadığına muttali olmaya bağlıdır. Böyle bir<br/>şey ise, ancak göğe çıkmakla elde edilebilir. Oysa bu yeryüzünün en güçlü insanı da<br/>olsa, bir hükümdar bile olsa, hiçbir insanın yapabileceği bir şey değildir. Göklerin<br/>ilâhını görmek ve O’na dokunmak için hiçbir yol bulunmadığına göre önce böyle bir<br/>ilâhın bulunmadığına hükmetmek gerekir. Dolayısıyla da böyle biri tarafından<br/>gönderildiğini iddiâ eden Mûsâ’yı yalancı saymak gerekir. Bu ikinci açıklamaya göre<br/>Firavun zındık bir dehrî (ateist) olmaktadır. Onun bu yöndeki şüphesi, fâsiddir. Zira<br/>bizzat görüp dokunamamanın, Allah’ı tanımayı sağlayan bir yol olamamasından, O’nun<br/>mutlak mânâda da anlaşılamayacağı sonucu çıkmaz. Çünkü O, varlıklar üzerinde<br/>düşünüp (O’nun) izlerinden istidlâl etme yoluyla da tanınabilir. Nitekim Hz. Mûsâ<br/>Allah’ın mahiyetiyle ilgili olarak Firavun’la konuşurken: <i><b>“O, sizlerin de önceki<br/>atalarınızın da Rabbidir.”</b></i> (eş-Şu’arâ 26/26); <i><b>“O, hem doğunun hem batının hem de<br/>bunların arasındakilerin Rabbidir.”</b></i> (eş-Şu’arâ 26/28) demiştir. Dolayısıyla lânetli<br/>Firavun, Allah’ı hiç tanımamasından ve haber almak istemeyişinin keyfiyetinden ötürü<br/>böylesine saçma bir vehmi, delil olarak takdim etmiştir.<br/>
<b>Kelbî </b>şöyle der: Firavun Mûsâ ile uğraşmaktan, bu kuleyi yapmaya fırsat<br/>
bulamamıştır.<br/>
Bir müfessire göre: Firavun böyle bir sözü sırf akılları çelmek amacıyla söylemiştir.<br/>
Bir başka müfessire göre ise son derece câhil olduğu için söylemiştir. Zâhir olan şudur:<br/>Allah Teâlâ dilediği zaman dilediği herkesi kör ve sağır edebilir. İşte Firavun’u da<br/>kendi nefsiyle başbaşa bırakmıştır ki kuleyi inşa ederek Allah’ın bir başka âyetini<br/>görebilsin ve cezâsı tam olarak kesinleşsin. Şöyle ki: Kasas sûresinde de geçtiği üzere,<br/>Allah Teâlâ kuleyi, inşâ edilmesinin hemen akabinde yıkıvermiştir. Ayrıca bu,<br/>Firavun’la ilgili olarak nakledilen kibirlilik ve zorbalığın gereğidir. Nitekim aynı<br/>özellikler Buhtunnasır ile ilgili olarak da nakledilir. Bu zat da, daha önce kıssası geçtiği<br/>üzere son derece küstah ve kibirli olduğu için, Babil’de bir kule inşâ ettirmişti. Bir de<br/>şu var: Firavun nasıl bir dehrî olabilir ki, başbaşa kaldığında işlerini yoluna sokmak<br/>için Allah’a yalvarıp yakardığı mütevatir olarak nakledilir. Anlayış, yardım ve beceri<br/>ancak Allah’tandır. Şu ifâde de söylediklerimize delâlet etmektedir:<br/>
“Böylece” yâni böylesine aşırı ve abartıyla süslenerek <i>“Firavun’a, yaptığı kötü iş</i><br/>
<i>süslü gösterildi.”</i> Gösterildi de o amele iyice daldı, öyle bir dalış ki hiç<br/>ayrılmamacasına… <i>“Ve yoldan saptırıldı,”</i> çevrilip menedildi. Süsleyen, çevirip<br/>meneden, gerçekte Allah Teâlâ, aracı olan ise şeytandır. Bu sebeple: <i><b>“onlara</b></i><br/>
