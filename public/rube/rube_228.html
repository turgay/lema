<a name=229></a>Allah onları, böyle davransınlar diye yaratmış, Âdem (a.s.)’ı “halîfe” olarak<br/>isimlendirmiş ve mevcûdâttan hiçbirisine yaratılış ve mükerremlik bakımından böyle<br/>bir şeref vermemiştir.<br/>
Âdem (a.s.)’ın “halîfe” olarak isimlendirilmesinin iki mânâsı vardır:<br/>1- Âdem, bütün mahlûkatı temsîl eder ama, bütün mevcûdât onu temsîl edemez. Çünkü<br/>
Allah Teâlâ, Âdem (a.s.)’da bütün âlemleri cem’etmiştir. Bunlar; rûhâniyyât,<br/>cismâniyyât, semâviyyât, arziyyât, dünyeviyyât, uhreviyyât, cemâdiyyât, nebâtiyyât,<br/>hayvâniyyât ve melekûtiyyât âlemleridir. Âdem (a.s.), hakikaten bütün her şeyin<br/>halîfesidir. Allah Teâlâ <i><b>“Ona rûhumdan üfledim.” </b></i>(el-Hicr, 15/29) buyurarak<br/>âlemlerde bulunan hiçbir kimseye yapmadığı ikrâmı Âdem (a.s.)’a yaptığını belirtmiş<br/>ve <i><b>“Andolsun ki biz, Âdemoğullarına çok ikrâm ettik.” </b></i>(el-İsrâ, 17/70) sözü ile bu<br/>mânâya işâret etmiştir. Bu husûsiyet sebebiyle bütün mevcûdât, ne Âdem (a.s.), ne de<br/>Hakk Teâlâ için halîfe olmaya lâyık görülmemiştir.<br/>
2- Âdem (a.s.) sûret ve mânâ açısından Allah Teâlâ’ya nâib ve halîfe olarak O’nu<br/>
temsîl edebilir. Sûret olarak, Âdem (a.s.)’ın zâhirdeki varlığı, Allah Teâlâ’nın<br/>hakikatteki varlığını temsîl eder. Çünkü, binânın, bânîsinin mevcûd olduğuna delâlet<br/>etmesi gibi, insanın vücûdu da mûcidinin varlığına delâlet eder. İnsanın vahdâniyeti<br/>Hakk’ın vahdaniyetini, zâtı zâtını, sıfatları da sıfatlarını temsîl eder.<br/>
İnsanın hayatı, Hakk’ın hayatını, kudreti kudretini, irâdesi irâdesini, işitmesi<br/>
işitmesini, görmesi görmesini, kelâmı kelâmını, ilmi ilmini temsîl eder. İnsan rûhunun<br/>mekânsızlığı, Hakk Teâlâ’nın mekânsızlığını, rûhunun cihetsizliği O’nun cihetsizliğini<br/>temsîl eder.<br/>
Mahlûkattan hiçbirisi için, Hakk Teâlâ’yı, Âdem (a.s.) gibi temsîl etmesi mümkün<br/>
değildir. Çünkü Âdem (a.s.)’da toplandığı gibi Hakk’ın sıfatları hiçbir varlıkta<br/>toplanmamıştır. Allah Teâlâ’nın sıfatlarından herhangi biri, insanın kalb aynasına tecellî<br/>ettiği gibi, başka hiçbir şeye tecellî etmemiştir.<br/>
Hayvânâtta, insanda bulunan sıfatların bir kısmı vardır. Fakat bunlar, kendilerini<br/>
yaratan birinin olduğunu bilemezler.<br/>
Melekler ise her ne kadar kendilerini yaratan Allah’ın var olduğunu biliyorlarsa da<br/>
ilimleri, bütün sıfatlarıyla kendi nefislerini ve yine bütün sıfatlarıyla Hakk’ı bilip<br/>tanımaya yetmez. Bu sebeble dediler ki: “Sen yücesin yâ Rabb! Bizim, senin bize<br/>öğrettiğinden başka bir bilgimiz yoktur.”<br/>
Hilâfet ile kendi nefsini ve Allah’ın bütün isimlerini bilen sadece insandır. İnsan<br/>
mânen Allah’a nâib olur ve onu temsîl eder. Şöyle ki: Âlemde, Allah’ın nûr ışığıyla<br/>aydınlanıp Hakk’ın sıfat nûrlarını yeryüzünde Hakk’ın halîfesi olarak açığa vuracak<br/>insan lambasından başka lamba yoktur. Çünkü insan, Allah Teâlâ’nın nûrunu kabûle<br/>müsâiddir. İnsana kalb camı içerisinde verilen sır lambası, cesed oyuğu içerisinde<br/>bulunmaktadır. Kalb camı içerisinde rûh yağı vardır. Bu yağ, kendisine ateş değmese<br/>bile akıl sıfatları yardımıyla ışık verir. Sır lambası içinde hafî fitili vardır. Allah Teâlâ<br/>yeryüzünde bir halîfe yapmak isteyince cemâl nûruyla insanın sır lambasına tecellî<br/>
