<a name=6939></a>Sonra Süleyman ölüm meleğine rast geldi, şöyle dedi: Benim ruhumu alacağına dair<br/>
emir gelince bana haber ver. Ölüm meleği kendisine emir verilince geldi ve haber verdi<br/>ve şöyle dedi: Ömründen ancak bir saatin kaldı. Eğer vasiyetin varsa veya ölüm için<br/>yapman gereken varsa yap. Süleyman (a.s.) şeytanları çağırdı. Ona kristalden kapısı<br/>olmayan bir köşk yaptılar. Süleyman (a.s.) orada ayakta ibadete/namaza durdu.<br/>
<i>Keşfü’l-esrâr</i>’da der ki: “Sonunda asâsını önüne aldı ve ona yaslandı. Her iki<br/>
avucunu başının altına koydu; o asâ onun için bir dayanak oldu. Ölüm meleği bu hâl<br/>üzere ruhunu kabzetti. Bir yıl bu şekilde o asâya dayanmış hâlde kaldı. Şeytanlar/cinler<br/>işlerinde güçlerindeydiler. Süleyman’a ölümün geldiğini bilmiyorlardı.”<br/>
Daha önce de uzun süre namaz kıldığından insanların arasına çıkmaktan geri kalmasını<br/>
yadırgamıyorlardı.<br/>
<b>Kâşifî</b>, tefsîrinde der ki: “Süleyman vefat edince, yıkadılar, namazını kıldılar; onu<br/>
asâya yasladılar. Vasiyeti gereği ölümünü açığa çıkarmadılar. Şeytanlar uzaktan onu<br/>canlı zannediyorlardı. Kendilerine verilen işlere koyulmuşlardı. Bir yıl sonra asâsının<br/>ucunu kurt yedi, Süleyman yere düştü. Ölümü herkesçe malum oldu.”<br/>
Bazıları der ki: Süleyman (a.s.) namaz kılarken şeytanlar Süleyman (a.s.)’ın<br/>
mihrabının etrafında toplanırlardı. Süleyman (a.s.) namazdayken ona bakan şeytan<br/>yanardı. Yine bir şeytan Süleyman (a.s.)’ın yanına uğradı, onun sesini duyamadı. Sonra<br/>tekrar döndü, yine onun sesini duyamadı. Sonra baktı ki Süleyman (a.s.) vefât etip yere<br/>düşmüş. Mihrabı açıp Süleyman (a.s.)’ın yanına girdiler ve değneğini ağaç kurdunun<br/>yediğini gördüler. Bunun üzerine Süleyman (a.s.)’ın öldüğü vakti bilmek istediler. Ağaç<br/>kurdunu değneğin üzerine koydular. Ağaç kurdu değnekten bir gün ve gecede bir miktar<br/>yedi. Bu şekilde hesab ederek Süleyman (a.s.)’ın bir yıl önce ölmüş olduğunu tespit<br/>ettiler. Halbuki onlar onun önünde çalışıyorlar ve onu canlı zannediyorlardı. Eğer<br/>Süleyman (a.s.)’ın öldüğünü bilselerdi bu azâb içinde bir yıl kalmazlardı.<br/>
<i>Keşfü’l-esrâr</i>’da der ki: “Onların Süleyman’dan dolayı görecekleri azap, onlardan<br/>
birine öfkelenmesiydi.”<br/>
Süleyman (a.s.) şeytanı bir küpe hapsedip küpün ağzını kurşunla kapatmıştı. Ya da<br/>
şeytanı iki kaya arasına sıkıştırmış ve öylece denize atmıştı. Yahut şeytanın ayaklarını<br/>saçlarıyla boynuna bağlayıp hapse atmıştı.<br/>
Sonra şeytanlar bu ağaç kurduna ‘Eğer yemek yersen, sana en leziz yemekleri<br/>
getirelim. Bir şeyler içmek istersen, sana en leziz içecekleri içirelim. Biz sana su ve<br/>çamur iletiriz.” dediler. Artık ağaç kurdu nerede olursa ona su ve çamur taşırlar. Ağaç<br/>kovuğunda olan çamuru görmez misin, işte o ağaç kurduna teşekkür için şeytanların<br/>getirdiği çamurdur.<br/>
<b>Kaffâl</b> der ki: “Bu âyet cinlerin sadece Süleyman (a.s.)’ın emrine verildiğine ve<br/>
onların Süleyman (a.s.)’ın vefatından sonra bu zor işlerden kurtulduklarına delâlet<br/>etmektedir.”<br/>
Süleyman’a ölümün eriştiğini anladıklarında hemen kaçıp dağ eteklerine ve vadinin<br/>
yamaçlarına kaçıştılar, sıkıntı ve azaptan kurtuldular.<br/>
