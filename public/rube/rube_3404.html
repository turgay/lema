<a name=3405></a>atalarla övünmenin hiçbir faydası yoktur.<br/>
<b>Sa‘dî</b> der ki:<br/>
<i>Ken‘an gibi tabîat hünersiz olur<br/>Peygamber evladı olması kıymetini artırmaz<br/>Aslını nesebini gösterme; bir hünerin varsa onu göster<br/>Gül dikenden, İbrâhim putperest Âzer’den oldu.</i><br/>
Bir hadiste şöyle buyrulmuştur: “<i>Ey Hâşimoğulları, insanlar bana amelleriyle</i><br/>
<i>gelirken siz bana nesebinize güvenerek gelmeyin</i>.”<a href="RuhulBeyans.html#3417">[133] </a>Bu ifadenin maksadı, insanlar<br/>amelleriyle gelirken, bazılarının Hz. Peygamber katında nesebleriyle iftihâr etmelerini<br/>kınamaktır.<br/>
<i>Hâşimî olmanın ne faydası dokunur sana,<br/>Nefsinin ahlâkı Bâhile’den olduktan sonra,</i><br/>
Bâhile, âdiliği ile meşhûr bir kabile olup ölü kemiklerinin iliklerini yerlerdi.<br/><i>“Çünkü onun yaptığı kötü bir iştir.”</i> Bu ifâdenin aslı “Çünkü o sâlih olmayan iş<br/>
sahibidir.” şeklindedir. Nûh (a.s.)’ın oğlu devamlı olarak kötü işler yaptığı için<br/>mübalağa maksadıyla âyette bizzat kendisi kötü amel yerine konulmuştur.<br/>
Âyette “<img src="RuhulBeyan-3405_1.jpg"/>” buyrulmamıştır. Halbuki fâsid ile gayr-i sâlih/yaramaz birbirinden<br/>
ayrılmayan iki şeydir. Bu, kurtuluşun ancak sâlih işler yapmakla mümkün olduğunu<br/>bildirmek içindir.<br/>
Fakir <b>(Bursevî)</b> der ki: Âyet üzerinde düşündüğüm sırada gönlüme başka bir mânâ<br/>
daha doğdu: Âyetteki “amel”, kesb ve fiil mânâsınadır. Âyetin mânâsının şöyle olması<br/>uzak bir ihtimal değildir: “O, sâlih olmayan/yaramaz bir kazançtır.” Şu hadiste çocuğa<br/>“kesb/kazanç” denilmektedir: “<i>Kişinin yediği en temiz şey, kendi kazancından<br/>yediğidir. Kişinin evlâdı da kazancındandır</i>.”<a href="RuhulBeyans.html#3417">[134] </a>Başka bir hadiste de: “<i>Sen de malın<br/>da babana âidsiniz</i>.”<a href="RuhulBeyans.html#3417">[135]</a> buyrulmuştur.<br/>
<i>“O halde hakkında bilgin olmayan” </i>gerçekleşmesinin doğru ve hikmete uygun<br/>
olduğunu kesin olarak bilmediğin <i>“bir şeyi benden isteme.”</i> Nûh (a.s.)’ın seslenişinde<br/>talep ve isteme mânâsı bulunduğu içindir ki bu sesleniş “istemek” olarak ifâde<br/>edilmiştir. Yâni duruma apaçık bir şekilde vâkıf olduğuna göre bilmediğin bir şeyi<br/>benden isteme!<br/>
<i>“Ben sana câhillerden olmamanı tavsiye ederim.” </i>Câhillerden olmanı kötü<br/>
gördüğümden sana öğüt veririm.<br/>
Âyette daha evlâ olan bir davranışın terk edilmesine “câhillik” denilmiştir. Çünkü<br/>
daha önce 40. âyette hakkında hüküm verilenlerin istisnâ edilmiş olması Nûh (a.s.)’a<br/>içinde bulunduğu durumu göstermiş, böyle bir istekte bulunmaktan müstağni kılmıştır.<br/>Ama evlâd sevgisi Nûh (a.s.)’ı bundan alıkoymuş, böylece iş ona karışık gelmişti. İşte<br/>
