<a name=3656></a><img src="RuhulBeyan-3656_1.jpg"/><br/>
<img src="RuhulBeyan-3656_2.jpg"/><br/>
<img src="RuhulBeyan-3656_3.jpg"/><br/>
<img src="RuhulBeyan-3656_4.jpg"/><br/>
Beden de ruhun gıdalanması için uygun düşen sâlih amelleri ruha hazırlayan yemekçi<br/>
başıdır.<br/>
Ruh, ancak bâkî kalacak olan rûhânî gıdalarla bâkî kalabilir. Nitekim cisim de ancak<br/>
cismânî gıdalarla bâkî kalabilir. Nefis ile bedenin şerîat zindanında hapsedilmeleri de<br/>sırf ruh kralının yiyecek ve içeceğine zehir katarak onu helâk etme suçuyla itham edilmiş<br/>olmalarından kaynaklanmıştır. Bu zehir, hevâ ve mâsıyet zehridir. Dolayısıyla nefis ve<br/>beden şerîat zindanında hapsedilince ruh kralı onların şerlerinden emin olmuş olur.<br/>
Nefis de beden de dünyaya âid varlıklardır. Dünya ehli ise uykudadırlar, öldükleri<br/>
vakit uyanırlar. Dünya ehlinin yaptığı bütün ameller, uyuyan birinin gördüğü rüyâlar<br/>mesâbesindedir. Ölmek suretiyle uyandıkları zaman bu rüyaların âhirette zuhûr edecek<br/>yorumları olacaktır.<br/>
Kalb Yûsuf’u ise dünya ehlinin makâmlarının yorumunu bilir. Çünkü o<br/>
muhsinlerdendi. Yâni Mevlâları’nın katında hazır bulunan kalblerle, Rablerine bakıp<br/>parıldayan yüzlerle Allah’a rü’yet ve müşâhede üzere ibâdet edenlerdendir.<br/>
İşte onlar bu hazretten sâdır olan her hükmü gayb âlemine inmezden önceki hallerinde<br/>
olduğu gibi müşâhede ederler. Bu hükümlerin gayb âlemine geçişi sırasında, muhayyile<br/>kuvvesi onlara mânâlarına uygun kisveler giydirir.<br/>
İşte rüyâ sâhibi, eğer hayallerin dilinden anlayanlardansa onu tâbir eder. Hayal lisanı<br/>
ile tercüme edip de ilâhî hazretten sâdır olan hükmü ona haber vererek kendisine<br/>tercüman olması için rüyâ tâbir eden bir kimseye arz etmez. Bu sebeple sâlih rüya<br/>peygamberliğin bir parçası olmuştur. Rüyâ tâbiri de aynı şekilde peygamberlikten bir<br/>parçadır. Çünkü o Allah Teâlâ’nın dilediği kullarına öğrettiği ledünnî bir ilimdir.<br/>
<i> </i><br/>
<i> </i><br/>
<b>37. <i>(Yûsuf) </i></b><b>şöyle dedi: “Size rızık olarak verilen yemek gelmeden önce onun</b><br/>
<b>yorumunu mutlaka size haber vereceğim. Bu, Rabbimin bana öğrettiklerindendir.<br/>Şüphesiz ben, Allah’a inanmayan, âhireti de inkâr eden bir kavmin dinini terk<br/>ettim.</b><br/>
Yûsuf<i> “şöyle dedi: “Size rızık olarak verilen yemek”</i> yani âdetinize uygun olarak<br/>
burada yediğiniz yemek <i>“gelmeden önce”</i> yani henüz size ulaşmadan önce <i>“onun<br/>yorumunu mutlaka size haber vereceğim.” </i>Yani, hiçbir durumda size yemek gelmez.<br/>Ancak ben size o yemeğin ne tür olduğunu, miktarını, rengini, tadını ve diğer<br/>özelliklerini bildirdiğimde gelir.<br/>
Böyle bir bildirme fiiline ‘yorum’ denmesi ise istiâre yoluyladır. Çünkü bilinmeyen<br/>
bir yemeğin haber verilmesi, tıpkı uykuda görülen rüyânın yorumlanması<br/>
