<a name=394></a><img src="RuhulBeyan-394_1.jpg"/><br/>
<img src="RuhulBeyan-394_2.jpg"/><br/>
<img src="RuhulBeyan-394_3.jpg"/><br/>
<img src="RuhulBeyan-394_4.jpg"/><br/>
<img src="RuhulBeyan-394_5.jpg"/><br/>
onu sevmek vâcibtir.” şeklinde olur.<br/>
Muhakkak ki Cebrâîl, Kur’ân’ı, tevhîd ve bir takım hükümlerle senden önceki<br/>
kitapları doğrulayıcı olarak, Allah’ın emir, izin ve kolaylaştırmasıyla Hak dine erdirici<br/>ve cennetle müjdeleyici olarak senin kalbine indirmiştir. Kur’ân-ı Kerîm, şöhretinden<br/>dolayı burada ismen zikredilmeyip sadece zamirle işâret edildi. Vahyin iniş yerini<br/>belirtmek için “kalbine” denildi. Bu aynı zamanda <i>“tenzîl” </i>vâkıasının da kesinliğine<br/>işâret eder. Çünkü kalb, vahyin alındığı ilk el olup “hıfz ve idrâk ettirdi.” demektir.<br/>Âyeti okuyan Hz. Peygamber (s.a.) olduğu için “kalbine” değil, “kalbime” denilmeliydi.<br/>Cenâb-ı Hakk’ın sözünü hikâye eden bu anlatım, ifâdeyi daha da güçlendirmek içindir.<br/>Çünkü böyle denince verilmek istenen mesaj tam anlamıyla verilmiş olur. “Yâ<br/>Muhammed! Ben sana söylediğim gibi sen de aynı şekilde insanlara de!” takdîrindedir.<br/>
Yahûdîlerin Cebrâîl’e düşmanlık etmeye hiç ama, hiç hakları yoktur. Eğer insaflı<br/>
davranmış olsalardı, onu sevecekler, kendilerine fayda verecek şeyleri ve onların<br/>kitabını doğrulayıcı kitap olan Kur’ân’ı getirdiği için ona teşekkür edeceklerdi.<br/>
<b>98. Kim, Allah’a meleklerine, peygamberlerine, Cebrâîl’e ve Mîkâîl’e düşman</b><br/>
<b>olursa bilsin ki Allah da inkârcı kâfirlerin düşmanıdır.</b><br/>
Melekler içerisinde sâdece Cebrâîl ve Mîkâîl’in zikredilmesi, üstünlüklerini<br/>
göstermek içindir. Vasıfları farklı olduğundan dolayı cinsleri de sanki farklıymış gibi<br/>addedildiler. Zikredilen melekler sanki ayrı bir tür melek olarak sayıldılar. <b>İkrime<br/></b>buyurmuştur ki: <i>“Cibr”</i>, <i>“Mik” </i>ve <i>“İsrâf”</i>, Süryânîce’de “kul” demektir. <i>“îl” </i>ve <i>“âîl”<br/></i>de Allah mânâsına gelir. Böylece Cebrâîl ve Mîkâîl “Allah’ın kulu” demektir.<br/>
<i>“</i>(Bilsin) <i>ki Allah”</i> bölümü şartın cevâbıdır. Burada zamirle işâret edilmeyip lâfzan<br/>
“Allah” kelimesinin getirilmesi, zamîrin Cebrâîl ve Mîkâîl’e nisbet edilme ihtimâlini<br/>ortadan kaldırmak içindir. Kâfirler için de aynı şekilde “onlar” demeyip, ismen<br/>zikredilmesi, onların bu düşmanlığı hak etmelerinin sebebinin küfürleri olduğunu<br/>göstermek içindir. Mânâ özetle: “Kim onlara düşmanlık ederse, Allah da onlara düşman<br/>olur ve düşmanlık yapanı acı bir azâbla cezâlandırır.” şeklindedir.<br/>
<b>İbn Sûriyâ</b>, Peygamberimiz’e: “Sana indirilenden bizim de bildiğimiz ve tâbi’<br/>
olabileceğimiz ne getirdin ki ona uyalım?” diye sorunca şu âyet indi:<br/>
