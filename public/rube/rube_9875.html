<a name=9876></a><img src="RuhulBeyan-9876_1.jpg"/><br/>
<img src="RuhulBeyan-9876_2.jpg"/><br/>
<b>31. <i>(Nihâyet)</i></b><b> şöyle dediler: Yazıklar olsun bize! Gerçekten biz azgın kişilermişiz.<br/></b>Şöyle dediler; Yazıklar olsun bize! Gerçekten biz haddi aşanlarmışız. Allah’ın<br/>
koyduğu sınırı aşanlarmışız.<br/>
Yâni onlar, kendi günahlarını itirâf ettiler ve yüzlerini niyâza döndürdüler. “Bize<br/>
eyvahlar olsun! Biz günah konusunda haddi aşanlardan olmuş, fakirleri mahrûm etmişiz”<br/>dediler.<br/>
<b>32. Belki Rabbimiz bize bunun yerine daha iyisini verir. Çünkü biz <i>(artık)</i></b><br/>
<b>Rabbimizi<i>(O’nun hoşnutluğunu) </i></b><b>arzuluyoruz.</b><br/>
<i>“Belki Rabbimiz” </i>-ki O’nun kereminden ümitvarız- <i>“bize”</i> tevbemizin ve günahımızı<br/>
itirâfımızın bereketiyle <i>“bunun yerine”,</i> bu helâk olan bahçemize bedel olarak <i>“daha<br/>iyisini verir. Çünkü biz Rabbimizi arzuluyor,”</i> O’nun affını umuyoruz, hayrını diliyoruz.<br/>
Âyette yer alan “ilâ” harf-i cerri ummanın ve arzu etmenin ulaştığı son noktayı<br/>
göstermektedir. Burada “ilâ” harf-i cerri Rab kelimesinin önünde yer aldığına göre,<br/>“arzulanan”ın Rab olduğu ortaya çıkmaktadır. Çünkü Allah, onların ümid ve taleplerinin<br/>ulaştığı son noktadır. Veya burada “ilâ” harf-i cerrinin getirilmesi, fiilin “rücû: dönmek”<br/>mânâsını kendi bünyesinde içermesinden dolayıdır. Eğer böyle demeyecek olursak<br/>Arapçada meşhûr olan kurala göre “rağbet” kelimesi “fî” veya “an” harf-i cerleri ile<br/>geçişli olur. Yoksa âyette olduğu gibi “ilâ” harfi cerriyle geçişli olmaz.<br/>
Rivâyete göre söz konusu bahçenin sâhibi olan üç kardeş, kendi aralarında sözleşirler<br/>
ve derler ki: “Allah, bize helâk olan bahçemizin yerine daha hayırlısını verirse<br/>babamızın yaptığının aynısını biz de yapalım.” Peşinden Allah’a duâ ederler, yakarırlar.<br/>Bunun üzerine Allah Teâlâ o gece bunlara eski bahçelerinden daha iyi bir bahçe verir.<br/>
Âlimlerin ifâdesine göre Allah Teâlâ Cebrâil’e o yanmış olan bahçeyi yerinden söküp<br/>
almasını ve Şam diyarında bitkisi az olan bir yere koymasını ve oradan bir bahçe<br/>alarak, onu getirip bu bahçenin yerine koymasını emreder.<br/>
<b>İbn Mesud</b> (r.a.) der ki: Bahçe sâhibi üç kardeş Allah’a samîmiyetle dönünce ve<br/>
Allah onların sözlerinde sâdık olduklarını bildiğinden ellerindeki bahçelerine bedel<br/>olarak onlara daha hayırlı bir bahçeyi nasip etmiştir. Bu bahçeye “el-Hayevan”<br/>deniyordu. İçerisinde yetişen üzümün sâdece bir salkımını bir katır götürebiliyordu.<br/><b>Ebû Hâlid Yemânî</b> der ki: Ben o bahçeye girdim, orada her bir salkımın ayakta duran<br/>esmer bir adam kadar olduğunu gözlerimle gördüm.<br/>
Muhakkikler demişlerdir ki; kim bir belâya müptelâ olur, malı menâlı telef olursa bu<br/>
kimsenin iyi düşünmesi, bu belânın kendi yaptıkları sebebiyle indiğini bilmesi gerekir.<br/>Sonra günahını itirâf ederse Allah Teâlâ ondan aldıklarından daha iyi ve daha güzelini,<br/>“Bostân-ı Hayvân” ve “Bağ-ı Zarvân” gibi bahçeleri kendisine geri verir<br/>
