<a name=8806></a><img src="RuhulBeyan-8806_1.jpg"/><br/>
<img src="RuhulBeyan-8806_2.jpg"/><br/>
<i>Uyuyan uyanıncaya kadar uyanıklar büyük devlete erişti.</i><br/>
<i>Mesnevî</i>’de şöyle gelmiştir:<br/>
<i>Her gece uykudan sıçrayarak kalkmam için,<br/>Hak bana sırt ağrıları verdi.<br/>Bütün gece manda gibi yatmayayım diye,<br/>Hak lütfuyla bana dertler bahşetti.</i><br/>
<b>Muhammed b. Hasan</b>’ın arkadaşlarından olan <b>Davûd b. Reşîd </b>şöyle anlatıyor: Bir<br/>
gece kalkmıştım. Beni üşüme tuttu. Elbisesizlikten dolayı ağladım ve o sırada uykuya<br/>dalmışım. Rüyamda birinin bana: “Biz onları uyuttuk seni ayağa kaldırdık da onun için<br/>mi ağlayıp bu durumu bize şikâyet ediyorsun”diye seslendiğini duydum ve o geceden<br/>sonra artık bir daha uyumadım.<br/>
Bir gün talebelerinden birisi <b>Ebû Hanîfe</b>’ye, “İnsanlar Ebû Hanîfe’nin geceleri<br/>
yatmadığını söylüyorlar” dedi. Ebû Hanîfe; “Geceleri hiç uyumayayım diye niyet ettim.<br/>Ancak ben âyet-i kerîmede kendilerinden <i><b>“onlar yapmadıkları şeylerle övünmek<br/>isterler”</b></i> (Âl-i İmrân, 188) şeklinde bahsedilen kimseler gibi olmak istemedim” dedi.<br/>Buna rağmen bundan sonra otuz sene yatsı abdestiyle sabah namazını kıldı.<br/>
<b>Şeyh Ebû Amr</b> tevbesinin sebebi hakkında şu olayı hikâye etmiştir: Bir gece<br/>
güvercininin birinin “Ey gaflet ehli! Kalkınız ve bol nimetler veren, günahları çokça<br/>affeden Kerim olan Allah’ınıza yöneliniz” diye seslendiğini duyunca buna çok şaşırdım.<br/>Aklım başıma gelince kalbimi dünya sevgisinden temizlenmiş buldum. Sabahladığımda<br/>da Hızır (a.s)’la karşılaştım. O beni Şeyh Abdülkâdir Geylâni’nin meclisine götürdü.<br/>Onun huzuruna girip kendimi ona teslim ettikten ve meclisine devam ettikten sonra<br/>Allah’ın bana çok hayırlar ihsân ettiğini müşâhede ettim.<br/>
<b>18. Seher vakitlerinde de istiğfar ederlerdi.<br/></b>Seher, gecenin son altıda bir olan kısmıdır. Aydınlığa benzediği için bu isimle<br/>
anılmıştır. Sihir de bunun gibi olup bâtıl iken hakla karıştırılmış ince şey anlamındadır.<br/>Yâni mü’minler geceleyin az uyumaları ve çok ibâdet etmelerine rağmen sanki geceyi<br/>günah ile geçirmişler gibi seher vakitleri de yatmaz kusurlarına mağfiret dilerler. Bunun<br/>delili şudur ki kendi amelleriyle gururlanmamışlar ve ona değer vermemişlerdir. Şâirin<br/>dediği gibi:<br/>
<i>Bizim eksik ibâdetimiz bağışlanmaya lâyık değildir,<br/>Eğer bu ibâdetimiz günaha delil kabul edilmezse buna da razıyım.</i><br/>
