<a name=182></a><img src="RuhulBeyan-182_1.jpg"/><br/>
<img src="RuhulBeyan-182_2.jpg"/><br/>
<img src="RuhulBeyan-182_3.jpg"/><br/>
<i>et-Te’vîlâtü’n-Necmiyye’</i>de der ki:<br/>Bakara sûresinin 17. ve 18. âyetlerinde şuna işâret edilmektedir: Başlangıç hâli güzel<br/>
olan mürîd, bir müddet irâdesini terbiye etme yoluna girip epey bir zaman sohbetin<br/>şiddetli sıkıntılarına katlanarak müridlik nûruyla nûrlanır. Öyle ki, içinde talep ateşi<br/>tutuşur ve bu ateş çevresini aydınlatır. Bu sûretle mürîd, saâdet ve şakâvet sebeblerini<br/>öğrenerek kendisini kurtaracak olan sohbet ipine yapışır, hizmete sarılır, dünyâdan<br/>uzaklaşır. Nefsinin arzu ve isteklerini kesmeye yönelir. Kalb safâsından şevk parıltıları<br/>doğar ve rûh nûrlarından zevk şimşekleri çakar. Bu noktaya ulaşan mürîd, nefsinin<br/>hîlesine aldanarak Allah’ın mekrinden emin olmağa başlar ve nefsin tuzağına düşer. Bir<br/>anda kendini vesvese ve evhâmların içinde bulur. Dünyâ zevk ve nasîblerine tekrar<br/>döner. Güneşi kaybolur, nefsi karanlıklar içinde kalır. Vuslattan önce visâl ipi kopar.<br/>Girmiş olduğu cennetten çıkar. Usanç ve bıkkınlıkla çok kötü bir duruma düşer. Nitekim<br/>bu konuda Allah Teâlâ hazretleri: <i><b>“Halbuki o gün onlar için, Allah tarafından, hiç<br/>hesâba katmadıkları şeyler ortaya çıkmıştır.” </b></i>(ez-Zümer, 39/47) buyurmaktadır.<br/>
Onların, mîsâk günü Allah Teâlâ’nın hitâbını duyan kalb kulakları sağır, Rablerine<br/>
“evet, sen bizim Rabbimizsin” diye cevap veren ağızları dilsiz, O’nun rubûbiyet<br/>cemâlini müşâhede edip onu tanıyan gözleri kördür. Bu sebeble onlar, değil cennetteki<br/>menzillere; daha önce içinde bulundukları ünsiyet bahçelerine bile dönemezler. Çünkü<br/>onlar, mîsâk günü gayb âlemine açık olan kalb kapılarını, arzularına uymak, dünyâ<br/>lezzetlerine kapılmak, nifak ve hîle yollarına sapmak sûretiyle kapatmışlardır.<br/>
Bu sebeble “Kudsiyet” yönünden onların üzerine asla rüzgâr esmemiş, onlar da<br/>
rûhların nefhalarından hiçbir koku alamamışlar ve kalbleri hasta olmuştur. Sonra Allah<br/>Teâlâ’nın: <i><b>“Biz, Kur’ân’dan öyle bir şey indiriyoruz ki o, mü’minler için şifâ ve<br/>rahmettir.” </b></i>(el-İsrâ, 17/82) şeklinde ifâde buyurduğu üzere, beraberlerinde hastalıklara<br/>devâ bulunan doktorlar göndermiştir.<br/>
Kur’ân’ı kabûllenen mü’minler, gönderilen bu doktorları tasdîk etmişler ve onların<br/>
tavsiye ettikleri devâları kabullenmişlerdir. Nefislerine zulmederek doktorları tasdik<br/>etmeyen ve verdikleri ilaçları kullanmayanlar için ise devâ hastalık, şifâ da vebâ<br/>olmuştur. İşte Allah Teâlâ: <i><b>“(Şifâ olan bu Kur’ân-ı Kerîm) zâlimlerin ise yalnızca<br/>ziyanlarını artırır.” </b></i>(el-İsrâ, 17/82) buyurmakla bunu ifâde etmiştir. Bu gibi kimseler,<br/>rahmet ehli olmaktan kaçtıkları için sağırlık ve körlüğü mûcib olan bir lâ’nete ma’rûz<br/>kalmışlardır. Bu konuda Allah Teâlâ’nın şu beyânı vardır: <i><b>“İşte bunlar, Allah’ın<br/>kendilerini lâ’netlediği, bu yüzden kulaklarını sağır ve gözlerini kör kıldığı<br/>kimselerdir.” </b></i>(Muhammed, 47/23)<br/>
<i> </i><br/>
