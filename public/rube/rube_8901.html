<a name=8902></a><img src="RuhulBeyan-8902_1.jpg"/><br/>
tezâhür etmektedir. Zira O sana teveccüh etmen gereken şeyi tevcih etmekte olup,<br/>men’edilen bir şey, senin Allah’ın hikmetini idrak edememekten dolayı, seni üzmektedir.<br/>Halbuki bu engellemenin sebebini tam olarak idrak edebilsen, karşılaştığın bu zâhirî<br/>olumsuzluğu takdîr sebebiyle, O’na şükreden bir kul olursun.<br/>
<b>Ebû Osman el-Mağribi</b> mahlûkatın hepsi her ne kadar sabır makamında olduklarını<br/>
zannetseler de Allah’a karşı şükür makamında olduklarını beyân etmektedir. <b>İbrahim<br/>Havas </b>fakire fakrın ancak iki haslet gerçekleştikten sonra sahih olacağını vurgularken<br/>bunlardan birincisinin Allah’a güven, ikincisinin de başkalarının imtihan edildiği dünya<br/>metâından uzaklaştırılması sebebiyle Allah’a şükür olduğunu söyler. Ayrıca bir fakirin<br/>kemâle ermesinin; Allah’ın kendisine olan nazarının ihsân yönünde değil de men’<br/>yönünde olmasını daha çok arzu etmesiyle gerçekleşebileceğini, bu hususta fakirin<br/>sıdkının göstergesinin, ihsanda bulamayacağı lezzeti men’de bulabilmesinde olduğunu<br/>tavzîh etmektedir.<br/>
“el-Berr” ism-i celiliyle Allah’a kurbiyet, Allah’ın kula olan ihsânıyla muhabbetin<br/>
teşekkül etmesine, kulun da Rabbinin ikramı ve O’na karşı olan çokça duâsı neticesinde<br/>tedbîri terketmesine binâendir. Nitekim bu sebepten dolayı <i>“Gerçekten biz bundan<br/>önce O’na yalvarıyorduk. Çünkü iyilik eden, esirgeyen ancak O’dur”</i> âyeti îrâd<br/>buyrulmuştur. Bu îrâdın bir başka sebebi de kulların kendi faydalarına olan hayırlarla<br/>ahlâklanmaları ve diğerlerine karşı merhamet duygularıyla tezyin olmaları içindir. Zira<br/>berr, zerr’e yâni karıncaya bile zarar vermez.<br/>
<i>et-Te’vîlâtü’n-Necmiyye’</i>de âyetlerdeki işâretler şöyle izah edilir: Biz seyr u sülûkten<br/>
önce insanlık âleminde korkardık. Yâni hayvânî, canavarâne ve şeytânî olan sıfatların<br/>bizi yakacak olmasından ve dünyevî şehâvâtın bizi kasıp kavurmasından korkardık. Zira<br/>bu azab şekli, Hakk’ın kahır sıfatının yakıcı alevidir. Allah bize ihsanda bulunup kahır<br/>azabının yelinden bizi korudu. Şâyet O’nun fazl u keremi olmasaydı biz asla kendi cehd<br/>ü gayretimizle bundan kurtulamaz aksine “biz bundan önce yalnız O’na yalvarır”,<br/>kurtuluş talebinde ve dereceleri elde etmede ancak O’nun tevfîkine tazarruda<br/>bulunurduk. Zira O, kendine duâ edene iyilik eden, kendisine tevbe ile yönelene de<br/>merhamet edendir.<br/>
<a href="RuhulBeyans.html#8897">[47].</a> Terğib, V, 488.<br/><a href="RuhulBeyans.html#8898">[48].</a> Buhârî, Savm 20, 48, 49; Müslim, Sıyâm 57-58.<br/><a href="RuhulBeyans.html#8898">[49].</a> Bk. Buhârî, Tâbir 5; Müslim, Salat, 207-208.<br/><a href="RuhulBeyans.html#8899">[50].</a> Taberî, Tefsir, c. 22, s. 476.<br/><a href="RuhulBeyans.html#8899">[51].</a> Kurtubî, Tefsir, XVII, 69.<br/>
