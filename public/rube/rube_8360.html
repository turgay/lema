<a name=8361></a><img src="RuhulBeyan-8361_1.jpg"/><br/>
<img src="RuhulBeyan-8361_2.jpg"/><br/>
kendimden geçtim ki benden hiçbir şey kalmadı. Bununla beraber Hakk’a ulaştım, fakat<br/>Hz. Muhammed (s.a.)’e ulaşmaya cesaretim yoktu. Yâni herkes kendi miktarınca Allah’a<br/>ulaşabilir, çünkü Hak onlarla birliktedir. Hz. Muhammed (s.a.) ise onların önlerinde<br/>yüce bir meclistedir. Şüphe yok ki “Lâ ilâhe illallâh” vadisinden geçmeden<br/>“Muhammedün Resûlullah” vadisine erişemezsin. Gerçekte ise her iki vadi de birdir.<br/>
Bâyezid sonra şöyle dedi: “Allah’ım! Ben her ne gördümse o bütünüyle bendim, (ben<br/>
kaldıkça) benden sana ulaşmaya bir yol yoktur. Beni benim varlığımla bırakma, şimdi<br/>benim ne yapmam gerekir?” Ona şöyle bir ferman geldi; “Ey Bâyezid! Bu senin<br/>kendinden kurtulman ve dostumuz Hz. Muhammed (s.a.)’e tâbi olmana bağlıdır. Onun<br/>ayağının tozunu gözüne sürme yap ve ona tâbi olmaya devam et.”<br/>
Şu husus ortaya çıktı ki tasdik ne kadar kuvvetli, mütâbaat ne kadar tam ve kâmil<br/>
olursa Allah’a yakınlık daha fazla olur. İşte bundan kâfirlerin ve inkâr ehlinin Allah’a<br/>olan uzaklığı daha iyi anlaşılmıştır. Yüce yaratıcı Allah’a sığınırız.<br/>
<b>33. Yaptıklarının kötülükleri onlara görünmüş, alay edip durdukları şey onları</b><br/>
<b>kuşatmıştır.</b><br/>
<i>“Yaptıklarının kötülükleri onlara”</i><b> </b>kâfirlere âhirette<b> </b><i>“göründü.” </i>Onlar kötü<br/>
amellerinin gerçek ve çirkin sûretini ve bu işlerinin vahim akıbetini gördüler <i>“ve alay<br/>edip durdukları şey”</i><b> </b>ceza ve azap <i>“onları kuşattı.”</i><br/>
Bu ifâde, sıfatın mevsûfuna muzâf olması kabilindendir. Yâni onların kötü amelleri,<br/>
çirkin ve aslî sûrette ortaya çıktı ve onlar bu kötülüklerinin vahim akibetlerini gördüler.<br/>Burada kötülüklerden murad, şirk ve mâsîyetlerdir. Öyleki tabiat ve nefisler onlara<br/>meylediyor, onları güzel görerek arzuluyordu. Sonra kıyâmette aslî sûretleri ile çirkin<br/>bir şekilde ortaya çıkacaktır.<br/>
İşte haram, domuz sûretinde; hırs, fare ve karınca sûretinde; şehvet, merkep ve serçe<br/>
sûretinde; gadab, pars ve aslan sûretinde; kibir, panter sûretinde; cimrilik, köpek<br/>sûretinde; kin, deve sûretinde; dil ile başkalarına eziyet etmek, yılan sûretinde; yeme,<br/>içme ve uykuda oburluk, manda ve sığır sûretinde; kendini beğenme, ayı sûretinde;<br/>livata, fil sûretinde; hilebazlık, tilki sûretinde; gece hırsızlığı, sansar ve gelincik<br/>sûretinde; riya ve haksız dava, karga, saksağan ve baykuş sûretinde; oyun, eğlence,<br/>horoz sûretinde; faydasız düşünce, bit ve pire sûretinde; ölüye ağlamak, cırcır ve<br/>ağustos böceği sûretinde; amelsiz ilim, kuru ağaç sûretinde; hak yoldan dönmek, yüzü<br/>enseye dönmüş olduğu sûrette ortaya çıkacaktır. Böyle daha başka amellerin çeşitlerine<br/>göre muhtelif ve değişik sûretlerde tezahür edecektir. Âhirette insanların karşısına<br/>“semere” olarak çıkan her şey onların kötü amelleriyle dünya tarlasına ektikleri ekindir.<br/>Burada yaptıkları kötülüklerden murad, onların cezaları da olabilir. Zira kötülüğün<br/>
