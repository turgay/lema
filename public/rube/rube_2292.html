<a name=2293></a><img src="RuhulBeyan-2293_1.jpg"/><br/>
sevkedildikleri zaman kapısının yanında kökünden iki pınar çağlayan bir ağaç bulurlar.<br/>Bu pınarların birinden akan tertemiz içecekten içince gönüllerinde kin ve öfkeden ne<br/>varsa hepsi sökülüp gider. Diğer kaynağın suyu ile de guslederler. Böylece üzerlerinde<br/>nimet parıltıları gözükür. Artık bundan sonra ebedî olarak ne saçları başları dağılır, ne<br/>de vücudları bir değişmeye uğrar. Bu iki kaynaktan içerler, guslederler. Henüz cennete<br/>girmeden cennet bekçileri onları: <i>“İşte size cennet; yaptıklarınıza karşılık o size<br/>miras verildi.”</i> diye müjdelerler. Cennete girip konaklarına yerleştiklerinde: <i>“Lutfedip<br/>bizi buraya getiren Allah’a hamdolsun.”</i> derler.<br/>
Bil ki kin ve tasa, beşerî sıfatların karanlığı ve kirliliğidir. Kalblerin temizliği iman<br/>
nuru ile, ruhların temizliği irfan suyuyla ve sırların temizliği ise cemal sıfatından tecellî<br/>eden tertemiz içecek iledir. Hakikat ehlinin ne dünyada, ne de ahirette gönüllerinde kin<br/>ve hasedden bir iz bulunur.<br/>
Cennet ehli, peygamberlerin vadettikleri şeyleri apaçık olarak görüp konaklarına<br/>
yerleştikten sonra sevinç ve neşelerinin kemal noktasında olduğunu belirtmek üzere:<br/><i>“Rabbimizin elçileri gerçeği getirmişler</i> (söyledikleri doğruymuş.)” derler.<br/>
<b>Haddâdî </b>der ki: Cennet ehlinin bu sözü, peygamberlerin hakkı kendilerine tebliğ<br/>
ettiklerine dâir şehâdetleridir. Yani: “Onlar doğruyu getirdiler, biz de onları tasdik<br/>ettik.” demektir.<br/>
Mü’minler cenneti uzaktan gördükleri vakit melekler <i>“onlara: “İşte size cennet;</i><br/>
<i>yaptıklarınıza karşılık o size miras verildi.” diye seslenir.”</i> “Şu gördüğünüz yer,<br/>dünyada iken size va‘dedilen cennettir. Bu size dünyada işlediğiniz salih ameller<br/>sebebiyle verilmiştir.” diye nidâ ederler.<br/>
Şayet şöyle bir soru sorulursa: “Bu ayet, kulun ameli sayesinde cennete gireceğine<br/>
delâlet etmektedir. Halbuki Peygamber Efendimiz (a.s.): <i>“Sizden hiç biriniz ameli<br/>sayesinde cennete giremez. Oraya ancak Allah’ın fazlı ve rahmetiyle<br/>girebilirsiniz.”</i><a href="RuhulBeyans.html#2295">[34] </a>buyurmuştur. Bu ikisini nasıl uzlaştırabiliriz?” Cevap olarak deriz<br/>ki: Aslında amel bizzat kişinin cennete girmesini gerektiren bir şey değildir. Ancak<br/>Allah Teâlâ emirlerine uygun olarak amel işleyenlere cenneti rahmetinden, fazlından ve<br/>ihsanından olarak vereceğini va‘d etmiştir. Sâlih amel işleyenlere amellerine karşılık<br/>olan bu lütuf vaad edildiği için, amel ona götüren sebep yerine geçmiştir. İşte bu<br/>yüzden: “Bu cennete amelleriniz sâyesinde varis oldunuz.” denilmiştir. <i>Şeyhzâde<br/>Hâşiyesi</i>’nde böyle geçmektedir.<br/>
Haberde gelmiştir ki: Kıyamet günü mü’minlere şöyle seslenilir: “Affım ile sıratı<br/>
geçiniz, rahmetimle cennete giriniz ve amellerinize göre orasını paylaşınız.”<a href="RuhulBeyans.html#2295">[35] </a>Orası,<br/>amellere karşılık yaratılan cennettir. Mü’minler amellerine göre cennetteki yerlerini<br/>alırlar. Amel bakımından diğerlerinden daha üstün olan kimseler, cennetten daha geniş<br/>ve güzel yerlere sahip olurlar. İsterse bu durumda üstün olan kimse, üstün olduğu<br/>kimselerden başka hususlarda aşağı olsun veya olmasın. Çünkü her bir amelin bir<br/>cenneti vardır.<br/>
