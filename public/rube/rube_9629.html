<a name=9630></a><b>fakat onlar: Bir beşer mi bizi doğru yola götürecekmiş? dediler, inkâr ettiler ve<br/>yüz çevirdiler. Allah da hiçbir şeye muhtaç olmadığını gösterdi. Allah zengindir,<br/>hamde lâyıktır.</b><br/>
<i>“O azâbın sebebi şu ki,”</i> yâni onların dünyada tattıkları ve âhirette de tadacakları<br/>
azâbın sebebi; <i>“onlara peygamberleri apaçık deliller”</i> mucizeler <i>“getirmişlerdi,”<br/></i>“Beyyinât” kelimesinin başındaki “B” harfi ya mülabese/birlikte bulunma anlamına ya<br/>da fiili müteaddî kılmak için getirilmiştir. <i>“Fakat onlar: Bir beşer mi bizi doğru yola<br/>götürecekmiş?</i> <i>dediler.”</i> “Acaba bizim gibi olan insanlar, bize yol mu gösterecek?”<br/>
Âyetin mânâsını açarsak; zikredilen bütün kavimler kendilerine mucizelerle gelen<br/>
peygamberleri hakkında, peygamberlerin beşer cinsinden olabileceğini inkâr ederek ve<br/>kendilerine peygamber olarak bir insanın gelmiş olmasından dolayı hayret ifâde ederek<br/>dediler ki; “bizim gibi bir beşer mi, bir âdemoğlu mu bizi dine veya Allah’a ya da O’na<br/>yakınlaşmaya götürecekmiş?” Nitekim Semud kavmi şöyle demişti: <i><b>“Aramızdan bir<br/>beşere mi uyacağız?”</b></i> (el-Kamer, 54/24) Ve böylece onlar bir peygamberin beşer<br/>olabileceğini inkâr etmişler, buna karşılık bir mâbûdun taş olmayacağını kabul<br/>etmemişlerdi.<br/>
Yüce Allah kavimlerin bu tavırlarına âid durumu kısaca ifâde etmiş, bu sözü bütün<br/>
kavimlere isnad etmiştir. Bu âyette “beşer” kelimesi ile beşer cinsi kasdedilmiş ve<br/>kelimeye sıfat getirilirken çoğul getirilmiştir. Nitekim Yüce Allah şu âyette de burada<br/>olduğu gibi hitâbı ve emri mücmel, kısa olarak getirmiştir. <i><b>“Ey peygamberler! Temiz<br/>olan şeylerden yiyin, güzel işler yapın”</b></i> (el-Müminun, 23/51)<br/>
Bu âyet-i kerimede “beşer kelimesinin” merfu olması arap dilbilgisi kurallarına göre<br/>
gizli bir fiilin öznesi olması dolayısı iledir. Bu gizli fiili “beşer” kelimesinden sonra<br/>gelen “yehdûnenâ” fiili açıklamaktadır. Dolayısı ile burada dilbilgisi kurallarına göre<br/>“iştiğal” denen olay vardır. Kelime dilbilgisi açısından, bu cümle isim cümlesidir,<br/>beşer kelimesi mübtedâ/ özne ondan sonrası haberdir yüklem şeklinde tahlil etmekten<br/>daha uygundur. Çünkü soru edatı arapça dilbilgisi kurallarına göre fiilin cümlede<br/>zâhir/açık ya da muzmer/gizli olmasını gerektirmektedir.<br/>
<b>Kâşâni</b> der ki: İnkârcılar nefislerinin sıfatları yüzünden nur’u göremeyince; oysa bu<br/>
nur sayesinde peygamberler kıyaslanamayacak biçimde onlardan üstün oluyorlardı...<br/>Yine onlar peygamberlerin sadece insan olma özelliklerini görünce, onların hidâyete ve<br/>doğru yola götürebileceklerini inkâr ettiler. Çünkü her ârifin ma’rufunu ancak o niteliği<br/>taşıyan kimseler bilebilirler. Kemal-i nur, ancak fıtrî nur ile birlikte bulunur. Kemali<br/>ancak kâmil olanlar anlar. Bu nedenle derler ki; Allah’ı Allah’tan başkası bilemez. Her<br/>arayan matlubunu herhangi bir şekilde bulur. Böyle olmasaydı O’nun tarafına teveccüh<br/>mümkün olmazdı.<br/>
Herhangi bir şeyi tasdik eden, doğrulayan da böyledir. Çünkü o da nefsinde bulunan o<br/>
özellikten dolayı onu tasdik etmektedir. Buna göre inkârcıların nefislerinde fıtri nur<br/>adına asla hiçbir şey olmadığı için, nur nâmına kemali bilemediler ve inkâr ettiler.<br/>Haktan hiç birşeyi bilemediler. Böyle bir talebleri de olmadı ki hidâyete ihtiyaç<br/>
