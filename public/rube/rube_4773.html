<a name=4774></a><img src="flower_sep.jpg"/><br/>
<i><b>dostumuz onlar değil, sensin</b></i>.” (Sebe’, 34/41) diyerek Allah’ı tesbih ve kâfirlerin<br/>iddiâlarından kendilerini tenzih ederler.<br/>
İkinci mef’ûlünün hazfedildiği de söylenmiştir. Yâni ‘Onları mâbud edinmeleri,<br/>
kendilerine fayda sağlar mı, sandılar?’ demektir. Fakat birinci görüş daha uygundur.<br/>Çünkü ikincisinde sanki mâbud edinmenin kabul edilmesi ve az da olsa ona değer<br/>verilmesi anlamı vardır. <i>el-İrşâd</i>’da böyle geçmektedir.<br/>
<i>“Biz cehennemi kâfirlere bir konak olarak hazırladık.”</i> Biz bu cehennemi kafirler<br/>
için misâfirlere hazırlanan bir konak yeri yaptık. Bu ifadede, <i><b>“Onlara elîm azabı<br/>müjdele</b></i>” (Âl-i İmran, 3/21) âyetinde olduğu gibi onlar alaya alınmakta, sâdece bir<br/>nümune olan cehennem azâbının ötesinde de azab olduğu îmâ edilmektedir. O büyük<br/>azab onların rü’yetullahtan/Allah’ı görmekten mahrûm olmalarıdır. Nitekim Allah Teâlâ<br/>şöyle buyurur: <i><b>“Hayır onlar o gün Rablerinden perdelenmişlerdir. Sonra onlar,<br/>elbette cehenneme gireceklerdir.”</b></i> (el-Mutaffifîn, 83/15-16) Allah Teâlâ, kafirlerin<br/>cehenneme girmesini, cemâlinden mahcûb/perdeli olmanın peşinde zikretmiştir.<br/>Dolayısıyla cehennem azâbı, derece bakımından onun altında kalır.<br/>
<b>İbn Abbâs</b> (r.anhümâ), “nüzul (konak)” kelimesini, inme/konaklama yeri ve dönülecek<br/>
yer” diye tefsir etmiştir.<br/>
“Nüzül” misafirler için hazırlanan mahal ve sığınak demektir. Bu mânâya göre âyette<br/>
onlar alaya alınmaktadır. Cehennem azabının üzerine onlara azablar olunur ki cehennem<br/>azabı o azablar yanında daha değersiz kalır.<br/>
Âyette işaret vardır ki, Allah’ı sevdiğini ve O’na dost olduğunu iddiâ eden kimse,<br/>
Allah’tan başka dostlar edinmez. Çünkü Hakk’ın ve halkın dostluğu bir arada olmaz.<br/>Kim velâyet nîmetine nankörlük eder ve Allah’tan başka dostlar edinirse ona ebedî<br/>hüsran ve rahmetten mahrûmiyyet yeri olan cehennem vardır.<br/>
Muhakkıklardan birisi şöyle demiştir: “Muhabbet, sevenin sevdiğinden başkası için<br/>
amelde bulunmasını reddeder. Allah sevgisi, bütün hayırların etrafında dönüp dolaştığı<br/>bir mihverdir. Bütün kerâmet ve ihsanları toplayan bir asıldır. Alâmeti, emir ve nehyin<br/>gereğine göre hareket etmektir.”<br/>
Bazıları da şöyle der: Seni yasakladığı yerlerde görmesinden ya da sana emrettiği<br/>
yerlerde seni bulamamasından Rabbini tenzih ve tâzim et. Allah’ı tanımayan ehl-i küfür,<br/>günlerini küfür ve günah işlerde zâyi ederler. Aslında yok olan şeylere (ma‘dûm), yâni<br/>her şeyi bilen ve her şeyin mâliki olan Allah’tan başkasına (mâsivâya) taparlar.<br/>Dünyada hayvanlar gibi yerler, içerler. Şüphesiz Allah Teâlâ onlar için cehennemi<br/>konaklama yeri ve şerli bir ikâmetgah kılmıştır.<br/>
Mü’minlere gelince; onlar itâatle Allah yolunda mücâhede ettiler, riyâzat ve<br/>
mücâhedelerle uğraştılar, bütün zamanlarda hakîkî varlık sâhibi Allah’tan başkasına<br/>kulluk yapmamışlardır. Şüphesiz Allah Teâlâ da onlara en yüksek dereceleri ihsan<br/>buyurmuştur. İşte bu derecelerin de en yükseği Allah’a teveccüh yolunda necâta ve<br/>kurtuluşa ermektir.<br/>
