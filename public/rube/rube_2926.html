<a name=2927></a><i>verirler”</i> ifadesi <i>“ellerini sıkı tutarlar</i> (cimri davranırlar)” ifadesinin mukabili;<br/><i>“Allah’a ve Rasûlü’ne itâat ederler”</i> ifadesi ise o münâfıkların “tam bir fısk/itaatten<br/>çıkmış olma” vasfının mukabili olarak zikredilmiştir.<br/>
<i>et-Te’vîlâtü’n-Necmiyye</i>’de şöyle söylenmiştir: “Allah (bu âyette) inananların<br/>
muâmelelerindeki ihlâsa işâret etmektedir. Çünkü münâfıklar da namaz kılar ve zekat<br/>verir, fakat bunları yaparken Allah’a ve Rasûlü’ne değil, sadece dünya menfaatlerini<br/>gözetmek suretiyle nefis ve hevalarına itaat ederler.”<br/>
<i>“İşte onlara”</i> bütün bu güzel sıfatları kendisinde taşıyan müminlere <i>“Allah rahmet</i><br/>
<i>edecektir.”</i> Rahmetinin eserlerini onlara (yağmur gibi) yağdıracak, onlara devamlı<br/>destek ve zafer verecektir. Onları acıklı azaptan kurtaracaktır: Cennete girdirmek<br/>suretiyle cehennem azabından, kurbet ve vuslata ulaştırmak suretiyle de Melik ve<br/>Cebbâr olan Allah’tan uzak kalma azabından kurtaracaktır.<br/>
İşâret ehli âlimlerinin birinden âyetin <i>“İşte onlara, Allah rahmet edecektir.”</i><br/>
bölümünün tefsiri hakkında şu rivayet yapılmıştır:<br/>
Allah onlara beş yerde rahmet edecektir:<br/>1. Ölüm ve sekerât ânında. Ölümün sekerâtını onlara kolaylaştıracak ve imanlarını<br/>
şeytanın saptırmasından muhafaza edecektir.<br/>
2. Kabirde ve kabrin karanlıklarında; kabirlerini aydınlatacak ve onları kabir<br/>
azabından koruyacaktır.<br/>
3. Kitabın (amel defterinin) verilmesi ve okunması esnâsında sıkıntı çekilirken rahmet<br/>
edecektir. Kitaplarını sağ taraflarından verecek ve günahlarından dolayı sıkıntı<br/>çekmemeleri için kitaplarındaki günahları silip yok edecektir.<br/>
4. Mizanda pişmanlık duyulurken rahmet edecek; onların mizanlarının ağır gelmesini<br/>
sağlayacaktır.<br/>
5. Allah’ın huzurunda, O’nun sorularına cevap verileceği anda rahmet edecek;<br/>
sorulara cevap vermelerini kolaylaştıracak ve ayıplarından dolayı onları<br/>cezâlandırmayacaktır.<br/>
Bir hadiste şöyle buyurulmuştur: “<i>Sabah namazını kılan kimseye ölüm ve ölümün</i><br/>
<i>sıkıntısı kolay gelir. Öğle namazını kılan kimseye kabir ve kabrin insanı sıkması<br/>kolay gelir. İkindi namazını kılan kimseye Münker ve Nekîr’in soruları ve heybeti<br/>kolay gelir. Akşam namazını kılan kimseye mîzan ve onun hafif olması kolay gelir.<br/>Yatsı namazını kılan kimseye ise sırat ve sıratın inceliği kolay olur</i>.”<br/>
<i>“Allah dâimâ üstündür.”</i> Azîz’dir. Bu ifade Allah’ın müminlere olan vaadinin<br/>
sebebini beyan etmektedir. Allah güçlüdür; dostlarını üstün kılmaya, düşmanlarını da<br/>mahv ve helak etmeye kadirdir. Kendisine itaat edenlere lütuf sahibidir.<br/>
<i>“Hüküm ve hikmet sâhibidir.”</i> Allah, koyduğu hükümleri belli bir hikmet esasına bina<br/>
etmiştir. Bu hikmeti ile sevap ehlinin ve günahkarların hak ettikleri nimet ve ceza<br/>haklarını kendilerine ulaştırır. Tasdik ve ikrarları karşılığında müminlerin cennete<br/>girmelerine hükmetmiştir. Her hallerinde Allah’ın rızasını talep etmeleri ve onun<br/>dışındaki her şeyi terk etmeleri karşılığında muhsinlerin (ihsan ehlinin) vuslata<br/>
