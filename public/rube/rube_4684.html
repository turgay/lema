<a name=4685></a>edilmesi, diğer meleklerle birlikte İblis’e de Hz. Âdem’e secde etmesi<br/>emredildiğindendir.<br/>
<i>Kitâbü’t-Tekmile</i>’de şöyle der: “Denildi ki: “<i>O, cinlerdendi</i>” buyruğundan murad<br/>
şudur: O, cinlerin ilkiydi. Çünkü cinler ondandı. Nitekim Âdem (a.s.) insanlardandı.<br/>Çünkü o, insanların ilkiydi.”<br/>
Denildi ki: “İblis, kendilerine cinler denilen bir topluluğun kalıntılarındandı. Allah<br/>
Teâlâ onları yeryüzünde Âdem (a.s.)’dan önce yaratmıştı. Ancak onlar kan döktüler,<br/>fesad çıkardılar ve melekler onlarla savaştı.”<br/>
Bir başka görüşe göre: “İblis öyle bir topluluktandı ki Allah onları yarattı ve onlara:<br/>
“Âdem’e secde edin.” buyurdu. Onlar bundan kaçındılar. Bunun üzerine Allah, onların<br/>üzerine bir ateş gönderdi ve onları yaktı. Bunlardan sonra bir topluluk daha yarattı ve<br/>onlara da: “Âdem’e secde edin.” buyurdu. İkinciler İblis’in dışında emre itâat ettiler.<br/>Çünkü o, önceki yaratılanlardan arta kalandı.”<br/>
<b>Beğavî</b> şöyle der: “Onun ismi Süryânice’de Azâzîl, Arapçada ise Hâris idi. Ancak<br/>
Rabb’inin emrine isyan edince ismi ve sûreti değiştirilip ona ‘İblis’ denildi. Çünkü o,<br/>Allah’ın rahmetinden ümidini kesmişti. Bu derekeye düşmekten Allah’a sığınırız.<br/>
<i>“Rabbinin emrinden dışarı çıktı.”</i> O’na itâat dâiresinden çıktı. Buradaki “<i>emir</i>”<br/>
gerçek anlamında kullanılmıştır. Emredileni yerine getirmemek, itâat dairesinden<br/>çıkmak demektir. Burada kastedilen “emredilen şey” de olabilir ki o da secde etmektir.<br/>
İblisin Rabb’inin emrinden çıkmasının sebebi cinlerden olmasındandır. Şâyet o<br/>
meleklerden olsaydı Rabb’inin emrinden çıkmazdı. Çünkü melekler mâsumdurlar.<br/>Cinler ve insanlar gibi günahkâr değil.<br/>
<i>et-Te’vîlâtü’n-Necmiyye</i>’de şöyle der: “<i>Rabbinin emrinden dışarı çıktı.</i>” Yâni asil<br/>
olanın hata etmeyeceği bilinsin diye boynundaki taklid gerdanlığı çıkarıldı. Esasen kişi<br/>imtihan edilip denenince ya ikrâm edilir ya da aşağılanır. Nitekim hayvan tersi de<br/>görünüşte zıddı olsa da miski andırır. Ancak ateşle sınandığı vakit makbul olanla<br/>merdud olan birbirinden ayrılır. Sevilenle istenmeyen belli olur.”<br/>
<b>Hâfız </b>der ki:<br/>
<i>Altını tecrübeye yarayan mihenk taşı ortaya gelirse güzel olur.<br/>İşinde hîle ve sahtekârlık olanın yüzü o zaman kapkara olur.</i><br/>
<i>“Şimdi siz, beni bırakıp da onu ve onun soyunu mu dost ediniyorsunuz?”</i> Yâni,<br/>
Âdemoğulları, siz İblis’in Rabb’inin buyruğundan çıktığını öğrendikten sonra beni değil<br/>de onu ve neslini dostlar mı ediniyorsunuz? Onun neslinden maksad, evladı ve ona tâbi<br/>olanlardır. Çünkü şeytana tâbi olanlar da, mecâzen onun zürriyetinden sayılırlar.<br/>
<b>Kâşifî </b>der ki: “ittihâz” tâbi olmak, uymak mânâsınadır. Onlara “soyu” denilmesi<br/>
mecaz kabilindendir. Müfessirlerin çoğu onun zürriyetten olmadığı görüşündedir.”<br/>
Onları benimle değişiyorsunuz da, bana itâat etmek yerine onlara mı boyun<br/>
eğiyorsunuz? Bu dost edinme son derece çirkindir. Şeytana ve onun nesline yakın<br/>
