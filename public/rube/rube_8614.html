<a name=8615></a><img src="RuhulBeyan-8615_1.jpg"/><br/>
<b>28. Bütün dinlerden üstün kılmak üzere, Peygamberini hidayet ve hak din ile</b><br/>
<b>gönderen O’dur. Şâhid olarak Allah yeter.</b><br/>
Allah Teâlâ zâtının celâli ve şânının yüceliği ile kendisine izafe edilmeye ondan daha<br/>
lâyık hiçbir peygamberin olmadığı Hz. Muhammed (s.a.)’in gönderilişini<br/><i>“peygamberine”</i> buyurarak kendi zâtına izafetle beyan etmiştir.<br/>
Âyetteki <i>“hidâyetle”</i><b> </b>ifadesi Peygamber Efendimiz (s.a.)’in tevhîd üzere olduğunu<br/>
haber verir. Mânâsı “Allah peygamberini, tevhidi yerleştirmek ve insanlara doğru yolu<br/>göstermek için gönderdi.” olur.<br/>
<i>“Hak din”</i> ifadesinde “hak” kelimesi “kendisi sâbit olup diğer dinleri nesh ve iptal<br/>
eden” anlamına gelir.<br/>
Âyetin bu kısmı “hak din olan İslâm’ı tüm dinlere, o dinlerdeki doğru olan bazı<br/>
hükümleri, bunların üzerinden epey zaman geçmesi sebebiyle değiştirilmesi gerektiği<br/>için nesh ederek, bâtıl olan hükümlerin de geçersizliğini ortaya koyarak üstün ve galip<br/>kılmak için” demektir. Yine bu ifadede “müslümanları diğer din mensuplarına hâkim<br/>kılarak İslâm’ı bütün diğer dinlere üstün ve galip kılmak için” anlamı da vardır.<br/>
Cenâb-ı Hak, bu vaadini gerçekleştirdi. Nitekim İslâm haricinde yeryüzünde hiçbir<br/>
din kalmadı. Hepsi İslâm karşısında mağlup ve makhûr oldu. İnsanlar ya müslüman<br/>oldular, ya da müslümanların himâyesinde zimmî olmak durumunda kaldılar. Nice<br/>beldelerin müslümanlar tarafından fethedildiği, nice kuvvetli kralların perişan<br/>edildikleri görüldükçe Allah Teâlâ’nın güç ve kudreti daha da iyi anlaşılmaktadır.<br/>
Âyet-i kerimede mü’minlere fetihlerin ve bir kısım toprakları vatan edineceklerinin<br/>
vaad edilmesinde, Allah Teâlâ’nın onlara pek çok beldelerin fethini müyesser<br/>kılacağının ve onları bütün iklimlere galip kılacağının kesin ve tekidli bir müjdesi<br/>vardır. Onlar tüm bu fetihlerin yanında Mekke’nin fethini az ve küçük göreceklerdir.<br/>Nitekim az önce işâret ettiğimiz gibi Allah Teâlâ bu vaadini gerçekleştirmiştir.<br/>
Şunu bil ki Allah Teâlâ’nın <i>“üstün ve galip kılmak için”</i> sözü, peygamber<br/>
göndermesini gerekli kılan sebebi ortaya koymaktadır. Buradaki “lam” edatı, şer‘an<br/>hikmet ve sebep, aklen illet bildirir. Çünkü Eş‘arîlere göre Cenâb-ı Hakk’ın fiilleri<br/>gayelerle muallel değildir. Ancak Allah’ın fiilleri, neticesi itibariyle pek çok hikmeti<br/>içerisinde barındırır. Gayenin semereden önce gelmesi, maksadın kastedilenden önce<br/>gelmesi yerine konulmuştur.<br/>
“Bütün kemâl sıfatlarla muttasıf olan Allah Teâlâ, vaad ettiğinin mutlaka<br/>
gerçekleşeceğine şâhid olarak yeter” veya “Hz. Muhammed (s.a.)’in peygamberliğine -<br/>kâfirler şâhidlik etmese de- mûcizeler göstermek suretiyle şâhid olarak Allah yeter”<br/>demektir.<br/>
<b>İbn Abbâs</b> (r.a.)’tan, buradaki şâhidliğin hemen bir sonraki âyetle de irtibatlı olarak<br/>
Hz. Muhammed (s.a.)’in peygamberliğine dâir bir şâhidlik olduğu görüşü,<br/>nakledilmiştir.<br/>
