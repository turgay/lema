<a name=2743></a><img src="flower_sep.jpg"/><br/>
istedi. Fakat o bunu kabul etmedi ve: “<i>Aleyhimize olmak üzere yanına alıp çıktığın bir<br/>şeyi sana veremem.</i>” buyurdu. Akrabalık bağlarını hiçe saydığı için onu kendisi için<br/>diğerlerinden fazla olarak yüz ukıyye vermekle mükellef tuttu. Ayrıca kardeşlerinin<br/>oğulları olan yeğenleri Akîl b. Ebî Talib ve Nevfel b. Hâris’in de kurtulmaları için<br/>kırkardan seksen ukıyye vermesini istedi.<br/>
Bunun üzerine Abbas: “Ey Muhammed, beni yaşadığım müddetçe Kureyş’den<br/>
dilenecek hale getirdin.” dedi. müslümanlar malımı ganimet olarak aldılar. Kendimi ve<br/>yeğenlerimi kurtaracak fidyeye mâlik değilim, demek istiyordu.<br/>
Allah Rasûlü (s.a.v.): “<i>Mekke’den çıkarken (zevcen) Ümmü’l-Fadl’a teslim ettiğin</i><br/>
<i>ve: “Başıma ne geleceğini bilmiyorum. Bana bir şey olursa bu, senin, Abdullah, Fadl<br/>ve Kusem’indir (bunlar Abbas’ın oğullarıdır)” dediğin altınlar nerede?</i>” buyurdu.<br/>
Abbas: “Sen bunları nereden biliyorsun?” diye sordu.<br/>Efendimiz (s.a.v.): “<i>Rabbim haber verdi</i>.” diye cevap verdi.<br/>Bunun üzerine Abbas: “Şehâdet ederim ki sen sâdıksın, doğrusun ve Allah’tan başka<br/>
ilâh yoktur. Sen de Allah’ın Rasûlü’sün. Allah’a yemin olsun ki buna Allah’tan başka<br/>kimse muttali olmamıştı. Ben onu kendisine gece karanlığında teslim etmiştim. Ben<br/>senin hakkında şüphe ediyordum. Şimdi mademki bunu haber verdin artık şüphem<br/>kalmadı.” dedi.<a href="RuhulBeyans.html#2746">[72]</a><br/>
<i>“Ey Peygamber!”</i> Bu ifade, Rasûl-i Ekrem (s.a.v.) Efendimiz’e şeref bahşeden<br/>
lakablardan biridir. Yani, ‘Ey Allah’tan ve onun hükümlerinden haber veren!’ demektir.<br/>
<i>“Elinizde bulunan esirlere de ki:” </i>Âyet, her ne kadar özel olarak Hz. Abbas (r.a.)<br/>
hakkında nâzil olmuşsa da sebebinin husûsîliği değil lafzın umûmîliği dikkate alınır.<br/>Yani Abbas, Akîl ve diğer esirlere de ki: <i>“Eğer Allah sizin gönlünüzde bir hayır”<br/></i>îman, ihlâs ve samîmiyet<i> “olduğunu bilirse, sizden alınandan”</i> fidyeden<i> “daha iyisini<br/>size verir ve sizi bağışlar. Allah bağışlayandır, esirgeyendir.”</i><br/>
Âyetteki <i>“bilirse”</i> ifadesindeki şüphe bize nisbetledir. Nitekim Nebî (a.s.)’ın istihâre<br/>
duâsındaki “<i>eğer biliyorsan</i>”<a href="RuhulBeyans.html#2746">[73] </a>sözü de böyledir. Onun mânâsı “eğer ilmin ve irâden<br/>taalluk ettiyse, iliştiyse” demektir. Bu ilmin taalluku, ilişip ilişmediği kula göre şüpheli<br/>olduğundan bu mânâ gördüğün gibi ifade buyurulmuştur. Bu îzâhı, allâme şeyhimiz<br/>hazretlerinden (Osman Fazlî Efendi) işittim.<br/>
<b>Hz. Abbas </b>(r.a.) der ki: “Allah benden alınanın yerine daha hayırlısını verdi. Şimdi<br/>
yirmi kölem var. En aşağısı yirmi bin dirhemle ticâret yapıyor. Hem bana hacılara<br/>zemzem sunma hizmetini (sikâyet) de verdi. Karşılığında Mekke halkının bütün malları<br/>bana verilse benim için daha sevgili olmazdı. (Âyette belirtilen) iki vaadden birini<br/>benim için gerçekleştirdi. İkinci vaadini de yerine getireceğini ümid ediyorum. Yani<br/>Rabb’imin mağfiretini bekliyorum. Çünkü Kerim olan va‘dinden dönmez.”<br/>
<i>Kerîm olanın vâdinden dönmesi söz konusu olamaz<br/>Aşağılık kimse yapmazsa, vefanın vadesi yok</i><br/>
