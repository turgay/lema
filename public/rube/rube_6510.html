<a name=6511></a><img src="flower_sep.jpg"/><br/>
<img src="RuhulBeyan-6511_2.jpg"/><br/>
<img src="RuhulBeyan-6511_3.jpg"/><br/>
<i>Çocuklar gibi oyun oynama, kadın gibi cilve yapma<br/>Niyaz ve tazarru ederek git Hak eri ol!</i><br/>
Hikmet sâhibi biri şöyle demiştir: “Eğer atınla böbürlendinse, güzellik ve mahâret<br/>
senin değil onundur. Elbise ve âletlerinle büyüklük tasladınsa, güzellik senin değil o<br/>elbise ve âletlerindir. Ecdâdınla böbürlendinse, bil ki fazîlet sende değil onlardadır.<br/>Bütün bunlar dile gelseydi şöyle derlerdi: “Bunlar bizim güzelliğimiz ve<br/>meziyetlerimizdir. Oysa sende bir güzellik yoktur. Öyleyse övündüğün zaman sende<br/>bulunan bir güzellik ile övün; sende olmayanla değil.<br/>
<b>Hâfız</b> der ki:<br/>
<i>Hakîkat yolunun kalenderleri, yarım arpaya bile almazlar,<br/>Hünersiz kişinin giydiği atlas kaftanı.</i><br/>
Dünyâdan bir şey hoşuna giderse senin ölüp onun kalacağını, yahut onun yok olup<br/>
senin kalacağını veya her ikinizin de yok olacağını düşün. Sana âid bir şey hoşuna<br/>giderse, eline geçtikten sonra kısa bir süre içinde elinden çıkacağını, sana tekrar<br/>dönüşünün uzun süreceğini; eğer Allah ve âhirete inanıyorsan onun için vereceğin<br/>hesabın uzun süreceğini düşün.”<br/>
Şöyle bir hikâye anlatılır: Krallardan birine, kıymetli taştan yapılmış, mücevherlerle<br/>
süslenmiş, eşi benzeri olmayan bir bardak getirildi. Kral buna son derece sevindi ve<br/>yanında bulunan hikmet ehli bir zata: “Bunun hakkındaki düşüncen nedir?” diye sordu.<br/>Adam: “Senin için bunu hemen gelecek bir fakirlik ve acil bir musîbet olarak<br/>görüyorum” dedi. Kralın: “Bu nasıl olur?” sorusuna ise şöyle cevap verdi: “Eğer<br/>kırılırsa tamiri mümkün olmadığından senin için bir musîbet olur. Çalınırsa ona ihtiyaç<br/>duyarsın. Oysa sen, o sana getirilmeden önce hem musîbetten hem de ona muhtaçlıktan<br/>uzaktın.” Gerçekten de o hikmet ehli zâtın dediği gibi bardak bir gün kırıldı ve bu krala<br/>pek büyük bir musîbet oldu. Bunun üzerine: “O hikmet sâhibi zât doğru söylemiş. Keşke<br/>bu bardak bana hiç getirilmeseydi” diye ah çekip inledi.<br/>
<i>Dünyâ mutluluk veren bir rüyâ gibidir,<br/>Göreni kısa bir müddet sevindirir, sonra yok olur gider.</i><br/>
<b>19. Yürüyüşünde tabiî ol, sesini alçalt. Unutma ki, seslerin en çirkini merkeplerin</b><br/>
<b>sesidir.</b><br/>
