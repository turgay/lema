<a name=2824></a><img src="RuhulBeyan-2824_1.jpg"/><br/>
<img src="RuhulBeyan-2824_2.jpg"/><br/>
<img src="RuhulBeyan-2824_3.jpg"/><br/>
<img src="RuhulBeyan-2824_4.jpg"/><br/>
falancanın bağına gömülmüş.” dedi. Onunla birlikte gidip Tevrat’ı bulunduğu yerden<br/>çıkardılar ve bu nüshayı Uzeyir’in kendilerine ezberinden yazdırdığı ile karşılaştırdılar.<br/>
İsrailoğulları, Uzeyr’in yazdırdığının bir harf bile eksiksiz ve bozulmamış olduğunu<br/>
görünce şöyle dediler:<br/>
“Allah Teâlâ, Tevrat’ı oğlundan başka birisinin kalbine yerleştirmiş olamaz.” İşte o<br/>
zaman eski yahudiler: <i>“Uzeyr, Allah’ın oğludur.”</i> sözünü söylemişlerdir.<br/>
<i>“Hristiyanlar da: “Mesih, Allah’ın oğludur.” dediler”.</i> Bu söz de hristiyanların<br/>
bazısına aittir. Onlar bu sözü, babasız bir çocuğun dünyaya gelmesini muhal gördükleri<br/>için söylemişlerdir. Ya da anadan doğma körü ve alacalıyı ilah olmayan bir kişinin<br/>iyileştirmesinin imkansız olduğunu düşündükleri için böyle söylemişlerdir.<br/>
<i>“Bu”</i> yani onlardan sâdır olan bu iki ağır/günah söz, <i>“onların ağızlarıyla</i><br/>
<i>geveledikleri sözleridir.”</i> Kesin delil ve dayanağı olan bir söz değildir, sadece ağızla<br/>söylenen mânâsız bir sözdür. <b>Haddâdî </b>der ki: Bu ifade şu mânâya gelmektedir: Onlar bu<br/>sözlerinde ibareden (lafızdan) mânâya geçememektedirler. Çünkü onların kesin delilleri<br/>yoktur. Çünkü onlar Allah’ın bir eş edinmediğini kabul ve itiraf ediyorlar. O halde nasıl<br/>olur da çocuğu olduğunu iddia edebilirler?!<br/>
(Onlar bu sözlerini), <i>“önceden inkar etmiş </i>(olan müşrik)<i>lerin sözlerine</i><br/>
<i>benzetiyorlar.”</i> Yani onların bu sözleri küfür ve çirkinlikte, kendilerinden öncekilerin<br/>sözüne benziyor. Âyetteki “önceden inkar etmiş olanlar”, “Melekler, Allah’ın<br/>kızlarıdır.” diyen veya “Lât ve Uzzâ, Allah’ın kızlarıdır.” diyen müşriklerdir.<br/>
<i>“Allah onları kahretsin.”</i> Bu, onların tamamının helak olması yönünde yapılmış bir<br/>
bedduadır. Allah’ın kendisine savaş ilan ettiği ve lânet ettiği kişi, helak olmuş demektir.<br/>Bu ifade, hakikat mânâsını kasdetmek mümkün olmadığı için melzûmu zikredip lâzımı<br/>kasdetmek kabilinden mecazdır. Ayrıca bu ifade, onların bu sözlerinin çirkinligi ve<br/>fenalığı sebebiyle yadırgama (teaccüb) mânâsına da gelebilir. Bu durumda asıl<br/>mânâdan, kastedilen mânâya geçişi sağlayan alâkadan gözden uzak tutulmuş olur.<br/>
<i>“Nasıl da çevriliyorlar?!”</i> Nasıl da haktan bâtıla döndürülüyorlar. Halbuki hak üzere<br/>
olduktan sonra bâtıla dönmek mümkün değildir. İstifham, hayret etme mânâsı<br/>taşımaktadır.<br/>
<i> </i><br/>
<b>31. <i>(Yahudiler) </i></b><b>Allah’ı bırakıp bilginlerini <i>(hahamlarını)</i></b><b>, <i>(Hristiyanlar ise)</i></b><br/>
<b>rahiplerini ve Meryem oğlu Mesih’i rabler edindiler. Oysa kendilerine yalnız tek<br/>ilâha ibadet etmeleri emredilmişti. O’ndan başka ilâh yoktur. O, onların ortak<br/>koştukları şeylerden münezzehtir.</b><br/>
