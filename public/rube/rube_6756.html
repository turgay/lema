<a name=6757></a>Tefsîr ehli şöyle demiştir: “Hz. Zeyneb’in iddeti dolduktan sonra Hz. Peygamber (s.a.)<br/>
Hz. Zeyneb ile evlenince münâfıklar dil uzattılar. “O, nasıl olur da oğlunun karısıyla<br/>kendisi evlenir?!” dediler. Çünkü Câhiliyye Araplarına göre bir kimse bir çocuğu evlâd<br/>edindiğinde, mîras konusunda ve evlâd edinene hanımının haram olması hususunda<br/>kendi sulbünden/öz oğlu gibi olurdu. İşte Allah Teâlâ bu hükmü değiştirmeyi murâd etti<br/>ve bu âyeti inzâl buyurdu.<br/>
Hâşim oğlu Abdulmuttalib oğlu Abdullah oğlu <i>“Muhammed”</i> gerçekten, yâni neseb<br/>
ve doğum yoluyla <i>“sizin erkeklerinizden hiçbirinin babası değildir”</i><b> </b>ki onunla bir<br/>kimse arasında baba ile evlâd arasında sâbit olan evlilikten doğan mahremiyetler ve<br/>diğerleri sâbit olsun.<br/>
Âyetteki bu genel ifâde, Rasûlullah (s.a.)’in Tâhir, Kâsım ve İbrahim’in babası<br/>
olmasına ters düşmez. Çünkü onlar yetişkin erkeklerin yaşına ulaşamamışlardır. Çünkü<br/>yetişkin erkek, bülûğa ulaşan erkek demektir. Yâni onlar bülûğ çağına eremediler. Onun<br/>(Hz. Peygamber’in) gerçekte oğlu yoktur ki Hz. Peygamber ile oğlu (yâni oğlunun<br/>hanımı) arasında akrabalık bağından dolayı evlilik yasağı olsun. Eğer Hz. Peygamber<br/>(s.a.)’in oğulları bülûğa ermiş olsalardı bile, onların değil Rasûlullah (s.a.)’in<br/>adamları/erkekleri olurlardı. Hz. Hasan ve Hüseyin (r.a.)’nın durumu da aynıdır. Onlar<br/>da Hz. Peygamber (s.a.)’in kendi sözünün şehâdetiyle O’nun iki oğludur. Yine onlar o<br/>zaman yetişkin erkekler değil iki çocuk idiler. Öyleyse âyette kasdedilen, Rasûlullah<br/>(s.a.)’in oğlunun oğlu değil, doğrudan kendi oğullarıdır.<br/>
<i>el-Es’iletü’l-müfhıme</i>’de der ki: “Allah Teâlâ, Rasûlü’nün (s.a.) erkek çocuklarının<br/>
neslinin ve zürriyyetinin olmayacağını, O’nun soyunun erkek çocuklarından değil kız<br/>evlâdından devam edeceğini ezelden beri biliyordu. Onun için de “<b>Muhammed, sizin<br/>erkeklerinizden hiçbirinin babası değildir” </b>buyurdu. Buna göre bu âyet Rasûlullah<br/>(s.a.)’in doğruluğuna delâlet eden mûcizelerindendir. Çünkü verilen haber aynen O’nun<br/>haber verdiği gibi meydana gelmiştir ve verdiği haber doğru çıkmıştır.”<br/>
Sahîh olan görüşe göre Hz. Peygamber (s.a.)’in üç oğlu vardır. Bunlardan ilki<br/>
Kasım’dır. Erkek çocuklarının ilki olduğu için Peygamberimiz (s.a.)’e onun adıyla<br/>“Ebü’l-Kâsım” künyesi verilmiştir. İki yıl yaşamış bi‘setten önce Mekke’de vefat<br/>etmiştir. Tayyib ve Tâhir ismi de verilen Abdullah, bi‘setten sonra daha süt çocuğu iken<br/>vefât etti ve Mekke’de defn edildi. Bu iki çocuk Hz. Hatîce (r.anhâ)’dandır. İbrahim<br/>Mısırlı Kıpti olan Mâriye’dendir. Hicretin sekizinci senesinde Zülhicce ayında doğdu.<br/>Hz. Peygamber (s.a.) çocuğun doğumunun yedinci gününde akîka olarak iki koç kurban<br/>etti. Çocuğun başını tıraş ederek saçları ağırlığınca fakirlere gümüş sadaka verdi ve<br/>tıraş edilen saçların gömülmesini emretti. İbrahim de on sekiz aylık iken süt çocuğu iken<br/>vefat etti. Bakî‘ mezarlığında defn edildi. Rasûlullah (s.a.) İbrahim’in kabri başında<br/>oturup kabrine su serpti, kabrine bir alâmet koydu. Ona telkin verdi ve “<i>Ey oğulcuğum,<br/>‘Allah Rabbim, Rasûlullah babam, İslâm da dînimdir.’ de!</i>” buyurdu.<br/>
Bundan hareketle bâzı âlimler kabirde çocuklara da suâl sorulacağı, onların aklının<br/>
kemâle erdirileceği, bu yüzden de onlara telkin vermenin sünnet olduğu görüşüne<br/>
