<a name=3324></a><b>Ebus-Suûd Efendi </b>(r.h.) şöyle der: “Gökler ve yer yaratılmadan önce Allah’ın Arşı<br/>
su üzerindeydi. Arş’ın altında sudan başka bir şey yoktu. İster ikisi arasında bir aralık;<br/>yani fürce bulunsun ister bir hadiste vârid olduğu üzere suya temas halinde olsun fark<br/>etmez. Bu bakımdan burada boşluğun mümkün olduğuna dair bir delâlet yoktur. Nasıl<br/>böyle olmasın ki bu âyet etse etse boşluğun bulunduğuna delâlet eder. Yoksa ne sadece<br/>boşluğun mümkün olduğuna, ne de kainatta Arş’tan sonra ilk olarak suyun yaratıldığına<br/>delâlet eder. Bu âyet ancak Arş ile suyun hangisinin önce hangisinin sonra yaratıldığına<br/>temas etmeksizin Arş ile suyun yaratılışının göklerle yerin yaratılışından önce olduğuna<br/>delâlet eder.”<br/>
<b>Kaşifî </b>der ki: Arş’ın su üzerinde durması, suyun da hava üzerinde durması, kullardan<br/>
tefekkür ehli olanlar için büyük bir ibrettir.<br/>
Bu kainatı yarattı<i> “ki hanginizin daha güzel iş yaptığını denesin.”</i> kimin güzel, kimin<br/>
kötü iş yaptığı ortaya çıktıktan sonra hak ettiğiniz sevap veya cezayı versin. Allah Teâlâ,<br/>öyle bir iş yapmıştır ki, bu işi herkesin maslahatını gözeten biri yapsaydı ancak bu<br/>maslahat için yapardı. Yani Allah, gökleri yeri ve aralarında sizin de bulunduğunuz<br/>içindeki mahlukları yaratmış ve var olmak için ihtiyaç duyduğunuz şartları ve geçim<br/>kaynaklarını da göklerle yere yerleştirmiştir. Göklerde ve yerde, dini taleplerinizi<br/>istidlâl edebileceğiniz san’at şaheserleri ve ibretâmiz şeyler yaratmıştır. Böylece size,<br/>sizi imtihan edip deneyen biri gibi, davranmış olsun.<br/>
Eğer: “<i>Deneme</i>” iyi olsun kötü olsun bütün kulları kapsamaktadır. “<i>Daha güzel iş</i>”<br/>
ifadesi ise deneme fiilini iyilere mahsus kılmaktadır. Çünkü ‘<i>daha güzel iş</i>’ iyilere<br/>mahsus bir fiil olup çirkinlik işleyenler böyle bir fiili yerine getiremezler. Böylece<br/>denemenin, aynı anda hem genel hem de özel kabul edilmesi gerekir. Bu iki durum<br/>birbirine terstir.” dersen, ben de şöyle derim:<br/>
“<i>Deneme</i>” her ne kadar bütün mükellefleri kapsıyorsa da iyi iş yapanlara mahsus<br/>
olduğu kastedilmektedir. Böylece mahlûkatın yaratılmasındaki en yüce gayenin en güzel<br/>amelleri işleyerek en büyük sevaplara kavuşmaları olduğuna dikkat çekilmiş ve onlar<br/>çirkin, kötü davranışları terk etmeye özendirilmiş olmaktadır.<br/>
“<i>İş (amel)</i>”den maksad, kalbin ve organların amellerini içine almaktadır. Bu sebeple<br/>
de Hz. Peygamber (a.s.) âyeti şöyle tefsir etmiştir: “<i>Hanginizin akıl bakımından daha<br/>güzel olduğunu, Allah’ın yasaklarından daha çok kaçındığını ve O’na itaat<br/>hususunda daha çabuk davrandığını (denesin).</i>”<a href="RuhulBeyans.html#3329">[98] </a>Çünkü hem kalbin hem de kalıbın<br/>kendisine mahsus bir ameli vardır. Birincisi ikincisinden daha şerefli olduğu gibi<br/>yaptıkları amellerde de durum öyledir. Nasıl böyle olmasın ki, kullara vacip olan<br/>mârifetullah olmadan; yani Allah tanınmadan hiçbir amel olmaz. Mârifetullah’ın nazarî<br/>yolu da sadece Allah’ın eşsiz san’at eserlerini düşünmektir. Emir ve yasakları<br/>anlamadan taat olmaz.<br/>
Hz. Peygamber (a.s.)’ın şöyle buyurduğu rivayet edilmiştir: “<i>Beni Yunus b. Metta’dan</i><br/>
<i>üstün tutmayın. Çünkü ona her gün bütün dünyadakilerin ameli kadar amel<br/>verilir</i>.”<a href="RuhulBeyans.html#3329">[99]</a><br/>
