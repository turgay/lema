<a name=10453></a><img src="flower_sep.jpg"/><br/>
<img src="RuhulBeyan-10453_2.jpg"/><br/>
kaynaklanan bir irade ve tercih neticesi bir çeşit yürüyüştür. Nitekim bu kalıbın<br/>kullanımı ile Allah Yûnus sûresinde şöyle buyurur: <i><b>“Sizi karada ve denizde gezdiren<br/>O’dur.”</b></i> (Yunus 10/22) Bu âyette ifâde edilen tesyîr, tıpkı dağların yürütülmesi gibidir.<br/>Bu âyette sâbit âzâ ve organların dağlarına işâretler vardır. Bu dağlar kendi taayyün<br/>yerlerinden alınıp yürütüleceklerdir ve yine bu âyette taayyünât âleminde bulunan ecnas<br/>ve envâ’ dağlarına işâretler vardır.<br/>
<b>4. Gebe develer salıverildiğinde,<br/></b>Âyette yer alan “ışâr”, “uşerâ” kelimesinin çoğuludur. Tıpkı “nifâs” kelimesinin<br/>
“nüfesâ” kelimesinin çoğulu olması gibi. Aslında kural olarak arapçada uşera ve nüfesa<br/>kelimeleri hariç “fu’ala” kalıbı “fi’âl” kalıbında çoğul olarak gelmez. Nitekim <i>el-<br/>Kamus</i>’ta böyle açıklanıyor.<br/>
Arapçada, “el-uşerâ” on aylık hâmile deve demektir. Uşerâ denince hâmileliğinin<br/>
üzerinden on ay geçmiş olan deve anlaşılır. Develer bir senede doğum yaptıkları için on<br/>aydan doğumuna kadar olan süredeki hâmile develere “uşera” denilir. Böyle bir hâmile<br/>deve, arapların mallarının en değerlisi ve geçim kaynaklarının en büyüğüdür. Âyette<br/>“salıverilme” karşılığı olarak “uttılet” fiili kullanılmaktadır. Bu fiilin kökü olan “atl”,<br/>süsü ve meşguliyeti kaybetmek demektir. Kelimenin öz ve kökündeki bu anlamdan<br/>dolayı âlemi, güzelce yaratan, süsleyen ve düzene koyan bir yaratıcıdan uzak zanneden<br/>inkârcılara “muattıl” denmiştir. Herhangi bir evde oturanlar, birisi tarafından oradan<br/>uzaklaştırıldığında “atala’d-dara ‘an sâkinîha ve’l ibile ‘an râ’îha” denilir. Bunun<br/>anlamı; “filanca kişi şu evin içinde oturanları evden uzaklaştırdı, develeri<br/>çobanlarından uzak kıldı” denilir. Buna göre âyetin mânâsı şöyle olur: Gebe develer<br/>başıboş olarak salıverilip terkedildiğinde. Bu kadar sevimli, sâhipleri tarafından büyük<br/>bir hırsla arzulandığı halde kendilerine bakılmaksızın salıverildiğinde... Sâhiplerine son<br/>derece sevimli oldukları halde salıverilecekler; kimse onlara dönüp bakmayacaktır.<br/>Çünkü sâhipleri artık kendi başlarının derdine düşmüştür. Âyette işâret edilen bu<br/>durum, kıyametin ilk kopuş belirtilerinin ortaya çıktığı anda olacaktır. Çünkü insanlar o<br/>esnâda mallarını, mülklerini terkedecekler; herkes kendi canının derdine düşecektir.<br/>Nitekim bu durumu Allah bize şöyle tasvir ediyor: <i><b>“O gün ne mal fayda verir ne de<br/>evlat ancak Allah’a kalb-i selim ile gelenler fayda bulur.”</b></i> (Şuarâ 26/88-89)<br/>
<b>Ebu’l-Leys</b> ve başka âlimlere göre; burada zikredilen “gebe develerin salıverilmesi”<br/>
ifâdesi, tamamen bir örneklemeden ibarettir. Çünkü bu âlimlere göre kıyamet günü gebe<br/>develer olmayacaktır. Onların anlayışına göre âyette vurgulanmak istenen şudur:<br/>Kıyametin dehşeti öyle büyük olacaktır ki insanların gebe develeri olsa onları bile<br/>salıverip başıboş bırakacaklar ve kendi başlarının derdine düşecekler.<br/>
