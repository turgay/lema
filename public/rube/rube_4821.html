<a name=4822></a><img src="RuhulBeyan-4822_1.jpg"/><br/>
<img src="RuhulBeyan-4822_2.jpg"/><br/>
<img src="RuhulBeyan-4822_3.jpg"/><br/>
<i>değmediği,” </i>yani nikâh yoluyla hiçbir erkek benimle beraber olmadığı<b> </b><i>“iffetsiz de<br/>olmadığım halde benim nasıl çocuğum olabilir?” dedi.”</i><br/>
Âyetteki “el-mess (dokunma)” helâl olan birleşmeden kinâyedir. Zinâ ifade edilirken<br/>
“o pislik yaptı”, “o günah işledi” veya “zinâ yaptı” diye ifâde edilir. Âyette “beşer<br/>(insan)” denilmesinin sebebi ise Hz. Meryem’in doğurma için gerekli şartlardan ne<br/>kadar uzak olduğunu göstermek içindir.<br/>
<b>Şeyh</b>, tefsîrinde der ki: “Âyette bağiyyeten buyrulmamıştır. Çünkü bağiyyen kelimesi,<br/>
“hâiz (hayızlı)” kelimesinde olduğu gibi çoğunlukla kadınlar için kullanılır. Yâni, ben<br/>günahkâr, zinâkar ve erkekleri isteyen bir kadın değilim, demektir. Yani Meryem böyle<br/>demekle, mutlak olarak hiçbir erkekle ilişkide bulunmadığını ifade etmektedir. Çocuk<br/>ise ya helâl veya haram birleşmeden meydana gelir. Helal yoldan hiçbir insan Hz.<br/>Meryem’e dokunmamıştır. Haram yola gelince, o zaten zinâkâr ve günahkâr bir kadın<br/>değildir. Öyleyse çocuğu meydana getirecek her iki sebep de ortadan kalktığından<br/>dolayı çocuk da meydana gelemez.<br/>
<i>et-Te’vîlâtü’n-Necmiyye’</i>de şöyle der: “Bana” daha evvel “bir insan eli değmedi,<br/>
iffetsiz de değilim” ki bundan sonra bana zinâ veya nikâh yoluyla birisi dokunsun.<br/>Çünkü ben mescide adanmış bir kadınım ve koca bana haramdır.”<br/>
<b>21. Cebrâil dedi ki: “Öyledir, Rabb’in bana: ‘O Bana kolaydır. Onu insanlara bir</b><br/>
<b>mucize olsun diye ve Bizden bir rahmet kılmak için <i>(bunu yapacağız)</i></b><b>” dedi. Hem<br/>bu önceden takdir edilmiş bir şeydir.”</b><br/>
<i>“Cebrâil dedi ki: Öyledir.”</i><b> </b>Yani ey Meryem, durum senin dediğin gibidir. Hiçbir<br/>
kimse nikah ile veya zinâ yoluyla sana el sürmemiştir. Fakat beni sana gönderen<br/><i>“Rabb’in”</i> dedi ki: Sana hiçbir insan dokunmadan çocuk olması, her ne kadar normalde<br/>imkânsız ise de sebep ve vâsıtalara ben ihtiyaç duymadığım için <i>“o Bana kolaydır.”</i><br/>
<i>et-Te’vîlâtü’n-Necmiyye</i>’de şöyle der: <i>“Cebrâil dedi ki: Öyledir.”</i><b> </b>durum senin<br/>
dediğin gibidir, ama <i>“Rabb’in dedi ki: “O Bana kolaydır.” </i>Bana bir babanın menîsi<br/>olmadan çocuk yaratmak kolaydır. Çünkü ben onu ‘Ol’ kelimesinin nûrundan yaratırım.<br/>Nitekim Allah Teâlâ şöyle buyurmuştur: <i><b>“Allâh’a göre İsa’nın durumu, Âdem’in<br/>durumu gibidir: Onu topraktan yarattı, sonra ona ‘Ol’ dedi ve oluverdi.” </b></i>(Âl-i<br/>İmran, 3/59)”<br/>
<i>“Onu insanlara bir mucize olsun diye” </i>o çocuğun verilişini kudretimizin kemâline<br/>
delil saymaları veya kudretimizin büyüklüğünü açıklamak için yapacağız.<br/>
<i>et-Te’vîlâtü’n-Necmiyye</i>’de şöyle der: “O çocuğun verilişi kudretimin bir delîlidir.<br/>
Nasıl ki Âdem’i anne-babasız, Havvâ’yı da annesiz yarattımsa yine babasız bir çocuk<br/>
