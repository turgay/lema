<a name=8898></a><img src="flower_sep.jpg"/><br/>
kimselerden içme ânında sâdır olan yalan, sövüp sayma ve çirkin hareketler bunlarda<br/>zuhûr etmez. Bunlar o cennet kadehinden içince sadece hikmetlerle ve güzel sözlerle<br/>konuşur, büyüklerin davranışlarıyla davranırlar. Çünkü onların akılları başlarındadır,<br/>dünyadaki sarhoşlar gibi akılları zâil olmaz. Belki onlar, dünyadaki mârifetullah<br/>sarhoşları gibidir. Zira onlar da ancak mârifet ve hakîkatlerle konuşurlar.<br/>
<b>Baklî</b> şöyle demiştir: Allah o kimseleri önce şarap kadehlerinden içen ve o kadehte<br/>
nizâ ve şevk ile kurbiyetin artmasına çalışan kimseler olarak tavsîf ettikten sonra o<br/>kadehleri de, onların sarhoşluklarını frenleyip istikamet sağlaması vasfıyla tavsîf<br/>etmiştir. Onların bu hâli dünyadaki sarhoşun diline ve fiillerine sâhip olamayıp çevreye<br/>zarar vermesi gibi yorumlanamaz. Zaten dünyadaki mârifet sarhoşları halk tarafından<br/>ayyaşlıkla tanınan kişilerle konuşmazlar. Bu ehl-i huzur kimseler, hiçbir anlamda asla<br/>ehl-i dünyaya benzemezler. Ayrıca bazen yeme ve içme uykudayken vâki olup, rûhâniyet<br/>galebesiyle onun hikmetleri bedene sirâyet etmektedir. Nitekim bu hususta bazı<br/>büyükler: “Yüce Allah ile birlikte yaşamak öyle bir kuvvettir ki, kim bu kuvvetten yerse<br/>acıkmaz” demişlerdir. Rasûlullah (a.s.) da: <i>“Ben sizin gibi değilim. Ben Rabbimin<br/>yanında gecelerim. O beni yedirip içirir<a href="RuhulBeyans.html#8902">”</i>[48]</a><i> </i>buyurmuştur. Hadis-i şerifteki bu doyma<br/>ve suya kanma ile yeme ve içmenin semeresine âid olan bir durum kasdedilir. Yâni<br/>Rasûlullah (s.a.) aç olarak geceleyip uykusunda kendisini bir şey yerken görür ve tok<br/>olarak sabahlardı. Bazı ulemâ da bu hususta uykudaki yemenin tesiri olduğunda ittifak<br/>etmiş ve rüyada yenilen yemeğin kokusunun uyandığında üç gün kadar sürdüğünü ve<br/>insanların bu kokuyu ondan aldıklarını belirtmişlerdir. Rasûlullah (s.a.)’in dışındaki<br/>insanların ve uykudan sonra tesiri olmayan yeme içmenin konumuna gelince; kişi<br/>kendisini rüyada yerken görür ama uyandığında uyuduğu zamandaki gibi açtır.<br/>Rasûlullah (s.a.) bu hususta, <i>“Bildirilen bu üstünlükler, nübüvvetin cüzlerinden<br/>yalnızca bir cüzdür”</i><a href="RuhulBeyans.html#8902">[49] </a>buyurarak bunu tashih etmiştir.<br/>
Fakir (<b>Bursevî</b>) derim ki, istediği şeylerde tok olup da iş fiiliyata geldiğinde aç olan<br/>
nice insanlar vardır. Rüyasında doyana kadar yiyip de uyandığında aç olan nice<br/>insanların hâlini görmez misin? Konuşmasında ve yazılarında çeşit çeşit üslup kullanan<br/>kişilerin hâli de böyledir. Zira her kim bu mârifet şarabından içerse, bazı muâsır<br/>ulemada gördüğümüz gibi, uzun uzun iddiâ ve çağrılarda bulunur ancak kendi hâlinin<br/>ehl-i temkîne nazaran uykuda olan kişi gibi olduğunu da idrak edemez. Daha şarabın<br/>kokusunu alır almaz sarhoş olan kimse bizzat onu içmekle sarhoş olan gibi değildir. Bu<br/>durumda olan ey kişi! Sen neredesin, hakikat nerde? Haddini bil ve davranışlarında<br/>sınırı aşma. Zira sınırı aşmak lağv/saçmalama ve te’sîm/günaha sokma cihetinden bir<br/>girişim sayılır.<br/>
<b>Hucendî </b>şöyle demiştir:<br/>
<i>Aşk şehidi gibi olmadıktan sonra aşktan bahsetme<br/>Bu konuda iddiâ şehidlikten sonra doğrudur.</i><br/>
