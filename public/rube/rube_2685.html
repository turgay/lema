<a name=2686></a>Bu âyet, Bedir’de nâzil olmuştur. <b>Vâkıdî</b>, beşte birin (humus) ganîmetten ayrılmasını<br/>
emreden âyetin, Bedir savaşından bir ay üç gün sonra Şevval ayının ortasında hicretin<br/>yirminci ayının başlarında meydana gelen Benî Kaynuka gazvesinde nâzil olduğunu<br/>söyler.<br/>
Âyette beşte birin aid olduğu sınıflar sayılırken Allah ve Rasûlü’nden sonra sahiplik<br/>
ve mülk ifade eden “li” harf-i cerrinin diğer üç sınıf zikredilirken değil de sadece<br/>“akrabalığı bulunanlar” için tekrarlanması, ‘Hz. Peygamber (s.a.v.)’e çok yakın<br/>olmaları sebebiyle akrabasının O’nun hissesine ortak oldukları’ şeklinde bir vehme<br/>düşmelerini ortadan kaldırmak içindir. Bu akrabalardan kasdedilenler ise<br/>Hâşimoğulları ve Abdülmuttaliboğulları’dır. Abdüşems ve Nevfeloğulları buna dahil<br/>değildir.<br/>
Bilesin ki Nebî (a.s.)’ın soyu şu şekildedir: “O, Muhammed oğlu Abdullah oğlu<br/>
Abdülmuttalib oğlu Hâşim oğlu Abdümenâf.<br/>
Abdümenâf’ın dört oğlu vardır: Hâşim, Muttalib, Abdüşems ve Nevfel.<br/>Haşim’in de iki oğlu vardır: Abdülmuttalib ve Esed.<br/>Abdülmuttalib’in ise on oğlu vardır: Abdullah, Ebû Tâlib, Hamza, Abbas, Ebû Leheb,<br/>
Hâris ve Zübeyr onlardandır.<br/>
İşte onlar ve onların çocukları, Hâşim’in soyundan olmaları sebebiyle Hâşimoğulları<br/>
diye adlandırılır.<br/>
Hâşim’in babası Abdülmenaf’tan yukarıya doğru soy şöyle devam eder: Abdülmenaf<br/>
oğlu Kusayy oğlu Kilab oğlu Mürre oğlu Ka‘b oğlu Lüey oğlu Gâlib oğlu Fihr oğlu<br/>Malik oğlu Nadr oğlu Kinâne.<br/>
Nadr’ın soyundan gelenler de Kureyş kabilesini oluştururlar. Kinane ve daha yukarısı<br/>
Kureyş kabilesine dahil değildir. Böyle olunca Kureyş, ataları Nadr olan bir kabîledir.<br/>
Rasûlullah (s.a.v.)’in akrabalarından sadece Muttalib ve Hâşimoğulları’nın tahsis<br/>
edilmesinin sebebi, Câhiliyye devrinde de İslâm devrinde de bir an O’ndan<br/>ayrılmamalarıdır. Onların yakınlığı tam bir yakınlıktır. Bu yakınlık hem neseb<br/>bakımından hem de zorlukta ve kolaylıkta, bollukta ve darlıkta beraberliktir. Onun için<br/>de ganîmetin beşte birinden kendilerine hisse ayrılmıştır.<br/>
Abdüşems ve Nevfeloğulları ise neseb cihetinden aynı yakınlığa sahip olmalarına<br/>
rağmen sıla-i rahim ve yardımcı olma konusundaki ihmalleri sebebiyle beşte birden<br/>mahrum bırakılmışlardır.<br/>
Beşte birden kendisine hisse ayrılan bir grup da yetimlerdir ki küçük yaşta babasız<br/>
kalmış müslüman çocuklarıdır. Şâyet fakir durumda iseler kendilerine beşte birden<br/>hisse ayrılır.<br/>
Bir diğer grup da “mesâkîn” miskinlerdir. İhtiyaçlarını giderecek güç ve kuvveti<br/>
olmayan, fakr u zarûret içinde bulunan müslümanlardır. Bunlara da beşte birden hisse<br/>ayrılır.<br/>
Diğer bir sınıf da “İbnü’s-sebil” yani yolda malından uzakta kalmış yolculardır.<br/><b>Kâşifî </b>der ki: Yolculardan maksad, Müslümanların misafirleri veya Müslümanlara<br/>
