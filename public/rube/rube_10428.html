<a name=10429></a><img src="flower_sep.jpg"/><br/>
<img src="RuhulBeyan-10429_2.jpg"/><br/>
Âyetteki “es-sebîl” kelimesinin izâfetle değil de “el” takısıyla “marife/bilinen”<br/>
kelime olması, bir başka ifâdeyle “sebîlehu/onun yolu” denilmemesi, bu kelimenin<br/>genel anlam ifâde eden bir kelime olmasına işâret etmek içindir Çünkü burada geçen<br/>“es-sebîl/yol” kelimesi ikinci anlam yâni “hayır ve şer yolu” anlamı itibariyle insanlar<br/>ve cinler için genellik ifâde etmektedir. Birinci anlam itibariyle de yine genellik ifâde<br/>etmektedir. Çünkü bu takdirde “rahim yolu” ifâdesine hayvanlar da dâhildirler.<br/>
<b>İbn Atâ</b> (rh.)’e göre âyetin mânâsı şöyledir: Kendisine tevfik takdir olunan kimseye<br/>
Allah Teâlâ, rüşdünü talep etme ve kurtuluşuna giden yola girme fırsatı vermiştir.<br/>
<b>Ebû Bekir b. Tâhir</b> (rh.)’a göre ise âyet-i kerimenin anlamı şöyledir: Allah herkese,<br/>
onun için yarattığı ve ona takdir ettiği şeyi kolaylaştırmıştır.<br/>
<b>21. Sonra onun canını aldı ve kabre soktu.<br/></b><i>“Sonra onun canını aldı”</i> yâni takdir edilen ve muayyen olan eceli tamam olunca<br/>
ruhunu kabzetti <i>“ve kabre soktu.”</i> Yani ona bir ikram olmak üzere kendisini kabre<br/>koyup orada defnettirdi. Diğer hayvanlar gibi yırtıcı hayvanlara, kuşlara yem olsun diye<br/>yeryüzüne atıp bırakmadı.<br/>
<i>Keşfu’l-esrar</i>’da şöyle denilmektedir: Allah insanı yırtıcı hayvanlara atılan leş gibi<br/>
atılıverilen cinsten bir yaratık kılmadı. Veya onu hristiyan tabutlarına konularak toprağa<br/>verilen bir cinsten kılmadı. Bu bakımdan kabir, Allah’ın müslümanlara ikram ettiği<br/>şeylerdendir.<br/>
“Kabr” kelimesinin kullanımı hakkında şu açıklamalar yapılabilir: İnsan ölüyü eliyle<br/>
toprağa defnettiğinde “kabara’l-meyyite” denilmektedir. Aynı kökten türeyen “el-kâbır”<br/>kelimesi, ölüyü defneden kimse demektir. “el-Kabr” ölünün yatmış olduğu yer<br/>anlamındadır. Herhangi bir kimseye, “birini toprağa vermesini emretmek” anlamında<br/>“akbarahu” fiili kullanılır. Bu fiilin bir başka anlamı “onun defnedilmesine imkan<br/>verdi” demektir. “el-Mukbır” Allah Teâlâ’dır; çünkü insanın kabirlere defnedilmesini<br/>emreden O’dur.<br/>
<i>Müfredat’</i>ta belirtildiğine göre “akbartuhu” ifâdesi, “ona gömülecek olduğu bir mekan<br/>
tahsis ettim” demektir. Tıpkı “ona su alacağı bir mekan tahsis ettim” anlamında<br/>“eskaytuhu” dendiği gibi. Bazılarına göre “akbarahu” fiilinin mânâsı; “Allah insana,<br/>ölüsünü nasıl gömeceğini ilham etti” şeklindedir.<br/>
<i>Mesnevî</i>’de şöyle gelmiştir:<br/>
<i>Mezar kazıcılık en değersiz meslek oldu,<br/>Bu meslek ne zaman fikir, tedbir ve düşünceden doğdu?<br/>Bütün meslekler önce kesinlikle vahiy kaynaklıydı</i><br/>
