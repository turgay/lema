<a name=1120></a><img src="RuhulBeyan-1120_1.jpg"/><br/>
<img src="RuhulBeyan-1120_2.jpg"/><br/>
<img src="RuhulBeyan-1120_3.jpg"/><br/>
<img src="RuhulBeyan-1120_4.jpg"/><br/>
makamı ile şereflendirsin.<br/>
<i> </i><br/>
<b>135. Yine onlar ki, bir kötülük yaptıklarında, ya da kendilerine zulmettiklerinde</b><br/>
<b>Allah’ı hatırlayıp günahlarından dolayı hemen tevbe-istiğfâr ederler. Zâten<br/>günahları Allah’dan başka kim bağışlayabilir ki! Bir de onlar, işledikleri<br/>kötülüklerde, bile bile ısrar etmezler.</b><br/>
<i>“Ve onlar”</i> zinâ gibi son derece çirkin <i>“bir kötülük yaptıkları ya da”</i> insanın<br/>
muâheze edileceği herhangi bir günah irtikâb ederek <i>“nefislerine zulmettikleri zaman,<br/>Allah’ı hatırlayarak hemen günahlarının bağışlanmasını dilerler.”</i><br/>
Âyetteki <i>“fâhişe”</i> büyük günah; <i>“nefse zulüm”</i> ise küçük günah demek de olabilir.<br/><i>“Fâhişe”</i>: Başkalarına zarar veren günah; <i>“nefse zulüm”</i> ise, zararı sadece günahı<br/>
işleyeni ilgilendiren günah demek de olabilir.<br/>
<i>“Allah’ı”</i>n büyük hakkını; kendisinden korkup utanmamızı gerektiren celâlini; ya da<br/>
tehdidini <i>“hatırlayarak”</i> geçmişte irtikâb ettikleri suçlardan dolayı pişmanlık duyup<br/>ileride işlememeye kesin karar vermek sûretiyle <i>“günahlarının bağışlanmasını<br/>dilerler.”</i> Sırf sözlü olarak bağışlanmayı istemenin günahları yok etmede hiçbir tesiri<br/>yoktur. Sözlü tevbe; istiğfarın, dile düşen payı olup yalancıların tevbesidir.<br/>
<i>“Günahları”</i> yani günah cinsinden olan davranışları da <i>“Allah’dan başka kim</i><br/>
<i>bağışlayabilir ki?”</i> Bu soru, istifhâm-i inkârîdir; “bağışlayamaz” demektir.<br/>
Âyetin <i>“günahları Allah’dan başka kim bağışlayabilir ki?”</i> bölümü birbirine bağlı<br/>
iki cümle arasına girdirilmiş bir cümle-i mûtarıza (parantez cümlesi) olup bu şekilde<br/>getirilmesinin sebepleri şunlardır:<br/>
1- Tevbekârların kalbini hoş tutup doğru davrandıklarını göstermek;<br/>2- Allah’ın zâtını, rahmeti geniş; mağfireti yakın olmakla vasfederek tevbekârları<br/>
müjdelemek;<br/>
3- Tevbekârları, günahkârların Allah’ın fazl u kereminden başka sığınakları<br/>
olmadığını bildikleri için övmek;<br/>
4- Yine onları, günahtan tevbe edenlerin O’nun katında günahsız gibi olduklarının<br/>
Allah’ın kereminden olduğunu bildikleri için yüceltmek;<br/>
5- Kulun, mâzeretini bildirip bütün gücüyle günahsız yaşamaya çalışarak Allah’a<br/>
sığınması durumunda ne kadar büyük olursa olsun günahlarının affını sağlayacağını,<br/>çünkü Allah’ın fazl u kereminin çok büyük olduğu husûsunda bilgi sahibi kılarak derece<br/>ve makam açısından yükseltmek;<br/>
6- Kulları tevbeye, ümitli olmaya teşvik etmek ve ümitsizlikten vazgeçirmek.<br/>
