<a name=2594></a><img src="flower_sep.jpg"/><br/>
nefsinin hazzını bilmeyenler küçük görür. Yapılan virdin karşılığı kendi mikdârınca<br/>ahirette ödenecektir. Çünkü hadiste Allah Teâlâ’nın: <i>“Cennete rahmetimle girin ve onu<br/>amellerinize göre taksim edin.”</i><a href="RuhulBeyans.html#2595">[160]</a> buyuracağı bildirilmiştir.<br/>
Vird, bu dünyanın dürülmesi ile dürülür ve yapılmadığı nisbette sevabı eksik olur.<br/>
Çünkü sevap, virdin karşılığı olarak verilir. Akıllı ve zekî kimseler yanında en kıymetli<br/>şey, varlığı hiç değişmeyendir. Çünkü varlığı değişen şeyin kendisi gidince faydası da<br/>gider. Nefsin: “Ben sevap istemiyorum.” diye bahane ileri sürerse ona de ki: “Vird<br/>senden Allah’ı zikretmeni istemektedir. Çünkü o, bir kulluk borcudur.” Bu kez nefsin bir<br/>karşılık bekleme düşüncesine kapılırsa o zaman da şöyle de: “Vârid, kendi nefsinin<br/>hazzından değil de Allah’dan istediğin şeydir. Allah’ın senden yapmanı istediği ile<br/>şahsî bir arzu ve gaye olarak senin O’ndan istediğin arasında büyük fark vardır. O halde<br/>gönülden gelerek Mevlân için güzel ameller yap ve seni görüp gözettiği bütün<br/>hususlarda O’na teslim ol.”<br/>
Bu sebepledir ki “İstikamet iste, keramet değil.” demişlerdir. Çünkü kerameti nefsin<br/>
arzu eder. Mevlân ise senden istikamet ister. Sana yaraşan da Rabb’inin hakkını nefsinin<br/>hazzına tercih etmektir.<br/>
<b>Hâfız</b> demiştir ki:<br/>
<i>Ben hûrilerin sohbetini istemem ki bu kusur olur<br/>Senin hayalini kurmak varken başkalarıyla meşgul olursam.</i><br/>
<i>et-Te’vîlâtü’n-Necmiyye</i>’de şöyle denilmiştir: <i>“Rabb’ini içinden an.”</i> Yani Allah’ın<br/>
emrettiği amellerle nefsinin fiillerini, Allah’ın ahlakıyla da nefsinin ahlakını<br/>değiştirmek ve nefsinin varlığını Allah’ın zâtında yok etmek suretiyle fiillerle, ahlakla<br/>ve zât ile O’nu içinden zikret. Nitekim bir kudsî hadiste: “<i>Kulum beni kendi içinde<br/>zikrederse ben de onu kendi içimde (nefsimde) zikrederim</i>.”<a href="RuhulBeyans.html#2595">[161] </a>buyurulmuştur. Bu da<br/><i><b>“Beni zikredin ki ben de sizi zikredeyim.”</b> </i>(el-Bakara, 2/152) ayetinin sırrını ifade<br/>etmektedir.<br/>
Görmez misin kelebek kendi zâtını onun zâtında yok ederek (fânî kılarak) içinden<br/>
mumu anınca, mum da onu kendi bakasıyla bâkî kılarak nasıl anar. Şu kadar var ki Allah<br/>misil ve misalden münezzehtir.<br/>
<i>“Yalvararak ve korkarak, yüksek olmayan bir sesle”</i> Yalvarmakta (tazarrû), zorlama<br/>
vardır. Yani bu zikrin başlangıcı, nefsin fiillerini şeriatin amelleri ile değiştirmek<br/>suretiyle zâhiren zorlukla (tekellüf) olur.<br/>
Zikrin orta hâli Allah’ın ahlakıyla ahlaklanıp tarikatın âdâbıyla edeplenmek sûretiyle<br/>
gizli (hafî) ve içten (bâtınen) olur.<br/>
Zikrin nihayeti, hakikat nurlarıyla zâtını Allah’ın zâtında ifnâ etmekle olur ki, sözle<br/>
açıktan (cehren) zikretmekten men olunur. Bu da Rasûl-i Ekrem (s.a.v.) Efendimiz’in<br/><i>“Rubûbiyyet sırrını ifşâ etmek küfürdür.<a href="RuhulBeyans.html#2595">”</i>[162] </a>hadîsinin hakîkatidir.<br/>
