<a name=3633></a><img src="RuhulBeyan-3633_1.jpg"/><br/>
<img src="RuhulBeyan-3633_2.jpg"/><br/>
<i>Birisi avucunu, elinin iç tarafını kesti<br/>Birisi avucunun içine çizik çekip kanlar çıktı<br/>Her çizikten seller aktı<br/>Kendi haddinin dışına taştı<br/>Bir grubu avucunun içini kesti<br/>Aklı, sabrı, şuuru ve gönlü uçup gitti.<br/>Yûsuf ’un aşkının kılıcından canlarını kurtaramadılar<br/>Canını ısmarlamadan kimse o meclisten gitmedi<br/>Bir kısmı da akıldan bîgâne (mecnun) oldular<br/>O perinin aşkından dîvane oldular<br/>Bir kısmı sonunda geri kendisine geldi<br/>Fakat aşkın dert ve ateşiyle dost oldu<br/>Yûsuf ’un cemali bir küp şaraptan çok geldi<br/>Hepsi kendi miktarınca Yûsuf ’tan nasip aldı.</i><br/>
Dehşete düştükleri için “<i>ellerini kestiler</i>.” Çünkü dehşete düşen kimse ne yaptığını<br/>
fark edemez. Züleyhâ ise ellerini kesmedi. Çünkü onun hâli, nihâyet makamlarının ehli<br/>gibi muhabbette temkin idi. Öteki kadınların durumu ise bidâyet makamlarının ehli gibi<br/>telvin makamında idi. Her makamın telvini, temkîni, bidâyet ve nihâyeti vardır.<br/>
<b>Kâşânî</b> der ki: “Yûsuf kadınların karşısına ansızın çıkınca, onun güzelliğini görerek<br/>
kendi vasıflarını unuttuklarından dolayı başlarına gelen bu hayranlık yüzünden ellerini<br/>kestiler.” Nitekim şöyle denilmiştir:<br/>
<i>Avuçlarının içini kesen o kadınların sıfatları kayboldu<br/>Yaratılmışlar içinde eşsiz olan o Yûsuf ’u gördüklerinde</i><br/>
Şüphesiz Züleyhâ, Yûsuf’u bunlardan daha çok sevmesine rağmen müşâhede hâlinin<br/>
kalbinde iyice yerleşmesi sebebiyle onun cemâlini görünce aklı başından gitmedi.”<br/>Kâşânî’nin sözü burada bitiyor.<br/>
<b>Sülemî</b>’nin Hakâik’ında şöyle denilir: “Hak Teâlâ bu âyet ile muhabbet iddiasında<br/>
bulunanlara şöyle sitem etmektedir: Bir mahlûk bir mahlûku görmekle o mertebeye<br/>eriyor ki elini kestiğini hissetmiyor. Siz Hâlık’ın cemâlini müşâhedede olduğunuza göre<br/>kimsenin belâ ve meşakkatinden elem duymamanız gerekir.”<br/>
<i>Gerçi bir an sana sarılmak mümkündür<br/>Senin haksızlığını unutabilmek kolaydır</i><br/>
