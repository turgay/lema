<a name=5336></a><img src="RuhulBeyan-5336_1.jpg"/><br/>
Bir hadiste şöyle buyrulmuştur: “<i>Allah bir hac ile üç kişiyi cennete koyar: Haccı</i><br/>
<i>vasiyet eden, o vasiyeti uygulayan ve vasiyet edenin yerine hacceden kimse</i>.<a href="RuhulBeyans.html#5346">”[33]</a><br/>
<i>el-Eşbâh</i>’ta der ki: “(Başkası adına) haccetmesi emredilen kimse hastalık sebebiyle<br/>
de olsa bu haccı bir başkasına emredemez. Ancak emreden kimse ona “Dilediğin gibi<br/>hareket et.” derse kişi serbest hareket edebilir. Kendisine haccetmesi emredilen kimse,<br/>ilk yıl tehir edip sonra haccedebilir ve tazminat ödemez. Nitekim <i>Tatarhâniyye’</i>de<br/>böyle geçmektedir. Başkası adına haccedecek kimseye bu yıl gitmesi tâyin edilmişse,<br/>‘bu yıl’ ifâdesi tahdid için değil, haccın acele olarak yapılmasını istemek için<br/>zikredilmiştir. Bir kimse başkasına kendi adına haccetmesini emrettiğinde, işi<br/>emrolunan kimseye bırakması ve: “Bu mal ile dilediğin gibi, ister ifrâd haccı, ister<br/>umre, ister temettu, ister kıran haccı yap. Geri kalan mal sana vasiyettir.” der. Bu, yerine<br/>hacceden kimsenin işini daraltmamak içindir. Bu durumda, artan malı vârislere geri<br/>vermesi gerekmez. Kendi adına hacca gitmemiş bir kimseyi başkası adına hacca<br/>göndermek câizdir. Efdal olan ise kendi adına hacca gitmiş olan kimseyi başkası adına<br/>göndermektir. Nitekim <i>el-Fetâve’l-Müeyyidiyye</i>’de böyle geçmektedir.<br/>
Başkası adına haccetmesi emredilen kimse haccettiğinde farz olan hac ondan sâkıt<br/>
olmaz. Nitekim <i>Ahî Çelebi Hâşiyesi</i>’nde böyle geçmektedir. Efendisinin izniyle bir<br/>kadını ya da câriyeyi bir kimse kendi adına hacca gönderse câizdir, fakat iyi<br/>davranmamış olur. Hacca gönderen kimsenin acziyeti ortadan kalkarsa hacca gönderdiği<br/>kimsenin edâ ettiği hac, gönderen için nâfile hac olur ve bizzat haccetmesi gerekir.<br/>Nitekim <i>el-Kâşifî</i>’de böyle geçmektedir. <b>Ebû Yûsuf</b>’tan nakledildiğine göre eğer<br/>acziyet hacca gönderilen kimsenin haccı tamamlamasından sonra ortadan kalkarsa farz<br/>yerine gelmiş olur. Eğer önce ortadan kalkarsa nâfile sayılır. Nitekim <i>el-Muhît</i>’ta böyle<br/>geçmektedir.<br/>
Nâfile hac şartsız sahih olur. Masrafın (nafakanın) sevabı ise ittifakla hacca gönderen<br/>
kimseye âiddir. Nafile haccın sevabına gelince, hacca gönderilen onu kendisini<br/>gönderene bağışlar. Ehl-i sünnete göre namaz oruç ve sadakada da olduğu gibi bu<br/>sahihtir. Nitekim <i>el-Hidâye</i>’de böyle denilmektedir.<br/>
Başkası adına hacca gönderilen kimse hac yolunda ölürse, vücûben (vâcib olarak)<br/>
kendisinin gönderilmesini vasiyet eden kimsenin veya kıyâsen vârisinin memleketinden<br/>bir başkası (gidip) haccı yerine getirir. Bu her ikisinin de aynı yerde olmaları ve hac<br/>için yeterli mal olması durumundadır. Mal yeterli değilse mümkün olan yerden<br/>hacceder. <b>İmameyn</b>’e göre ise istihsânen ölen kimsenin vefât ettiği yerden (gidip)<br/>hacceder. Yerine hacca gidilmesini emreden kimse hac yolunda öldüğü ve yerine<br/>haccedilmesini vasiyet ettiğinde de aynı ihtilaf geçerlidir. Bu konuda aslolan ölümle<br/>seferin geçersiz olup olmadığıdır. Bu ihtilaf da yerine hacca gidilmesini emreden kimse,<br/>hacca gidilmesi için bir yer belirtmediği zaman ortaya çıkar. Nitekim <i>el-Muhît</i>’ta böyle<br/>geçmektedir.<br/>
