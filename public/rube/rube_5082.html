<a name=5083></a>“<i>Güneşin doğmasından önce</i>” olan vakitten murad sabah namazıdır. Bir hadiste şöyle<br/>
buyrulmuştur<i>: “Güneş doğuncaya kadar zikir ve tesbih ile meşgul olmak, İsmâil (a.s.)<br/>evlâdından seksen köle âzâd etmekten daha faziletlidir.”</i><a href="RuhulBeyans.html#5090">[122]</a> Burada özellikle İsmail<br/>(a.s.)’ın zikredilmesi, onun şerefli ve Arapların atası olduğundan dolayıdır.<br/>
<i>“Güneşin batmasından önceki vakit”</i>ten murâd ise öğle ve ikindi namazlarıdır.<br/>
Çünkü bu iki vakit, güneşin zevâlinden sonra ve batmasından öncedir.<br/>
<i>“Gecenin bir kısım saatleri”</i><b> </b>yani gecenin bazı vakitleri <i>“ile gündüzün etrafında (iki</i><br/>
<i>ucunda) da tesbih et ki,”</i><b> </b>Yani bu vakitlerde namaz kıl.<br/>
<i>“Gecenin bir kısım saatleri”</i>nde<b> </b>tesbihten murad, akşam ve yatsı namazlarıdır. Âyette<br/>
bu iki vaktin önce zikredilmesi, onların daha fazîletli olmaları sebebiyledir. Çünkü bu<br/>vakitlerde kalb daha derli toplu, nefis ise istirahata daha meyillidir. Bu sebeple akşam<br/>ve yatsı vaktinde ibâdet (nefse) daha meşakkatli gelir.<br/>
“<i>Gündüzün etrafında</i>” tesbihten maksad, gündüzün bazı vakitlerinde olan nâfile<br/>
ibadetlerdir. <i>el-Uyûn</i>’da şöyle der: “<i>Gündüzün etrafında</i>” ifâdesiyle kasdedilen sabah<br/>ve akşam namazlarıdır. Bu vakitler özellikle belirtilmek için tekrar edilmiştir. Tıpkı<br/><i><b>“Namazları ve orta namazı koruyun.”</b></i> (el-Bakara, 2/238) âyetinde olduğu gibi. Bazı<br/>müfessirlere göre buradaki “<i>orta namaz</i>”dan murad, ikindi namazıdır.<br/>
<i>Celâleyn</i>’de şöyle der: “<i>Güneşin batmasından önce</i>” ifâdesi, ikindi namazına<br/>
“<i>gündüzün etrafında (iki ucunda</i>)” ifâdesi ise gündüzün ikinci yarısının başında olan<br/>öğle namazına işârettir. Bazen bir tek şey çoğul olarak ifade edilir.”<br/>
<b>Taberî </b>der ki: “<i>Güneşin batmasından önce</i>” ifâdesi, ikindi namazına delâlet eder.<br/>
<i>“Gecenin bir kısım saatleri”</i>nde<b> </b>sözü, yatsı namazına işârettir. “<i>Gündüzün etrafında</i>”<br/>ifâdesiyle kasdedilen ise öğle ve akşam namazlarıdır. Çünkü öğle vakti, gündüzün ilk<br/>bölümünün sonu, ikinci bölümünün de başlangıcıdır. Sanki öğle gündüzün iki tarafının<br/>ortasındadır. Akşam vaktine gelince o, gündüzün ikinci bölümünün sonudur. Böylece bu<br/>vakitler gündüzün etrâfında olmaktadır.”<br/>
<b>Ebu’l-Kasım Fezârî</b>, <i>el-Es’iletü’l-mukhame</i>’de bu görüşe meyletmiştir. Bu âyetin<br/>
benzeri Hûd sûresinin sonlarında geçmişti. Kaf sûresinde de gelecektir.<br/>
<i>“Sen, Allah’tan râzı olasın, (Allah da senden!).”</i> Yâni Allah katında nefsinin hoşnud<br/>
ve kalbinin mesrur olacağı şeylere nail olmak ümidiyle yukarıda belirtilen bu vakitlerde<br/>O’nu tesbih et.<br/>
<b>Kâşifî</b> der ki: “Bu Peygamberimiz’in hoşnutluğudur. En sahih görüşe göre Cenâb-ı<br/>
Hakk’ın Peygamberimiz (a.s.)’a ihsanda bulunması bize ikram olmuştur. Bu da O’nun<br/>ümmetine şefâat etmesidir. “<i>Rabbin sana verecek de hoşnut olacaksın</i>” âyeti de bu<br/>görüşü güçlendirir.”<br/>
<i>Ümmetin tamamı bir bedendir, sen de onların hepsinin canısın<br/>Onların hepsi senin içindir, sen de onların hepsi içinsin<br/>Senin hoşnudluğun mahşerde Hak’tan taleb etmektir<br/>Cümlesi bağışlanmadıkça sen hoşnud olmazsın</i><br/>
