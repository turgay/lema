<a name=3059></a><img src="RuhulBeyan-3059_1.jpg"/><br/>
<img src="RuhulBeyan-3059_2.jpg"/><br/>
<img src="RuhulBeyan-3059_3.jpg"/><br/>
<img src="RuhulBeyan-3059_4.jpg"/><br/>
<img src="RuhulBeyan-3059_5.jpg"/><br/>
<img src="RuhulBeyan-3059_6.jpg"/><br/>
<img src="flower_sep.jpg"/><br/>
<b>TEBÜK GAZVESİ’NDEN </b><br/>
<b>GERİ KALANLARIN </b><br/>
<b>BAĞIŞLANMASI</b><br/>
<i> </i><br/>
<i> </i><br/>
<i> </i><br/>
<i> </i><br/>
<b>117. Andolsun Allah, Peygamber’i ve o güçlük saatinde O’na uyan Muhacirler’i</b><br/>
<b>ve Ensâr’ı affetti. İçlerinden bir kısmının kalpleri kaymağa yüz tutmuş iken yine de<br/>onların tevbesini kabul buyurdu. Çünkü O, onlara karşı çok şefkatli, çok<br/>merhametlidir.</b><br/>
<b>118. Ve geri bırakılan o üç kişinin de tevbesini kabul buyurdu. Bütün genişliğine</b><br/>
<b>rağmen yeryüzü başlarına dar gelmiş, canları sıkıldıkça sıkılmış ve Allah’tan, yine<br/>kendisine sığınmaktan başka çare olmadığını anlamışlardı. Sonra Allah onları<br/>tevbeye muvaffak kıldı ki tevbe etsinler. Çünkü Allah, tevbeyi çok kabul eden, çok<br/>esirgeyendir.</b><br/>
<i>“Andolsun Allah, Peygamberi … affetti.”<br/></i><b>İbn Abbas </b>(r.a.) demiştir ki: Allah, Hz. Peygamber’i, münâfıklara (Tebük savaşında)<br/>
savaşa katılmama konusunda izin vermesinden dolayı affetmiştir. Bu izin yalnızca<br/>Peygamber (a.s.)’dan sâdır olmuşsa da bütün (müminlere) isnad edilmiştir. Çünkü bir<br/>kişinin yaptığı iş, bir topluluk içerisinde işlendiği zaman onların tamamına isnad edilir.<br/>Nitekim “Falan oğulları Zeyd’i öldürdüler.” denilir.<br/>
Peygamberimiz Efendimiz’in bu günahı, zelle kabilindendir. Çünkü bize göre<br/>
peygamberler büyük ve küçük günahlardan mâsumdurlar. Zira günah işlemek,<br/>müminlerin gönüllerinden günah işleyen kimsenin haşmetini ve ona gösterilen tâzimi<br/>giderir. Peygamberlerin heybetli ve saygın kişiler olmaları gerekir. Bu yüzdendir ki<br/>onlar, cüzzam gibi insanları tiksindirici hastalıklardan da korunmuşlardır.<br/>
Peygamberlerin zelleleri, onların haktan bâtıla kaymaları mânâsında değildir. Fakat<br/>
bu, onların efdal olandan fazîletli olana kaymaları demektir. Peygamberler, Allah<br/>katındaki kadir ve kıymetlerinin büyüklüğünden dolayı bu tür hareketle dahi kınanırlar.<br/>
