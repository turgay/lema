<a name=5451></a><i>“Meryem oğlunu” </i>yâni Îsâ’yı <i>“ve annesini de” </i>hiçbir beşerle temas etmeden ondan<br/>
doğmasını kudretimizin büyüklüğünü gösteren<i> “bir alâmet kıldık.” </i>Şu halde<br/>âyet/alâmet, ikisine de izâfe edilen bir tek husustur. Ya da şöyle demektir: ‘Beşikte<br/>konuşmak ve ondan birçok mûcizeler zâhir olmak sûretiyle Meryem oğlunu bir<br/>âyet/alâmet kıldık. Kimse kendisine dokunmadan onu dünyaya getirmek sûretiyle<br/>annesini de bir âyet/alâmet kıldık.’ İkincisi kendisine delâlet ettiği için bunlardan<br/>birincisi hazfedilmiştir.<br/>
<i>el-Uyûn</i>’da şöyle der: “Buradaki ‘<i>âyet/alâmet</i>’ Mûsâ’dan sonra İsrâiloğulları’na bir<br/>
ibret demektir. Çünkü Îsâ (a.s.) beşikte iken konuşmuş ve ölüleri diriltmiştir. Hz.<br/>Meryem onu hiçbir kimse kendisine dokunmadığı halde doğurmuştur. Her ikisi de kesin<br/>iki âyettir. Şu halde âyetteki ifâde onlardan birinin zikri ile yetinilmesi kabilinden olur.”<br/>
<b>Îsâ</b> (a.s.)’ın öne alınması, zikredilen hususlarda âyet olması bakımından asıl olduğu<br/>
içindir. Nitekim “<i><b>Onu (Meryem’i) ve oğlunu cümle âlem için bir ibret kıldık.</b></i>” (el-<br/>Enbiyâ, 21/91) âyetinde annesinin öne alınması, kendisine nisbet edilen iffetle ırzını<br/>korumuş olma ve kendisine üflenmesi hususunda asıl olması sebebiyledir.<br/>
Rivayet edilir ki Rasûlullah (s.a.) Mekke’de sabah namazı kıldırdı ve Mü’minûn<br/>
sûresini okudu. Îsâ (a.s.) ile annesinin zikredildiği âyetlere gelince gözleri yaşla doldu,<br/>boğazı düğümlendi, okuyamaz hale geldi ve rükûa gitti.<br/>
<i>“Onları, yerleşmeye elverişli,</i>” rahat ve huzur elde edilebilecek, ferah ve rahat bir<br/>
tepeye yerleştirdik. Bunun meyveleri ve ürünleri bol anlamında olduğu da söylenmiştir.<br/>Çünkü orada oturanlar, bu meyve ve ürünler için oraya yerleşirler. Görünen ve akan<br/>“<i>suyu bulunan bir tepeye yerleştirdik.”</i><b> </b>Yahudi kavminden kaçtıklarında annesini ve<br/>oğlunu (Hz. Meryem ve Îsâ’yı) yerleştirdik ve onları Beytü’l-makdis’te bir tepeye geri<br/>getirdik. Yâni onları yüksek bir yerde konaklattık. Orasını onlara barınak ve menzil<br/>yaptık. Burası İlya, yâni Beytü’l-makdis topraklarıdır. Burası yüksek bir yerdir.<br/>
<b>İmam Süheylî</b> der ki: “Hz. Meryem, İsa çocukken onunla Dimaşk’ın Nâsıra adlı bir<br/>
köyüne sığındı. Hristiyanlar’a “Nasârâ” denilmesi buradandır.”<br/>
<b>Kâşifî</b> der ki: “Rivayet edildiğine göre Meryem, oğlu ve amcasının oğlu Yusuf b.<br/>
Matan on iki yıl orada yaşadılar. Îsâ’nın geçimi, annesinin eğirip sattığı ipliktendi.”<br/>
Fakir (<b>Bursevî</b>) der ki: Bunda işâret vardır ki pamuk, keten ve benzerlerini eğirmek,<br/>
kadınların hayırlı olanlarının işlerinden olduğu için Bursa’nın ve ipek böceği hâsıl olan<br/>yerlerin ahâlisinin düşkün oldukları ipek ve benzerlerini eğirmekten daha sevimlidir.<br/>Halbuki ipek dünya ehlinin ziynetlerindendir. Dünya ehli çoğunlukla onunla meşhur<br/>olmuşlardır ve onunla övünürler.<br/>
<b>Râğıb </b>der ki: “<img src="RuhulBeyan-5451_1.jpg"/>: “bir yere yerleşti” demektir. Aslı soğuk anlamındaki “<img src="RuhulBeyan-5451_2.jpg"/>dandır. Çünkü soğuk sükûnu, sıcak ise hareketi gerektirir.<br/>
Meydana çıktığı ve gözle göründüğü için akan suya “<img src="RuhulBeyan-5451_3.jpg"/> denir. Bu tepenin suyunun<br/>
böyle vasfedilmesi, içme, sulanan hayvanları ve bitkileri külfet çekmeden sulama, güzel<br/>ve hoş manzarasında gezip dolaşma gibi türlü faydaları kendisinde topladığını<br/>bildirmek içindir. Eğer orada akarsu olmasaydı, tam sevinç elden gidecek ve mekanın<br/>
