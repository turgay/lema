<a name=4172></a><img src="RuhulBeyan-4172_1.jpg"/><br/>
<img src="RuhulBeyan-4172_2.jpg"/><br/>
Denilir ki: Allah Teâlâ yüce ruhları ve süflî bedenleri fiillerinin mazharı olarak<br/>
yaratmıştır. O, ruhlar ve bedenler üzerinde zuhûr eden her şeyin mutlak fâilidir.<br/>
<i>“O, onların koştukları ortaklardan münezzehtir.” </i>müşriklerin şirk koştukları, yâni<br/>
Allah’a ortak kabûl ettikleri, yaratamayan ve diriltemeyen, batıl ve kıymetsiz şeylerden<br/>yüce ve büyüktür.<br/>
Sâlikin Allah Teâlâ’yı zâtı, sıfatları ve fiilleri hususunda “bir” kabûl etmesi gerekir.<br/>
Çünkü O, mutlak fâildir. Buna perde olan birtakım vâsıta ve sebebler yaratmışsa da<br/>onları, her hangi bir vâsıta olmaksızın bizzat yaratan yine O’dur. “<i><b>Artık her kim<br/>Rabbine kavuşmayı umuyorsa, sâlih amel yapsın” </b></i>Sâlih amel, sırf Allah rızası için<br/>işlenen ameldir. <i><b>“ve Rabbine ibâdette hiçbir şeyi ortak koşmasın.</b></i>” (el-Kehf, 18/110)<br/>Riyâkarın da müşrik olduğu söylenmiştir.<br/>
<i>Mürâî herkesi mâbud edinir<br/>O sebepten mürâîye müşrik derler</i><br/>
<b>4. O, insanı bir damla sudan yarattı. Fakat bakarsın ki <i>(insan) </i></b><b>Rabbine apaçık bir</b><br/>
<b>hasım oluvermiştir.</b><br/>
“<i>O, insanı” </i>yâni Âdemoğullarını <i>“bir damla sudan” </i>erkeğin suyundan<i> “yarattı.</i>”<br/>
Yâni his, hareket ve idrâki olmayan, cansız, bir yerde durmayan ve şekil kabûl etmeyen<br/>akıcı meni suyuna idrâk ve akıl verdi.<br/>
Onların ebeveyni olan Âdem ve Havva ise nutfeden yaratılmamıştır. Âdem (a.s.)<br/>
topraktan, Havvâ ise onun sol kaburga kemiğinden yaratılmıştır.<br/>
“<i>Fakat bakarsın ki” </i>insan yaratıldıktan sonra <i>“Rabbine apaçık” </i>delil ortaya koyan<br/>
ya da husûmetinin ve cedelinin fazlalığında şüphe olmayan, âşikâr <i>“bir hasım”<br/></i>husûmette ileri giden ve şiddetli cedele girişen<i> “oluvermiştir.</i>” Yâni o münâzara eder<br/>ve kendi sözüne delil getirmek ister.<br/>
<i>et-Tekmile</i>’de şöyle der: Görünen o ki âyet umum ifâde etmektedir. <b>Mehdevî</b>, âyette<br/>
Übey b. Halef’in kasdedildiğini hikâye etmiştir. Çünkü Übey, elinde çürümüş<br/>kemiklerle Hz. Peygamber (s.a.)’in huzûruna gelerek: “Ey Muhammed, sen gerçekten<br/>Allah’ın bu çürümüş kemiklere can vereceğine inanıyor musun?” diye sordu. Bunun<br/>üzerine de bu âyet nâzil oldu. Bu âyetin bir benzeri de Yâsîn sûresinin sonundadır.<br/>
Yâni, o önceden cansız idi ve biz ona his ve nutk/konuşma kâbiliyeti verdik. Şimdi ise<br/>
bizimle mücâdele ediyor. Niçin o ilk yaratmayı tekrar yaratmaya istidlâl eylemez. İlk<br/>olarak insanı yaratmaya kâdir olan elbette tekrar yaratmaya da kâdir olur.<br/>
<i>et-Te’vîlâtü’n-Necmiyye</i>’de şöyle der: “Allah Teâlâ insanı, kendi varlığından<br/>
haberdar olmayan, hareketsiz, ölü bir nutfeden yarattı. Daha sonra ona ilim ve kudret<br/>verilince insan, yaratıcısına düşman kesilip kendi varlığını Hakk’ın varlığı ile birlikte<br/>
