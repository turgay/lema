<a name=8122></a><img src="RuhulBeyan-8122_1.jpg"/><br/>
<b>8. Biz bunlardan daha zorba olanları da helâk ettik. Nitekim öncekilerde örneği</b><br/>
<b>geçmiştir.</b><br/>
<i>“Biz bunlardan” </i>müsrif olan şu Kureyş’ten <i>“daha zorba” </i>daha güçlü<i> “olanları da</i><br/>
<i>helâk ettik. Nitekim öncekilerde” </i>Kur’an da kıssaları anlatılan Nûh, Âd ve Semûd<br/>kavimleri ve diğerlerinde bunların <i>“örneği geçmiştir.”</i><br/>
Âyetteki “<img src="RuhulBeyan-8122_2.jpg"/>/batş” kelimesi “<img src="RuhulBeyan-8122_3.jpg"/>/ehleknâ”nın fâilinden hâl olduğu takdirde mânâ “<img src="RuhulBeyan-8122_4.jpg"/>bâtışîn” yani “biz yakalayıcılarız” demek olur. <b>Râgıb</b> şöyle demiştir: “Batş”, bir<br/>
şeyi kuvvetle yakalayıp almak demektir. Yani onların yakınlarını helâk ettik, onların güç<br/>ve kuvveti bizi âciz bırakamadı. Dolayısıyla bu kavl-i ilâhî, Peygamberimiz (s.a.)’e bir<br/>vaad, müşriklere ise bir tehdid ihtiva etmektedir. Önceki ümmetlerin başına gelenler ve<br/>onların şiddetle yakalanmış olmaları, onların hükümlerinin yani öncekilere uygulanan<br/>helâk hükmünün bu müşriklere de hayda hayda uygulanabileceğini göstermektedir.<br/>
<i>“Nitekim öncekilerde örneği geçmiştir.” </i>Bunların kıssaları Kur’an’da artık darb-ı<br/>
mesel olacak şekilde defaatle geçmiştir. Bunlar Nûh, Âd, Semûd ve diğer kavimlerdir.<br/>Âyette insanın çok zâlim ve çok câhil olduğuna, Allah’ın hilm ve kereminin kemâline ve<br/>rubûbiyetinin fazîletine işâret vardır. Şöyle ki; bu insanlar nasıl peygamberlerle alay<br/>edip onları küçümseyerek tekzîb etmişler, gerek öncekiler gerek sonrakiler<br/>peygamberleri öldürmeye çalışmışlarsa aynı şekilde bu zamanın insanları da kendilerini<br/>Allah’a çağırıp onlara doğru yolu gösteren, kendilerine nasîhat eden peygamber vârisi<br/>müttakî âlimlere ve Allah’a vâsıl olmuş şeyhlere aynı muâmeleyi yapmaktadırlar.<br/>
Evet, bütün bu olumsuz tavırlara rağmen Allah Teâlâ onlardan fazl u keremini,<br/>
merhametini kesmemiş, onlara peygamber göndermeye ve kitap indirmeye devâm<br/>etmiştir. Bu sûretle onları hep kendi zâtına dâvet etmiş, af ve mağfiretiyle onlara lutuf<br/>ve ihsanda bulunmuştur. Yine Allah Teâlâ, lutuf ve ihsânının sonsuzluğu sebebiyle<br/>kullarını uyarıp terbiye etmek için ve sonrakiler öncekilerden ibret alsınlar diye bâtılda<br/>inad ve ısrar edenlerin bir kısmını helak etmiştir.<br/>
Şâirin ifâdesiyle:<br/>
<i>Bedbahtın biri musîbete düştüğünde,<br/>İyi bahtlılar ondan ibret alırlar.</i><br/>
<i>Keşfü’l-esrâr’</i>da şöyle denilmektedir: Her nerede dostlarından söz etse yabancıların<br/>
orada belirivermesi, nerede bir letâfet ve kerâmet gösterse kahır ve siyâsetinin de orada<br/>bulunması şaşılacak bir iştir. Nerede bir hakîkat varsa bir mecâz yaratır ve hakîkatin<br/>yüzünü mecâzla kapatır. Her delili bir şüpheyle karıştırır ve delilin yüzünü tırmalar.<br/>Nerede ilim varsa bir cehâlet ortaya çıkarır ve ilim sultanını onunla meşgul eder.<br/>Nerede tevhîd varsa orada şirki yaratır, böylece tevhîdi nizâ ve cedel yoluna gönderir.<br/>
