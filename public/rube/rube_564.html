<a name=565></a><img src="RuhulBeyan-565_1.jpg"/><br/>
<img src="RuhulBeyan-565_2.jpg"/><br/>
<img src="flower_sep.jpg"/><br/>
<img src="RuhulBeyan-565_4.jpg"/><br/>
<img src="RuhulBeyan-565_5.jpg"/><br/>
<b>175. Onlar doğru yol karşılığında sapıklığı, mağfirete bedel olarak da azâbı satın</b><br/>
<b>almış kimselerdir. Onlar ateşe karşı ne kadar dayanıklıdırlar!</b><br/>
Allah’ın âyetlerini az bir paha ile satanlar hakikatte bunu, az bile olsa para için<br/>
yapmıyorlar. Bilakis bunlar, dünyaya nisbetle satın alınması mümkün olmayan dalâleti,<br/>herhangi bir şeyin mukabilinde verilebilecek cinsten olmayan hidâyet karşılığında;<br/>âhırette çekecekleri azâbı da, kıymetini bilenlerin elde etmek için koşturdukları mağfiret<br/>mukabilinde satın almışlardır. Onlar hidâyeti bırakıp dalâlet yollarına sapmak sûretiyle<br/>cehennem yârânının amellerini işlemek husûsunda ne de sabırlıdırlar. Burada yine<br/>ateşten maksad, ona sürükleyen sebeblerdir.<br/>
Âyette geçen taaccüb, Allah Teâlâ’ya değil kullara âiddir. Taaccüb, muhâtabın bir şey<br/>
hakkında hayretler içinde kalması demek olup menşei, hayreti mûcib olan olayın<br/>sebebini önceden bilmemektir. Bu ise Allah için geçersizdir.<br/>
<b>176. O azâbın sebebi, Allah’ın, kitabı hak olarak indirmiş olmasıdır. <i>(Buna</i></b><br/>
<i><b>rağmen farklı yorum yapıp) </b></i><b>kitapta ayrılığa düşenler, elbette derin bir<br/>anlaşmazlığın içine düşmüşlerdir.</b><br/>
Allah Teâlâ’nın hak ile doğru olarak indirdiği kitabı yalanlamak ve gizlemek sûretiyle<br/>
reddeden, cehâlet ve sapıklık yolunu tutan herkes ateş ile ve daha pek çok çeşitli azâb<br/>ile cezâlandırılırlar. Bir kısmını kabûl edip diğer bir kısmını reddetmek sûretiyle<br/>Allah’ın indirdiği ilâhî kitaplara veya âyetlerinin bazısına inanıp, Peygamber Efendimiz<br/>(s.a.)’in bi’seti ve güzel vasıfları hakkındaki Tevrât âyetlerinden bazısını değiştirerek<br/>inkâr etmekle veya bu Kur’ân şiirdir, sihirdir, kehanettir gibi iddiâlarda bulunarak<br/>Kur’ân-ı Kerîm hakkında ihtilâfa düşenler, şiddetli bir azâbı gerektirecek şekilde haktan<br/>ve doğrudan uzak bir ayrılık içindedirler.<br/>
Bu âyet-i kerîmelerde dünyevî maksadlarla hakkı gizleyenler için büyük bir tehdîd<br/>
vardır. Bu sebeple alimler bildikleri halde hakkı gizlemekten sakınsınlar. Âlimlerin<br/>sultanlara, âmirlere, vezirlere ve dünyâ erbâbına hakkı söylemekten çekinmelerinin<br/>pekçok sebebi vardır. Mertebelerinin zâyî olması ve onların yanındaki kadr ü<br/>kıymetlerinin düşmesinden korkmaları; onların ihsânına nâil olmak veya dünyâ malı<br/>elde etme arzuları, mansıp ve riyâset elde etme istekleri veya yiyecek, içecek, binecek<br/>ve barınacak şeyler elde etme, ev ve zinet eşyalarına, atlara, hizmetçilere ve saire sahip<br/>olma düşünceleri, bu sebeblerden birkaçıdır. Bu durumda olup yağcılık eden ve<br/>
