<a name=5529></a><img src="flower_sep.jpg"/><br/>
<img src="RuhulBeyan-5529_2.jpg"/><br/>
vazgeçmesi telkininde bulunması güzel sayılmıştır. Had sâbit olduktan sonra artık ne<br/>had talebinde bulunanın ne de imamın onu affetmesi câiz değildir. Çünkü o artık<br/>Allah’ın kesin bir hakkı hâline gelmiştir. Yine bu sebeple belli bir mal karşılığı anlaşma<br/>yapılarak haddin iptâli de câiz olmaz.<br/>
Zinâ isnad eden, had sâbit olmadan önce tevbe ederse had düşer. Çocuk veya deli,<br/>
hanımına yahut yabancı birine zinâ isnâdında bulunursa ne o anda ne de çocuk bülûğa<br/>erip deli akıllandığında her ikisi için de ne had ne de liân söz konusudur. Fakat ıslah<br/>maksadıyla ta‘zir olunurlar. Bir kimse bir şahsa bir kaç kez zinâ isnâdında bulunursa<br/>bakılır; eğer bunlarla tek bir zinâyı kasdetmişse sadece bir had vacib olur. Yok eğer<br/>bunlarla “Zeyd’le zinâ etti, Amr’la zinâ etti...” şeklinde farklı zinâları kasdetmişse,<br/>kasdedilen zinâ adedince had vâcib olur. Nitekim <i>el-Kebîr</i>’de böyle geçmektedir.<br/>
“<i>Ve artık onların şâhidliğini hiçbir zaman</i>” yâni tevbe etseler ve hâllerini<br/>
düzeltseler de hayatları boyunca “<i>kabul etmeyin.</i>”<br/>
Bu ifâde “<i>sopa vurun</i>” ifâdesine atfedilmiştir. Kendisinde sakındırma mânâsı olduğu<br/>
için onun hükmüne dâhil ve onu tamamlayıcı mâhiyettedir. Çünkü sopa vurulması<br/>bedene elem verdiği gibi şâhidliğin kabûl edilmemesi de kalbe acı verir. Zinâ isnâdında<br/>bulunan, iftirâ ettiği kimseye diliyle eziyette bulunduğundan, yaptığına tam bir karşılık<br/>olmak üzere dilinin bir kısım faydalarından mahrûm kalmakla cezâlandırılmıştır.<br/>
Âyette şâhidliğin reddi, zinâ isnâdı sırasında şâhidlik ehliyetleri sâbit kimselere<br/>
tahsis edilmektedir. İşte zinâ isnâdı sebebiyle had uygulanmış kâfirin müslüman<br/>olduktan sonra şâhidliğinin kabul edilmesindeki sır budur. Çünkü o kâfirken şâhidlik<br/>yapma ehliyetine sâhip değildi, ancak müslüman olduktan sonra bu ehliyete sâhip oldu.<br/>Dolayısıyla âyetteki red, onu içine almaz.<br/>
Buna göre âyetin mânâsı şöyle olur: Zinâ isnâdı sırasında şâhidlik yapmaya salâhiyetli<br/>
oldukları halde zinâ isnâdında bulunup bunu ispatlayamayanların tevbe edip hâllerini<br/>düzeltseler de ömürleri boyunca hiçbir şâhidliklerini kabul etmeyin.<br/>
Başkaları değil “<i>Onlar tamamen günahkârdırlar.</i>”<b> </b>Fâsıklıkta, tâattan çıkma ve<br/>
sınırları aşmada kâmil kimselerdir. Sanki günahkârlar arasında “fâsık” ismini almaya<br/>sadece onlar müstehaktırlar.<br/>
<i>el-Kebîr</i>’de der ki: “Bu âyet zinâ isnâdında bulunmanın büyük günahlardan olduğunu<br/>
ifâde etmektedir. Çünkü fâsık ismi, ancak büyük günah işleyenler için kullanılır.”<br/>
<b>5. Ancak bundan sonra tevbe edip ıslah olanlar müstesnâdır. Allah çok bağışlayıcı</b><br/>
<b>ve merhametlidir.</b><br/>
“<i>Ancak bundan sonra</i>” yâni bu büyük günahı işledikten sonra “<i>tevbe edip ıslah</i><br/>
<i>olanlar</i>” haddin tatbikine rızâ göstermek ve iftirâ ettiği kimseden helâllik dilemek gibi<br/>
