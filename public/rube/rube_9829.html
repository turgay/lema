<a name=9830></a><img src="RuhulBeyan-9830_1.jpg"/><br/>
<b>30. De ki: Suyunuz çekiliverse, söyleyin bakalım, size kim bir akar su getirebilir?<br/></b>Ey yaratıkların en kerîm olanı <i>“De ki:”</i> haber verin bana, söyleyin bakalım <i>“suyunuz</i><br/>
<i>çekiliverse, size kim bir akar su getirebilir?”</i> Mekkelilerin suları o zaman iki kuyudan<br/>sağlanıyordu. Bunlar Zemzem ile Meymûn el-Hadramî kuyusu idi.<br/>
Âyette yer alan “ğavran” kelimesi, “asbaha” fiilinin haberi olmaktadır. Bu kelime<br/>
masdar olup burada ism-i fâil anlamına kullanılmıştır. Buna göre âyetin mânâsı; “De ki<br/>söyleyin bakalım, suyunuz tam olarak yere çekilse ve toprağın derinliklerine inse size<br/>kim bir akarsu getirebilir” şeklindedir.<br/>
Bâzı âlimlere göre âyetin mânâsı şöyledir; de ki söyleyin bakalım suyunuz<br/>
ellerinizdeki kovalar ulaşamayacak biçimde seviye itibariyle aşağıya inse herhangi bir<br/>yolla ulaşmanız mümkün olmasa size kim bir akarsu getirebilir. Nitekim âyette masdarın<br/>ism-i fâil olarak getirilmesi bu son anlamı çağrıştırmaktadır.<br/>
Arapçada “ğara’l-mâü” ifâdesi “su çekildi” demektir. <i>Müfredat</i> isimli eserde<br/>
açıklandığına göre “ğavr” çökmüş yeryüzü ve toprak parçası anlamındadır. İşte burada<br/>denmiş oluyor ki: De ki söyleyin bakalım, suyunuz çekiliverse bu takdirde, bu zaafınıza<br/>karşılık size kim bir akarsu getirebilir. Âyette yer alan “maîn” kelimesi “cârin” yâni<br/>“akan” anlamındadır. Arapçada “ane’l-mau” ve “meane” kelimelerinin ikiside<br/>“cerâ”/“aktı” mânâsınadır. Ya da “göz önüne çıktı, alınması kolay oldu” demektir.<br/>
Bir başka ifâdeyle insan elinin kolayca ulaşabileceği bir durumda demektir. Kelime<br/>
bu durumda, bey’ kelimesinden mebî’ kelimesinin türetildiği gibi göz anlamına gelen<br/>ayn’dan türemiş ve maîn olarak şekil almıştır. Buradaki âyetlerde “de ki” emrinin<br/>durmadan tekrar edilmesi, söylenecek olan sözü pekiştirme ve kendisine hitâb edilen<br/>kimsenin dikkatinin çekilmesi içindir. Allah’ın bunca nimetleri dururken neden nimet<br/>olarak suyu özellikle zikrettiği şeklinde gelebilecek olan bir soruya şu şekilde cevap<br/>vermek mümkündür: Su, mevcûd nimetlerin içerisinde -bulunduğunda- en değersizi,<br/>ama kaybedildiğinde en değerlisidir. Nitekim <i>el-Es’iletü’l-mukhame</i> isimli eserde bu<br/>şekilde açıklanmaktadır.<br/>
Bâzı eserlerde; bu son âyetin okunmasından sonra “Âlemlerin Rabbi olan Allah”<br/>
denilmesi gerektiği söylenmiştir. <b>Zâhidî</b> tefsirinde zikredilmiştir ki; bir hoca talebesine<br/>“artık size kim bir akar su getirebilir?” âyetini öğretirken bu âyeti bir zındık işitti ve ona<br/>şöyle cevap verdi: “Mi‘vel ve muîn (kazma ve kürek) ile...” Bu zındık geceleyin kör<br/>oldu. Hâtiften şöyle bir ses geldi: “Şimdi senin göz pınarlarının suyu batıp kayboldu.<br/>Söyle de yâni kazma ve kürekle onu geri getirsinler.”<br/>
Allah’a ve O’nun nimetlerine karşı nankörce davranmaktan, Kur’an’a ve Kur’an<br/>
âyetlerine hürmeti terketmekten O’na sığınırız. Çünkü eğer biz Allah’a ve nimetlerine<br/>nankörlük edip Kur’an ve âyetlerine hürmetsizlik edersek iki gözümüzdeki suyun<br/>çekilmesi ile cezâlandırılırız. Çünkü cezâ, yapılan günahın cinsinden takdir olunur.<br/>
