<a name=10037></a><img src="flower_sep.jpg"/><br/>
<img src="RuhulBeyan-10037_2.jpg"/><br/>
<img src="flower_sep.jpg"/><br/>
<img src="RuhulBeyan-10037_4.jpg"/><br/>
dirilme ve haşr olunma esnâsında <i>“sizi yeniden”</i> oradan <i>“çıkaracaktır.”</i> Bunda hiç<br/>kuşku yoktur. Allah bunu dostlarını mükâfatlandırmak, düşmanlarını hesaba çekmek için<br/>yapacaktır.<br/>
Âyette “sonra sizi yine oraya döndürecek ve sonra sizi yeniden çıkaracaktır”<br/>
denilmiyor. “Döndürme” fiili ile “yerden çıkarma” fiili arasına “sümme”/sonra<br/>kelimesi değil de “ve” kelimesi getiriliyor. Böylece yerden çıkarılmak ile kabre<br/>döndürülmenin sanki aynı şeymiş gibi oldukları gösteriliyor. Şu hâlde bunların birinin<br/>mutlaka meydana gelmesi, diğerinin ise böyle olmaması mümkün değildir.<br/>
<i>et-Tevilâtü’n-necmiyye’</i>de bu âyet-i kerîme şöyle tefsir olunuyor: Allah Teâlâ<br/>
beşeriyet toprağınızdan ahlâk ve sıfat bitkilerini çıkarmıştır. Sonra sizi “fena”dan sonra<br/>“baka” ile toprağa yeniden geri çevirecektir. Bunu tabîatınızla ve tabiî meylinizle değil,<br/>Allah’ın istediği şekilde beşerî ahkâmınıza tekrar dönme yoluyla yapacaktır. Yâni Allah<br/>Teâla sizi çıkaracak, bir başka ifâdeyle sizi ızhar edecek, âlemde kendiniz, kendi<br/>gücünüz ve kudretinizle değil, Allah’ın murâdına uygun tasarruf yapmaya kâdir hâle<br/>getirecektir.<br/>
<b>19. Allah, yeryüzünü sizin için bir sergi yapmıştır.<br/></b><i>“Allah yeryüzünü sizin için”</i> menfaatiniz için <i>“bir sergi yapmıştır.”</i> Burada <i>“Allah”</i><br/>
ism-i celîli, ta’zim ve teberrük için zikredilmiştir. Burada geçen <i>“arz”</i> kelimesi, Mülk<br/>sûresi ile diğer başka sûrelerde beyân edilmişti. <i>“Bisât”,</i> yaygı ve döşek gibi geniş bir<br/>sergi hâlinde yaratmıştır. Sizler orada evinizdeki sergilerin üzerinde rahatça gezip<br/>dolaştığınız gibi dolaşmaktasınız.<br/>
<b>Ebû Hayyân</b> der ki: Bu âyetin zâhirinden anlaşılan yeryüzünün küre biçiminde değil<br/>
de dümdüz olduğudur.<br/>
<b>Sa’dî Müftî</b> der ki: “Ebû Hayyân, «âyetin zâhiri» dedi. Zira müfessirlerin tefsir<br/>
ettikleri üzere buradaki teşbihin, üzerinde gezinmek yönüyle olduğu söylenmiştir.”<br/>
Daha önce birçok defa geçtiği üzere yeryüzünün küre biçiminde olması orada ekin<br/>
ekilmesi, ağaç dikilmesi ve buna benzer faaliyetlerin yapılmasına mânî değildir. Çünkü<br/>yeryüzünün dâiresi çok büyüktür. Bu tıpkı güvercin yumurtasıyla deve kuşu yumurtası<br/>arasında ortaya çıkan farka benzer.<br/>
<b>20. Tâ ki onda geniş yollar edinip dolaşabilesiniz diye,<br/></b>Gezip dolaşmak şeklinde tercüme edilen <i>“li teslukû”</i> fiili “sulûk” kökündendir. Bu<br/>
