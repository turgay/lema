<a name=2712></a><img src="RuhulBeyan-2712_1.jpg"/><br/>
<img src="RuhulBeyan-2712_2.jpg"/><br/>
<img src="RuhulBeyan-2712_3.jpg"/><br/>
<b>Haddâdî </b>der ki: Allah onları açken doyurdu. Korkudan emin eyledi. Onlara kendi<br/>
içlerinden bir peygamber gönderdi. Konuştukları dilden bir kitap indirdi. Buna karşılık<br/>onlar bütün bu nimetlere şükretmeyip nankörlük ettiler. Bu nimetleri Allah’tan gelen<br/>nimetler olarak bilmediler. Allah da içinde bulundukları nimetleri değiştirip Bedir’de<br/>cezalarını verdi.<br/>
<i>“ve bir de Allah işitendir, bilendir.”</i> Yani onların söz ve fiillerinden yaptıklarını ve<br/>
terk ettiklerini, önceki ve sonraki hallerini bilip işitmesi sebebiyle bu böyledir. Ona<br/>göre de her millete nimetin kalması ya da gitmesi hususunda lâyık olan muâmeleyi<br/>yapar.<br/>
<i> </i><br/>
<b>54. Firavun âilesi ve onlardan öncekilerin âdeti üzere <i>(davrandılar)</i></b><b>. Onlar</b><br/>
<b>Rablerinin âyetlerini yalanladılar da onları günahlarından ötürü helâk ettik ve<br/>Firavun ailesini <i>(denizde) </i></b><b>boğduk. Hepsi zâlimlerdi.</b><br/>
<i>“Firavun âilesi ve onlardan öncekilerin âdeti üzere </i>(davrandılar)<i>.” </i>Bu ifade, tekid<br/>
için tekrarlanmıştır. <i>“Onlar Rablerinin âyetlerini yalanladılar da onları<br/>günahlarından ötürü helâk ettik ve Firavun ailesini </i>(denizde)<i> boğduk.” </i>Âyette<br/>Firavun ve ailesinin helâk edildiği belirtildikten sonra tekrar onların boğulmalarının<br/>zikredilmesi, boğulma olayının ne feci bir hadise olduğunu bildirmek içindir.<br/>
Denizde boğulan Kıptîler’in ve öldürülen Kureyş müşriklerinin <i>“hepsi” </i>küfür ve<br/>
masiyetlerle kendilerini helâke maruz bırakan veya îman ve tasdikin yerine inkârı ve<br/>yalanlamayı koyan <i>“zâlimlerdi.”</i><br/>
Âyetin işârî yorumu şöyledir: Diğer kavimlerden ayrı olarak sadece Firavun ve kavmi<br/>
helâk denizinde boğulmuştur. Buna sebep Firavun’un rab olduğu iddiasında bulunması<br/>ve kavminin de bunu ikrar edip gönülden tasdik etmeleridir. Bu ise rûhaniyet cevherinin<br/>nefsânî sıfatların istilâsıyla bozulmasının nihâî noktasıdır. Zulüm ve küfürde Firavun ve<br/>kavminin seviyesine ulaşmamış olsalar da Allah’ı inkâr eden ve âyetlerini<br/>yalanlayanların hepsi, fıtrî istidadlarını ifsâd etmeleri sebebiyle kendilerine zulmetmiş<br/>kimselerdir.<br/>
Sen sen ol fıtrî istidadını muhafaza et. İstidadının gereğini de yerine getirerek O’na<br/>
çok şükret. Seni fesada ve helâke sürükleyecek kötü muâmelelerden uzak dur. Kuru bir<br/>inad, hakka cephe almana ve onu kabûl etmemene sebep olmasın. İnad hiç kimseye,<br/>özellikle de sâlike yaraşmaz.<br/>
<i>Başında şüphe bulunan kimse<br/>Zannetme ki Hakkı sözü/doğruyu işitir</i><br/>
