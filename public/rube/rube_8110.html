<a name=8111></a><img src="RuhulBeyan-8111_1.jpg"/><br/>
<i>(O yol)</i> yaratma ve mülk olarak <i>“göklerin ve yerin sâhibi olan Allah’ın yoludur.”</i><br/>
Onun dışında bir yol değildir.<i> “Dikkat edin, bütün işler sonunda” </i>yalnız <i>“Allah’a<br/>döner”</i><br/>
“Sırat” kelimesini ism-i celîl olan Allah lafzına muzaf kılarak Allah’ı da “göklerin ve<br/>
yerin sâhibi” olarak vasıflandırmak, bu yolun şânını yüceltmek, doğruluğunu takrîr<br/>etmek ve bu yola girmenin gerekliliğini teyid etmek içindir. Zîrâ göklerde ve yerde olan<br/>bütün varlıkların yaratma, mülk ve tasarruf bakımından Allah’a âid olması, bu durumu<br/>tam ve zarûri olarak gerekli kılmaktadır.<br/>
Bazıları şöyle demiştir: Biz bazı milletleri ezelde (İslâm’a) dâvet ettik. Onlar da bu<br/>
dâvete icâbet ettiler. Sen de onları bize delâlet ve hidâyet etmektesin. Peygamberimiz<br/>(s.a.) de Kur’an gibi nur olduğu için hidâyet edici olmuştur. Yine onun nûrunun îman ve<br/>Kur’an’la olan alâkasından dolayı Peygamber (s.a.)’in ahlâkı, Kur’an ahlâkı sayılmıştır.<br/>
Şâir der ki:<br/>
<i>Ey Allah’ın nûru! Hakk’ın nûru senin alnında âşikâr olmuştur.<br/>Ezel sırrı senin cemâlinin nûruyla var olmuştur.</i><br/>
Âyetteki<i> “dikkat edin” </i>ifâdesi, “biliniz ki” anlamında insanların gözlerini açmaları<br/>
için bir hatırlatma yahut delil olarak bir tenbih ve uyarıdır. <i>“Bütün işler sonunda<br/>Allah’a döner,” </i>başkasına değil. Göklerde ve yerde olan bütün işler kesin olarak<br/>Allah’a âiddir. Artık bir takım bağlantı ve aracılar ortadan kalkmıştır. Kıyâmet de böyle<br/>olacaktır. Buna göre buradaki “__WORD__/tasiru” fiili istikbal yani gelecek mânâsına<br/>
hamledilir. Bu ifâdede hidâyet üzere dosdoğru yolda olanlar için bir vaad, bu yoldan<br/>sapmış olanlar için ise bir tehdid olduğu âşikârdır.<br/>
<i>Bahru’l-ulum</i>’da şöyle denilmiştir: Dünya ve âhirette bütün yaratıkların işleri hep<br/>
yalnız Allah’a âiddir. Bu işleri yalnız Allah Teâlâ sevk ü idare eder. Hiçbir iş Allah’ın<br/>hüküm ve irâdesinin dışına çıkamaz.<br/>
Muhakkiklere göre bütün işlerde, vakitler ve hallerde dönüş O’nun. Perdelerin<br/>
kalkması ve müşâhede vasıtaları da bunu göstermektedir. Kesretin sûreti vahdetin<br/>perdesidir. Gaybet hâlimiz huzurun nûruna mânidir. “Bütün işler Allah’a döner” sırrını<br/>kalb gözünü aç da gör. Çünkü Allah her işin başı ve ana kaynağı olup son ve dönüş de<br/>yine O’nadır.<br/>
Herkes isteyerek yahut istemeyerek yokluğa mahkûm olacaktır. Bir defa Hasan Basrî<br/>
Hazretleri bir cenazeye katıldı. Ölüyü kabre koyup üzerine toprak attıklarında Hasan bu<br/>toprağa oturup ağlamaya başladı. O kadar ağladı ki toprak çamura döndü. Sonra dedi ki:<br/>“Ey insanlar, eninde sonunda görüyorsunuz ki dünyanın sonu bu mezardır. Eninde<br/>sonunda görüyorsunuz ki kabir âhiret menzillerinden birisidir. Sonu böyle, yani mezar<br/>olan bir âlemle neden övünüyorsunuz? Evveli böyle, yani mezar olan bir âlemden niye<br/>korkmuyorsunuz? Evveli ve sonu böyle ise ey gaflet ehli evvel ve âhirdeki iş için<br/>hazırlık yapınız.”<br/>
