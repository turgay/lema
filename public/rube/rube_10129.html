<a name=10130></a>demişlerdir: “Her sülûk eden/tarikat yoluna giren hedefe vâsıl olmaz, her vâsıl olan da<br/>muttasıl olmaz, her muttasıl olan ise ayrılmaz değildir.”<br/>
İşte Allah sizin bunu sayamayacağınızı bildi de takdîr edilen kıyâmı terketmeniz<br/>
konusundaki sorumluluğu tevbe edenden kaldırmak sûretiyle ruhsat vererek sizi affetti.<br/>
<i>“Artık Kur’an’dan kolayınıza geleni okuyunuz”</i> yâni gecenin üçte biri vesaire diye<br/>
takdir etmeden -isterse bir koyun sağımı bir süre kadar olsun- gece namazından size<br/>kolay geleni kılınız. Bu dört rekât olabildiği gibi iki rekât da olabilir.<br/>
Âyette “okuyunuz” buyrulmuş, “namaz kılınız” kasdedilmiştir. Yâni namazın içindeki<br/>
bir cüz olan “okuma” zikredilmiş bununla namaz kılma fiili kasdedilmiştir. Böylece<br/>ortaya çıkıyor ki teheccüd namazı ihtiyari bir namazdır. Peygamber Efendimiz ve<br/>ashabına onu kılmak zor gelmiş ve bu âyetle neshedilmiştir. Daha sonra ise yukarda<br/>geçtiği üzere beş vakit namazı farz kılan âyetle bu âyetten anlaşılan vücûbun kendisi de<br/>neshedilmiştir.<br/>
Bu âyet-i kerîmede “gece namazı”nın öteki nâfile namazlara üstün olduğunu<br/>
görmekteyiz. Çünkü bir zamanlar farz olup sonra farzlığı neshedilen nâfile namaz, hiçbir<br/>zaman farz kılınmayan nâfile namazdan daha üstündür. Nitekim âlimler: Aşure günü<br/>tutulan oruç ramazan orucu farz kılınmadan önce farz oruç olduğu için diğer oruçlardan<br/>daha fazîletlidir, demişlerdir.<br/>
Bir hadis-i şerifte şöyle buyurulur: <i>“Gece namazından kolayınıza gelen mikdarda</i><br/>
<i>kılınız, eğer uyku bastıracak olursa bu takdirde uyuyunuz.”</i><br/>
<b>İbn Abbas</b> (r.a.) oturarak uyumayı çirkin görürdü. Peygamber (s.a.) Efendimiz bir<br/>
hadis-i şeriflerinde şöyle buyurur: <i>“Gece namazı kılınız. Çünkü bu sizden önceki sâlih<br/>kişilerin âdetlerindendir. Gece namazı sizin için Rabbinize</i> <i>yaklaşma vesilesi,<br/>günahlarınızın bağışlanması için bir araç, günahlardan yasaklayıcı bir unsurdur”<br/></i><a href="RuhulBeyans.html#10136">[164]</a> Bu hadis-i şerif gösteriyor ki gece namazı daha önce geçen peygamberlere ve<br/>ümmetlere farz değildi. Tam tersine onlardan sâlih kişilerinin şiarı bir ibâdetti.<br/>
Peygamber (s.a.) Efendimiz bir başka hadis-i şeriflerinde şöyle buyurur: <i>“Allah bütün</i><br/>
<i>katı kalpli, iri gövdeli, çok konuşan, sokaklarda bağıra bağıra yürüyen, geceleri leş<br/>gibi uyuyup gündüzleri merkep gibi çalışan, dünya işlerini bilip, âhiret işleri<br/>konusunda câhil olan kimseye buğz eder.” </i><a href="RuhulBeyans.html#10136">[165]</a><br/>
Gece namazı konusunda müstehaplığın en asgarisi gecenin altıda biridir. Kişi isterse<br/>
bu süreyi bir defada kalkıp namaz kılarak değerlendirir, isterse o sürenin bir kısmını<br/>namazla geçirip sonra bir süre uyur. Ardından ikinci kez kalkar kalan kısmını<br/>değerlendirir. Çünkü Peygamber Efendimiz (s.a.) hiçbir zaman bütün geceyi sabaha<br/>kadar namazla geçirmemiştir. Tam aksine gecenin bir kısmında uyumuştur. Yine o (s.a.)<br/>bütün geceyi de sabaha kadar uykuyla geçirmemiştir. Tam tersine gecenin bir kısmında<br/>kalkıp namaz kılmıştır. Kişi hangi vird ile geceyi ihyâ ederse gece ehli arasındaki yerini<br/>alır ve bu kişinin gece ibâdet edenler arasında bir payı ve hissesi olur. Her kim gecenin<br/>ekserisini ya da yarısını ihyâ ederse ibâdetle geçirirse kendisine bütün geceyi ihyâ<br/>etmiş sevabı yazılır ve gecenin ibâdetle geçirmediği kalan kısmı o kişiye tasadduk<br/>
