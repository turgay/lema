<a name=10564></a><img src="flower_sep.jpg"/><br/>
duâ eder: ‘Allahım! Beni onların şerrinden nasıl koruyacaksan koru’ Bir başka ifâdeyle<br/>çocuk şöyle duâ eder: ‘Allahım! Onların kötülüklerini dilediğin herhangi bir sebeble<br/>benden sav’ Bunun üzerine dağ birden sarsılmaya başlar. Adamlar yere düşerler ve<br/>çocuk yürüyerek krala gelir. Kral yanındaki adamlara ne oldu?’ deyince çocuk: ‘Allah<br/>beni onlardan korudu’ der. Kral bu sefer çocuğu adamlarından başka bir gruba teslim<br/>eder ve onlara şu tâlimatı verir: ‘Bu çocuğu alın ve bir gemiye bindirin. Denizin<br/>ortasına kadar götürün. Dininden dönerse ne ala, dönmezse denize atın’ Adamlar çocuğu<br/>götürürler. Çocuk şöyle duâ eder: ‘Allahım! Bunların şerrinden beni ne şekilde<br/>koruyacaksan koru’ Bu duânın ardından gemi tersine döner. Kralın adamları suyun<br/>içinde boğulurlar. Çocuk yine yürüyerek krala gelir. Kral: ‘yanındaki adamlara ne oldu’<br/>diye sorunca çocuk: ‘Allah beni onların şerrinden korudu’ der ve şunu ekler: ‘Ey kral<br/>sana emredeceğim şeyi yerine getirmedikçe, beni asla öldüremeyeceksin.’<br/>
Kral: ‘nedir o?’ deyince, çocuk şöyle der:<br/>‘İnsanları düz bir meydanda toplayacaksın, beni de bir ağacın dalına asacaksın sonra<br/>
ok torbamdan bir ok alıp onu yayın tam ortasına yerleştirecek sonra da: Bu çocuğun<br/>rabbi adıyla diyerek oku atacaksın’.<br/>
Kral çocuğun dediklerini yapar, oku atar, ok çocuğun şakağına isabet eder. Çocuk elini<br/>
okun saplandığı şakağına koyar ve ölür. Bu hâli gören insanlar da: ‘Çocuğun Rabbine<br/>îman ettik, çocuğun Rabbine îman ettik’ derler. Krala gidilip şöyle denilir: ‘Sen neden<br/>korkuyorsan andolsun işte korktuğun başına geldi, insanlar îman ettiler’. Kral hemen yol<br/>girişlerine hendekler kazılmasını emreder. Hendekler kazılır, içine ateşler yakılır. Kral:<br/>‘kim dininden dönmezse onu bu hendeğe atın’ der. Dediği gibi inananları hendeğe<br/>atarlar. Kucağında emzikli bir yavrusu olan bir kadın çıkagelir. Hendeğe girmekte<br/>tereddüd eder. Kucağındaki çocuk ise: ‘ey anacığım! korkma sabret. Çünkü sen hak<br/>üzeresin’ der.<a href="RuhulBeyans.html#10570">[58]</a><br/>
Bazı rivâyetlerde bu kadının üç yavrusunun olduğundan, bunlardan birisinin süt emme<br/>
çağında bulunduğundan söz edilmektedir. Bu rivâyete göre kral kadına; ‘dininden dön<br/>yoksa seni de çocuklarını da ateşe atarım’ der. Kadın bu teklifi kabul etmez. Bunun<br/>üzerine kral onun büyük çocuğunu alıp ateşe atar sonra kadına tekrar; ‘dininden dön’<br/>diye teklifte bulunur. Kadın bu teklifi kabul etmez. Bunun üzerine kral ortanca çocuğunu<br/>da aynı şekilde ateşe atar. Sonra ‘dininden dön’ diye teklifini yeniler. Kadın yine buna<br/>yanaşmaz, bunun üzerine kralın adamları ateşe atmak üzere çocuğu alırlar. İşte tam bu<br/>sırada kadın dininden dönmeyi aklından geçirir ancak çocuk annesine; ‘ey anacığım!<br/>İslamdan dönme. Çünkü sen hak üzeresin, sana hiçbir şey olmayacak’ der.<br/>
<i>Keşfu’l-esrar</i>’da ifâde edildiğine göre çocuk annesine şöyle der: ‘Senin önünde<br/>
sönmeyen bir ateş var’. Bundan sonra çocuğun ikazı üzerine anne dininden dönmeyi<br/>kabul etmeyince ateşe önce çocuk ve ardından anne atılır. Bu çocuk daha beşikte iken<br/>konuşan çocuklardandır. Bunların sayılarının kaç olduğu Yusuf sûresinde geçmişti.<br/>
