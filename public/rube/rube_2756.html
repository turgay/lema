<a name=2757></a><b>TEVBE SÛRESİ</b><br/>
129 âyettir. Medîne’de nâzil olmuştur.<br/>Allah’ın rahmetinden kovulmuş olan şeytandan Allah’a sığınırım.<br/>İhtar (berâe)den önce besmelenin zikredilmemesinin sebebi, rahmet ve şefkate delâlet<br/>
eden besmele ile ihtarın (berâe) öncesinin delâlet ettiği red ve inkar arasında münâsebet<br/>bulunmamasıdır.<br/>
<b>İbn Arabî </b><i>el-Fütûhât</i>’ında bu görüşü reddederek <b>“<i>Veyl</i></b><b>”</b> (<i>yazıklar olsun, vay hâline</i>)<br/>
diye başlayan sûrelerin (bk. el-Mutaffifîn, 83/1, el-Hümeze, 104/1) başında besmelenin<br/>var olduğunu, halbuki besmelenin ifade ettiği rahmet ile “<i>veyl</i>” arasında alâka<br/>bulunmadığını belirtir.<br/>
<i>et-Te’vîlâtü’n-Necmiyye</i>’de ise şöyle denilir: “Tevbe (Berâe) sûresinin başında<br/>
besmelenin yazılmayıp Neml sûresinin içinde yazılmasının hikmeti, besmelenin<br/>Kur’an’da tekrar edilen bir âyet olduğunun bilinmesi içindir. Çoğunlukla sûre<br/>başlarında nâzil olması, iki sûreyi birbirinden ayırmak ve her sûrenin Allah Teâlâ’nın<br/>ismiyle, cemâl ve celâl sıfatıyla taçlanması içindir. Bu sebepledir ki nâzil olduğu<br/>yerlerde yazılmış, olmadığı yerlerde ise yazılmamıştır. Berâe (Tevbe) sûresinin başında<br/>nâzil olmadığı için yazılmamış, Neml sûresinin hem başında, hem de ortasında nâzil<br/>olduğu için her iki yerde de yazılmıştır.”<br/>
<i>Esbâb-ı Nüzûl </i>tercümesinde Fakîh <b>Ebü’l-Leys</b>’in <i>Bostan</i>’ından nakledilir ki<br/>
güvenilir şeyhler an’ane tarîkıyla Hz. Osman Zinnûreyn (r.a.)’dan rivâyet ettiler ki:<br/>Enfâl sûresinin sonunu ve Tevbe sûresinin başını yazan vahiy kâtibi bendim. Hz.<br/>Mustafa (a.s.) bu iki sûre arasında besmele yazılmasını emir buyurmadı. <b>Kâşifî</b>’nin<br/>tefsirinde böyle geçmektedir. Bu <i>et-Te’vîlât</i>’ta söylenenleri te’yid etmektedir.<br/>
<b>Şeyh-i Ekber</b> (k.s) der ki: “Bilesin ki Tevbe sûresinin besmelesi Neml sûresinin<br/>
içinde zikredilen besmeledir. Çünkü Hak Sübhanehû bir şey hibe ederse ondan dönmez<br/>ve onu yok da etmez. Tevbe sûresinin rahmeti, -yâni besmele çıkarılmak sûretiyle,<br/>sûrede zikri geçen müşriklere, tahsis edilmiş olan rahmet- kaldırılarak onlar hakkında<br/>ihtâra hükmedilince melek o rahmeti nereye koyacağını bilmeyerek durup kaldı. Çünkü<br/>her bir insan topluluğu rahmetini îmanı sebebiyle almıştır. Allah Teâlâ: “Bu besmeleyi<br/>Süleyman (a.s.)’a îman eden hayvanlara verin.” buyurdu. O hayvanların sâdece kendi<br/>elçilerine iman etmeleri gerekiyordu. Onlar Süleyman (a.s.)’ın derecesini tanıyıp ona<br/>iman edince insânî rahmetten kendilerine bir nasib verildi. Bu da müşriklerden alınmış<br/>olan <i>“Bismillâhirrahmânirrahîm”</i> dir.<br/>
Rahmân olan Allah’ın rahmeti, kevnî varlık âlemindeki her şeyi kuşatmış olduğundan,<br/>
Berâe sûresinin başına besmelenin yerine “bâ” harfi getirildi. Zira “bâ” harfi rahmet ve<br/>emniyet âyeti olan besmelenin harflerindendir. Çünkü kevnî varlık âlemindeki her şeyin<br/>genel veya özel olarak Allah’ın rahmetinden bir hissesi vardır.”<br/>
<b>İstiâze;</b> <i>“Eûzü billahi mine’ş-şeytâni’r-racim” </i>demek, Kur’an okumaya başlayan<br/>
