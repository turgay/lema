<a name=8093></a><img src="flower_sep.jpg"/><br/>
<img src="RuhulBeyan-8093_2.jpg"/><br/>
<img src="RuhulBeyan-8093_3.jpg"/><br/>
“–Ey Zünnûn! Yazık sana. Ben yirmi yıldan beri bir şey istemeyi arzu ediyorum.<br/>
Sadece sahibinden çekindiği için çalışan ve yaptığı işin karşılığını peşin olarak isteyen<br/>kötü bir işçi konumuna düşmekten endişe ettiğim için Allah’tan hayâ ediyor ve<br/>çekiniyorum.”<br/>
Şu husus iyice anlaşıldı ki gayr ve mâsivâyı kalpten çıkarıp Allah Teâlâ ile meşgul<br/>
olmak, Allah’ın has ve hâlis kullarının sıfatlarıdır. Kim bu yolu bulursa kazanır. Kim de<br/>bu yolu şaşırırsa zarar ve ziyân eder. Bu iş Allah’ın kudret elindedir. Çünkü gerçek dost<br/>ancak O’dur. Öyle ise kul Allah’tan hidâyet ve inâyet istemelidir ki Allah onu nefs-i<br/>emmârenin karanlıklarından çıkarıp ruhânî tecellîyât nurlarına ulaştırsın. Bu sayede<br/>Allah ona kendisini tehlikelerden koruyup kendi zâtına ulaştıracak bir yol açsın.<br/>
Hikâye edilir ki: Yaşlı bir adam bir genci de yanına alarak hac niyetiyle yola çıktılar.<br/>
İhram giyip niyet ettiler. <i><b>“Lebbeyk Allahümme lebbeyk:</b></i> Buyur, emret Allah’ım…”<br/>diyerek telbiye getirdiler. Bu yaşlı zât “lebbeyk” deyince gaibten bir ses <i><b>“la lebbeyk”<br/></b></i>yani “senin telbiyeni ve haccını kabul etmiyoruz” şeklinde karşılık verdi. Tabiî ki bu<br/>durum gencin dikkatini çekti ve yaşlı adama “cevabı duyuyor musun?” dedi. Yaşlı adam<br/>“ben yetmiş yıldır bu cevabı duyuyorum” dedi. Bu sefer genç “peki öyleyse niye kendini<br/>boş yere yoruyor, bunca zahmete giriyorsun?” deyince yaşlı zât “başka hangi kapıya<br/>sığınabilirim ki” dedi. Yine gâipten bir ses: “Artık kabul ettik!” dedi. İşte bu, Allah’ın<br/>kullarına özel bir hidâyetidir. Cidden iyi anlamalısın.<br/>
<b>Sâib</b> şöyle demiştir:<br/><i>Bedenin timsahın dişleri arasına düşse de umutsuz olma,<br/>Elbette aşk denizinin girdabına kapılan gönlün bir sâhili vardır.</i><br/>
<b>47. Allah’tan, geri çevrilmesi imkânsız bir gün gelmezden önce, Rabbiniz<i>(in</i></b><br/>
<i><b>çağrısın)</b></i><b>a uyun. Çünkü o gün, hiçbiriniz sığınacak yer bulamazsınız, itiraz da<br/>edemezsiniz.</b><br/>
<i>“Allah’tan,” </i>artık hüküm verildikten sonra bir daha <i>“geri çevrilmesi imkansız bir</i><br/>
<i>gün gelmezden önce,” </i>Peygamberinin diliyle sizi îmâna dâvet ettiği zaman, azaptan<br/>kurtulmak için <i>“Rabbiniz(in çağrısı)na uyun. Çünkü” </i>bütün yaptıklarınız amel<br/>defterlerinizde yazılmış olup kendi organlarınız da buna şâhidlik edeceğinden <i>“o gün<br/>hiçbiriniz sığınacak yer bulamazsınız, itiraz da edemezsiniz.”</i><br/>
Âyette “icâbet” emrinin Rab ismine bağlanmasında, artık bir daha dönüşün<br/>
yokluğunun ifâde edilmesinde ve bütün mânâları şümûlüne alan Allah isminin<br/>getirilmesinde gizli olmayan bir takım nükteler vardır. <b>Müfti Sa’dî</b>’nin <i>Hâşiyesi’</i>nde de<br/>böyledir. Bu nükteler kısaca şöyle izah edilebilir: Bir hükmü müştak bir kelimeye<br/>
