<a name=1711></a>olsaydınız ne bu günahı yapardınız, ne de başınıza dünyâ ve âhirette bu şeyler gelirdi.<br/>
<i>“Doğrusu”</i> siz böyle kişiler değilsiniz, <i>“siz de O’nun yarattığı insanlardansınız.”</i><br/>
Yani siz de Allah’ın yarattığı insan cinsindensiniz. Onlardan üstün bir meziyetiniz<br/>yoktur.<br/>
<i>“O, dilediğini”</i> siz yarattıklarından bağışlamak istediklerini yani Allah Teâlâ’ya ve<br/>
rasullerine îman edenleri <i>“bağışlar ve dilediğine”</i> azap etmek istediklerine, yani Allah<br/>Teâlâ’yı ve rasûllerini inkar edenlere <i>“de azap eder.”</i><br/>
<i>“Göklerde, yerde ve ikisinin arasında ne varsa”</i> mevcûdatın hepsinin <i>“mülkiyeti</i><br/>
<i>Allah’a âittir.”</i> Herşey O’na mülkiyet ve ubûdiyet sebebiyle bağlıdır. Herşey, O’nun<br/>mülkiyetindedir. O, dilediği gibi bir şeyi yoktan var etme, yok etme, öldürme,<br/>mükâfâtlandırma ve cezâlandırma tasarrufuna sâhiptir. O halde onların iddialarda<br/>bulunmalarının ne faydası var! Bu iddiaları boşunadır.<br/>
<i>“Sonunda” </i>âhirette <i>“dönüş de”</i> ister müstakil isterse müşterek olsun O’ndan<br/>
başkasına değil <i>“Ancak O’nadır.”</i> İyilik ve kötülük yapan herkese kendisine hiçbir şey<br/>mâni olmaksızın amellerinin gerektirdiği şekilde karşılıklarını verecektir. Sevgi, kuru<br/>iddiâlarla olmaz. Onun bâzı alâmetleri vardır. Şâir ne güzel söylemiş:<br/>
<i>Allah’ı sevdiğini söylüyorsun, hem de O’na isyân ediyorsun,<br/>Yemin ederim ki bu, görülmüş bir iş değildir.<br/>Eğer sevgin samîmî olsaydı, O’na itâat ederdin,<br/>Çünkü seven, sevdiğine itâat eder.</i><br/>
Allah Teâlâ, Peygamber (a.s.)’ın sünnetler, farzlar, haramlar ve helaller gibi getirdiği<br/>
şerîatından hiçbirine muhâlefet edeni sevmez. Ancak Rasûlüne itaat edeni sever.<br/>
İnsanlar arasında beşeri sûret bakımından bir üstünlük yoktur. Üstünlük ancak onların<br/>
ilim, amel ve Allahu Teâlâ’ya yakınlıkları hasebiyledir.<br/>
<b>Sa’dî</b> (k.s.) şöyle demiştir:<br/>
<i>Doğru yol gerek, uzun boy değil<br/>Çünkü kâfir de görünüşte bizim gibidir</i><br/>
Farklılık, ancak âhirette ortaya çıkacaktır. Çünkü orası karşılık görme yeridir. Şimdiki<br/>
hâlini ve sonunu düşünerek vakit geçmeden zühd ve takvâya yönelen kişiye müjdeler<br/>olsun.<br/>
<i>Mesnevî’</i>de şöyle denilmiştir:<br/>
<i>Eğer kendini gökyüzüne çıkmaya istekli görürsen<br/>Hümâ gibi devlet kanadını aç<br/>Eğer kendini yeryüzüne meyilli görürsen<br/>Sürekli âh u figân et, bir an bile durma<br/>Akıllılar önce ağıt yakarlar</i><br/>
