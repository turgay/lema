<a name=7947></a><img src="RuhulBeyan-7947_1.jpg"/><br/>
misin?” dedim. O ise, bu sözü işitip o yüce huzurda duracağı anın heybet ve haşmetiyle<br/>bayılıp düştü. Ayılınca da şu şiiri okudu:<br/>
<i>Bedenim hastalık ve sıkıntılar içinde; kıvranıyorum.<br/>Gönlüm de yaralı; rahatsız; yanıyorum.<br/>Böyle biri korku ve üzüntüden ölse haktır.<br/>Hesap günü onun durağı büyük ve muhakkaktır.</i><br/>
Sonra bana şöyle dedi: Kardeşim, kendime birtakım muhkem prensipler edindim.<br/>
Bunlar:<br/>
1. Diri ve dinç olan nefsin arzularını öldürdüm. Ölü olan kalbi diri tuttum.<br/>2. Gayb âleminde olan âhiret haz ve zevklerine bedel olarak yanımda hazır bulunan<br/>
dünya haz ve nasibimi erteledim.<br/>
3. Fânî olan takvâyı hep kalıcı tuttum. Hep yanımda olan nefis ve hevâyı fânî saydım.<br/>4. Ben insanların vahşet ve yalnızlık duydukları şeyi dost ve enîs tuttum. Bu Allah ve<br/>
O’nun zikridir. İnsanların huzur ve sükûn buldukları şeyden hep kaçtım durdum. Bu ise<br/>Allah’tan başka her şeydir. Allah ve onun zikri ile olmak güzel sonuçtur. Allah’tan<br/>başkası ile ünsiyet ise kötü sonuçtur. Şüphesiz şu fânî dünyaya îmânsız olarak vedâ<br/>etmek, işin en kötüsüdür.<br/>
<b>Hâtim-i Esam</b> zamanında kefen soyucu biri vardı. Bu adam kabirleri açıp ölülerin<br/>
kefenlerini soyardı. Bir gün Hâtim-i Esam’ın sohbet meclisinde bulundu ve onun<br/>huzurunda tevbe etti. Allah Hâtim-i Esam sebebiyle bu kişinin kalbini uyandırıp onu<br/>yeni bir hayata kavuşturdu.<br/>
Bir gün Hâtim bu adama: “Şimdiye kadar kaç kabri açtın?” dedi. Adam: “Yedi bin”<br/>
diye cevap verdi. Hâtim: “Kaç yılda?” diye sordu. Adam “Yirmi yılda”, diye cevap<br/>verdi. Bu arada Hâtim’e bir baygınlık geldi. Ayılınca: “Peki bunlar Müslüman kabirleri<br/>mi yoksa kâfir kabirleri miydi?” dedi. Adam: “Müslüman kabirleriydi” dedi. Hâtim:<br/>“Kaç kabri definden sonra kıbleden başka tarafa çevrilmiş olarak buldun?” dedi. Adam:<br/>“Bunların sadece üç yüz kadarı kıbleye yönelmiş; diğerlerinin tamamı kıbleden başka<br/>tarafa çevrilmiş idiler.” dedi.<br/>
Bu manzara karşısında Hâtim düşüp bayıldı. Çünkü herkesin korkusu mârifet<br/>
makamındaki durumuna göredir. Kişi önünde bir ölüm ve musîbet; haşr ve imtihan<br/>olduğunu bilirse hiç bir yere kaybolamaz. Hattâ hâlini düşünüp bayılıp düşer.<br/>
Bazıları şöyle demiştir: Bir mümin vefat edip ruhu semâya yükseldiği zaman<br/>
melekler: “Bu kulu şeytandan kurtaran Allah’ın şânı ne yücedir!.. Nasıl da imânını<br/>kurtardı!” derler.<br/>
Şeytanın fitnesinin çokluğu ve kalplere hükümran olması sebebiyle kurtuluş zor ve çok<br/>
kıymetlidir. Öyle ise, Allah’a karşı dürüst olmalı, zikre devam etmelidir. Böyle azgın<br/>
