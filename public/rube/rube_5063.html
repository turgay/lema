<a name=5064></a>“<img src="RuhulBeyan-5064_1.jpg"/> kadın olsun, erkek olsun karşı cinsten olmak şartıyla her ferdin eşine verilen<br/>
isimdir.<br/>
İblis’in düşman olmasının çeşitli sebepleri vardır:<br/><b>1-</b> O, kıskançtı. Allâh’ın Âdem (a.s.)’a verdiği nimetleri görünce ona hased etti ve<br/>
ona düşman oldu. Burada bir kimseye hased edenin ona düşman olacağına, onun helâk<br/>olmasını arzu edeceğine ve durumunu ifsâd etmek için çalışacağına işâret vardır.<br/>
<b>2-</b> Âdem (a.s.), genç ve âlimdi. İblis ise ihtiyar ve câhildi. Çünkü o, aslında var olan<br/>
faziletle, İblis’ten üstün olduğunu isbat etmişti. Halbuki İblis câhildi. Câhil ihtiyar,<br/>dâimâ genç âlime düşman olur.<br/>
<i>Şehrin şeyhi/âlimi ehl-i dil olanların esrârına ta‘n eyledi<br/>Çünkü insan bilmediği şeye dâimâ düşman olur</i><br/>
<b>3-</b> İblis ateşten, Âdem ise su ve topraktan yaratılmıştır. İkisinin asılları arasında<br/>
düşmanlık vardır. Bu düşmanlık bâkî kalmıştır.<br/>
<i>“Sakın sizi cennetten çıkarmasın;”</i> Yani, sizin oradan çıkartılmanıza sebep olmasın.<br/>
Bu ifâde, fiilin sebebe isnâdı kabîlindendir. Yoksa hakîkatte onu cennetten çıkaran<br/>Allah’tır. Her ne kadar ifadenin zâhiri, İblis’i onları çıkarmaktan nehiy olsa da aslında<br/>murad edilen, Hz. Adem ile Havvâ’yı şeytanın kendilerini cennetten çıkarmasına<br/>sebebiyet verecek bir durumda olmaktan yasaklamaktır.<br/>
<i>“Sonra yorulur, sıkıntı çekersin!”</i> Şakâvetin Hz. Âdem’e isnâdı fâsılalara riâyet<br/>
etmek için ve bu konudaki asâleti sebebiyledir.<br/>
<i>el-Müfredât</i>’ta der ki: “Şakâvet, saâdetin zıddıdır. Saâdet de iki kısımdır: Dünyevî<br/>
saâdet, uhrevî saâdet. Sonra dünyevî saâdet de üç kısımdır: Nefsî, bedenî ve hâricî<br/>saâdet. Şakâvet için de bu kısımlar geçerlidir. Uhrevî şakâvet hakkında Allah şöyle<br/>buyurur: <i><b>“İmdi benden size bir hidayet geldiği zaman kim benim hidâyetime uyarsa<br/>o, sapmaz ve sıkıntıya düşmez.”</b> </i>(Tâhâ, 20/123) Dünyevi olan hakkında ise<br/>açıklamakta olduğumuz âyette şöyle buyrulmuştur: “<i>Sakın sizi cennetten çıkarmasın,<br/>sonra yorulur, sıkıntı çekersin, bedbaht olursun.</i>”<br/>
Bazen “<img src="RuhulBeyan-5064_2.jpg"/>, yorgunluk anlamında da kullanılır. Nitekim <i>el-Kâmûs</i>’ta: “Şaka, şiddet<br/>
ve zorluk demektir.” der. Buna göre âyetin mânâsı şöyle olur: “Senin oradan çıkmana<br/>sebep olacak işlerden sakın, sonra yorulursun.” Bu dünyevî yorgunluk ise ekip biçmek,<br/>hasad etmek, öğütmek, hamur yoğurmak ve ekmek yapmak gibi insanların hayatlarını<br/>devam ettirmek için yapmadan edemeyecekleri şeylerdir. Nitekim sonraki âyet de bunu<br/>te’yid etmektedir.<br/>
<b>Kâşifî</b> der ki: “<img src="RuhulBeyan-5064_3.jpg"/> zahmet ve meşakkate düşersin demektir. Yâni cennetten dışarı<br/>
çıkınca elinin emeği ve alnının teri ile geçinmek için gerekli şartları hazırlamak<br/>gerekir.”<br/>
<b>Saîd b. Cübeyr</b> (r.a.) şöyle demiştir: “Âdem (a.s.)’a kırmızı bir öküz indirildi, onunla<br/>
