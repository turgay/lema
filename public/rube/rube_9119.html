<a name=9120></a><img src="RuhulBeyan-9120_1.jpg"/><br/>
Burada, yukarıda geçen hususların bir çok kez açıklanması, bunların nimetler<br/>
kabilinden oluşunun sırrına işâret içindir. Bu nimetler, olayların anlatılmış olmasından<br/>ibarettir. Çünkü isyan ve inkârdan dolayı maruz kalınacak azabın anlatılması, onlardan<br/>sakındırmaktır ve bu nimettir. Sûrenin başından itibaren 29. âyet-i kerîmeye kadar<br/>anlatılanların aksine olarak, mükelleflere dünyada ulaşan nimetler anlatılır. Onların<br/>anlatılması nimetlerin devamını sağlayacak olan devamlı şükretmenin îcâb ettiğini<br/>bildirmek içindir.<br/>
Bu âyet-i kerîmede ayrıca şuna da işâret edilmiştir: Dine muhâlefet edip nefsî<br/>
arzularına uyanların rezil ahlak sâhibi olduklarına, dine muhâlefet etmenin ve nefsî<br/>arzularına uymanın ateşi ile cehalet kaynar suyu arasında dönüp durduklarına, bunun da<br/>susuzluğu kesmediğine, insana dünya ve âhirette yalnız katî ilim ve sağlam görüşün<br/>fayda verdiğine işâret etmektedir. Görmez misin, münâzara ilmiyle tartışıp duranlar,<br/>şehvânî arzularına dalarak vehimler ve hayallerinde boğulduklarından cehalet<br/>hükmündedir.<br/>
Allah <b>İmâm Gazzâlî</b>’yi uyardı da, hayatının yarısını öğrenmek ve öğretmekle<br/>
geçirdiği bazı ilimlerin ona âhirette yaramayacak olduğunu gördü de Tasavvuf ilmiyle<br/>ilgili kitaplara yöneldi. Allah’ın zât ve sıfatları ile fiillerini, Kur’ân’ın hakikat ve<br/>sırlarını ögrettikleri için onlardan daha faydalı ilim bulunmadığına kesin olarak kanâat<br/>getirdi. Bağdat’da vermekte olduğu derslerine son vererek, bu ilimlerin ehli ve otoritesi<br/>olanları bulmak, sohbetlerinde bulunmak zevkine ererek onlardan olmak amacıyla yola<br/>çıktı. Allah onu muvaffak kıldı ve olanlar oldu.<br/>
<b>Bayezid Bistâmî</b> der ki, “siz ilmi ölü olarak ölü kimseden aldınız. Biz ise ilmimizi<br/>
hiç bir zaman ölmeyecek olan Allah’tan aldık.”<br/>
<b>İmâm Fahruddin Râzî, Şeyh Necmüddin</b>’e, “Rabbini ne ile tanıdın?” diye sordu.<br/>Şeyh, (k.s.) da, “Kalblere gelen vâridâtla” diye cevab verdi. Bu sebeple nefisler bu<br/>
vâridâtı yalanlamaktan âciz kalırlar. Nefis denilen şey, içinde şehvet arzularının ateşi ve<br/>cehâletlerin kaynar sularının bulunduğu cehennem gibidir. Dünyada bu nefsi kötü<br/>vasıflardan temizlerse kıyâmet gününde yanmaktan ve ayrı düşmekten kurtulur. Kötü<br/>hallerden ve çirkin amellerden Allah’a sığınırız.<br/>
<i>Bu serkeş nefis öyle hızlı koşar ki,<br/>Akıl onun dizginini tutmaya güç yetiremez.<br/>Nefis ve şeytanla kim başa çıkabilir?<br/>Karınca kaplanla savaşabilir mi?</i><br/>
