<a name=9393></a>onların ileri gelenleri bu ganîmetin dörtte birini alır, kalanları içinden de kendilerine<br/>hediye seçerek ona: “Safa” adını verir, geri kalanı halka bırakırlardı. Kavmin zenginleri<br/>geri kalan bu kısmın paylaşımında fakirlere haksızlık ederlerdi. Benî Nadîr ganîmetleri<br/>konusunda mü’minlerin ileri gelenleri de dağıtımın benzer şekilde olacağını düşündü ve<br/>dediler ki: “Ey Allah’ın Rasûlü! Siz ganîmetlerin çeyreğini ve ganîmetin safâsını alın,<br/>kalan kısmını bize bırakın ki biz de kalanı taksim edelim. Hak Sübhanehu ve Teâlâ<br/>ganîmeti Hz. Peygamber (s.a.)’e tahsis etti. Onun dağıtımını da zikredildiği şekil üzere<br/>kararlaştırdı ve şöyle buyurdu: “Ganîmetin aranızdaki zenginler arasında elden ele<br/>dolaşmasını, câhiliye döneminde olduğu gibi zenginlerin hakkı olandan fazlasını alıp<br/>azını fakirlere vermeleri veya büsbütün mahrum bırakmalarını engellemek için<br/>ganîmetin hükmünü belirledim.”<br/>
Şöyle de denilmiştir: <i>Dûlet</i>, avuçlanan bir şeyin adı olan gurfe/avuç gibi arada<br/>
dolaşıp el değiştiren şeydir. Yâni <i>dûlet</i>; bir topluluğun aralarında döndürüp<br/>dolaştırdıkları şeyin adıdır. Öyle ki, bu şey bazan onun; bazan da bunun olur. Topluluk<br/>aralarında böyle döndürüp dolaştırırken Allah böyle adâletlice aralarında serveti<br/>dolaştırır. Bu durumda mânâ şöyle olur: Fey’in, zengin sınıfın aralarında döndürüp<br/>dolaştırdıkları elden ele döndürdükleri ve fakirlere hiç geçmeyen bir şey olmaması için<br/>böyle bir taksimat yapılmıştır.<br/>
<i>Dûlet</i>, tedâvül eden/elden ele dolaşan anlamında masdardır. Onda hazf edilmiş gizli<br/>
bir kelime vardır. Bu okuyuşa göre mânâ: Aralarında tedâvül etmekte olan, tadâvüle<br/>çıkmış bir mal olmaması için, demektir. Veya hiç çıkarıp fakirlere vermedikleri, kendi<br/>aralarında dolaştırıp tuttukları bir servet olmaması için.<br/>
Ayrıca kelime <i>devlet</i> olarak okunduğunda şu anlama geldiği de söylenmiştir: Bir<br/>
toplumdan başka bir topluma sevinç veren bir durumun geçmesidir. İnsana gelen<br/>sevindirici bir hâlin kendisinde de kullanılır. Bu anlamda olarak, “Bu filan kimsenin<br/>devletidir, sevinçli hâlidir” denir. Bir başka yoruma göre, <i>dûle</i> şeklinde okunduğunda<br/>zenginlerin, <i>devle</i> tarzında okununca ise fakirlerin sevinçli hâli demektir. Hadis-i<br/>şerifte, <i>“Yoksulların sevinçli hâlinin kıymetini bilin”</i><a href="RuhulBeyans.html#9410">[36] </a>buyrulmuştur. <i>Kevâşi</i> adlı<br/>eserde de böyle kaydedilmiştir.<br/>
Bu âyet-i kerimede, zenginlerle fakir arasında haksızlık ve câhiliye dönemi zulmünün<br/>
olmaması için her hak sâhibine hakkının verilmesi gerektiğine işâret vardır.<br/>
Denilir ki, <b>Süfyan-ı Sevri</b> (k.s.)’nun meclisinde yoksullar hükümdarlar gibi idi. Onlar<br/>
ikram edilmek, itibar ve değer verilmekte öncelikli idiler.<br/>
<i>“Peygamber size ne verirse onu alın.”</i> Baştaki <i>mâ</i> harfi mevsûldür, ona âid olan<br/>
zamir ise hazfedilmiştir. <i>Îtâ</i> fiili vermek anlamındadır. Yâni ey müminler Peygamber<br/>(s.a.) size fey’den ne verirse onu alın. Çünkü o sizin hakkınızdır. <i>“Size neyi<br/>yasakladıysa onu almaktan sakının.”</i> Peygamberimiz (a.s.)’a karşı gelmek hususunda<br/><i>“Allahtan korkun. Çünkü Allah’ın azâbı çetindir.”</i> Zira Allah, emrine ve yasaklarına<br/>karşı geleni cezâlandırır.<br/>
İniş sebebine bağlı kalmaksızın âyet-i kerimeyi genel mânâda anlamak daha yerinde<br/>
