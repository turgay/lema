<a name=8348></a><img src="flower_sep.jpg"/><br/>
<img src="flower_sep.jpg"/><br/>
Mucizelerle desteklenip teyid edilen söz, kıyâmetin kesin olarak vuku bulacağına<br/>delâlet eder. Onların talepleriyle ölmüş olan baba ve dedelerini diriltip dünyaya<br/>getirmek şer’î hikmetle çeliştiği için gerçekleşmez.<br/>
<b>Kâşifî </b>şöyle demiştir: “Hikmetin gereği olarak ölünün diriltilmesinin özel bir vakti<br/>
vardır. Eğer bu istenilen bir vakitte gerçekleşmezse bunu acziyete hamletmemek<br/>gerekir.” Bu durum Duhân Sûresi’nde ilgili âyetlerde daha başka gerekçelerle izah<br/>edilmiştir. Oraya bakılabilir.<br/>
<i>“Fakat; insanların çoğu bilmezler.”</i><b> </b>Bu ifâde Allah Teâlâ’nın yukarıda “o günde<br/>
şüphe yoktur” kavlinden bir istidraktir. Sanki orada bir şüphe şâibesi vardı da Allah<br/>Teâlâ bu ifâdeyle onu bertaraf etmiş oldu. Âyette şuna işâret edilmektedir: Elbette Allah<br/>Teâlâ sizi insânî hayatla diriltecek, sonra sizi insânî sıfattan hayvânî sıfata intikal<br/>ettirerek öldürecek, sonra kıyâmette rabbânî hayatla sizi bir araya getirecektir. Bu yeni<br/>bir diriliştir. Bunun vukuunda nazar ve tefekkür ehli için hiçbir şüphe yoktur. Fakat<br/>insanların çoğu nisyan ve gaflet ehli olduklarından bunu bilmezler.<br/>
Şiir:<br/>
<i>Cehâlet câhil için ölümden evvel ölümdür.<br/>Onların bedenleri kabirden evvel kabirdir.<br/>İlimle hayat bulmayan insan ölüdür.<br/>Diriliş günü onun dirilişi yoktur.</i><br/>
Hadis-i şerifte şöyle buyrulmaktadır: <i>“Sizde cehâlet ve dünya sevgisinden ibaret</i><br/>
<i>olan iki sarhoşluk tezahür etmediği sürece sizler rabbinizden açık bir delil ve huccet<br/>üzere hak yoldasınızdır.” </i>Akıllı insan uyanmalı rabbine bir yakîn ve kesin inanç üzere<br/>bulunmalı, kitabın konuştuğu konularda onu tasdik etmelidir. İşte gaybe îmânın<br/>zorluğundan dolayı insanların çoğu tekzib ve yalanlama tehlike ve batağına<br/>düşmüşlerdir. Berzah ve tekrar diriliş kapıları henüz kapalı olduğu için insanlarda red<br/>ve inkâr çoğalmıştır.<br/>
Hikaye edilir ki insan ve cinlerin müftüsü <b>Şeyh İmâm İzzeddin b. Abdüsselâm</b><br/>
vefatından sonra biri tarafından rüyada görülüp kendisine: “Sen okunan Kurân’ın<br/>ölülerin ruhlarına hediye edilip onlara ulaşmasını inkâr ediyordun, şimdi ne diyorsun?”<br/>diye soruldu.<br/>
Şeyh: “Heyhat maalesef ne yazık ki ben yanılmışım, durum benim zan ve iddiâ<br/>
ettiğimin tam aksinedir. Allah Teâlâ her şeye kadirdir” dedi.<br/>
“Nakledilir ki Pîr-i Horasan <b>Ahmed b. Harb</b> (k.s.)’in <b>Behrâm</b> adında Mecûsî bir<br/>
komşusu vardı. Meğer o birisini ticaret için göndermiş, yolda o malı çalmışlardı. Malı<br/>
