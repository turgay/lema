<a name=127></a><img src="RuhulBeyan-127_1.jpg"/><br/>
Zenginlerin infâkı mallarından olur ve onlar mallarını ihtiyaç sâhiblerinden<br/>
kıskanmazlar. Âbidlerin infâkı nefislerinden olur ve onlar da kendilerini hizmetten<br/>esirgemezler. Âriflerin infâkı gönüllerinden olur ve onlar murâkabeden uzak durmazlar.<br/>Âşıkların infâkı ruhlarından olur ve ruhlarını kazâ-i ilâhiyyenin cârî olduğu<br/>mekânlardan uzak tutmazlar.<br/>
Sözün kısası zenginlerin infâkı malın cepten çıkarılmasıdır. Dervişlerin infâkı ağyârın<br/>
(mâsivânın) gönülden çıkarılmasıdır.<br/>
Bu âyette önce îmân zikredilmiştir. Çünkü îmân, kalb işidir. Sonra namaz, o da<br/>
bedenle olur; sonra infâk, o da mal ile olur. Böylece bütün ibâdetler burada toplanmış<br/>oldu. Îmânda necât; yâni kurtuluş, namazda münâcât; yâni yalvarma, infâkta terfî-i<br/>derecât vardır. Îmânda beşâret, namazda keffâret, infâkta tahâret vardır. Îmân izzet,<br/>namaz kurbet (Allah’a yaklaşma), infâk ziyâdelik ve artıştır.<br/>
Denilmiştir ki: Bu âyetlerde takvâ, gayba îmân, namaz ve infâk olmak üzere dört şey<br/>
anlatılmıştır. Bu dört özellikten herbiri kemâliyle hulefâ-î râşidînin sıfatlarıdır. Âyette<br/>onların fazîletlerine işâret edilmektedir.<br/>
Takvâ Hz. Ebû Bekir (r.a.)’ın fazîletidir. Nitekim onun hakkında nâzil olduğu<br/>
belirtilen şu âyette onun takvâsına işâret vardır: “<i><b>Kim verir, takvâ üzere bulunursa, en<br/>güzeli de tasdîk ederse...</b></i>” (el-Leyl, 92/5-6).<br/>
Gayba îmân Hz. Ömeru’l-Faruk’un özelliğidir. Nitekim onun hakkında: “<i><b>Allah sana</b></i><br/>
<i><b>yeter, sana uyup arkandan gelen mü’minlere de</b></i>” (el-Enfâl, 8/64) buyrulur.<br/>
Çokça nâfile namaz kılmak Hz. Osman Zinnûreyn’in sıfatıdır. Nitekim: “<i><b>Yoksa</b></i><br/>
<i><b>gecelerini secdede ve ayakta durarak ibâdetle geçiren</b></i>” (ez-Zümer, 39/9) âyeti buna<br/>işârettir.<br/>
İnfak da Hz. Ali’nin sıfatıdır. Nitekim: “<i><b>Mallarını gece gündüz, gizli ve açık</b></i><br/>
<i><b>dağıtanlar</b></i>” (el-Bakara, 2/274) âyeti buna işârettir.<br/>
Sûfîlere göre infâkın birinci mertebesi, sehâdır. Onun arkasından cûd; yâni cömertlik<br/>
ve îsâr gelir. Malın birazını verip birazını kendine ayıran sehâvet sâhibidir. Malının<br/>çoğunu dağıtıp birazcık da kendine ayıran cûd ehlidir. Zarûret miktarı mal ile hayat<br/>şartlarına göğüs geren ve kendi ihtiyacı olan şeyi, başkasına veren, îsâr ehlidir. İnfâkın<br/>her türlüsünde pek çok fazîletler vardır.<br/>
Rivâyete göre <b>Ebû Abdullah el-Hâris er-Râzî </b>şöyle demiştir: “Allah Teâlâ,<br/>
peygamberlerinden birine şöyle vahyetmiştir: Ben filân kimsenin ömrünün yarısını<br/>fakirlik, diğer yarısını da zenginlikle geçmesine hükmettim. Kendisine sor, hangisini<br/>önce isterse onu vereyim.” Devrin peygamberi o zâtı çağırdı ve gelen vahyi haber verdi.<br/>Adamcağız: “Âilemle istişâre ettikten sonra haber vereyim.” dedi. İstişâre sırasında<br/>hanımı: “Zenginliğin fakirlikten önce olmasını isteyelim.” dedi. Adam: “Zenginlikten<br/>sonra fakirlik zor olacaktır. Fakirlikten sonra zenginlik ise pek tatlı olur” dedi. Kadın:<br/>
