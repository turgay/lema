<a name=1656></a><i>“Size nîmetimi tamamladım.”</i> Bunun zahirî anlamı ezelde dîninizi en mükemmel kılmak<br/>ve bugün de dîninizi bütün dinlere üstün kılmakla size olan nîmetimi tamamladım,<br/>demektir. Hakîkî (işarî) mânâsı ise ileride açıklanacaktır.<br/>
<i>“Ve sizin için din olarak İslâm’ı beğendim.”</i> Kıyâmete kadar din arayanlar yalnız ve<br/>
yalnız İslâm’la olgunluğa ulaşacaklardır. Âyette buyrulduğu üzere <i><b>“Kim İslâm’dan<br/>başka bir din ararsa bilsin ki </b></i>(o din)<i><b> ondan kabul edilmeyecektir.”</b></i> (Âl-i İmran,<br/>3/85) Çünkü dinîn hakîkatı, Allah’ın yoluna tâbi olmaktır. Bu da bütün mevcûdat içinde<br/>yalnız insana mahsustur.<br/>
Bu ümmet, diğer ümmetlerin yanında bu yola girmekte özel bir kemâle sahiptir.<br/>
Esasen din, Âdem (a.s.) devrinden Hz. Peygamber (a.s.)’n zamânına kadar hakkı tebliğ<br/>eden her nebînin hak yola yürümeleri ile tekâmül edegelmiştir. Din yoluna sülûk eden<br/>her peygambere, Allah’a yakınlık makamlarından makamlar verilmiştir. Fakat onlardan<br/>hiçbiri hakîki varlığa kemâl üzere ulaşmak için tümüyle mecazî varlığından<br/>kurtulamamıştır. Rasûlullah (s.a.v.)’e hitâben: <i><b>“İşte onlar, Allah’ın hidâyet ettiği<br/>kimselerdir. Onların yoluna uy.”</b> </i>(En’am, 6/90) buyurulmuştur.<br/>
Nebî (s.a.v.) de kendinden önce gelip geçen bütün peygamberlerin gittikleri yola<br/>
sülûk etmiştir. Nitekim onun hakkında da sülûk yoluyla mecazî varlıktan tümüyle çıkma<br/>tahakkuk etmemiştir. Nihâyet Allah’ın sevgilisi olmak ona has olduğundan rabbânî<br/>cezbelerle ezelî inâyet ona ulaşmış. Mirac gecesi bütün peygamberleri geçtikten sonra o<br/>mecâzî varlıktan çıkmış ve yakınlıkta kemâle ulaşmıştır. İşte bu, <i><b>“daha da yakın”<br/></b></i>(Necm, 53/9) sırrıdır.<br/>
O, hakîkî varlığa ulaşmanın saâdetine ermiş ve <i><b>“Kuluna vahyettiğini vahyetti.”</b></i><br/>
(Necm, 53/10) sırrına ulaşmıştır. Hakîkatte ise o makamda Cenab-ı Hak: <i>“Bugün sizin<br/>için dîninizi kemâle erdirdim. Size nîmetimi tamamladım.”</i> buyurmuştur. Bu ilahî hitap<br/>ümmete ancak Veda Haccı’nda Efendimiz Arafat’ta vakfede iken İslam bütün dinlere<br/>üstün kılındıktan, ferâiz ve ahkâmı tam olarak inerek dînin kemâli zuhûr ettikten sonra<br/><i>“Bugün sizin için dîninizi kemâle erdirdim. Size nîmetimi tamamladım ve sizin için<br/>din olarak İslâmı beğendim.”</i> buyurulmuştur. Nitekim bu te’vili aşağıdaki rivâyet teyid<br/>etmektedir:<br/>
<b>Ebû Hüreyre </b>(r.a.) Rasûlullah (s.a.v.)’in şöyle buyurduğunu söylemiştir: <i>“Benden</i><br/>
<i>önceki peygamberler ile benim durumum şu misalde olduğu gibidir: Bir adam<br/>görkemli binalar inşa eder. Onları güzelleştirir, süsler ve tamamlar. Fakat köşelerden<br/>birinde bir kerpici eksik bırakır. İnsanlar onu gezip dolaşırlar ve çok beğenirler.<br/>Ancak “Şuraya bir kerpiç konsaydı da tamam olsaydı” derler. “İşte ben, o mükemmel<br/>binayı tamamlayan kerpiç gibiyim.”</i><a href="RuhulBeyans.html#1657">[243]</a><br/>
Hadisten peygamberlerin makamları, dînin onlarla kemâle erdiği anlaşılmaktadır.<br/>
Ayrıca dînin Nebî (s.a.) ile tamamlandığı ve onun mecâzî varlıktan tamamen sıyrıldığı<br/>ortaya çıkmaktadır. Çünkü, Rasûlullah (s.a.v.)’den başka peygamberlerden hiçbiri<br/>mecâzî varlıktan tamamen sıyrılamamışlardır.<br/>
Bütün bunlara delâlet eden bir başka husus da şudur: Kıyâmet gününde bütün<br/>
