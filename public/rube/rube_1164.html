<a name=1165></a><img src="flower_sep.jpg"/><br/>
<img src="flower_sep.jpg"/><br/>
<img src="figure_sep_3.jpg"/><br/>
<i>Cennet hurilerine meyl ve muhabbet kalmaz.<br/>Her ne zaman ki cemâl-i ezelî aşkına teslim olursan<br/>Âlem-i zâhiri suçlamaktan da kurtulursun.</i><br/>
Hikâye edilir ki; Kadının biri, bir topluluğa: “Cömertlik nedir?” diye sormuş.<br/>
Topluluk: “Malı sarfetmektir.” deyince:<br/>
– “Bu ehl-i dünyanın ve avâmın cömertliğidir. Ben size havâssın cömertliğini<br/>
soruyorum” demiş. Buna cevâben topluluk:<br/>
– “Tâat için gayretli davranmaktır.” demiş. Kadın:<br/>– “Sevap umarak mı?” deyince, oradakiler:<br/>– “Tabîî” demişler. Kadın:<br/>– <i><b>“Kim bir iyilikle gelirse, bu iyiliğin on katını alır.”</b></i> (el-En’âm, 6/160) âyet-i<br/>
celîlesi gereğince siz zâten yaptığınız bir şeye karşılık on sevap alacaksınız. Cömertlik<br/>bunun neresinde?” demiş. Oradakiler:<br/>
“Tamam peki, senin cömertlik anlayışın nedir?” diye sorunca kadın:<br/>“Ne cennetini umarak ne de cehenneminden korkarak; ne vereceği sevaplar için, ne de<br/>
edeceği azaplardan kurtulmak için kulluk etmektir. Böyle bir kulluk ise, ancak eşyadan<br/>el etek çekip sadece Allah’a yönelerek, varlığın hakikatine vararak mümkün olabilir.”<br/>diye cevap vermiş.<br/>
O halde sâlike düşen, dünyadan da âhiretten de geçip gözlerindeki perde kalkarak<br/>
Rabbü’l-erbâb’a varıncaya kadar Allah’a yönelmektir.<br/>
<b>İmâm Fahreddin Râzî</b>, <i>Tefsîr-i Kebîr</i>’inde şöyle diyor: “İnsan kendini tam anlamı ile<br/>
cihada verince, kalbi dünyadan soğur ve âhirete yönelir. O esnâda ölünce de,<br/>düşmandan kurtulup sevgilisine ulaşmış olur. Ama ölümden korkup dünyalık toplama<br/>hırsıyla cihada çıkmaz evinde ölürse, mâşûku olan mal ile arasına perde çekilmiş ve<br/>ondan uzak bir diyara atılmış olur. Birinci şahsın ne kadar mutlu; ikinci şahsın da ne<br/>kadar mutsuz olacağı aşikardır.”<br/>
İşte gâfiller, gözleri perdeli olarak haşredilirken, Allah’a ulaşanlar, Mevlâ’nın varlığı<br/>
kendilerine gösterilerek haşredilirler. Her kim, bu dünyada para ve çeşitli maksatlar<br/>yüzünden körleşirse âhirette de Mevlâ’nın cemâlini müşâhede etmesi engellenecektir.<br/>
