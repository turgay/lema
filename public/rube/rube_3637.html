<a name=3638></a><img src="RuhulBeyan-3638_1.jpg"/><br/>
oldun ve insanlarla münâsebeti kestin?” dedi. Mecnûn âh u figan etti ve şöyle dedi:<br/>
<i>Leyla’yı sevdiğim için beni kınayan onca dostum<br/>Onu bir kez görüp de bana ‘Onu sevmekte haklısın’ deseydi!”<br/>Keşke benim ayıbımı araştıranlar,<br/>Ey gönül alıcı dilber, seni göreydiler.<br/>Hatta sana bakarken turunç yerine,<br/>Habersiz ellerini kesselerdi.</i><br/>
Böylece mânânın hakîkati, dâvânın sûreti üzerine şöyle şâhidlik eder: “<i>İşte hakkında</i><br/>
<i>sizin beni kınadığınız kişi budur.</i>”<br/>
<i>Kasîde-i Bürde</i>’de şöyle denilir:<br/>
<i>“Ey özrî aşktan dolayı beni kınayan, bir mâzereti var,<br/>Sen de biraz insaflı olsaydın kınayıp durmazdın böyle beni.”</i><br/>
Özrî aşk, Özreoğulları’na nisbet edilen şiddetli kara sevdâya denir. Özreoğulları,<br/>
Yemen’de aşk illetine çok fazla yakalanması ile meşhur bir kabiledir. Bu kabilenin<br/>gençlerinin çoğu bu illetten dolayı helâk olur. Nitekim anlatıldığına göre bir kimse,<br/>onlara sevgi ve aşk vâdîlerine bu kadar dalmalarının ve kara sevdâdan ölmelerinin<br/>sebebini sorunca şöyle cevap vermişler: Bunun sebebi kalblerimizin hafif,<br/>kadınlarımızın ise afif (iffetli) olmasıdır.<br/>
<b>Asmaî</b> şöyle der: Bir vakit sefer sırasında Özreoğulları kabilesine misafir oldum.<br/>
Çadırdayken bir kız gördüm. Gâyet güzel ve cemâl sâhibi idi. Bir gün dolaşmak için<br/>olduğum yerden dışarı çıktım. Dolaşırken bir genç gördüm. Hilalden daha zayıftı. Şu<br/>beyti okuyor ve gözünden katreler döküyordu:<br/>
<i>Ne sensizliğe sabrım var, ne sana varmak için bir çarem<br/>Ne sensiz olmam mümkün, ne de senden kaçacak yerim var<br/>Sahip olsaydım şâyet iki kalbe, biriyle yaşardım,<br/>Ötekini de yalnız bırakırdım aşkınla azap çeksin diye.<br/>Hepsinin yolunu bildiğim bin kapım var,<br/>Lakin kalbim olmadan nereye gidebilirim?</i><br/>
Oradaki topluluğa: “Bu delikanlı kimdir ve hali nedir?” diye sordum. “O delikanlı,<br/>
senin evine misafir olduğun kıza âşık olmuş. O kız onun amcasının kızıdır. On senedir<br/>birbirlerini görmezler.” dediler.<br/>
Eve döndüm. O delikanlının durumunu kıza anlattım. Ona:<br/>“Şüphesiz Araplar’da yabancı misafirlere hürmet vardır. Şu ricamı kabul edersen<br/>
