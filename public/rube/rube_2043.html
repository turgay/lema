<a name=2044></a><img src="RuhulBeyan-2044_1.jpg"/><br/>
<img src="RuhulBeyan-2044_2.jpg"/><br/>
<img src="RuhulBeyan-2044_3.jpg"/><br/>
göstererek insanlar arasında yaygın bir şekilde bilindiği gibi Kureyşlilerin putlara<br/>taptığına razı olmamışlardır.<br/>
Bu görüşe vereceğimiz cevap şudur: İlk âyet, kendi zürriyyetinden olan çocuklarına<br/>
delalet ettiği gibi torunlarına da delalet ettiği kabul edilirse zahiri itibâriyle İbrahim<br/>(a.s.)’ın sulbünden olan çocuklarına da delalet eder.<br/>
İkinci âyetin mânâsı şöyledir: Allah Teâlâ kelime-i tevhidi, İbrahim (a.s.)’ın neslinde<br/>
ve zürriyetinde bâkî kılmıştır. Ancak ondan sonra devam eden zürriyetinde îman ve<br/>tevhid ehlinden eksik olmaması, ondan sonra gelen bütün torunlarının ve neslinin îman<br/>ettiklerine delalet etmez.<br/>
Gönle doğan yorum budur. İşin hakikatını ancak Allah bilir.<br/>
“İbrahim, babası Âzer’e <i>“Sen putları”</i> Allah’dan gayrı <i>“tanrılar mı ediniyorsun?”</i><br/>
<i>demişti.”</i> âyeti ile Allah Teâlâ ölüden diri çıkarma kudretini ızhar ediyor.<br/>
Kalbi öldüğü için asıl (Âzer), inkâra dalmıştır. Nesil İbrahim (a.s.) ise kalbi diri<br/>
olduğu için müşâhedeye garkolmuştur.<br/>
Putlar, Allah’dan başka tapınılan her şeydir.<br/><i>“Doğrusu”</i> Allah bana eşyanın iç âlemini (melekûtunu) gösterdiği için <i>“ben seni ve</i><br/>
<i>kavmini açık bir sapıklık içinde görüyorum.”</i> <i>et-Te’vilatü’n-Necmiyye</i>’de böyle<br/>geçmektedir.<br/>
Şu beliğ ifadeler <b>Zemahşerî</b>’nindir: <i>“İki kötü arasından onların yolundan gitmeyen</i><br/>
<i>nice (hayırlı) evlat hasıl olur.</i><br/>
<i>Süt de pislik ile kan arasından çıkar.”<br/></i><b>Sa’dî</b> der ki:<br/>
<i>Ken’an’ın tabiatı hünersiz olsaydı<br/>Peygamber çocuğu olmak onun değerini artırmazdı<br/>Hüner göster varsa, cevher değil<br/>Çünkü gül dikenden, İbrâhim Âzer’dendir</i><br/>
<b>Sa’dî</b>’nin şöyle bir sözü vardır:<br/>“Kül, her ne kadar ateşin cevherinin yüce olması sebebiyle üstün nesepli ise de,<br/>
kendisinin bir hüneri olmaması dolayısıyla toprakla aynıdır. Şekerin kıymeti, özelliğini<br/>taşıdığı kamıştan değildir”<i>.</i><br/>
Burada ortaya çıkan hakikat şudur: Sadece neseb husûsunda değil, her konuda ölüden<br/>
diri çıkarmak ve bunun aksi Allah’ın kadîm bir şânıdır. Muvaffakıyet, ancak<br/>Allah’dandır.<br/>
