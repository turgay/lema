<a name=7973></a>deverânı sonucu meydana gelen gece, gündüz, aydınlıklar, gölgeler, karanlıklar, yine<br/>bitkiler, ağaçlar ve ırmaklardır.<br/>
<i>“İnsanların kendi canlarındaki âyetler”</i> ise, insanın, özellikle anne karnında<br/>
oluşumu esnasındaki ince ve derin sanat, derûnî hikmettir. Rahimlerin karanlıklarında,<br/>uzuvlar gerçekten baş döndürücü ve ilginç bir şekilde meydana gelmekte ve insan denen<br/>bu küçük âlemin terkibi oluşmaktadır.<br/>
<i><b>“Kendi nefislerinizde de âyetler vardır, görmüyor musunuz?” </b></i>(ez-Zâriyât, 51/21)<br/>
buyurulur. Burada, “ufuklarda ve kendi canlarında âyetlerimizi göstereceğiz”<br/>ifâdesindeki “sin”, istikbâle ve geleceğe dâir bir mânâ ifâde etmektedir.<br/>
Halbuki ufuklardaki ve insanların kendi canlarındaki bu âyetler, bu hükümden önce<br/>
hâsıl olmuştur, diye düşünülürse, bunun îzâhı şudur: Allah Teâlâ insanları peyderpey,<br/>aşamalı olarak bu âyetlerin hakîkatlerine muttalî kılmaktadır. Yine âfâkın büyük âlem,<br/>enfüsün küçük âlem olduğu da söylenmiştir.<br/>
Büyük âlemde Allah’ın kudretinin delillerini gösteren her şeyin bir örneği küçük<br/>
âlemde de vardır. Tafsîlâtlı olarak âlemde bulunan her şey, insanda mücmel olarak<br/>bulunur. İnsan sûret bakımından küçük ve mücmel âlemdir, âlem ise büyük insandır.<br/>Fakat kudret bakımından insan büyük âlem, âlem ise küçük insandır.<br/>
<i>Ey Cem ve İskender’in mülküne sahip olan!<br/>Yarım dirhemin arkasından koşma.<br/>Bütün âlem seninledir, içindedir<br/>Fakat cehâletten sen kendini âlem içinde zannediyorsun.</i><br/>
<b>Hz. Ali</b> (k.v.)’ye isnâd edilen şu beyitler de bu mânâdadır:<br/>
<i>Hastalığın sendedir görmüyorsun<br/>Devâsı da sendedir anlamıyorsun<br/>Sen kendini küçük bir cisim sanıyorsun<br/>Halbuki âlem-i ekber sende mevcuddur.</i><br/>
Âlem-i sağîr, küçük âlem olan insanın âleminin, kebîr olan kâinâta nisbeti şöyle izah<br/>
edilmiştir: İnsanın cismi arş, nefsi kürsî, kalbi Beyt-i ma’mûr, cenân ve rûhânî kuvvetler<br/>gibi letâif-i kalbiyyesi, melekler; gözleri, kulakları, burnu, her iki hacet yolu, göğüs ve<br/>memeleri, göbek ve ağzı, on iki burç gibidir. Görme, işitme, tatma, koklama, dokunma,<br/>konuşma ve idrâk etme hassaları ise yedi gezegen gibidir.<br/>
Yine yıldızların riyâseti, güneş ve ayla olup bunlardan biri diğerinden nemâlanıyorsa<br/>
ki mâlûm ay ışığını güneşten almaktadır, aynı şekilde, kuvvetlerin riyâset ve yönetimi de<br/>akıl ve nutuklardır. Yani nutuk akıldan nemâlanmaktadır. Yine bu büyük âlemde kamerî<br/>hesâba göre sene, 360 gün olduğu gibi, buna mukâbil insanda da 360 mafsal ve eklem<br/>yeri vardır. Yine ayın her ay deveran ettiği 28 yörüngesi olduğu gibi, insanın ağzında<br/>
