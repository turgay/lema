<a name=3841></a><img src="RuhulBeyan-3841_1.jpg"/><br/>
<img src="RuhulBeyan-3841_2.jpg"/><br/>
dördüncüsü olarak dünyaya gelmiştir.<br/>
<b>İmam Şafiî </b>şöyle der: “Yemenli bir ihtiyar bana hanımının her batında beş çocuk<br/>
olmak üzere birkaç doğum yaptığını haber verdi.”<br/>
Artıp azalan şeyin hayız kanı olduğu da söylenmiştir. Çünkü hayız kanı bazen az,<br/>
bazen çok gelir.<br/>
Rahmin azaltmasından maksadın, hâmilelik devresinde hayız hâli olduğu da<br/>
söylenmiştir. Hâmile bir kadın hayız görmesi durumunda çocukta eksiklik olur. Çünkü<br/>hayız kanı rahimdeki çocuğun gıdasıdır. Bu kan aktığı zaman, gıdası eksilmiş,<br/>dolayısıyla çocuk da eksik olmuş olur. Hâmile kadının hayız görmemesi durumunda ise<br/>çocuk artıp tamamlanır. Bu mânâya göre âyetteki <i>“azaltma”</i> hayız kanının akması<br/>sebebiyle çocuğun yaratılışında meydana gelen eksiklik, <i>“artırma”</i> ise kanın tutulması<br/>sâyesinde çocuğun tam bir yaratılışa sahip olması mânâsına gelmiş olur.<br/>
<i>“Onun katında her şey bir ölçü iledir.”</i> O ölçüden fazla ve eksik olmaz.<br/><i>Bahru’l-ulûm</i> da şöyle denilir: “Her şey, takdîr edilmiş, levh-i mahfûzda yazılmış ve<br/>
varlık sahnesine çıkmadan önce mâlûmdur. Hâli, zamanı ve ilgili olacağı şeyler<br/>bilinmiştir.”<br/>
<i>et-Tibyân</i>’da ise şöyle denilir: “O’nun katında her şey, rızk ve ecel konusunda<br/>
aşamayacağı bir sınır iledir.”<br/>
<b>9. O, görülmeyeni de görüleni de bilir; büyüktür, yücedir.<br/></b><i>“O, görülmeyeni de”</i> yâni Allah Teâlâ gayb adı verilebilecek her şeyi <i>“görüleni de”</i><br/>
yani şehâdet adı verilebilecek her şeyi <i>“bilir.”</i><br/>
Gayb, duyu organlarından gizli olan şeydir. Gizli sırlar ve bilgiler ile âhiret bu<br/>
kabildendir. Şehâdet ise duyu organlarından gizli olmayan şeydir. İdrâk edilebilen ve<br/>âşikâr olan varlıklar ile dünya bu kabildendir.<br/>
Bazısı der ki: “Kur’ân’da gaybı bilmenin Allah Teâlâ’ya isnâd eden bütün ifadelerde<br/>
gayb, bize göredir. Çünkü Allah Teâlâ’ya göre gayb yoktur.”<br/>
İleri gelen sûfîlerden birisi şöyle der: “Zât-ı baht ve hüviyyet-i sırfe mertebesinde<br/>
bütün nisbet ve izâfetler ortadan kalktığı zaman, ilmî nisbet de yok olur. Böylece bu<br/>mertebe îtibarıyla gayb ilmi de ortadan kalkar. Ancak sıfatlar, yâni zât-ı vâhidiyyet<br/>mertebesinde taayyünât ve mevcûdâtın varlıklarını isbât îtibâriyle ilim olduğu hâl<br/>üzeredir, anla!”<br/>
<i>O’na bir zerrenin ilmi örtülü değildir<br/>Ki açık da gizli de O’nun yanında birdir</i><br/>
O, <i>“büyüktür,”</i> hiçbir şey ilminin dışında olmayan şanı yüce bir varlıktır, <i>“yücedir,”</i><br/>
