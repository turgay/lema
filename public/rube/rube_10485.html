<a name=10486></a>olması, cömert olması” niteliğinin getirilmesi, şöyle bir akıl yürütmenin, aldanmanın<br/>temeli olmaması gerektiğine işâret etmek içindir. İnsanoğlu şeytanın saptırması ile karşı<br/>karşıya kalır ve şeytan ona der ki: “Dilediğini yap çünkü senin Rabbinin ihsanı boldur.<br/>Dünyada iken sana nasıl ihsanda bulunmuşsa âhirette de aynısını yapacaktır.” İşte bu<br/>akıl yürütme, temelsiz bir düşünce tarzı ve geçersiz bir temennîdir. Dahası; Allah’ın<br/>kerim oluşu, îmana ve itâata yönelmede daha da ileri gitmeye ve küfür ve isyandan<br/>kaçınmada son derece titiz davranmaya teşvik edici bir unsurdur. Bütün bu<br/>açıklamaların ışığı altında burada âdetâ şöyle denmiş oluyor: Ey insan! Aslında seni<br/>Rabbine karşı isyana sürüklemekten men etmesi gereken bu sıfatlarla vasıflı olan<br/>Rabbine karşı seni isyana sürükleyen nedir? Bu nedenle Peygamber Efendimiz (s.a.) bu<br/>âyeti okuyunca <i>“Ne olacak, onu cehaleti aldatmıştır”</i> derdi.<a href="RuhulBeyans.html#10491">[38]</a><br/>
<b>Hasan Basrî</b> (rh.) ise bu âyeti okuduğunda “vallahi onu şeytanı aldatmıştır” derdi.<br/>
Buradan ulaştığımız sonuç şudur: İhsanı bol olan kerim Rabbın bu keremi, bununla<br/>aldanmayı gerektirmez. Tam tersine Allah Teâlâ’nın kerim oluşu, O’na aykırı<br/>davranmaktan ve karşı gelmekten kaçınmayı ve bundan korkmayı gerektirir. Şu açıdan ki<br/>Allah’ın zâlim olan kimseye cezâ vermeyip onu başıboş bırakması, mazlum açısından<br/>O’nun kerim olması ile bağdaşmaz. Aynı şekilde Allah’ın kendisine ibâdet edip, dost<br/>olanla düşman olanı bir tutması da keremi ile bağdaşmaz. Sırf kerem niteliği, insanın bu<br/>vasıfla aldanmasını gerektirmediğine göre bir de bu sıfatlara kahır sıfatı eklenecek<br/>olursa durum ne olur, varın siz hesap edin. Çünkü Allah’ın birbirine karşılık gelen<br/>sıfatları vardır. Bundan dolayı Allah Teâlâ bir âyet-i kerimede şöyle buyurur:<br/><i><b>“Kullarıma benim çok bağışlayıcı ve pek esirgeyici olduğumu haber ver. Benim<br/>azabımın elem verici bir azap olduğunu da bildir.”</b></i> (Hicr 15/49,50)<br/>
<b>Kâşânî</b> ise şöyle diyor: Allah Teâlâ’nın kerim, çok cömert oluşu aldanmaya ve gevşek<br/>
davranmaya sebeb olmaktadır. Fakat Rabbine âid büyük nimetler ve lütuflar, sâhip<br/>olduğu yüce kudret buna engeldir.<br/>
<b>Fudayl b. Iyaz</b> (rh.)’e sorarlar: Allah Teâlâ kıyamet günü seni kaldırıp da: “İhsanı bol<br/>
rabbine karşı seni aldatan nedir?” diye sorarsa O’na ne cevap verirsin? Fudayl:<br/>“İndirilmiş perdelerin beni aldattı derim” diye cevap verir.<br/>
<b>İbnu’s-Semmak</b> bu gerçeği şu dizelerinde dile getirir:<br/>
<i>Ey günahkar kişi! Biraz utansana,<br/>Bak kimse yok tenhada -Allah yoldaş sana-<br/>Aldatmasın seni Rabbinin fırsatı<br/>Aldatmasın seni çektiği perde günahına.</i><br/>
<i>Keşşaf</i>’ta deniyor ki: Fudayl’ın yukardaki ifâdesi Allah Teâlâ’nın günahları örtmesi<br/>
gerçeği ile aldanma noktasında hatayı itiraf etme kabilinden bir cümledir. Yoksa bazı<br/>günah düşkünlerinin, önderlerinden görüp zannettikleri gibi değildir. Onlar şöyle derler:<br/>Allah Teâlâ kahhar, cebbar ve muntakim gibi şiddet sıfatlarını söylemeyip “kerîm/ihsanı<br/>
