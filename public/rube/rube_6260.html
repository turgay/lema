<a name=6261></a><img src="RuhulBeyan-6261_1.jpg"/><br/>
Bunların hepsi erkek-kadın seksen kişiydi.<br/>
<b>Kâşîfî </b>der ki: Yâni müminlerden onunla olanlar ve canlılardan/hayvanlardan gemide<br/>
bulunanların hepsi seksen kişiydi demektir.<br/>
Aslında “gemi” kelimesi; “kabuğunu soydu” mânâsına gelen “__WORD__ kökünden<br/>
türetilmiştir. Sanki geminin suyu yararak gitmesi, kabuğu soymaya benzetilmiştir.<br/>“Sefîne”; “faîle” vezninde olup ism-i fâil mânâsında kullanılmıştır.<br/>
<i>“Ve bunu” </i>yâni bu gemiyi ya da bu kıssayı<i> “âlemlere”</i> sonra gelen insanların öğüt<br/>
almaları için <i>“bir ibret” </i>vesilesi ya da Allah’ın kudretine istidlâl edecekleri bir delil,<br/>bir âyet<i> “yaptık.”</i><br/>
<b>Ebü’l-Leys</b>, bu ayetin tefsirinde der ki: Bu gemi, Cûdî dağında, Rasûlullah (s.a.)’in<br/>
zuhuruna yakın bir zamana kadar kalmıştı. <i>Fethurrahman</i>’da<i> </i>kaydedildiğine göre, tufan<br/>ile hicret-i Nebeviyye arasında 3974 yıl vardır<i>.</i> Dolayısıyla bu gemi, onu gören ve<br/>görmeyenler için bir ibret ve alamet olmuştur. Çünkü görmeyen kimseye de en azından<br/>onun haberi ulaşmıştır.<br/>
Rivayete göre; Nûh (a.s.), kırk yaşının başında peygamber olarak gönderildi. Kavmini<br/>
950 sene Hakk’a dâvet etti. Tufandan sonra 60 sene yaşadı. Ve nihayet insanlar tekrar<br/>çoğaldılar ve yayıldılar. <i>Bostan</i>’da kaydedildiğine göre bunlar Nuh (a.s.)’ın Hâm, Sâm<br/>ve Yâfes adlı evlâdlarındandır. Çünkü gemiden çıktıklarında Nuh (a.s.)’ın evlâdlarının<br/>dışındaki insanların hepsi vefat etmişti. Dolayısıyla Nuh (a.s)’ın ömrü 1050 yıla ulaştı.<br/>O, peygamberlerin en uzun ömürlü olanıdır. Bunun için ona “Peygamberlerin büyüğü,<br/>Rasûllerin şeyhi” denilmiştir. Ve yine Nuh (a.s.), Peygamberimiz (a.s.)’den sonra<br/>yerden çıkarılacak ilk kimsedir.<br/>
<b>Kâşîfî</b><i> </i>der ki: Ölüm meleği ruhunu kabzedeceği sırada ona sordu: “Ey ömür itibariyle<br/>
peygamberlerin en uzun ömürlüsü! Dünyayı nasıl buldun?” Şu cevabı verdi: “İki kapısı<br/>olan bir ev gibi buldum dünyayı; birinden girerler diğerinden çıkarlar.”<br/>
<i>Nuh ve Lokman’ın ömrü kadar ömre sâhip olsan da<br/>Ferman geldiği zaman çekip gidersin<br/>Dünyada yaşayıp gittiğin zamanki süre<br/>Bir gün de olsa bir yıl da olsa birdir</i><br/>
Denildi ki:<br/>
<i>Dikkat et! Dünya, ancak bulut gölgesi gibidir.<br/>Bir gün seni gölgelendirir, sonra yok olur.<br/>O sana yönelince aşırı sevince kapılma.<br/>O senden dönüp uzaklaşınca da bağırıp çağırma.</i><br/>
<b>Hasan Basrî</b> demiştir ki: “Kıyamet gününde insanların sevap bakımından en<br/>
faziletlisi ömrü uzun olan mümindir.”<br/>
