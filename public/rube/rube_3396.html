<a name=3397></a><img src="flower_sep.jpg"/><br/>
<img src="RuhulBeyan-3397_2.jpg"/><br/>
<img src="RuhulBeyan-3397_3.jpg"/><br/>
<i>Kenan’ın kulağı bu sözleri nasıl duyacak?<br/>Çünkü bu kulakları Allah mühürlemiştir.<br/>Sonunda sen de bunu ikrar ve idrak edeceksin ya<br/>Bari kendine gel de son günü, yâni âhireti bugünden gör.<br/>Sonu gören mes‘ûd olur.<br/>Hak yolunda yürürken hiç bir zaman ayağı sürçmez.<br/>Her an ayağının kaymamasını, sürçmemesini istiyorsan,<br/>Kâmil insanın ayak toprağını gözüne sürme olarak çek.</i><br/>
<b>Hâfız </b>şöyle der:<br/>
<i>Allah adamlarına yar ol ki Nuh’un gemisinde<br/>Aslı topraktan olan öyleleri vardır ki tufanı bir su saymaz</i><br/>
Bu konuya uygun düşen nüktelerden birisi de<b> Hüsrev Dihlevî</b>’nin şu şiiridir:<br/>
<i>Şehâdet deryasından timsah gibi “lâ” lafzı yukarı baş kaldırınca<br/>Nuh (a.s.)’a tufan vaktinde teyemmüm farz olur</i><br/>
Hüsrev Dihlevî’nin: “<i>Şehâdet deryasından</i>” sözü, mü’minlerin “Eşhedü (şehâdet<br/>
ederim ki)” sözleridir. “<i>Timsah gibi “lâ” lafzı yukarı baş getire</i>” sözü, “lâ”nın<br/>yükselmesidir. “<i>Teyemmüm</i>”den maksad ise iki vuruş; “illa” ve “Allah” vuruşudur.<br/>
Nûh’dan maksad lisan, ağızdan maksad ise gemidir. Onun tûfânından maksad, “La<br/>
ilâhe illallah” sözünü telâffuzudur. “Eşhedü en lâ ilâhe illallah” dediği zaman, “lâ” harfi<br/>şehâdet denizinden başını kaldırır ve tûfan dil üzerinde meydana gelir. İşte o zaman<br/>kişiye yukarıdaki iki vuruş vâcib olur. Bu iki vuruşu yaptığı zaman kurtulur. Yapmayıp<br/>bir süre beklediği zaman ise tufan denizinde boğulur. Çünkü bu duruş, inkâr demektir.<br/><i>Fusûs</i> şârihi <b>Sofyalı Hz. Şeyh Bâlî </b>şiiri bu şekilde şerh etmiştir.<br/>
<b>44. “Ey yer suyunu yut ve ey gök <i>(suyunu) </i></b><b>tut!” denildi. Su çekildi, iş bitirildi.</b><br/>
<b>Gemi Cûdî’ye oturdu. “Haksızlık yapan kavim yok olsun!” denildi.</b><br/>
<i>“Ey yer”</i>; tûfan yerden başladığı için gökten önce yere emir verildi. <i>“suyunu”</i><br/>
yeryüzündeki pınar ve nehirlerde bulunan suları değil de tufan suyunu <i>“yut.”</i><br/>
Buradaki <i>“yut”</i>, “em” mânâsındadır. Çünkü yutmanın gerçek mânâsı, çekerek yemeği<br/>
boğaza sokmaktır. Âyette ise suyun toprağa girmesi mânâsında istiâre olarak<br/>kullanılmıştır. Aradaki benzerlik yönü (vech-i şebeh) ise ‘gizli bir yere gidiş’tir. Âyette<br/>
