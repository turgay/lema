<a name=6380></a>neşe içinde oldukları gibi onlar azâb, pişmanlık ve yok olup ölme arzusu içinde olurlar.<br/>
Şu halde akıllı kimseye gereken, dedikodudan sakınmak, sâlih ameller vâsıtasıyla<br/>
vecd hâli elde etmektir. Çünkü her sâlih amelin bir tesiri, her vera‘ ve takvânın bir<br/>semeresi vardır. Nefsini ibâdet ve tâat zâviyesinde hapseden, zikir ve fikir/tefekkür<br/>halvetine giren, uzuvları ve kalbi ile çektiği çileler karşılığında cennet bahçelerinde<br/>rahata erer. Kulağının kapısını boş eğlenceleri işitmeye kapatan ve bu hususta sabır<br/>gösteren kimseye Allah cennetteki nağmeleri işitme kapısını açar. Aksi halde kişi,<br/>lezzetlerin en güzelinden mahrum kalır. Tıpkı dünyâda şarap içenin âhirette cennet<br/>şarâbından içemeyeceği gibi.<br/>
<i>Güzel ses, güzel yüzden daha hoştur;<br/>Çünkü biri nefse haz verir, diğeri ruha kuvvet.</i><br/>
“İhzâr/zorla getirilme” ile cehennemin Allah Teâlâ’nın zindanı olduğuna işâret<br/>
edilmiştir. Dünyâda suçlu birinin istemeye istemeye hapse götürüldüğü gibi âhirette de<br/>günahkâr cehennem ateşine zincirler ve bukağılar ile sürülüp çekilir. Böylece inkâr,<br/>yalanlama ve boş eğlencelerle meşgul olan hevâ ehlinin toplandıkları yerlerde<br/>bulunmasının günahının karşılığını tadar.<br/>
Yalanlayıcı olmadığı halde bu tür vasıflarda öyle kimselerin arasına katılan bazı<br/>
kimseler -cehennemde ebedî olmasa da- azâb ile yüzyüze bırakılabilir. Günah işlemeye<br/>cür’et ve günahlarda ısrar, inkâra götürebilir ki bundan Allah Teâlâ’ya sığınırız.<br/>
O halde ey şerîat ehli, size düşen cezâları gerektiren haramları terk etmektir. Ey<br/>
tarîkat ehli, Size gereken de mânevî derecelerin gerilemesini (tenezzülât) gerektirecek<br/>lüzumsuz işleri/fazlalıkları terk etmektir. Zamâne insanlarının halleri sizi aldatmasın.<br/>Çünkü onların çoğu hiç bir şeye aldırmayan ibâhîlerdir/her şeyi mübah gören<br/>kimselerdir. Onların toplantılarının bid’atlarla ve meclislerinin boş eğlence ehli ile<br/>dolu olduğunu görmez misin? Sanki onlar âhiret buluşmasını yalanlayan kimseler<br/>gibidirler. Bu yüzden bütün gayretlerini zâhir işleriyle sınırlamışlar. Aşk ve hâli, şarkı<br/>söylemek ve saz çalmak gibi geçici şeylerde arıyorlar. Lezzet ve safâsı zaman durdukça<br/>kalıcı olan zikir ve tevhidden yüz çeviriyorlar.<br/>
Ömrüme yemin olsun ki Allâh’ı bilen kimse câhillerin ve günah işleyenlerin<br/>
yollarından gitmez. Azabdan korkarak onların meclislerine bir adım bile atmaz. Çünkü<br/>Allah Teâlâ: “<i><b>Zulmedenlere meyletmeyin; sonra size ateş dokunur (cehennemde<br/>yanarsınız).</b></i>” (Hûd, 11/113) buyurmuştur. Hangi ateş (Hak’tan) uzaklık ve ayrılık<br/>ateşinden daha büyüktür! Çünkü o ateş devamlı yakıcıdır.<br/>
Yüce Allah’tan dindeki kusurlarımızı gidermeye ve gâfillerin müsamaha gösterdiği<br/>
hususlardan yüz çevirmeye bizi muvaffak kılmasını; apaçık olan şerîat ipine, dosdoğru<br/>ve sağlam yolun kulpuna tutunanlardan kılmasını; bize ömürlerimizin sonuna kadar güzel<br/>ve hoş bir hayat yaşatmasını; yüzlerimiz dolunay gibi parlayarak kabirlerimizden bizi<br/>tekrar diriltmesini; büyüklerin şefaatleri konusunda ümitlerimizi boşa çıkarmamasını<br/>
