<a name=1258></a><img src="flower_sep.jpg"/><br/>
<img src="flower_sep.jpg"/><br/>
Rivâyet edilir ki sâlih zâtlardan biri, her gece Kur’ân-ı Kerîm’i hatmediyor, yorulacak<br/>
derecede ibâdet ediyordu. Bu zâta: “Nefsini yoruyorsun; onu meşakkatlere dûçâr<br/>ediyorsun” denince bu zât: “Dünyanın ömrünün kaç sene olduğunu” sordu. “Yedi bin<br/>sene” denildi. “Peki kıyâmet günü kaç senedir?” diye sordu. “Elli bin senedir” denince,<br/>bu zât şöyle dedi: “Bir insan dünyanın şu ömrü kadar yaşayabilse, bu uzun kıyâmet günü<br/>için gayretle ibâdet etmesi gerekirdi. Çünkü bu hayattaki ibâdet, kıyâmet gününün<br/>dehşetine nisbetle çok daha kolaydır.<br/>
<b>Muâze el-Adeviyye</b>, sâliha bir kadındı. Sabah vakti girince: “Bugün benim öleceğim<br/>
gündür” diyerek akşama kadar ibâdetle meşgul olurdu. Gece vakti girince: “Bu gece<br/>benim öleceğim gecedir” der ve sabaha kadar o geceyi ihyâ ederdi. Ölünceye kadar bu<br/>hali böyle devam ettirdi.<br/>
Hz. Peygamber (s.a.) şöyle buyurur: <i>“Kim Allah yolunda bir gün bir gece nöbet</i><br/>
<i>beklerse, bu nöbet tamamı hiç iftâr edilmeden oruçlu geçirilmiş, hâcet durumu<br/>dışında başka hiçbir şeyle meşgul olunmadan daima namaz kılınarak geçirilmiş bir<br/>aya denktir.”</i><a href="RuhulBeyans.html#1259">[189] </a>Cihad-ı asgarda durum böyle olursa, cihad-ı ekberde nasıl olur?<br/>Kısaca; sevapların ve mânevî derecelerin nefsi koruyup murâkabe ederek tâat ve<br/>ibâdetlerle meşgul etme konusunda büyük bir tesiri vardır.<br/>
<i>Fırsatı ganimet bil, dünya bir nefesten ibârettir,<br/>Ârif katında bir nefes, dünyadan üstün kıymettir.<br/>Başını gaflet tuzağından kurtar,<br/>Değilse yarın mahcûb olursun, dünya seni satar.</i><br/>
<b>Hâfız</b> der ki:<br/>
<i>Dünyayı seyreyleyip hokkabazlığını gören âlim<br/>Halk ile didişmeyi, lâfu güzâfı bırakır beğim.</i><br/>
<b>Ebû Yezid Bistâmî </b>(rh.a.) şöyle diyor: Ârif odur ki bütün maksat ve niyeti, tek bir<br/>
hedefe yönelir. Kalbini gözlerinin gördüğü, kulaklarının işittiği şeylere çevirmez, iltifat<br/>etmez.<br/>
<b>Mevlânâ Celâleddîn </b>(k.s.) şöyle diyor:<br/>
<i>Cennete girmek için önce istîdâd gerek,<br/>Bu sâyede sana cennette ebedî hayat verilecek.</i><br/>
Allah bize lütufkâr bir şekilde muamele buyursun.<br/>
