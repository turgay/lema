<a name=6598></a>koşulamayacağı sonucuna varırlardı. Yine bizim onları yeniden yaratmaya ve diriltmeye<br/>muktedir olduğumuzu bilirlerdi.<br/>
<b>İbn Atâ </b>(k.s.) bu âyet hakkında şöyle der: “Allah, öğüt ve nasihatlerin bereketlerini<br/>
Hak’tan yüz çeviren katılaşmış kalplere ulaştırır da o kalbler bu nasihatlerden öğüt<br/>alır.”<br/>
Biri şöyle demiştir: “Allah celâlinin tecellî denizlerinden ma‘rifet sularını ölü<br/>
kalplerin toprağına sevk edip ulaştırır da orada vuslat nergisleri, muhabbet yâseminleri,<br/>ünsiyet reyhanları, hikmet menekşeleri, fetânet çiçekleri, mükâşefe gülleri ve hakikat<br/>şakayıkları filizlenir ve büyür.”<br/>
Bir başkası da şunları söylemiştir: “Biz hidâyet suyunu ölü kalplere sevk ederiz de<br/>
dalları kuruyan ve alışılmış güzelliği kaybolan vuslat bahçelerini sularız. O kurumuş<br/>ağaçlar, yeniden yemyeşil hâle döner. O hidâyet suyu sâyesinde, nefisleri tezyin etmek<br/>için uygun olan vâridât ve kalbleri beslemek için uygun olan müşâhedât ekinini<br/>çıkarırız.<br/>
Hidâyetin birçok çeşidi olduğu gizli değildir: Kâfirin hidâyeti îmâna erişmesidir.<br/>
Fâsık mü’minin hidâyeti, tâate yönelmesidir. Itâatkâr mü’minin hidâyeti, zühd ve vera‘a<br/>ulaşmasıdır. Vera‘ sâhibi zâhidin hidâyeti, ma‘rifete yükselmesidir. Ârifin hidâyeti,<br/>vuslata nâil olmasıdır. Vâsılın hidâyeti ise husûle erişmektir. Husûl gerçekleştiği zaman<br/>sarîh ilhâmın feyziyle kalb habbesi/danesi biter ki onun için kuruma yoktur. İşte insân-ı<br/>kâmil, buradan bâkî bir dirilik içinde yaşamaya başlar.<br/>
Hak tâlibinin ubûdiyyet yolunda çalışması gerekir. Çünkü feyiz ve mânevî gelişme,<br/>
ancak ibâdetler yoluyla gerçekleşir. İşte bu sebeple Allah, tâatleri kulları için bir<br/>rahmet kılmıştır. Görmez misin ki insan sabah namazını kıldığı zaman Allah ile münâcât<br/>denizine dalmış olur. Fakat bu hâl, nâkıs insana nisbetle öğle namazına kadar kesilir.<br/>Çünkü o kimse, belki de arada ilâhî imdadın kesilmesine sebep olacak şeylerle meşgul<br/>olur. İşte öğle namazı, o kimsenin hâlini yeniler. Yeryüzünün ve mahsullerin sabah<br/>akşam tekrar tekrar sulanması gibi namazların gece gündüz tekrar etmesi böyledir. Oruç<br/>ibâdetinde de benzer bir hâl yaşanır. Çünkü Ramazan ayı girdiği zaman kalbin kapısı<br/>açılır ve tabîatın kapısı kapanır. Oruçlu için samediyyet sıfatı meydana gelir. Bu hâliyle<br/>insan meleklere benzer ve âdeta onların mevkiine yükselir. Ramazân’ın o kimseye tekrar<br/>tekrar gelmesinde, bu ilâhî sıfatı tamamlaması için ona ilâhî bir yardım vardır.<br/>
Avam hakkında tâatlerin eserinin ortaya çıkmaması ancak onların bu tâatleri usûlüne<br/>
ve şartlarına göre edâ etmediklerindendir. Yoksa Allah Teâlâ onları şehvetlerinden<br/>kurtarmaya ve gafletlerinin dâiresinden çıkarmaya elbette kâdirdir. İlâhî kudrette acziyet<br/>gören kimse elbette inkâra düşmüş olur.<br/>
<i>Şerhu’l-Hikem</i>’de der ki: “Allâh’a karşı ümidini takviye etmek hususunda yardım<br/>
istersen, senin durumunda olup da Allâh’ın kendilerini kurtararak has kulları hâline<br/>getirdiği kimselere bak. Meselâ İbrahim b. Edhem, Fudayl b. Iyaz, İbnü’l-Mübârek,<br/>Zünnûn, Mâlik b. Dînâr gibi bidâyette/başlangıçta mahrum, nihâyette/sonunda merzûk;<br/>rabbânî ihsân ve ikramlara mazhar olmuşlardır.”<br/>
