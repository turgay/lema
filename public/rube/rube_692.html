<a name=693></a><img src="RuhulBeyan-693_1.jpg"/><br/>
<i>1. Kocası ölüp de yetimleri kalan, sonra başkaları tarafından istendiği halde</i><br/>
<i>varmayıp: “Şu yetimler ve ben ölmedikçe vallahi bunları yetiştirinceye kadar<br/>bunlara bakacağım” diyen kadın.</i><br/>
<i>2. Zengin olup da yemek yapan ve yaptığı güzel yemeğe yetim ve miskinleri çağıran</i><br/>
<i>ve yediren kimse.</i><br/>
<i>3. Sıla-i rahmi ihmâl etmeyen kimse.<br/>Bu kimselerin rızıkları artar, ömürleri uzatılır, kıyâmet gününde de Arş’ın gölgesi</i><br/>
<i>altında olurlar.<a href="RuhulBeyans.html#695">”</i>[153]</a><br/>
Allah Teâlâ, Mûsâ (a.s.)’a şöyle vahyetmiştir: “Ey Mûsâ, yetimlere karşı merhametli<br/>
bir baba, dullara karşı şefkatli bir koca ve gariblere karşı da iyi bir kardeş gibi davran<br/>ki, ben de sana o şekilde davranayım.” Nitekim <b>Hâfız </b>der ki:<br/>
<i>Gariblere bakmak iyi sıfatla anılmaya sebeptir,<br/>Ey dostum! Meğer bu kaide sizin ülkenizde yokmuş.<br/></i>Hadis-i şerifte buyurulmuştur ki:<br/><i>“Ben ve yetimi koruyup gözeten </i>(onu, akrabası olup olmamasına bakmaksızın<br/>
kendisinin veya yetimin malıyla, yetimin faydasına çalışan)<i> kimse, </i>(orta parmağı ile<br/>işâret parmağını birleştirerek)<i> cennette şöyleyiz.<a href="RuhulBeyans.html#695">”</i>[154]<i> </i></a>Yâni yetime bakan kimse,<br/>cennette, Nebiyy-i Ekrem (s.a.) Efendimiz’e yakın olma şerefine nâil olacaktır. Yoksa<br/>bu kimsenin derecesi, Rasûlullah’ın derecesine ulaşacak değildir.<br/>
<b>Şeyh Sa’dî </b>der ki:<br/><i>Sen başını önüne eğmiş bir yetimi gördüğünde,<br/>Kendi oğlunu öpme ki, o yetim mahzûn olmasın.<br/>Dikkat et, yetim ağlayıp Arş-ı Âlâ titremesin.<br/>Çünkü yetimin ağlaması Arş’ı titretir.</i><br/>
Yetimin hakkına tecâvüz etmekten, malından bir tâne dahi yemekten ve ona haksızlık<br/>
yapıp kahretmekten son derece kaçınmak gerekir.<br/>
Hikâye olunur ki, <b>Zaloğlu Rüstem</b>, <b>İsfendiyâr </b>ile kapıştı. Fakat Rüstem güçlü<br/>
olmasına rağmen onu yenmeye güç yetiremedi. İsfendiyâr, her hamlede Rüstem’i<br/>yaralıyor, Rüstem ise bir şey yapamıyordu. İsfendiyâr’ın vücûdu balık gibiydi, ona<br/>hiçbir şey tesir etmiyordu. Sonra Rüstem, bu hususta babasıyla istişârede bulundu.<br/>Babası ona dedi ki: Sen, iki gedikli bir ok yapıp onu İsfendiyâr’ın iki gözüne isâbet<br/>ettirmedikçe onu yenemezsin. Rüstem de babasının dediği gibi ok yapıp İsfendiyâr’ın<br/>iki gözünü kör ederek gâlib geldi.<br/>
Bu olayın sebebi hakkında şu hikâye anlatılır: İsfendiyâr gençliğinde bir ağaç dalıyla<br/>
yetimin birine vurarak gözünü çıkarmış ve onu ağlatmıştı. Yetim, İsfendiyâr’ın kendisine<br/>vurduğu dalı alıp dikti. Dal büyüyüp ağaç olunca Rüstem, İsfendiyâr’ın iki gözünü kör<br/>edecek okunu, bu ağacın dallarının birisinden yaptı.<br/>
