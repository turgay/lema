<a name=9178></a><img src="RuhulBeyan-9178_1.jpg"/><br/>
<img src="RuhulBeyan-9178_2.jpg"/><br/>
Bu âyet-i kerîmede uzaklık ateşinin iliklere işleyen yakıcı hararetine ve mahrûmiyete;<br/>
ilâhî kızgınlık ve kahrın yakıcılığına; diğer gölgelerde olduğu gibi yakînî îman serinliği<br/>olmayan cehâlet ağacının gölgesine; dünyayı ve lezzetlerini elde etmeyi istemelerinden<br/>dolayı susuzluklarının harâreti sönmeyeceğine; yine dünyayı, süslerini ve aldatıcı<br/>nakışlarını bırakmaya yardımcı olacak faydalı bir hikmet de bulamayacaklarına; aksine<br/>dünyanın istirâhati ve râhatı olmayan şeylerini istemeğe devam edeceklerine işâret<br/>bulunmaktadır. Şüphesiz onlar, bundan önce varlık içinde sefâhate dalmışlardı. Yâni<br/>onların, kendisinde himmetin şerefi ve yakînin serinliği bulunmayan cehâlet ağacının<br/>gölgelerine sığınmaları, aynî varlığa girmeden önce lezzet ve şehvetleri sevmeğe yatkın<br/>olan zâtî kabiliyetleri sebebiyledir. Yine onlar cehalet ağacının gölgesinde gölgelenmek<br/>isterler. Çünkü onlar ezelde nefis ve dünya sevgisini içlerine yerleştirmişlerdir. Çünkü<br/>büyük günah olan şirk, nefis ve dünyayı sevmektir. Nitekim Peygamberimiz (s.a.)’in<br/>“<i>Dünyayı sevmek bütün günahların başıdır”</i><a href="RuhulBeyans.html#9179">[217]</a> buyurmaktadır.<br/>
Şâir der ki:<br/>
<i>Şehvetperest nefse itâat etme,<br/>Onun her saat başka bir kıblesi vardır.<br/>Akıllı kimse için dünya değersizdir<br/>Çünkü her vakit bir başkasına mekân olmuştur.</i><br/>
<b>47. Ve diyorlardı ki: Biz öldükten, toprak ve kemik yığını hâline geldikten sonra,</b><br/>
<b>biz mi bir daha diriltileceğiz?</b><br/>
Onlar, müşrik oldukları halde ve inad ve azgınlıklarının en ileri derecede bulunması<br/>
sebebiyle <i>“biz öldükten, toprak ve kemik yığını hâline geldikten sonra, biz mi bir<br/>daha diriltileceğiz?”</i> diyorlardı. Yâni, etlerimizden ve derilerimizden bir kısmı toprak,<br/>bir kısmı da çürümüş ve dağılmış kemik hâline geldikten sonra mı yeniden<br/>diriltileceğiz. Âyet-i kerîmede toprağın kemikten önce zikredilmesi, insanın topraktan<br/>dirilmesinin uzak bir ihtimal gibi görünmesindendir. Yine âyet-i kerîmede öldükten<br/>sonra dirilmenin, bedenin toprak olup kemiklerin çürümesiyle kayıtlanmış olması,<br/>inkârcıların husûsiyle çürümeden sonra dirilmeye inanmadıkları için değil, beden hiç<br/>bozulmasa dahi onların öldükten sonra dirilmeyi kesinlikle inkâr etmeleri sebebiyledir.<br/>Bu kayıtlama, dirilme olayına büsbütün aykırı olan durumu zikredip onların inkârlarını<br/>güçlendirmek içindir. Onların inkârlarının dönüp durduğu yer, aslında fiilen dirilmenin<br/>içinde olup ancak çürümüş kemik ve toprak olma durumundaki dirilme değil, aksine<br/>öldükten sonraki bu hale ve ölümden sonra dirilmeğe istidadlı olmalarıdır. Bunun da<br/>açık anlamı, çürümüş kemik ve toprak olduktan sonra dirilmeyi inkâr etmektir.<br/>
