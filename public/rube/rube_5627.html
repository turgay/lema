<a name=5628></a><img src="RuhulBeyan-5628_1.jpg"/><br/>
(tenasül uzvunun) isteklerini elde etme yolunda zâyî eder. Çünkü dört ayaklı bile olsa<br/>her canlı şehvetini gidermek isteyince cinsî münâsebet esnasında iki ayak üstünde yürür.<br/><i>“Kimi dört ayak üstünde yürür”</i> Yâni ömrünü şöhret kazanma yolunda zâyi eder.<br/>Çünkü şöhret peşinde olanların pek çoğu at, katır ve eşek gibi dört ayaklı binekler<br/>üstünde dolaşırlar. Nitekim Allah Teâlâ: <i><b>“Atları, katırları ve eşekleri, binmeniz ve<br/>(gözlere) ziynet olsun diye (yarattı.)”</b></i> (en-Nahl, 16/8) buyurmuştur. <i><b>“Allah dilediğini<br/>yaratır”</b></i>;<b> </b>yâni Allah kudretini ortaya koymak üzere ezelî hikmet ve meşîetinin<br/>gerektirdiği şekilde çeşit çeşit mahlûkâtı dilediği için dilediği gibi yaratır. Bu Allah’ın<br/>her çeşit varlığı yaratmaya kadir olduğunun bilinmesi içindir.<br/>
<b>Hârun Reşid</b>’le ilgili şöyle bir haber nakledilir: Hârun Reşid bir gün ava gitti. Av<br/>
yakalaması için beyaz renkli bir doğan kuşunu salıverdi. Kuş havada gözden kaybolana<br/>kadar yükseldi. Artık gelmeyecek diye ümit kesildikten sonra kuş, beraberinde bir<br/>balıkla döndü. Reşid âlimleri topladı ve bu durumu onlara sordu. <b>Mukâtil</b> şöyle dedi:<br/>“Ey mü’minlerin emîri! Deden <b>İbn Abbas </b>(r.a.)’dan bize rivâyet olunduğuna göre<br/>havada kalan pek çok canlı çeşidi bulunmaktadır. Orada yumurtlayıp tüysüz kanatları<br/>olan balık sûretinde bir yavru çıkaran bir kısım canlılar vardır.” Reşid, bu açıklama<br/>sebebiyle Mukâtil’i ödüllendirdi ve ikramda bulundu.<br/>
“<i>Andolsun biz (bilmediklerinizi size) açık seçik bildiren âyetler indirdik.” </i>Yâni biz,<br/>
âyetleri, vasıfları zikredilen insan çeşitlerinden yarattığımız her bir çeşidi açıklayan<br/>Kur’ân’ı indirdik. Eğer onlar yaratıldıkları fıtrat üzere bırakılmış olsalardı,<br/>fıtratlarındaki bu sıfatlardan başkasına sâhip olamazlar, kendi irâde ve istekleriyle<br/>Allah’ın yolundan ibâret olan doğru yolu bulamazlardı.<i> “Allah, dilediğini” </i>Allah’ın<br/>ezelî irâde ve meşîeti sâyesinde Hazret’ine ulaşılacak olan<i> “doğru yola iletir.</i>”<br/>
Allah’tan bizi doğru yola iletmesini ve hakîkat üzere muvaffak kılmasını dileriz.<br/>
<a href="RuhulBeyans.html#5624">[175].</a> <i>Buhârî</i>, Tefsir, 45; <i>Müslim</i>, Elfaz 1<br/><a href="RuhulBeyans.html#5626">[176].</a> <i>Aclûnî</i>, I, 311<br/><a href="RuhulBeyans.html#5626">[177].</a> Bk. <i>Deylemî</i>, hadis no: 638<br/>
