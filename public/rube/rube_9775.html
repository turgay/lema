<a name=9776></a>denilmiştir.<br/>
<b>Kâşânî </b>(k.s.) der ki; “Mülk,” cisimler âlemi demektir. Nitekim melekût kelimesi ise<br/>
nefisler âlemini ifâde eder. Bu nedenle Allah Teâlâ kendi zâtını, mülk âleminde kendi<br/>dilemesine göre tasarrufları itibariyle vasıflamış ve “tebâreke” demiştir. “Tebâreke,”<br/>azametin son noktası olup yücelikte ve berekette fazlalığın ve artmanın nihâî noktasını<br/>ifâde eder. Yine Allah Teâlâ melekût âlemini, irâdesi gereği kendi emrine boyun<br/>eğdirmesi açısından tesbih kelimesini kullanmıştır. Tesbih, tenzih anlamınadır. Nitekim<br/>Allah <i><b>“Herşeyin mülkü kendi elinde olan Allah’ın şânı ne kadar yücedir”</b></i> (Yâsin,,<br/>36/83) buyurmaktadır. Burada her iki ifâde yâni <i>tebâreke</i> ve <i>subhâne</i> ifâdeleri<br/>kendilerine uygun olarak kullanılmışlardır. Çünkü azamet, artmak ve bereket cisimlere<br/>uygundur. Tenzih ise maddeden mücerred; yâni soyut olan varlıklara münâsiptir. Bu<br/>âyet-i kerîmede şuna da işâret olunuyor: Mâdem ki mülk Allah Teâlâ’nın elindedir. O<br/>hâlde O mâliktir. Yâni mülk sâhibidir. Onun dışındakiler ise memluktur. Yâni kendileri<br/>mülk sâhibi değil bizzat mülktürler. Şu hâlde her memlûkün mâlikine hizmet etmesi<br/>şarttır.<br/>
Bir kudsî hadis-i şerifte şöyle ifâde olunur: <i>“Ey dünya, Bana hizmet edene sen de</i><br/>
<i>hizmetkâr ol.” </i><a href="RuhulBeyans.html#9791">[2]</a><br/>
<i>Onun hizmetini gör ki padişahlar sana hizmet etsinler<br/>Onun hizmetçisi ol ki sultanlar sana köle olsun.</i><br/>
<i>Keşfü’l-esrâr</i>’da şöyle demiştir: İnsanlık mülkü ayrı, kalplerin mülkü ayrı, ruhların<br/>
mülkü ayrıdır. İnsanlık mülkü dünyada olur, <i><b>“Dünya hayatı bir oyun, bir eğlence, bir<br/>süs ve kendi aranızda övünme, mal ve evlâd çoğaltma yarışından ibârettir.”</b></i> (el-<br/>Hadîd, 57/20) âyeti bunun delilidir. Kalp mülkü âhirette olur, zira <i><b>“Allah onları sever,<br/>onlar da Allah’ı severler”</b></i> (el-Mâide, 5/54) buyrulmuştur. Ruh mülkü ise hakîkat<br/>âlemindedir. <i><b>“Yüzler vardır ki, o gün ışıl ışıl parıldayacaktır. Rablerine<br/>bakacaklardır” </b></i>(el-Kıyâme, 75/22-23) âyetleri buna işârettir. Yolun azizlerinden biri<br/>şöyle diyor: Yarın kıyâmette onun ilm-i Kibriyâsı’ndan: <i><b>“Bugün hükümranlık<br/>kimindir?” </b></i>(el-Mü’min, 40/16) sesi yükselir. Ben, kalbimin bir köşesinden O’nun<br/>izniyle bir kapı açar, onun dertlerinden birisini çıkarır, kıyâmet ehline; “hükümranlık<br/>kimindir?”diye seslenirim. Eğer bunlardan birisi îtiraz ederse ona şöyle derim: “O,<br/>bizim gibi zayıf ve âciz varlıklara sâhipken yüksek sesle: “Bugün hükümranlık<br/>kimindir? diye soruyorsa, O’nun gibi Cebbâr bir sultana sâhip olduğumuz hâlde biz<br/>neden: “Bugün hükümranlık kimindir?” diye sormayalım. Onun bizim gibi kulları varsa,<br/>bizim de O’nun gibi Rabbimiz var.”<br/>
Bu yapılan açıklamaların ışığında âriflerin gözbebeği <b>Bayezid Bistami </b>(k.s.)’un “Ya<br/>
ilâhî benim mülküm senin mülkünden daha büyüktür” şeklindeki sözünün sırrı ortaya<br/>çıkmaktadır. Bistami bu sözüyle demiş oluyor ki, kulun mülkü kadim; yâni ezelîdir,<br/>Rabbın mülkü ise hadistir yâni sonradan olmadır. Ancak bu gerçeği iyi kavramalıdır.<br/>
