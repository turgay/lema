<a name=144></a>insanın hakîkatidir.” Nitekim <b>Molla Câmî</b> şöyle der:<br/>
<i>Bu vücûdunda bulunan et parçası kalb değildir.<br/>O et parçası gönlünün papağanı olan rûhunun kafesidir.<br/>Eğer sen kafesden ve papağandan anlamazsan,<br/>Yemin ederim ki sen insan değil, başka bir varlıksın.</i><br/>
Âyette kalb kelimesiyle gönüldeki düşünme gücünün yeri kasdedilmiştir. Bâzan bu<br/>
kelime mutlak olarak kullanılır ve onunla mârifet ve aklın kasdedildiği de olur. Nitekim<br/>şu âyette buna işâret vardır: <i><b>“Doğrusu bunda kalbi olana ders ve öğüt vardır.” </b></i>(Kaf,<br/>50/37)<br/>
Allah Teâlâ’nın kulakları mühürlemesi, kulların Hakk’ı dinlemekten uzak olması, iyi<br/>
ve hayırlı işlere kulak vermediği gibi kabûle yanaşmaması demektir. Sanki kötü<br/>irâdeleri, bâtıla olan meyil ve tutkuları sebebiyle cezâ olarak kulakları mühürlenmiştir.<br/>Âyette geçen <i>“sem‘” </i>yâni işitme, işitme duyusunu kavramak demektir. Bâzan işitme<br/>gücü için, bâzan da işitme organı olan kulak için kullanılır. Burada kasdedilen kulaktır.<br/>Çünkü anlam açısından mühürlenmeye en uygun olan, işitme organı olan kulaktır.<a href="RuhulBeyans.html#148">[195]</a><br/>
Âyette <i>“kalbin mühürlenmesi” </i>ifâdesinin diğerlerinden önce gelmesi, onun önemine<br/>
dikkat çekmek içindir. Çünkü îmân kalb olayıdır. Kulağın, gözden önce gelmesi ise kalb<br/>ile müşterek hareket etmesinden ve kalbe gözden daha etkili olmasındandır. Bu yüzden<br/>bâzıları, “kulak gözden üstündür” demişlerdir. Çünkü Allah Teâlâ kulağı gözden önce<br/>zikretmiştir. İşitme duyusu peygamberlik için şarttır. Bu sebebledir ki Allah Teâlâ sağır<br/>peygamber göndermemiştir. Ayrıca işitme duyusu aklın bilgiyi ehlinden tam olarak<br/>kavramasına vesîledir.<br/>
Basar (çoğulu ebsâr), gözün kavraması demektir. Mecâz olarak bâzan görme duyusu<br/>
ve göz hakkında da kullanılır. Bu âyette geçen basar kelimesi, göz anlamınadır. Çünkü<br/>perdelenmeye en uygun olan organ gözdür. <i>“Gışâve” </i>kelimesi perde demektir. Ancak<br/>âyetin mânâsı “onların gözleri gerçekten kapalıdır” demek değildir. Gözün<br/>perdelenmesinden maksad, gözlerde, sâhiblerinin küfrü sebebiyle, âfâkî ve enfüsî<br/>delilleri görmeye engel bir hâlin meydana gelmesi demektir. Oysa ki bu deliller görmek<br/>isteyenlerin gözlerine ayân beyân zâhir olurken inanmayanlar için sanki üzerlerine bir<br/>perde çekilmekte veya o âyetlerle gözler arasına bir engel gelmektedir. <i>“Gışâve”<br/></i>kelimesinin nekre olarak gelmesi, gözler üzerinde insanların bildiklerinin dışında bir<br/>tür perde bulunduğu anlamını ifâde eder. Bu perde ise delilleri görmeyi engelleyen bir<br/>perdedir. Kulak ve kalbin idrâkine mâni olan şey, mühürleme ile ifâde edilmiştir. Gözün<br/>bir şeyi idrâki ise sâdece karşısına gelen cihetten olur. Onun için görmeyi engelleyen<br/>şey, “perde” kelimesiyle anlatılmıştır.<br/>
<i>et-Teysîr’</i>de der ki: Âyette kalb, kulak ve göz zikredilmiştir. Çünkü hitâb, bu üç organ<br/>
kullanılarak yapılır. Nitekim Allah Teâlâ: <i><b>“Onlar düşünmezler mi? Onlar görmezler<br/>mi? Onlar duymazlar mı?” </b></i>buyurarak bu üç organı muhâtab saymaktadır.<br/>
Onlar için ağır bir cezâ büyük bir azâb vardır. <i>“Azm ve azâb” </i>kelimeleri yapıları<br/>
