<a name=2633></a><i>“onu tadın”</i> buyurulmuştur. Çünkü zevk/tatmak, bir şeyin çok az bir kısmını içine alır.<br/>Kâfirlerin dünyada maruz kaldıkları vurma, öldürme, esir etme gibi eziyetler onlar için<br/>ahirette hazırlanan azabın yanında bir yemeği yemeye nisbetle ondan biraz tatmak<br/>gibidir.<br/>
<i>et-Te’vîlâtü’n-Necmiyye</i>’de şöyle denilmiştir: <i>“Siz şimdi onu tadın”</i> Yani sûrî ve<br/>
mânevî azabın acele olanını tadın. Sûrî olan azab, ölüm, esâret, musîbetler ve hoşa<br/>gitmeyen şeylerle meydana gelir. mânevî azab ise Hak’tan uzak olmak, huzurdan<br/>kovulmak, aradaki perdelerin yığılıp çoğalması, kalbin ölmesi, basîretin körelmesi,<br/>rûhun zayıflayıp nefsin kuvvetlenmesi, böylece nefsin sıfat ve arzularının galip gelerek<br/>insanı haktan uzaklaştırıp bâtıla yaklaştırması ile olur.<br/>
<b>İbn Abbas </b>(r.anhümâ)’nın şöyle dediği rivayet edilmiştir: Bedir günü ashâb saflarını<br/>
düzeltti. Sancaklarını öne çıkarıp yerlerine yerleştirdiler. Rasûlullah (s.a.v.) devesinin<br/>üzerinde Allah’a yalvarıyor ve yardım istiyordu. Bunun üzerine Cebrâil (a.s.) beş yüz<br/>melekle ordunun sağ tarafına, Mîkail (a.s.) da beş yüz melekle ordunun sol tarafına indi.<br/>Melek, adam sûretine bürünerek müslümanlardan birinin yanına geliyor ve:<br/>“Müşriklerin askerlerine yaklaştım ve onların ‘Vallahi müslümanlar üzerimize<br/>saldırırlarsa karşılarında asla duramayız.’ dediklerini duydum.” diyordu.<br/>
Kâfirler savaşmak üzere saf tutunca Allah kalblerine korku saldı. İçlerinden Utbe b.<br/>
Rebîa öne atılıp: “Ey Muhammed! Karşımıza Kureyş’ten bize denk adamlar çıkar,<br/>onlarla vuruşalım.” dedi. Ensar’dan Afrâ hatun ile Hâris’in oğulları Avf ve Muavviz<br/>ortaya atılıp onlara doğru yürüdüler. Müşrikler onları kabul etmeyip “Siz geri dönün ve<br/>bize Haşimoğulları’ndan dengimiz olan adamlar gönderin.” dediler. Bunun üzerine<br/><b>Hamza</b>, <b>Ali </b>ve <b>Ubeyde b. Hâris </b>meydana çıktı.<br/>
Hz. Ali (r.a.) der ki: “Ben Velid b. Utbe’nin üzerine yürüdüm. O da bana doğru<br/>
yürüdü. Kılıçla bir darbe vurup tek kolunu uçurdum. Sonra üzerine çökerek onu<br/>öldürdüm. Şeybe b. Rebîa, Ubeyde b. Haris’in karşısına çıktı. Karşılıklı vuruştular.<br/>Sonra Ubeyde bir darbe daha vurarak Şeybe’nin bacağını kopardı. Sonra Hamza<br/>Utbe’ye yaklaşıp: “Ben Allah’ın aslanı ve Resulü’nün aslanıyım.” diye haykırdı. Sonra<br/>bir vuruşta canını cehenneme yolladı. Bunun üzerine Ebû Cehil, teşvik etmek üzere<br/>arkadaşlarının arasında ayağa kalktı. Onlara: “Sakın şu adamların başına gelen sizi<br/>korkutmasın. Zira onlar acele ettiler ve öldürülmeyi hak ettiler.” diyordu. Sonra bizzat<br/>kendisi hamle etti. Müslümanların hepsi de müşriklerin üzerine yürüdüler. Allah<br/>Teâlâ’nın izniyle onları hezimete uğrattılar.”<br/>
Bedir gazvesine iştirak eden sahabiler hakkında bir hadiste şöyle buyurulmuştur:<br/>
“<i>Allah Bedir ehlinin haline muttali oldu</i>.” yani onlara rahmet ve mağfiret nazarıyla<br/>baktı. “<i>Onlara: İstediğinizi yapın. Ben sizi affettim.” buyurdu.</i>”<a href="RuhulBeyans.html#2634">[11]</a> Bu sözden maksat,<br/>onlara olan Allah’ın yardımını ortaya koymak ve mertebelerini yükseltmektir. Yoksa her<br/>istedikleri fiili yapmalarına ruhsat vermek anlamında değildir. Tıpkı sevgiliye:<br/>“İstediğini yap.” denildiği gibi.<br/>
Aklı olana lazım gelen mutlak olarak mücahede konusunda onların izlerini takip<br/>
