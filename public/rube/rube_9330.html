<a name=9331></a><b>İbn Abbas</b> (r.a.)’dan rivâyet edildiğine göre, bu âyet-i kerime Amr’in iki oğlu Rabîa<br/>
ile Habib ve Safvân b. Ümeyye hakkında nâzil olmuştur. Bir gün aralarında<br/>konuşurlarken onlardan biri, “Allah bizim ne dediğimizi biliyor mu dersin?” dedi.<br/>Diğeri “bir kısmını biliyordur” dedi. Üçüncüleri ise, “konuştuklarımızın bir kısmını<br/>biliyorsa hepsini biliyor demektir” dedi ve doğru da söyledi. Çünkü sebepsiz olarak<br/>eşyanın bir kısmını bilen, tamamını da bilir. Çünkü sebepsiz araçsız olarak her şeyi<br/>bilmesi ve âlim olması, O’nun bütün bilinenleri de bilmesini gerektirir. İşte bunun<br/>üzerine bu âyet-i kerime nâzil oldu.<br/>
<i>“Üç kişinin gizli konuştuğu yerde dördüncüsü mutlaka O’dur.”</i> <i>Mâ</i> harfi nefyeden<br/>
harftir. <i>Yekûnu</i> fiili “bulunur” ve “olur” anlamında tam fiildir. <i>Necvâ</i> kelimesi gizli<br/>konuşmak anlamında yekûnu tam fiilinin fâilidir. <i>Şekvâ</i> kelimesinin şikâyet mânâsında<br/>olması gibi. <i>Necva</i> ayrıca gizlenen, bilinmesi istenmeyen sır demektir. Hem isim hem de<br/>masdardır. <i>Kamus’da </i>böyle ifâde edilmektedir. Bu kelimenin aslı insanın çevresine<br/>göre yüksekçe bir yerde yalnız kalmasıdır. İçinde bir sır saklayan kişi sanki kimsenin<br/>görüp bilmemesi için yeryüzünün yüksekçe bir yerinde bulunuyor gibi demektir. Bu<br/>durumda âyet-i kerimenin mânâsı şöyle olur: “Gizli konuşan ve aralarında konuşmayı<br/>sır olarak saklayan üç kişinin dördüncüsü mutlaka Allah’tır. O sırra muttali olmak<br/>bakımından onların dördüncüsüdür.”<br/>
<b>Ebu’l-Hüseyn Nûri</b> (k.s.)’un dediği gibi, Allah Teâlâ nefsi ve zât+i ile değil, ilmi ve<br/>
hükmü ile onların dördüncüsüdür. Bu, hallerin genelinden istisnâ edilen müferrağ<br/>istisnâsıdır. Yâni hiç bir durum sözkonusu değil ancak Cenab-ı Hakk’ın gizlileri bilmesi<br/>hâli gerçek ve mutlaktır.<br/>
<b>Nasrâbâdî</b> şöyle demiştir: Cenab-ı Hakk’ın maiyyetine; yâni beraberliğine şâhid olan<br/>
kimse, her türlü muhâlefetten ve ilâhî emirlere karşı gelmekten sakınır ve her çeşit<br/>kaçınılacak şeyden kaçınır. Allah ile maiyyet; yâni O’nunla beraberlik müşahede<br/>etmeyen kimse ise şüphelere ve haramları işleme hatâsına düşer.<br/>
<i>“Beş kişinin gizli konuştuğu yerde altıncısı mutlaka O’dur.”</i> Yâni aralarında geçen<br/>
şeyleri bilmekte Allah mutlaka onların altıncısıdır. Burada beş ve altı sayılarının<br/>özellikle zikredilmesi âyet-i kerimenin inmesine sebep olan olayın özelliği gereğidir.<br/>Çünkü, aralarında gizli konuşmak için bir araya gelen münâfıklar bazen üç, bazen de<br/>beş kişi olurlardı.<br/>
Denilmiştir ki; müşâvere etmek, karşılıklı akıl danışmak ekseriyetle üç kişiden altı<br/>
kişiye kadar olan bir heyet arasında olur. Çünkü bu durumda daha az lafla daha isabetli<br/>ve doğru görüş elde etmiş olurlar. Gizli olması ve sırrın saklanması bakımından bu,<br/>daha sağlıklı bir yoldur. Bu sebeple <b>Hz. Ömer</b> (r.a.) öleceğini anlayınca hilâfet<br/>meselesini çözmeleri için altı kişilik bir şûraya bırakmıştır. Yâni halifelik seçimi altı<br/>kişinin müşâvereleri ve fikir birliği yapmaları sonucu gerçekleşecektir.<br/>
Üç sayısında ruh, sır ve kalbe; beş sayısında ise bu üçle birlikte bunlara ilave edilen<br/>
nefis ve hevâya işâret vardır.<br/>
Bu açıklamadan sonra Cenab-ı Hak hükmü daha da genelleştirerek şöyle buyurdu:<br/>
