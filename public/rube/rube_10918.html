<a name=10919></a><img src="flower_sep.jpg"/><br/>
<img src="RuhulBeyan-10919_2.jpg"/><br/>
künye yoktur. Kur’ân’da onun Abdü’l-Uzzâ olan ismi zikredilmemiştir. Çünkü Uzzâ, put<br/>ismiydi. Böyle bir put ismine izâfeten isim koymak ve kullanmak şer‘an haramdır.”<br/>
Bu görüşte hatâ vardır: Zîrâ haram olan, böyle bir ismi koymaktır, yoksa önceden<br/>
verilmiş olan ismi kullanmak değil. Bazıları “Böyle isimleri kullanmak da harâmdır,<br/>ancak kişi bu isimle meşhur olmuşsa o zaman haram olmaz. <i>A‘meş</i> gibi kişinin görme<br/>kusûrunu bildiren sıfatlar gibi” der.<br/>
Bu sûre indikten sonra hiç bir mü’min, Ebû Leheb’in cehennemlik olduğu hususunda<br/>
şüphe etmez. Başkası için aynı hüküm geçerli değildir.<br/>
Bu sûrede Rasûlullah (s.a.) Efendimiz’e, “De ki: Eli kurusun…” denilmemiştir. Bu,<br/>
Efendimiz (s.a.) amcasına karşı hakâret etmiş ve ağır konuşmuş olmasın diyedir. Her ne<br/>kadar amcası ona hakâret etse bile… Çünkü amca tıpkı baba gibi hürmete lâyıktır. Bir<br/>de O, âlemlere rahmet olarak gönderilmiştir ve büyük bir ahlâk üzeredir. Bu sebeple<br/>O’nun yerine Ebû Leheb’e Allah Teâlâ cevap vermiştir.<br/>
Bu âyet “Ebî leheb” değil de “Ebû Leheb” şeklinde de okunmuştur. Bunun Arapçada<br/>
örnekleri de vardır: “Ali b. Ebû Talib”, “Muâviye b. Ebû Süfyân” ifâdelerinde yer alan<br/>“Ebû” kelimeleri gibi. Hâlbuki kâide, muzâfun ileyh olduğu için “Ebî” şeklinde<br/>olmasıdır. Kelimenin bu şekilde Ebû Leheb okunması, kelimede bir değişiklik<br/>yapıldığında onu işiten kimsenin bir müşkil var zannetmemesi içindir. Kısacası, künye<br/>özel isim mesâbesindedir. Özel isimler ise hiçbir hâlde değişikliğe uğramaz. Mekke<br/>emîrlerinden birinin iki çocuğu vardı. Birinin ismi Abdillah, diğerininki ise Abdellah<br/>idi.<br/>
<b>2. Malı ve kazandıkları ona fayda vermedi.<br/></b>Yâni başına helâk geldiği zaman bunlar onu def’edemedi ve aslâ fayda vermedi. Bu<br/>
mânâ, “mâ”nın nâfiye olumsuzluk mânâsına alınması durumundadır. Onu soru edatı<br/>olarak almak da mümkündür. Bu takdirde âyetin mânâsı: “Onu ne kurtardı?” olur. O<br/>zaman buradaki soru, “inkârî” olur. Veya mef‘ûl-i mutlak olarak “Hangi kurtarış onu<br/>kurtardı” mânâsına gelir.<br/>
Malından maksad, malının aslı ve onunla kazandığı kâr, mahsul, menfaat, şeref ve<br/>
taraftarlardır. Kârûn’dan daha zengin kimse yoktu, ama malı onu ölümden de azaptan da<br/>koruyamadı. Süleyman (a.s.)’dan daha büyük bir hükümdar yoktur, ama O’nun için de<br/>şöyle denmiştir:<br/>
<i>Gece gündüz Süleyman (a.s.)’ın tahtı<br/>Rüzgâr üzerinde gezmez miydi?<br/>Görmedin mi sonunda ne oldu? Tâcı tahtı yele verdi.<br/>İyi olan kimse odur ki ilim ve adâletle buradan göçer gider.</i><br/>
