<a name=4424></a><img src="RuhulBeyan-4424_1.jpg"/><br/>
<img src="RuhulBeyan-4424_2.jpg"/><br/>
<img src="RuhulBeyan-4424_3.jpg"/><br/>
<img src="RuhulBeyan-4424_4.jpg"/><br/>
<i>Kızmış aslan gibi birbirlerine düştüler<br/>Gürüz, mızrak ve kılıç ile birbirlerine hücum ettiler<br/></i>İsrâiloğulları;<br/>
“<i>Allah’ım zâlimleri zâlimlerle meşgul et. Onların arasından bizi sağ sâlim ve</i><br/>
<i>ganimetlerle çıkar.</i>” diye duâ ettiler. Keder, gam ve musibet, perişanlık tozunu o yerle<br/>bir olanların gözüne saçtı. Hezimeti ganimet bildiler. Gönülleri firarda karar kıldı ve<br/>birbirlerinden kaçtılar.<br/>
<i>Ne karara mahal ne de kavgaya mecâl kaldı<br/>Muradları kalmayıp yüzlerini kaçmaya çevirdiler<br/></i>Onların malları da İsrâiloğulları’na kaldı. Bu beş büyük ordunun ganimetini<br/>
tasarrufları altına alınca “<i><b>Gerçek şu ki, kendini kendine yeterli gördüğü için insan<br/>azar</b></i>.” (el-Alak, 96/6-7) âyetinin hükmüne göre tekebbür başını ısyan yakasından dışarı<br/>çıkardılar, baş kaldırdılar. Zorbalık elini azgınlık yeninden çıkardılar. Tevrât’ın<br/>hükmünü bir tarafa bıraktılar. Her ne kadar Yeremya Peygamber onlara nasihat verdi ve<br/>Tevrât’ta bildirilen şeyleri söylediyse de kendilerini ilâhî öfkeyle karşı karşıya<br/>getirdiler ve peygamberin sözünü işitmediler. Hak Sübhânehû ve Teâlâ, mecûsî<br/>Buhtunnasr’ı onların üzerine gönderdi. Buhtunnasr, Sencârib’in kâtibi idi. Onun<br/>vefâtından sonra vasiyet yoluyla hükümdarlık ona geçti. Buhtunnasr, gelip onlarla<br/>muharebe etti ve onlara galib oldu. Mescid’i harap etti ve Tevrât’ı yaktı.<br/>İsrâiloğulları’ndan yetmiş bin kişiyi esir aldı. Bu onlara birinci cezâ idi.<br/>
Bu cezâdan sonra Hemedanlı Koreş -ki İsrâiloğulları’ndan bir kadını istiyordu- bu<br/>
durumdan haberdar olunca çok mal, otuz bin dülger ve diğer ameleyi kendisiyle getirdi.<br/>Otuz sene İlya vilâyetini mamur etmek için meşgul oldu. Sonunda orayı eski hâline<br/>getirdi. Bir zaman İsrâiloğulları yine hoş vakit geçirdiler. Malları ve çocukları çoğaldı.<br/>Muhâlefet sevdası tekrar tabiatlarından baş kaldırdı. Masum peygamber Yahya (a.s.)’ı<br/>öldürdüler. Hz. Îsâ (a.s.)’ı öldürmeye teşebbüs ettiler. İkinci ceza onlara yetişti. Romalı<br/>Titus, onlara galebe çaldı. Tekrar Mescid’i harap eyledi ve İsrâiloğulları’nın<br/>kazandıklarını yağmaladı. Nitekim Allah Teâlâ şöyle buyurmaktadır:<br/>
<b>5. Bunlardan ilkinin zamanı gelince, üzerinize güçlü kuvvetli kullarımızı</b><br/>
<b>gönderdik. Bunlar, evlerin arasında dolaşarak <i>(sizi) </i></b><b>aradılar. Bu, yerine getirilmiş<br/>bir vaad idi.</b><br/>
