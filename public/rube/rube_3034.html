<a name=3035></a>müminlerin cennet karşılığında harcadıkları can ve malların cennete ulaşmanın vesîlesi<br/>olduğunu göstermek içindir. Ayrıca insanların canlarına ve mallarına ileri derecede<br/>önem verdiklerine de dikkat çekilmektedir.<br/>
<b>Ca‘fer-i Sâdık</b>’tan (r.a.) rivayet edildiğine göre o şöyle derdi: Ey âdemoğlu, canının<br/>
kadrini bil. Allah Teâlâ sana canının kadrini öğretti. O, senin canın karşılığında<br/>cennetten başka bir bedele râzı olmadı.”<br/>
<i>Mesnevî</i>’de denir ki:<br/>
<i>Zavallı insan, kendini gereği gibi bilmedi<br/>Çok ötelerden, ezelî âlemden geldi bu kirli dünyaya<br/>İnsan kendini ucuza sattı<br/>Atlas gibi değerli bir kumaştı, tuttu kendini bir hırkaya yamadı</i><br/>
<b>Kâşifî</b> der ki: Nefs, şer ve ıstırabın sermayesidir. Mal, tuğyan ve gururlanmanın<br/>
sebebidir. Bu iki kusurlu ve ayıplıyı Hak yolunda harca ve beğenilen ebedî cenneti al.<br/>
<i>Taşı bırak, mücevheri al<br/>Toprağı ver, altını al<br/>Hor ve zelîl olan fânînin karşılığında<br/>Ebedî ve temiz olan nimeti al</i><br/>
<i>Tefsîr-i Kebîr</i>’de anlatılır: Haberde bildirildiğine göre şeytan bu âyetle Rabb’iyle<br/>
mücâdele ve münâkaşa eder. Alış verişteki “Bir müşteri ayıplı bir malı satın aldığı<br/>zaman o malı satana iade eder.” şeklindeki şer’î meseleyi öne sürer ve şöyle der: “Ey<br/>Rabb’im! Sen onların canlarını ve mallarını satın aldın. Halbuki onların canları ve<br/>mallarının tamamı ayıplı. Şerîatının ve adaletinin gereği olarak kullarını bana iade et.<br/>Onlar da benim olduğum yerde (cehennemde) benimle birlikte olsunlar.” Allah Teâlâ şu<br/>cevabı verir: “Sen benim şerîatımı, adaletimi ve lütfumu bilmiyorsun. Bir müşteri, lütuf<br/>ve keremiyle bütün ayıplarına rağmen bir malı satın aldığı zaman onu satan kimseye<br/>iade etmesi benim şerîatımda hiçbir mezhebe göre câiz değildir.” Bu cevap üzerine<br/>şeytan, kovulmuş ve yalnız başına bırakılmış bir halde seke seke huzurdan uzaklaşır.<br/>
<i>Mesnevî</i>’de denir ki:<br/>
<i>Eskiliğinden dolayı insanların hiç bakmadığı kumaşı<br/>O kerem sahibi Allah satın alır<br/>O hiç bir kalp parayı geri çevirmez<br/>Çünkü onun satın almaktan maksadı kâr değildir</i><br/>
Hak Sübhânehû ve Teâlâ bizim ayıplarımızı bildiği halde satın almıştır. Umulur ki<br/>
keremli dergâhından geri çevirmez<i>. Nefahâtü’l-üns</i>’te şöyle nakledilir:<br/>
