<a name=3597></a><img src="flower_sep.jpg"/><br/>
<img src="RuhulBeyan-3597_2.jpg"/><br/>
sebebi Yûsuf’u bulmuş olmalarıydı. Bir şeyi bulan, ona fazla değer vermez yahut<br/>bulduğu şeyde hakkı olan birisi çıkıp da onu elinden alabilir diye kendine fazla<br/>güvenmez. Dolayısıyla da ilk müşteriye hem de çok az bir değer karşılığında veriverir.<br/>Üstelik Yûsuf bu kadar güzelken!…<br/>
Burada zâhir güzelliğin Allah katında hiçbir değeri olmadığına ve esas güzelliğin<br/>
batınî güzellik olduğuna işaret vardır. Bir hadiste şöyle buyrulur: “<i>Allah sizin<br/>sûretlerinize ve mallarınıza değil, kalblerinize ve amellerinize bakar</i>.<a href="RuhulBeyans.html#3604">”[19]</a> Yani<br/>kalbleriniz ve sâlih amelleriniz varsa mutlaka makbulsünüzdür. Güzel bir sûrete, fazla<br/>mala ister sahip olun ister olmayın, fark etmez. Ama bunlar yoksa makbûl olamazsınız.<br/>
Yûsuf’un az bir pahaya satılması, sizin nefislerinizi az bir şehvet karşılığında<br/>
satmanızdan daha hayret verici değildir. Şu halde kendini tutmak, korunmak ve kanaat<br/>sahibi olmak lâzımdır.<br/>
<b>Molla Câmî</b> (k.s.) der ki:<br/>
<i>Kim ki kanaat hazinesini dünya hazinesine değişti<br/>Mısırlı Yûsuf ’u çok az pahaya sattı demektir.</i><br/>
<b>Abdullah b. Ömer</b>’in âzadlısı <b>Nâfi</b>, <b>İmam Şâfiî</b>’nin üstadıydı. Nâfî, ölüm vakti<br/>
“Burayı kazın.” dedi. Kazdılar. Oradan bir testi içinde otuz bin dirhem çıktı.<br/>“Cenazemden döndüğünüzde bunu fakire verin.” dedi. Ona:<br/>
“Ey şeyh, senin gibi bir kimse para biriktirir m?!” dediler. Şöyle cevap verdi:<br/>“Bu dar vakit (ölüm vakti) hakkı için bu paranın zekatı benim boynumda değildir (yani<br/>
zekatını eda ettim). Asla ailemi ve çocuklarımı sıkıntı içinde bırakarak bu parayı<br/>biriktirmedim. Fakat bir şey arzu ettiğimde, ileride paraya ihtiyacım olduğunda<br/>başkasından istemek gerekir diye o parayı biriktirdim ki önüme çetin bir gün gelir de<br/>çok muhtaç bir duruma düşersem beyinsizlerin kapısına gitmek lazım gelmesin.”<br/>
Bu hikâyede nefis ve tabîat ile mücâhedeye delâlet eden hususlar vardır.<br/>Birincisi; bu malı gizleyip hazine yapmak için değil, sarf etmek için biriktirmiştir.<br/>İkincisi; tabiatının gereklerine ve arzularına mâni olmuştur. Hisler ve kuvveler kalbin<br/>
kadrini bilmez ve nefsin elde edeceği çok az bir fani haz karşılığında kalbi satıverir.<br/>Çünkü bunlar, fani dünya nimetlerinden zevk alma istidadında iken, kalb bâkî olan<br/>uhrevî nimetlerden zevk alma, hatta rabbânî şâhidleri görmekten haz alma<br/>istidâdındadır. Kalbe temiz bir içecek içirildiği zaman cemâl ve celâl tecelli eder, bu<br/>suyun fazlası nefis, kuvve ve hislerin arzına dökülür, onlar da bundan nasiplenirler.<br/>Çünkü ‘Asil, cömert kimselerin kadehinden toprağın da payı vardır.’<br/>
<i> </i><br/>
