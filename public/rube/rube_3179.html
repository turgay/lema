<a name=3180></a><img src="flower_sep.jpg"/><br/>
kurtulan kalb-i selîm yurduna işarettir. Bu yurda giren, şeklen kerih görülen şeylerle<br/>kirlenmekten mutlak mânâda emin olur. Nâr (ateş) ona nur olur. Cennet-i muaccele; yani<br/>dünya cenneti mârifet ve ilim cennetidir. Cennet-i müeccele ise ebedî kalınacak olan<br/>karar yurdunda vadedilen cennettir. Mutlak mânâda cennet, Allah Teâlâ’nın dostlarına<br/>âid selamet yurdudur.<br/>
<i>“Ve”</i> onlardan hidâyete ermesini <i>“dilediğini</i> <i>doğru bir yola” </i>ki bu yol İslam ve takvâ<br/>
azığı hazırlama yoludur<i> “iletir.”</i> Hidâyet eder, ulaştırır.<br/>
Allah Teâlâ, huccet ızhar etmek için herkesi davet ettiği halde, yarattıklarından<br/>
müstağnî olduğu için hidâyeti bazılarına tahsis etmiştir. İşiten kimseye nisbetle bu daveti<br/>duyup kabul etmedeki bu genellik ve özellik; kendisinde görme duygusu bulunan birinin<br/>miski görüp koklamasındaki genellik ve özellik gibidir. Çünkü nice hastalıklı kişiler<br/>vardır ki sâdece görürler ve yine nice işiten kimseler vardır ki duyduklarını kabul etme<br/>konusunda hiç nasipleri yoktur. Bu bakımdan hidayete ermesine Allah’ın iradesinin<br/>taalluk ettiği kişiye hidayete erme vasıtaları kolaylaşır, yolu kısalır, ana yola iletilir.<br/>
Şu halde davet eden ilk olarak ve bizzat Allah Teâlâ’dır. İkinci ve ârızi olarak ise<br/>
peygamberler ile hak üzere onlara tam tâbi olanlardır. Davet edilenler de insanlardır.<br/>Davet edilen yer ise cennettir. Yine hidayet eden Allah Teâlâ, hususi hidayete erenler<br/>havas; hidâyet edilen yer ise sırat-ı müstakimdir.<br/>
Allah Teâlâ’nın meşîeti, iradesi demektir. İrade tıpkı ilim, kudret, kelam ve diğer<br/>
sıfatları gibi Allah’ın zâtının muttasıf bulunduğu kadim bir sıfattır. İradenin ilgili olduğu<br/>şey, “inâyet” diye ifâde edilen irâde edilen/murad’dır. Kim istîdad lisaniyle Allah’ın<br/>celalinin mazharı olmak isterse bu dünyada davete icabet etmez. Kim de cemalinin<br/>mazharı olmak isterse davete süratle icabet eder. Allah Teâlâ her şeye istîdadına göre<br/>verir. Bu meşîet ve irâdede muvaffakiyet için halin kuvvetli olması zarûrîdir.<br/>
<b>Hâfız </b>der ki:<br/>
<i>Bu çemende beni kendiliğinden yetişmekle kınama<br/>Şöyle ki beni yetiştirirler ben de biterim</i><br/>
Bilesin ki Allah’ın davetinin kabul edildiğini göstermek için bir alâmet gereklidir. Bu<br/>
alâmet ise dünyadan zühd, firdevs-i a’lâ yoluna girme ve en yüce makama yönelmedir.<br/>
Bilmez misin ki <b>İbrahim b. Edhem </b>(k.s.) bir gün avlanmak üzere çıkmış, bir tilki veya<br/>
tavşana rastlamıştı. Onu avlamaya çalıştığı sırada hâtiften bir ses kendisine:<br/>
“–Bunun için mi yaratıldın? Yoksa sana bu mu emredildi?” dedi. Sonra tekrar hâtiften:<br/>“–Vallahi ne bunun için yaratıldın, ne de bununla emrolundun.” diye bir ses geldi.<br/>Bineğinden indi ve babasının bir çobanına rastladı. Çobanın yün abasını alıp giydi.<br/>
Atını ve yanında bulunan her şeyi çobana verdi, sonra çöle doğru yöneldi. Sonra da<br/>onun hakkında olanlar oldu.<br/>
