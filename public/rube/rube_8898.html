<a name=8899></a><img src="RuhulBeyan-8899_1.jpg"/><br/>
<img src="RuhulBeyan-8899_2.jpg"/><br/>
<img src="RuhulBeyan-8899_3.jpg"/><br/>
<b>24. Hizmetlerine verilmiş, <i>(kabuğunda)</i></b><b> saklı inci gibi gençler etraflarında dönüp</b><br/>
<b>dolaşırlar.</b><br/>
<i>“Hizmetlerine verilmiş..”</i> “Tavaf” bir şeyin etrafında yürümektir. Bu nedenle evlerin<br/>
etrafında onları korumak için dolaşan kimselere “tâif” denir. Yâni cennet ehlinin<br/>etrafında kadehleri dolaştırarak gezinen veya başka bir görüşe göre hizmet için dolaşan<br/>“<i>gençler</i> <i>vardır.”</i><br/>
Ğılman, ğulâm kelimesinin çoğulu olup “daha bıyığı yeni çıkmış gençler” demektir.<br/>
Bunlar cennet ehline hizmet için tahsis edilmiş hizmetçilerdir. Allah Teâlâ’nın bu<br/>hizmetçileri direkt onlara izâfe etmemesinin sebebi, onların dünyada kendilerine hizmet<br/>eden kimseler olduğu zannına kapınılmasın, dünyada efendilerine hizmet eden her bir<br/>kimsenin, âhirette de hizmet edeceği anlaşılıp da bunun böylece devam edeceğinden<br/>dolayı üzüntü duyulmasın, içindir. “Ğılmân” kelimesinin nekre getirilmesinden maksad,<br/>cennete girecek her kişinin, orada kendisine âid hiç tanımadığı pek çok hizmetçiyi<br/>bulacağını ifâde etmek içindir. <b>Sa’di Müftî</b>’nin <i>Havâşî’</i>sinde de böyle geçmektedir.<br/>
<i>“(Kabuğunda) saklı inci gibi.” </i>Yâni onlar beyazlık ve saflıkta sedefin içinde gizli<br/>
inci gibiler. Zira onlar ter u tazelik açısından en güzel ve en saf vasıfta olup kendilerine<br/>hiçbir el dokunmamış ve üzerlerinde hiç bir toz yoktur. Yahut onlar hazine gibi<br/>gizlenmişlerdir. Zira ancak değeri fazla olan kıymetli şeyler gözden ırak olarak gizlenir.<br/>
<b>Katâde</b>’ye, “Hizmetçinin durumu belli, ya peki kendisine hizmet edilen kişi ne halde<br/>
olacak” diye sorulunca cevap olarak Rasûlullah (s.a.)’in şöyle buyurduğunu<br/>nakletmiştir: <i>“Nefsim yed-i kudretinde olan (Allah’a) yemin olsun ki hizmet edilen<br/>kişinin hizmet edene nisbeti dolunay gecesinde ayın diğer yıldızlara olan üstünlüğü<br/>gibidir.”</i><a href="RuhulBeyans.html#8902">[50] </a>Yine Katâde o soru soran kişiye Rasûlullah (s.a.)’in: <i>“Cennet ehlinin<br/>mevki bakımından en aşağı olanı, hizmetçilerinden birini çağırdığında bininin birden<br/>kendisine «buyurun efendim» diye icâbet ettiği kişidir<a href="RuhulBeyans.html#8902">”</i>[51] </a>hadîs-i şerifiyle cevap<br/>vermiştir.<br/>
<b>25. Cennettekiler birbirlerine dönüp sorarlar:<br/></b><i>“Birbirlerine dönmüş”</i>, bazı cennetlikler diğerlerine yüz göstermiş <i>“soruyorlar:”</i><br/>
Yâni birbirlerine hallerinden, amellerinden ve Allah’ın yanında nâil oldukları<br/>ikrâmlardan soruyorlar. Bunları sormalarının nedeni; lezzet almanın yanı sıra sohbet<br/>eden kişilerin âdetlerinde olduğu gibi ulaşmış oldukları büyük nimetleri sayıp dökmek<br/>ve ünsiyetlerinin tam olması içindir. Konuşmaya dalarken bazısının belli kişilere sorup<br/>
