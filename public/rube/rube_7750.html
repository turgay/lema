<a name=7751></a>hususlarda durumları aynı noktaya varan seçkin kimselerdir. Bu mümin adam da<br/>Firavun’un akrabalarındandı; yâni amcazadesiydi. Kasas sûresinde geçtiği üzere:<br/><i><b>“Şuna kesin olarak inan ki millet seni öldürmek için kumpas hazırlığında!”</b></i> (el-<br/>Kasas 28/20) diyerek Mûsâ’yı ikaz eden zat buydu. <b>İmam Süheylî</b>’ye âid olan en sahih<br/>görüşe göre adı Şem’ân’dır. <b>Taberî</b> tarihinde adının Cebr olduğu zikredilir. Habîb-i<br/>Neccâr olduğu da söylenmiştir. Ancak bu, Yâsîn’de geçen Habîb-i Neccâr değil, Hz.<br/>Mûsâ’nın annesi kendisi hakkında endişe edip de nehre atmak istediğinde sandukayı<br/>yapan Habîb-i Neccâr’dır. Harbîl b. Nûhâîl ya da Hazakyel (Hazkãl) olduğu da<br/>söylenmiştir. Hz. Peygamber (s.a.)’in şu sözü de buna delalet etmektedir:<br/>
<i>“Ümmetlerin göz açıp kapayıncaya kadar bile Yüce Allah’ı inkâr etmemiş olan</i><br/>
<i>önde gelenleri üçtür: Firavun ailesinin mümini olan Hazakyel (Hazkãl), Yâsîn<br/>sûresinde geçen Habîb-i Neccâr ve Ali b. Ebu Talib’dir.<a href="RuhulBeyans.html#7766">”</i>[177]</a><br/>
<i>Arâis</i>’ten naklen <i>İnsânü’l’uyûn</i>’da da geçtiği üzere bunların en faziletlisi de yine Ali<br/>
b. Ebu Talib (k.v.)’dir. <b>İbnü’ş-şeyh</b> ise <i>Havâşîsi’nde</i> şöyle diyor: Hz. Peygamber<br/>(s.a.)’in şöyle buyurduğu rivâyet edilir: <i>“Sıddıklar üçtür. Yâsîn’de kendisinden<br/>bahsedilen mümin zat Habîb-i Neccâr, Firavun ailesinin: «Siz bir adamı «Rabbim<br/>Allah’tır» diyor diye öldürecek misiniz?» diyen mümin ferdi ve üçüncü olarak da<br/>Ebûbekir Sıddîk ki en faziletlileridir.”</i><a href="RuhulBeyans.html#7766">[178]</a><br/>
Fakir der ki: Bu iki rivâyetin uzlaştırılması bağlamında şöyle denebilir: Bu iki ifâde<br/>
arasında çelişki yoktur. Çünkü maksad, sıddîkiyet açısından Ebûbekir’in; îman önceliği<br/>ve kendisinden bir an bile inkâr sâdır olmaması açısından da Ali’nin üstünlüğünü<br/>anlatmaktır. Dolayısıyla her birinin üstünlüğü başka başka açılardandır.<br/>
Sonra, her iki rivâyet de bahsi geçen mü’min adamın Kıptî olduğunu ve Firavun’un,<br/>
sözüne kulak verdiği biri olduğunu gösterir. İsrâiloğulları’ndan olsaydı, düşman<br/>safından biri olacağı için sözlerine kulak vermezdi.<br/>
<i>Tekmile</i>’de der ki: Şayet: <i><b>“Âl-i Firavun’u en şiddetli azaba sokun!”</b></i> (el-Mümin<br/>
40/46) âyetinin de gösterdiği üzere “âl” akrabalık dışında da olabilir. Çünkü âyet,<br/>akrabasından olsun olmasın Firavun’un dîni üzere bulunan herkesi kasdetmektedir”<br/>diyecek olursan şöyle cevap veririm: Bu adam Firavun dinine mensup kimselerden<br/>değildi. Sadece bir mümindi. Onun dinine mensup olmadığına göre, Firavun’un âlinden<br/>olmakla tavsif edilmesini haklı kılacak yegâne özelliği olarak bizzat akraba ve<br/>aşîretinden olması kalmaktadır.<br/>
Bu adamın, İsrâiloğullları’ndan olup Kârun’un amcazadesi olduğu da, babasının<br/>
Firavun âilesinden, anasının İsrâilî olduğu da söylenmiştir. Buna göre “Firavun<br/>ailesinden” ifadesi “îmanını gizleyen” vasfıyla bağlantılı olmuş olur.<br/>
Bu zatın, Âl-i Firavun’a karşı maslahat için ikiyüzlülük yapan muvahhid bir Arap<br/>
olduğu da söylenmiştir.<br/>
İşte o zat Firavun ve onun hanedanından <i>“îmanını gizliyor.”</i> Fakat bu gizleme işi,<br/>
onlardan korktuğu için değil, söyleyeceklerinin onların nezdinde kabul görmesi içindir.<br/>
