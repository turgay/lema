<a name=7041></a>bütün faydalardan uzaktır. Nitekim Allah Teâlâ şöyle buyuruyor: <i><b>“</b>(Ne var ki)<br/><b>bunlardan sonra yine kalpleriniz katılaştı. Artık kalpleriniz taş gibi yahut daha da<br/>katıdır. Çünkü taşlardan öylesi var ki, içinden ırmaklar kaynar. Öylesi de var ki,<br/>çatlar da ondan su fışkırır. Taşlardan bir kısmı da Allah korkusuyla yukardan aşağı<br/>yuvarlanır. Allah yapmakta olduklarınızdan gafil değildir.”</b></i> (el-Bakara 2/74).<br/>
<b>Ebü’l-Leys</b> (r.a.) tefsirinde der ki, hepsinden bir iyilik ortaya çıkar. Yâni kâfir bir<br/>
babadan Müslüman bir evlâd olur. Velid b. Muğire’den, Halid b. Velid; Ebû Cehil’den<br/>de İkrime doğduğu gibi. Burada tatlı deniz ile ruha ve onun güzel sıfatlarına ve vâridât-ı<br/>rabbâniyye olan meşrebine işâret edilmektedir. Yine tuzlu deniz ile nefse ve onun kötü<br/>sıfatlarına ve şehevât-ı hayvâniyye olan meşrebine işâret edilmektedir.<br/>
Bizim şerîat ve tarîkat olarak iki gemimiz vardır. Şerîat gemisi ruh denizinden emir ve<br/>
nehiy yükleri olan nefis denizine akar gider. Tarîkat gemisi ise ruh denizinden<br/>kendisinde sırlar, hakikatler ve mânâlar yüklü olan yüce Hazret’e akar gider. Bütün<br/>bunlardan maksûd ise şeriat ve tarikat ayakları üstünde Hazret’e, Mevlâ’nın zâtına,<br/>cemâline, rızâ ve cennetine vâsıl olmaktır.<br/>
<i>Keşfü’l-esrâr</i>’da der ki: Bu iki farklı denizden biri fırat (tatlı), diğeri ücâc (acı)’dır.<br/>
Bu iki denizin misali, kul ile Allah arasında da vardır: Biri helâk denizi, diğeri kurtuluş<br/>denizi. Helâk denizinde beş gemi hareket etmektedir. <i>Birincisi</i> <b>haram</b>, <i>ikincisi</i> <b>riyâ</b>,<br/><i>üçüncüsü</i> <b>itâatsizlikte ısrar</b>, <i>dördüncüsü</i> <b>gaflet</b>, <i>beşincisi</i> <b>ümidsizlik</b>. Kim ki haram<br/>gemisine binerse, dünya sevgisi sâhiline ulaşır. Kim riyâ gemisine binerse, nifak<br/>sâhiline ulaşır. Kim itâatsizlikte ısrar gemisine binerse, şakâvet sahiline ulaşır. Kim<br/>gaflet gemisine binerse, hasret sâhiline ulaşır. Kim ümidsizlik gemisine binerse, küfür<br/>sâhiline ulaşır. Kurtuluş/necât denizine gelince: Orada da beş gemi hareket etmektedir.<br/><b>Havf</b>, <b>recâ</b>, <b>zühd</b>, <b>ma’rifet </b>ve <b>tevhid</b>. Kim havf/korku gemisine binerse, emn/güvenlik<br/>sahiline ulaşır. Kim recâ/ümit gemisine binerse, atâ sâhiline ulaşır. Kim zühd gemisine<br/>binerse, kurbet/yakınlık sâhiline ulaşır. Kim ma’rifet gemisine binerse, üns sâhiline<br/>ulaşır. Kim tevhid gemisine binerse, müşâhede sâhiline ulaşır. Pîr-i tarîkat (<b>Abdullâh-ı<br/>Ensârî</b>) beliğ bir vaazında dost ve arkadaşlarına şöyle dedi: Ey azizler ve kardeşlerim!<br/>Bu helâk denizinden kurtulma çareleri aramak ve gevşeklik çukurundan çıkmak zamanı<br/>gelmiştir. Ebedî olan cenneti fânî olan bu saray için satmayınız. Hizmeti olmayan nefis,<br/>yabancıdır. Yabancıyı beslemeyiniz. Uyanık olmayan gönül cadıdır. Cadı ile sohbet<br/>etmeyiniz. Hakîkatten habersiz nefes, rüzgârdır (boştur). Rüzgârla (boş şeylerle) ömür<br/>geçirmeyiniz. Hakîkatin ismi ve şekline sahip olmakla yetinmeyiniz. Gizli hile ve<br/>tuzaklardan emin olmayınız. Âkıbet ve son nefes hususunda dâimâ dikkatli olunuz.”<br/>
O gönül eri şu güzel sözü de söylemiştir:<br/>
<i>Ey gönül! Sana ukbâ gerekiyorsa, bu dünyaya sarılma;<br/>Aşk yoluna gir, din yolunu seç.<br/>Dünyayı terk et, nâm ve şöhrete gözünü yum;<br/>Ukbâya elini uzat, övünme ve böbürlenme yolunu kapat.</i><br/>
