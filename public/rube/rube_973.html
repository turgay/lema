<a name=974></a>Âyette, Meryem’in faziletine de delâlet vardır. Çünkü Allah onu bütün âlemlerin<br/>
kadınları üzerine seçmiştir. Küçüklüğüne aid bedenî terbiyesi, büyüklüğüne aid ruhânî<br/>terbiyesi konusunda anlatılanlar, ondan başka bir kadında toplanmamıştır.<br/>
<b>İbn Abbas </b>(r.a.)’dan rivâyet olunduğuna göre Peygamberimiz (s.a.) şöyle<br/>
buyurmuşlardır:<br/>
“<i>Âlemlerin kadınlarının efendisi Meryem’dir. Sonra Fâtıma sonra Hatîce sonra</i><br/>
<i>Âsiye’dir.”</i><a href="RuhulBeyans.html#975">[38] </a>Bu, hasen bir hadisdir, Meryem’in âlemlerin kadınlarından üstün<br/>olduğunu buyuran bu âyet-i celîleye muvâfıktır.<br/>
<b>Enes</b>’ten rivâyet olunduğuna göre Peygamberimiz (s.a.) şöyle buyurmuştur:<br/>
<i>“Âlemlerin kadınlarından üstün bilmen yeterli olanlar, İmrân’ın kızı Meryem,<br/>Huveylid’in kızı Hatîce, Muhammed’in kızı Fâtıma ve Firavun’un karısı<br/>Âsiye’dir.”</i><a href="RuhulBeyans.html#975">[39] </a>Bu hadis, bütün âlemlerin kadınlarının en üstünlerinin bu dördü olduğuna<br/>delâlet eder.<br/>
Bilesin ki, erkeklerden kemâle erenler çoktur. Ancak kadınlardan kemâle eren sadece<br/>
bu dördüdür. Kemâlin mânası, fezâilde, birr ve takvâda, güzel hasletlerde en üstün<br/>seviyeye ulaşmaktır. Herhangi bir şeydeki kemâlin, bir kâmilde bulunması evlâdır. Yani<br/>bir olgunluk vasfı, herhangi bir şeyde bulunuyorsa onun öncelikle bir kâmilde bulunması<br/>gerekir.<br/>
Peygamberlik, kadınlara uygun bir iş değildir. Çünkü peygamberlik; temelde, meydana<br/>
çıkmak ve bir çağrı sahibi olmak esaslarına dayanır. Halbuki kadınlara uygun olan hâl<br/>örtünmek ve evinde bulunmaktır. Onlar hakkında peygamberlik kemâl konusu değildir.<br/>Onların kemâl halleri sıddîkiyettir, ki bu makam nübüvvete yakındır. Sıddîk, her<br/>sözünde, her fiilinde ve her hâlinde doğruluktan ayrılmayandır. Kadınlardan da<br/>kâmileler, ârifeler ve erkeklerin makâmına ulaşanlar vardır. Böyleleri mânen “erkek”<br/>sayılırlar.<br/>
Sûfilerden birisine <i>“abdâl”</i>dan sordular. Dedi ki: “Onlar kırk candır.” “Neden kırk<br/>
adamdırlar demiyorsunuz?” denilince: “İçlerinde kadınlar da var?” cevâbını verdi. Bir<br/>şâir der ki:<br/>
<i>Eğer kadınlar dediğimiz gibi olsalardı<br/>Erkeklerden üstün olurlardı.<br/>Şems (güneş) kelimesinin müennes olması bir ayıp değildir.<br/>Kamer kelimesinin müzekker olması da, ona bir üstünlük vermez.</i><br/>
Bu beytin mânası şu hikâyeye uygundur: Şeyh Ebû Abdullah bin Hafîf’in annesi<br/>
Ümmü Muhammed, âbide ve kânite hanımlardan idi. Oğlu Ebû Abdillah Ramazan<br/>aylarının son on gününü evinin damında namazla geçirir; Kadir gecesini idrâk etmeye<br/>çalışırdı. Annesi de evinin içinde Allah’a yönelir, ibâdetine devam ederdi. Bir gece,<br/>Kadir gecesinin nurları belirmeye başladı. Anası oğluna seslendi: Oğlum Muhammed!<br/>Aradığın burada, hemen gel! Şeyh damdan evin içine geldi, nurları gördü, annesinin<br/>
