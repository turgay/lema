<a name=9407></a>hâli de böyledir. Bütün başları eğik, gönülleri kırık âhir zaman fakirleri ile sahabenin<br/>azizleri ve büyükleri kardeştirler. Menfaat, rahat ve şefkatte bir el gibidirler ve<br/>birdirler. Yağmura benzerler, yağmur nereye gitse fayda götürür. Hem bağ ve bahçeye<br/>hem de dikenliğe, hem reyhana hem de ümm-i gîlâna/dve dikenine faydalıdır. Benzer<br/>şekilde ehl-i İslam da başkalarına rahat ve fayda vermede, merhamette birdir ve<br/>birbirine benzerler.<br/>
Âyette geçen “derler” ifâdesi ism-i mevsûlün haberidir. Cümle olarak, kendilerinden<br/>
önce gelen mü’minleri sevdikleri, kendilerinden önce îman edip hizmet etmeleri<br/>sebebiyle onların dindeki âhiret haklarına riâyet ettiklerinden dolayı sonrakileri övmek<br/>için gelmiştir. Yâni onlara şöyle diyerek duâ ederler: <i>“Rabbimiz! Bizi ve bizden önce<br/>gelip geçmiş îmanlı kardeşlerimizi bağışla.”</i> Yâni bizden çıkan taşkınlıkları ve<br/>günahları bağışla, nesep kardeşliğinden çok daha güçlü ve değerli olan dinde<br/>kardeşlerimizin günahlarını da bağışla.<br/>
<i>Adının ebedî olmasını istersen<br/>Büyüklerin güzel adını gizleme (hürmetle yâd et)</i><br/>
Onlar, kendilerinden önceki müminlerin kendilerinden üstün olduklarını kabul ettikleri<br/>
için onları bu sıfatlarla nitelendirdiler. Yaptıkları duâ da önce kendileri için duâ<br/>etmelerinin sebebi, meşhur olan rivâyette, bir kimsenin başkaları için yaptığı duânın<br/>makbul olması hususunda kendisinin mağfirete ve yarlığanmaya mazhar olmuş olması<br/>gerekir hükmüdür. Bunda ayrıca, isyan içinde olanların duâlarının, mağfiret olunmadan<br/>önce makbul olmadığı hükmü de getirilmiştir. Ancak nakledilen haberlere bakılınca bu<br/>yorumda belirtilen görüş gerçeği yansıtmamaktadır. Doğrusu şu olmalıdır: Duâda<br/>önceliği kendilerine vermeleri, onların kendi nefislerine diğerlerinden daha yakın<br/>olmalarındandır. Zaten istiğfar etmekte günahlarını itiraf olayı vardır. En iyisi kulun<br/>önce kendi günahını görmesidir. Bazı tefsirlerde de bu görüş belirtilmiştir.<br/>
Fakîr (<b>Bursevî</b>) derim ki: Kişinin kendi nefsi, kendisine başkasından daha yakındır.<br/>
Dolayısıyla her türlü zararı uzaklaştırmak veya bir yararı celbetmek açısından, öncelikli<br/>olanın hakkını vermiş olabilmek için, insanın önce kendisini tercih etmesi uygundur.<br/>Başkası ise öncelikli olandan yâni kendisinden sonra gelir. Yine kişinin kendi günahı,<br/>kendine göre kesinlik kazanmıştır. Başkasının günahı ise muhtemeldir ve kesin değildir.<br/>Allah Teâlâ’nın o kişiyi affetmiş olması mümkündür, ama o bunu bilmez. Ayrıca bu gibi<br/>istiğfar makamlarında önceki müslümanları öne alma gibi edebe aykırı bir durum<br/>yoktur. Çünkü bu, selef hakkında kötü zan da olabilir.<br/>
<i>“Kalplerimizde, îman edenlere karşı hiç bir kin bırakma!”</i> Kin, çirkin ve kötü bir<br/>
huydur. Nitekim, <i>“Mümin kindar değildir”</i> şeklinde bir rivâyet vardır.<br/>
<b>Râğıb</b> şöyle demiştir: <i>el-Gill</i> ve <i>gulûl</i>, düşmanlık ve kin zırhına bürünmektir. Çünkü<br/>
<i>gılâle</i>, iç elbiseyle üst örtü arasında giyilen elbisenin adıdır. <i>Hıyanet</i> ve <i>düşmanlık<br/></i>kelimeleri zırh yerine kullanıldığı gibi <i>zırh</i> da istiâre olarak onların yerine kullanılır.<br/>
