<a name=9691></a><b>Katâde </b>şöyle der: Karısını boşayan kocanın sadece bir odası varsa bu takdirde<br/>
boşadığı kadını bu odanın bir köşesinde iskan eder. <i>el-Lübâb </i>müellifine göre kocanın<br/>boşamayı gerçekleştirdiği bina kendi mülkü ise kocanın oradan çıkması ve orayı iddet<br/>müddetince boşadığı kadına terketmesi gerekir. Bu bina mülkü değil de kiralanmış bir<br/>yer ise o zaman ücretini vermek zorundadır. Ücretsiz âriyeten yâni iğreti biçimde orada<br/>duruyorsa ve bu yeri iğreti veren kimse geri almışsa boşamayı yapan kocanın boşadığı<br/>kadına içinde oturacağı bir yer kiralaması gereklidir.<br/>
<i>Keşfu’l-esrar</i>’da ifâde olunduğuna göre; şüphe ile yapılmış bir cinsel birleşme veya<br/>
herhangi bir kusur ya da “hıyaru ıtk” sebebiyle ya da feshedilmiş nikâh dolayısıyla iddet<br/>bekleyen kadının hâmile bile olsa mesken ve nafaka hakkı yoktur.<br/>
“<i>Onları”</i> oturdukları meskenlerinde uygun bulmadıkları kişileri o meskenlere koyarak<br/>
veya onların mekânlarını meşgul ederek ya da başka bir sebeple <i>“sıkıştırıp gitmelerini<br/>sağlamak için”</i> onları çıkmaya zorlayarak <i>“zarar vermeye kalkışmayın.”</i> Yâni onlara<br/>kasıtlı biçimde herhangi bir şekilde meskenlerinde zarar vermeye kalkışmayın.<br/>
Âyet metnindeki fiil her ne kadar “mufâale” babından gelse de bu bab her zaman<br/>
müşâreket yâni işteşlik ifâde etmez.<br/>
Bu âyet-i kerimede insanca davranış ve merhamet teşvik edilmekte ve daha önceki<br/>
evlilik hukukuna riâyet edilmesi ifâde olunmaktadır ki böylece kadın başka biriyle<br/>evlenmek gibi veya bir başka yoldan geçim noktasında uğradığı sıkıntıyı telâfî<br/>edebilsin.<br/>
Boşanmış olan kadınlar <i>“eğer hâmile iseler” </i>âyet metnindeki “ulât” kelimesi cemî<br/>
müennes kuralına göre kesre ile mansuptur. ‘Haml’ kelimesinin tenvinli gelmesi umum<br/>ifâde etmesi içindir. Buna göre âyetin mânâsı boşanmış kadınlar ister doğumları<br/>yaklaşmış, ister yaklaşmamış olsun <i>“doğum yapıncaya kadar nafakalarını verin.”</i> Ki<br/>bekledikleri iddetten çıksınlar ve iddeti sayma külfetinden kurtulsunlar ve sizden başka<br/>kimi diliyorlarsa onunla evlenmeleri helâl hale gelsin.<br/>
Bâin talakla boşanmış olan kadın hâmile olduğu takdirde âlimlerin ittifakla ifâde<br/>
ettikleri üzere hem nafaka ve hem de mesken hakkına sâhibdir. Buna karşılık hâmile<br/>olmayan ve bâin talakla boşanmış olan kadın tıpkı hâmilelerde olduğu gibi <b>Ebû<br/>Hanife</b>’ye göre nafaka ve meskene hak sâhibidir. Diğer üç mezhep imamının<br/>görüşlerinin aksine Ebû Hanife’ye göre böyle bir kadın iddeti, âdet kanamaları ya da ay<br/>saymak sûretiyle doluncaya kadar nafaka ve mesken hakkına sâhibdir.<br/>
Kocaları ölen kadınlara gelince onların terekeden nafaka hakları olmadığı gibi<br/>
mesken hakları da yoktur. Tam tersine böyle bir kadın dilediği yerde kalarak iddetini<br/>doldurur.<br/>
Eğer bu kadınlar hâmile iseler bu konudaki icmâ şöyledir: Hanımını boşayan bir erkek<br/>
hanımına veya çocuğuna nafaka ödemekle icbar edilmişse, öldükten sonra bu zorunluluk<br/>kalkar, artık onun malından nafaka ödenmesi vâcib değildir. Kocası ölen hâmile kadın<br/>da böyledir. Bu görüş âlimlerin ekserisinin görüşüdür. <b>İmam</b> <b>Ebû Hanife</b> ise boşanmış<br/>her kadın lehine nafaka ve mesken olduğu kanaatindedir. Bu boşanan kadın ister üç<br/>
