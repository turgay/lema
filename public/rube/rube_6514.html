<a name=6515></a>ötmesine bağlı olarak ötmesi sebebiyledir. Nitekim bir takım sahih rivâyetlerde sâbit<br/>olmuştur. Dolayısıyla çoğu durumlarda melek horozdan ayrılmaz.<br/>
Bir hadiste şöyle buyrulmuştur: <i>“Allah üç sese buğzeder: Merkebin anırması,</i><br/>
<i>köpeğin havlaması ve savaş çığırtkanlığı yapan kişinin sesi.”</i><br/>
<i>Fîhi mâ fîh</i>’te <b>Mevlânâ</b> (k.s.) eşek sesinin beğenilmemesinin sebebini şöyle anlatır:<br/>
“Ekseriyetle eşek saman ve arpa için veya şehvet ve hemcinsinden olan bir başkasıyla<br/>kavga etmek için anırır, yüksek sesle bağırır. Hayvanî sıfatın galebesiyle ortaya çıkan<br/>ses, seslerin en çirkinidir. Buradan da anlaşılıyor ki ahlâklı, mânevî hal sâhibi ve melek<br/>sîretli birisinden yükselen ses, seslerin en güzeli olacaktır. Âşıkların nağmeleri son<br/>derece gönül çekicidir; onların nağmelerini dinlemek güzeldir. Hz. Peygamber (a.s.)<br/>yumuşak ve lâtif sesi severdi, yüksek sesle konuşmayı ise beğenmezdi.”<br/>
Çirkin bir şekilde aksırmak da kötü seslerdendir. Bu sebeple insan, gücü yettiğince<br/>
aksırmayı engellemeye çalışmalıdır. Yine mânevî bir hal sâikıyla olmaksızın nefis ve<br/>tabiat ehli kimselerden sâdır olan haykırmalar, bağrış ve çağrışlar da kötüdür. Çünkü bu<br/>seslere nefsânî hazlar karışmıştır. Bunun içinde riyâ vardır. Bunlar mânevi bir sayha<br/>değil, nefis ve tabiattan doğan bağrışlardır. Tabiatın şehvetlerinden, nefsin arzularından<br/>ve boş iddiâ ehliyle birlikte olmaktan Allâh’a sığınırız.<br/>
Bazıları der ki: Âyette kendisine Hak katından izin verilmediği ve henüz vakti<br/>
gelmediği halde ma‘rifet diliyle konuşan kimseye işâret vardır. Vakti gelmeden öne<br/>atılan, kendini alçaltmış olur.<br/>
<i>Keşfü’l-esrâr</i>’da geçtiğine göre Lokman (a.s.)’ın öğütlerinden birisi de onun şu<br/>
sözüdür: “Ey oğul! Kullara/kölelere zulmetmeye güç kuvvet bulduğunda, bunun<br/>karşılığında cezâ verecek olan Allâh’ın kudretini hatırla ve O’nun intikamını düşün. O<br/>(c.c.), Müntakim’dir, isyan eden, kendinden yüz çevirenlerden hakkı alır; zâlimlere azab<br/>eder. Şunu bil ki senin yaptığın zulüm o mazlumda kalmaz, ancak Allâh’ın ukûbet ve<br/>azabı o yaptığın zulüm üzerinde sende ve senin üzerinde kalır.”<br/>
<b>Şeyh Sa‘dî </b>(k.s.) der ki:<br/>
<i>İşittim ki Lokman kara yağızmış.<br/>Cana can katan, endam sâhibi bir insan değilmiş.<br/>Bir gün kölesi kaçmış birisi Lokman’ı kendi adamı sanmış<br/>Âciz olduğunu görerek toprak işlerinde kullanmaya başlamış.<br/>Lokman eziyet çekmiş, o adamın cefasına boyun eğmiş.<br/>Bir yıl içinde onun için bir ev yapmış.<br/>Lâkin evvelce kaçmış olan köle o sırada geri dönüverince,<br/>Adam Lokman’dan fena halde korkmuş.<br/>Ayağına kapanıp özür dilemiş,<br/>Lokman gülerek: Af dilemenin ne faydası var, demiş.<br/>Bir yıldır zulmünle ciğerime kan otursun da<br/>Bunu ben bir anda nasıl içimden atayım?</i><br/>
