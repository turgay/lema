<a name=5215></a>işitenler tarafından anlaşılırdı. Bu husus, Allah’ın kudret ve kuvveti düşünüldüğünde<br/>şaşılacak bir durum değildir.”<br/>
<i>Allah nerede gücünü gösterse<br/>Şaşılacak şeylerden neyi isterse onu yapar<br/>Noksanı olmayan bir kudret için<br/>Bütün işler kolaydır, zorluk söz konusu değildir</i><br/>
<i>et-Te’vîlâtü’n-Necmiyye’</i>de şöyle der: “Âyette işâret etmektedir ki Allah’ı zikredeni,<br/>
zikrin sultânı/gücü kapladığı vakit bütün âzâları zikrin nûru ile nurlanır. Kalbi ve rûhu<br/>zikrin cevheri ile cevher hâline gelir. Belki de zikrin nûru kalb aynasından, hizâsındaki<br/>canlı ve cansız varlıklara yansır da onları zikir ile konuşturur. Bazen onunla birlikte<br/>vücûdunun muhtelif âzâları zikreder, bazen de ona bir kısım cansız varlıklar ve<br/>hayvanlar zikirde eşlik eder. Nitekim Rasûlullah (s.a.)’in ellerinde çakıl taşları Allah’ı<br/>tesbih etmiş ve kertenkele O’nunla konuşmuştur.”<br/>
Sahâbeden birisinin (r.a.): “Biz yemek yerken o yemeğin tesbih ettiğini işitirdik.”<br/>
dediği rivâyet edilmiştir.<br/>
<b>Baklî</b> (r.h.)’ın <i>Arâis</i>’inde şöyle der: “Dâvud (a.s.), Allah’ı zikretmek ve O’nunla<br/>
ünsiyet için daima tenhâ yerler arardı. Bu maksatla dağlara çıkardı. Çünkü dağlar<br/>Allah’ın kudret nûru ile dolu, hâdis varlıkların yapılarından arınmış, yaratıldıkları gibi<br/>saf yerlerdir. Dâvud (a.s.) tesbîh edince dağlar ve kuşlar Hakk’ın fiilinin nûruyla tesbîh<br/>ederdi. Sanki Allah Teâlâ Dâvud (a.s.)’ın tenzîhi ile kendisini tenzîh ediyordu. Çünkü<br/>O’nun azametinin kuvveti ve kibriyâsının/büyüklüğünün nûru Dâvud (a.s.)’a hâkim<br/>olmuştu.”<br/>
<b>Muhammed b. Ali</b> (r.h.) şöyle demiştir: “Allah Teâlâ dağları, meczûbların tesellî<br/>
yeri, kederlilerin ünsiyet mekânı kılmıştır. Dağlarda olan ünsiyet, yaratılmışların<br/>yapılarının onlarda bulunmamasındandır. Onlar, Hâlık’ın yarattığı hâl üzere<br/>kalmışlardır, oralarda yaratılmışların eseri yoktur. Oralardaki eserler, değiştirilip<br/>dönüştürülmemiş hakîkî sanatın eserleridir.”<br/>
<b>İbn Abbâs</b> (r.anhümâ) şöyle demiştir: “Dâvud (a.s.)’ın bi‘setinden önce İsrailoğulları<br/>
bölük pörçük idiler. Şeytanın çalgı âletlerine yönelmişlerdi. O âletler; udlar, tamburlar,<br/>zurnalar ve benzeri şeylerdir. İşte böyle bir vakitte Allah onlara Dâvud (a.s.)’ı<br/>gönderdi. Ona güzel bir ses, nağme ve makam verdi. Dâvud (a.s.) Tevrat’ı makamla<br/>okurdu. Bazen gür sadâ ile bazen yumuşak bir kırâatle okurdu. Böylece<br/>İsrâiloğulları’nın akıllarını başlarından aldı. Onları çalgı âletlerinden alıkoydu. Dâvud<br/>(a.s.)’ın okuduğu nağmeleri dinlemek üzere toplanır oldular. Dâvud (a.s.) tesbîh ettiği<br/>vakit onunla birlikte dağlar, kuşlar ve vahşî hayvanlar da tesbîh ederdi.” Nitekim<br/><i>Kısasu’l-enbiyâ</i>’da böyle geçmektedir.<br/>
<b>Şeyh Sa‘dî</b> (k.s.) der ki:<br/>
