<a name=884></a><img src="flower_sep.jpg"/><br/>
Muhammed (s.a.)! Allah seni ve ümmetini övmektedir. Şu anda istediğin her şeyi sana<br/>verecektir.” Peygamber Efendimiz: “<i>Gufrâneke Rabbenâ</i>: Ya Rabbi, biz senden<br/>günahlarımızın affını isteriz.” Bir başka mânâya göre senin haklarını yerine getirmekte<br/>yaptığımız hatâların mağfiretini isteriz” buyurdu. Bu ikinci mânâ daha uygundur. Çünkü<br/>bu durumda sûrenin sonundaki <i>“vağfir lenâ”</i> tekrar etmiş olur.<br/>
Dinleyip itâat etmenin mağfiret talebinden önce gelmesi bunların mağfirete vesîle iki<br/>
şey olduğunu bildirmek içindir. “İster ölmek, ister dirilmek suretiyle olsun dönüş yalnız<br/>sanadır.”<br/>
<b>Kâşânî</b> şöyle demiştir: Peygamber Rabbinden kendine indirileni kabul ve tasdîk edip<br/>
onunla ahlâklandı. Nitekim Aişe (r.anhâ) vâlidemiz şöyle demiştir: <i>“Onun ahlâkı<br/>Kur’ân’dı.”</i> Amel etmeksizin Kur’ân-ı Kerîm okumak fazla fayda sağlamaz. Bu husûsta<br/>Hanefî tefsîrinde şöyle bir misâl verilmiştir:<br/>
Padişahlardan biri emri altındakilerden birisine valilik görevi verdi. Görevlendirdiği<br/>
yerin halkının kendisine itâat etmesi için de eline mühürlü bir vesîka teslîm etti. Vali<br/>gidip göreve başladı. Halk tarafından sevildi ve itaat olundu. Belli bir süre sonra<br/>padişah vâliye bir mektup yazarak kendisi için orada büyük bir saray yaptırmasını<br/>istedi. Mektub valiye ulaştı. Vali mektubu hergün açıp okuduğu halde padişahın emrini<br/>tutup istenileni yapmadı. Gelip de emrettiği şeyin yapılmadığını gören padişah, valiye<br/>iyilik ve ihsanda mı bulunur? Yoksa onu cezalandırıp hapse mi atar?<br/>
Kur’ân-ı Kerîm de bunun gibidir. Allah Teâlâ burada kullarına dinin rükünlerini<br/>
yerine getirmelerini emretmektedir. Dâvud (a.s.)’a şöyle vahyolunmuştur. “Bana bir ev<br/>yap ki içinde kalayım.” Kur’ân-ı Kerîm dinin îmârının nasıl olacağını belirtmiş ve<br/><i><b>“Namazı kılınız, zekâtı veriniz.” </b></i>(Bakara; 2/110); <i><b>“Oruç size farz kılındı.”</b></i> (Bakara;<br/>2/183); “<i><b>Gücü yetenlere hac farz kılındı.”</b></i> (Âl-i İmrân; 3/97) şeklinde buyurarak<br/>yapılması gerekenleri açıklamıştır.<br/>
Buna göre emirlerini yerine getirmeden sadece Kur’ân-ı Kerîm’i okumak, padişahın<br/>
mektubunu, gereğini yerine getirmeden sâdece okumaya benzer. Amel etmeksizin sadece<br/>Kur’ân okumakla cennete girilmez. Çünkü Allah Teâla cennete girebilecekler için <i>“Bu,<br/>yaptıklarının karşılığıdır” </i>buyurarak cennete girmek için amel yapmak gerektiğini<br/>bildirmiştir. Nitekim bir beyitte:<br/>
<i>Kur’ân’ın gelişinden murâd güzel ahlâkı öğretmektir,<br/>Yoksa sadece sûreleri tecvid ve tertil üzere okumak değildir.<br/>“Rabbimiz, biz senin affını isteriz”</i> âyetinde şuna işâret vardır: Kul sâhip olduğu<br/>
îmânın ve yaptığı ibâdetlerin bir neticesi olarak nefsini bütün şerlere açık, mevlâsını ise<br/>her türlü hayrı verici olarak tanımalıdır. Edebe riayet ederek bütün iyilikleri mevlasına<br/>nisbet etmelidir. O’na hamdetmeli, günahlarının afvını O’ndan istemeli, verdiği<br/>nimetlere şükretmeli ve O’nun gücü ve kuvvetinden sakınmalıdır. Bu duruma ulaşan<br/>kulun bütün vakitleri <i>“el-Hamdulillah, Estağfirullah ve la havle ve lâ kuvvete illa</i><br/>
