<a name=5981></a>kastettikleri mânâları bilirler. Evliyâ ise onları dillerini değil, hallerini bilip anlarlar.<br/>Yâni bizâtihî onların dillerini bildikleri için değil, Allah Teâlâ’nın ilhâmıyla kalplerine<br/>düşen, onlarla ilgili hususları seslerinden anlarlar.<br/>
Âyetin işâreti ise şöyledir: Kuşlar, bedenlerde konuşan ruhlardır (ervâh-ı nâtıka). Hak<br/>
ile Hak’tan konuşurlar. Onların konuşması, nurların diliyle remzleri ve sırları<br/>telaffuzdur. Onları sadece aklı ve kalbi şâhid/uyanık olan sadık firâset ehli işitir.<br/>İşâretin en latîfi ise, Allah’ın zatının ilimlerini ifâde eden sıfatların kuş dillerini,<br/>ezeliyyâtın hükmünün hakîkatlarını haber veren O’nun fiillerinin kuş dilini bilmemizdir.<br/>
<b>Ebû Osman Mağribî</b> (k.s.) der ki: “Kim bütün hallerinde Allah ile sıdk ve doğruluk<br/>
üzere olursa, her şeyi O’ndan öğrenir. Kendisi de her şeyden anlar. Nitekim yolcuların<br/>davul sesini işitmeleri, hareket ve konaklama vaktini bilmeleri için bir delildir. İşte Hak<br/>Sübhânehû da huzûr ehline muhtelif sesleri işiterek ve görünen hâllere şâhid olarak bir<br/>çok ilim ve fenlere muttalî olmayı tahsis eder. Nitekim şöyle denilmiştir:<br/>
<i>Kişinin tefekkürü olduğunda,<br/>Her şeyde onun için bir ibret vardır.</i><br/>
<i>“Ve bize her şeyden (nasip) verildi.”</i> Bu sözleriyle kendilerine verilenlerin<br/>
çokluğunu kasdetmişlerdir. Nitekim: “Herkes falana gider. O her şeyi bilir.” denir. Bu<br/>sözle o kimseye gelip gidenlerin çokluğu ve ilminin genişliği kasdedilir.<br/>
<b>Kâşifî</b><i> </i>der ki: “Biz verilenlerdeniz, yâni muhtaç olduğumuz her şeyi bize ihsan ettiler.”<br/><i>Keşfü’l-esrâr’</i>da ise şöyle der: “Süleyman (a.s.) verilenlerle şunları kasdediyor:<br/>
Mülk/hükümdarlık, peygamberlik, kitab, rüzgarlar, cin ve şeytanların emrine verilmesi,<br/>kuşların ve hayvanların dilinin öğretilmesi, kaleler, heykeller, havuzlar kadar geniş<br/>leğenler, katran kaynağı (petrol), bakır madeni ve diğer türlü hayırlar.”<br/>
<i>“Doğrusu bu</i>” zikredilen öğretme ve verme “<i>apaçık bir lütuftur.”</i><b> </b>Allah Teâlâ’dan<br/>
hiç kimseye gizli olmayan âşikâr bir ihsandır.<br/>
<i>el-Vasît</i>’te der ki: “Doğrusu bunlar, bizden başkalarına verilenlerin üzerinde apaçık<br/>
bir fazlalıktır/ihsandır. Süleyman (a.s.) bu sözü, şükür ve hamd etmek üzere söylemiştir.<br/>Tıpkı Rasûlullah (s.a.)’in: <i>“Ben âdemoğlunun efendisiyim, fakat övünmek yok.</i>”<a href="RuhulBeyans.html#5990">[51]<br/></a>Yâni ben bu sözü övünmek için değil, şükretmek üzere söylüyorum.<br/>
Denilmiştir ki: Süleyman (a.s.)’a Dâvud (a.s.)’a verilenler verilmiş, ayrıca onun için<br/>
cinlerin ve rüzgarın emrine âmâde olması, kuşların dilini anlama da ziyade edilmiştir.<br/>Onun zamanında insanların faydalandığı hayret verici eserler de yapılmıştır. O, yedi yüz<br/>sene ve altı ay hükümdarlık yapmıştır.<br/>
Süleyman (a.s.) tahta oturunca bir karınca dışında bütün hayvanlar onu tebrik etmeye<br/>
geldiler. O ise ona tâziye için geldi. Karıncalar bu konuda onu ayıpladılar. O ise şöyle<br/>cevap verdi: “Allah bir kulu sevdi mi dünyayı ondan uzaklaştırdığını, âhireti ona<br/>sevdirdiğini bildiğim halde onu nasıl tebrik ederim. Süleyman âkıbetini bilmediği bir<br/>işe koyulmaktadır. Dolayısıyla o, tebrikten ziyade tâziyeye lâyıktır.” Bu hikayeyi<br/>
