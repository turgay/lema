<a name=10781></a>şart cümlesinin cevapsız olarak getirilmesinde ve bunun ikinci cevaba havale<br/>edilmesindeki sır burda yatmaktadır.<br/>
Bazı âlimlerin ifâdesine göre bu âyetin mânâsı şöyledir: Sen namaz kılan ve namaz<br/>
kılması yasaklanan kişinin hidâyet üzere olduğunu, takvâyı emrettiğini, yasaklayanın ise<br/>yalanlayan ve doğru yoldan yüz çeviren olduğunu gördün mü? Bundan daha acaib bir<br/>şey olamaz.<br/>
Büyükler demişlerdir ki “Allah her şeyi görmektedir.” cümlesi hem vaadi hem de<br/>
vaîdi içine almaktadır. Yani “ey fâsık tövbe et zira seni görüyor”, “ey mürâi/ikiyüzlü<br/>ihlâsı kazan ki seni görüyor”, “ey yalnız kaldığında günah işleyen, aklını başına al, zira<br/>seni görüyor.” Bir derviş günah işledikten sonra tövbe etmişti ve durmadan ağlıyordu,<br/>dediler ki “neden bu kadar çok ağlıyorsun? Allah Teâlâ bağışlayıcıdır.” Dedi ki; “Evet,<br/>Allah affeder, ancak ben onun günahımı görmüş olmasının mahcubiyetinden nasıl<br/>kurtulacağım?”<br/>
<i>Diyelim ki sen günahımdan geçtin, onu bağışladın<br/>Utancım günahımı görmen sebebiyledir, şimdi ne yapacağım ben?<br/></i><b>Ebu’l-Leys</b> (rh.) der ki: “Bu âyet-i kerime bütün insanlara bir öğüt, hayr ve itâatı<br/>
yasak edenlere bir tehdiddir.”<br/>
<b>İbnu’ş-Şeyh</b> <i>Havaşi</i>’sinde bu konuda şöyle diyor: “Bu âyet-i kerime her ne kadar Ebû<br/>
Cehil hakkında nâzil olmuş ise de itâatı yasaklayan herkes bu tehdîde muhatab olma<br/>açısından Ebû Cehil ile birliktedir.” Bu ifâdelerden, gasbedilmiş arazi üzerinde namaz<br/>kılan gâsıbı namaz kılmaktan ve mekruh vakitlerde namaz kılan kişiyi bundan<br/>alakoymaktan vazgeçirmek gerekir şeklinde bir anlam çıkarmak doğru değildir. Çünkü<br/>gasbedilmiş arazi üzerinde namaz kılanla, mekruh olan vakitlerde namaz kılan kimse<br/>olayında yasaklanan namaz değildir. Asıl yasak edilen gasb mâsiyeti ile mekruh<br/>vakitlerde namaz kılma mâsiyetidir. Çünkü namaza bitişik olan vasfın meşru olmayışı ve<br/>bunun yasak edilmeye uygun bir fiil oluşu namazın asıl itibariyle meşru bir namaz<br/>olmasıyla çelişmez. Ancak şu kadar var ki namazla o fiil arasında çok sıkı bir ilişki<br/>olduğu için vasfa yönelecek yasaklama namazın aslını yasaklama havası verir. Bundan<br/>dolayı bazı büyükler bu konuda ihtiyatlı davranmak zorunda kalmışlardır. Hatta rivâyete<br/>göre <b>Hz. Ali</b> Efendimiz namazgahta bir grup insanın bayram namazından önce namaz<br/>kıldıklarını görür ve şöyle der: “Ben Peygamber Efendimiz’in (s.a.) böyle bir şey<br/>yaptığını görmedim.” Bunun üzerine kendisine: “O zaman bunların namaz kılmalarını<br/>yasak edelim” dediklerinde Hz. Ali: Ben <i>“namaz kılarken bir kulu men edeni gördün<br/>mü?” </i>âyet-i kerimesinde yer alan tehdide dâhil olmaktan korkarım<a href="RuhulBeyans.html#10787">”[171] </a>demiştir. Ancak<br/>bayram namazından önce namaz kılınamayacağını -ihtiyaten- açıkça yasaklamamıştır.<br/>
<b>İmam-ı Azam Ebû Hanife</b> bu güzel edebi kendine şiar edinmiştir. Hatta bir gün<br/>
talebesi <b>Ebû Yusuf</b> kendisine; “Namaz kılan kimse başını rükudan kaldırdığı zaman<br/>‘Allahummağfirli’ diyebilir mi?” diye sorar. Ebû Hanife ona şöyle cevap verir: “Namaz<br/>kılan başını rükûdan kaldırdığında rabbena lekel hamd” der ve sonra secdeye gider<br/>demiş. “Allahummağfirli” demesin diye açıkça belirtmemiştir.<br/>
