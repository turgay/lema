<a name=6952></a><i>Göz istemem, beni kör et hemen.<br/>Sebeliler dediler: Aramızı uzaklaştır.<br/>Çirkinlikler bize daha iyi. Güzellikleri bizden al.<br/>Biz bu çardakları, bahçeleri istemeyiz.<br/>Ne güzel kadın isteriz, ne de güven ve huzur.<br/>Şehirler birbirine çok yakın.<br/>Yırtıcı hayvanların olduğu çöl daha güzel.<br/>İnsan yaz gelince kış ister.<br/>Kış gelince de kıştan uzaklaşmaya çalışır.<br/>Geberesi insan ne inkârcıdır!<br/>Doğru yola erişince onu inkâr eder.</i><br/>
<i>“Ve” </i>Allah’a ortak koşmak, şükrü terk etmek, nimetin kadrini bilmemek,<br/>
peygamberleri yalanlamakla kendilerini Allah’ın gazabına ve azabına mâruz bırakarak<br/><i>“kendilerine yazık ettiler. Biz de onları, ibret kıssaları haline getirdik” </i>Yâni biz Sebe<br/>halkını, sonraki insanların onların hallerinden hayretle bahsettikleri, âkıbet ve<br/>sonlarından ibret aldıkları haberler, öğüt ve ibret yaptık.<br/>
“<i>Ve onları büsbütün parçaladık.</i>” Yâni onları darmadağın ettik ya da onları atılıp<br/>
dağıtılabilecek her yere attık, dağıttık. Özel olarak sürekli ayırıp parçalama mânâsına<br/>
gelen “<img src="RuhulBeyan-6952_1.jpg"/> (parçalama)” ibaresinin kullanılmasında, açıktır ki bu husustan korkutma,<br/>
bunun tesirinin ve verdiği elemin şiddetine delâlet vardır. Yâni biz onları öyle ayırıp<br/>darmadağın ettik ki bunun daha ötesi olamaz. Öyle ki onlar, sonrasında kavuşma<br/>olmayan her ayrılık için darb-ı mesel oldular. Bu yüzden “Sebe halkı gibi dağıldılar.”<br/>denir. Yâni bu mekanın halkının her tarafa dağıldığı gibi dağıldılar demektir. Onlar<br/>Sebe’nin çocukları olan kabileler iken bir çok beldelere dağılıp gittiler. Onlardan birisi<br/>bile Me’rib’de kalmadı. Gassân kabilesi Şam’a, Kudâa Mekke’ye, Esed Bahreyn’e,<br/>Enmâr Yesrib’e, Cüzâm Tihâme’ye, Ezd de Ummân’a gitti.<br/>
<i>“Şüphesiz bunda” </i>onların zikredilen kıssasında mâsiyetlere, hevâ ve şehvetlerin<br/>
tahriklerine, belalara, meşakkatlere ve tâatlara <i>“çok sabreden ve” </i>bütün zamanlarda ve<br/>hallerde ilâhî nimetlere<i> “çok şükreden herkes için” </i>ya da her kâmil mü’min için -çünkü<br/>îmanın yarısı sabır, yarısı şükürdür-<i> “ibretler” </i>büyük âyetler, pek çok delâletler,<br/>Allah’ın birlik ve kudretine delâlet eden açık ve kesin huccetler ve ibretler “<i>vardır.”</i><br/>
Bazıları der ki: “Burada “<i>ibretler</i>”in çoğul olması, onlardan her birinin bir<br/>
fırka/bölük olması sebebiyledir. Onlardan her biri müstakil bir ibrettir.<br/>
<i>Keşfü’l-esrâr</i>’da denilmiştir ki: “Sebe halkı rahat ve huzur içinde yaşıyorlardı.<br/>
Âfiyete sabırsızlıkları ve nimete karşı şükürsüzlükleri sebebiyle başlarına gelenler<br/>geldi.”<br/>
<i>Ey rahat ve huzurlu günlerim. Şükrünü edâ etmediğimden,<br/>Kucağımda olan elimi şimdi ısırıp duruyorum.</i><br/>
