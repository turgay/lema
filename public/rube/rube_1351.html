<a name=1352></a><i>“Allah’ın, sizi birbirinizden üstün kıldığı şeyleri hasretle arzu etmeyin.”</i> temennî<br/>
etmeyin. “Temennî”, olmayacağı bilinen veyâ zannedilen şeyi istemekten ibârettir. Allah<br/>Teâlâ’nın bâzılarınıza verdiği mal, mevki ve diğer elde etmek için yarışılan dünyevî<br/>şeyleri temennî etmeyin. Çünkü bu, herkesin büyük-küçük bütün husûsiyetlerini tam<br/>mânâsıyla bildiği için kullarının durumlarına uygun olan bir plandan kaynaklanan Allah<br/>Teâlâ tarafından yapılmış bir taksîmdir. Şu halde alt seviyede bulunan herkesin<br/>kendisine verilene rızâ gösterip kendisinden üstün olanların elindekine göz dikmemesi<br/>ve hased etmemesi gerekir. Çünkü bu, kaderin hikmetine karşı gelmek olur. Nasîbler de<br/>insanların şekilleri gibidir. Nasıl ki herkesin farklı şekillerde olması hiç kimsenin<br/>sırrına vâkıf olamadığı ilâhî bir hikmetin gereği ise kısmetler de öyledir.<br/>
Denilir ki Allah Teâlâ mîrasta erkeğe kadının payının iki katını verince kadınlar: “Çift<br/>
payın verilmesine biz erkeklerden daha muhtacız. Çünkü onlar kuvvetli, biz ise zayıfız.<br/>Onlar maîşet talebinde bizden daha muktedir.” dediler. Bunun üzerine şu âyet nâzil oldu:<br/><i>“Erkeklerin de kazandıklarından nasipleri var, kadınların da kazandıklarından<br/>nasipleri var.”</i> Böylece başkasının malına göz dikmeye dâir nehyin illeti de gösterilmiş<br/>oldu.<br/>
Bu ifâde göz dikmenin erkeklerle kadınlar arasında meydâna geldiğini açıkça<br/>
göstermektedir. Mîrasta her iki grup için de kendilerine istîdatları kadar ayrılan belirli<br/>bir pay vardır. Bu paylar hakkında “kazanma” ifâdesinin kullanılması, “istiâre-i<br/>tebaiyye” yoluyladır. Bu istiâre ise kadının da erkeğin de kendi payını haketmiş<br/>olduğunu te’kid etmek, payının kendisine mahsus olduğunu ve başkasına düşmeyeceğini<br/>kuvvetli bir şekilde vurgulamak için “mîrasçının durumunun payını almasını<br/>gerektirmesi bizzat kazanmasına” benzetilerek yapılmıştır. Herkesin payının kendisine<br/>ait bir hak olması da mezkûr “göz dikme” fiiline son vermeyi gerektiren hususlardandır.<br/>
<i>“Allah’tan lütfunu isteyin.” </i>Başkalarına âit kazanılmış paylara göz dikmeyin.<br/>
Allah’ın tükenmek bilmeyen nimet hazinelerinden dilediğinizi isteyin. Şüphesiz o<br/>istediğinizi verecektir. <i>“Şüphesiz Allah herşeyi bilmektedir.” </i>Dolayısıyla herkesin neyi<br/>hakettiğini de bilir. Şu halde O’nun fazlı ilim, hikmet ve açıklıkdan ileri gelmektedir.<br/>Bir hadîs-i şerif de şöyle buyurulmuştur: “<i>İnsanlar birbirinden farklı oldukları sürece<br/>hayırdadırlar. Birbirlerine denk oldukları zaman ise helak olurlar.<a href="RuhulBeyans.html#1363">”</i>[13]</a> Bu helak ise<br/>farklılığa bağlı bulunan nizâmın alt üst olmasından kaynaklanır. Bu rivâyetin mânâsının<br/>şöyle olduğu söylenir.<br/>
İnsanların, meselâ kimi komutan, kimi sultan, kimi vezir, kimi başkan, kimi de sanatkâr<br/>
olması sebebiyle buna bağlı olduğu için kederlenilmez.<br/>
Saadet mertebeleri ya tam bir zekâ, kâmil bir sezgi, başkalarının mârifetinden hem<br/>
kemmiyyet, hem de keyfiyyet açısından daha fazla marifete sâhip olma, iffet, şecâat gibi<br/>nefsânî saâdetler olur; ya da sıhhat, güzellik, sağlıklı ve güzel olarak tadına vara vara<br/>uzun bir ömür sürmek şeklinde bedenî saâdetler<i> </i>olur; yâhut çok sâlih evladı olmak, çok<br/>develeri olmak, çok dostu ve yardımcısı olmak, tam bir başkanlık, sözü geçmek,<br/>insanların kalbinde taht kurmak ve insanların arasında güzellikle yâdedilmek gibi haricî<br/>
