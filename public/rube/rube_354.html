<a name=355></a><b>hâline onların! Ve kazandıklarından ötürü vay hâline onların!</b><br/>
( <img src="RuhulBeyan-355_1.jpg"/> ) <i>“Veyl” </i>kelimesi, felâkete uğrayan her kimsenin kendine azâbın değmesi üzerine<br/>
yaptığı bedduâdır. Yâni; “büyük azâbı hakettin” demektir. Peygamber Efendimiz (s.a.)<br/>şöyle buyurmuştur: <i>“Veyl, cehennemde öyle bir vâdîdir ki kâfirler onun dibine ancak<br/>kırk senede varır.”</i><a href="RuhulBeyans.html#361">[319]</a><br/>
Yine <b>Saîd b. Müseyyeb </b>(r.a.) buyurmuştur ki: “Veyl, cehennemde öyle bir vâdîdir ki,<br/>
eğer dünyâdan bir dağ oraya konacak olsaydı, sıcağın şiddetinden ânında erirdi.”<br/>
<i>“</i>(Muharref) <i>kitâb </i>(Tevrât)’<i>ı</i> <i>elleriyle yazanlara...”</i> Burada mecâzî ifâdeden<br/>
kaynaklanacak bir tevehhümü bertaraf etmek için <i>“eller”</i> kelimesi, te’kîd olarak<br/>zikredilmiştir. Çünkü insan birisinin eliyle başka birine mektûb yazdığında “falana<br/>mektûb yazdım” diyebilir. Burada Tevrât’ı bizâtihî onların tahrîf ettiği vurgulanıyor.<br/>
Hem daha sonra yahûdîler, halkın câhil olanlarına tahrîf ettikleri şeyin Tevrât’ta<br/>
bulunduğunu yâni Tevrât’ın Allah’dan olduğunu söylüyorlardı. Rivâyet olunmuştur ki:<br/>Peygamber Efendimiz (s.a.), Medîne’yi teşrîf buyurduklarında Yahûdî bilginleri, gelir<br/>kaynaklarının ve reisliklerinin elden gideceğinden korktular. Bu yüzden de diğer<br/>yahûdîlerin îmâna gelmelerinden endişe ile Peygamber Efendimiz (s.a.)’in Tevrât’ta<br/>bulunan; “güzel yüzlü, kıvırcık saçlı, elâ gözlü ve orta boylu” şeklindeki sıfatlarını<br/>değiştirerek onun yerine, “düz saçlı, uzun boylu ve mavi gözlü” yazdılar. Oysa bu, esas<br/>metnin tam tersiydi. Halk onlardan peygamberin sıfatları hakkında soru sorduklarında<br/>bunları okudular. Halk da Peygamberimiz’in bu vasıflarda olmadığını görerek onu<br/>yalanlamaya kalkıştı. Yahûdî ruhbanları, ortaya koydukları bu tahrîfi, sadece<br/>karşılığında biraz para alabilmek için yapmışlardı. O rüşvet, geçimleri için gereken<br/>miktardı. Burada Tevrât, satılan mal şeklinde ifâde edildi. Oysa mal, anlaşma ile, para<br/>karşılığında alınan şeydir. Yâni bizâtihî satılan odur. Fakat burada Tevrât bizâtihî<br/>satılmayıp sadece para kazanmaya vesîle olmaktaydı. Tabîî, vesîle aynen bir şeyin<br/>“kendisi” gibidir. Böylece burada Yahûdî bilginlerinin Tevrât’ı vesîle kılarak para<br/>kazanmaları ayıplanmaktadır.<br/>
Paranın <i>“az” </i>olarak vasıflandırılması <i>Kurtubî</i>’de de belirtildiği gibi geçici olması<br/>
veya sevâbının olmaması sebebiyledir. Veya haram olduğu içindir. Çünkü haram olan<br/>bir şeyin, ne bereketi vardır, ne de Allah katında kârı!<br/>
Âyette onların Tevrât âyetlerini değiştirmelerinden dolayı azâba müstehak oldukları<br/>
gibi, buna karşılık olarak aldıkları rüşvet ve kazançtan dolayı da azâba dûçâr<br/>olacaklarına işâret edilmiştir. Âyetteki kesb; yâni kazanmak, bir yarar sağlamak veya bir<br/>zarardan kurtulmak için kullanıldığından Cenâb-ı Hak kesble nitelendirilmez.<br/>
Bu âyetin işârî anlamları şöyledir:<br/>1. Kişinin ilim, yakîn ve ma’rifet sâhibi olup Allah ile mükâlemede bulunması,<br/>
Allah’ın lütuf ve rahmetiyle yardımı olmadığı sürece onun hakîkî îmâna sâhib olduğu<br/>anlamına gelmez. <i><b>“Allah’ın size lütuf ve rahmeti olmasaydı, hiçbiriniz asla temize<br/>çıkamazdı.”</b></i> (en-Nûr, 24/21) Cenâb-ı Hak İblîs’e de hitâb etmiş ve: <i><b>“Ey İblîs<br/>kudretimle yarattığıma secde etmekten seni alıkoyan nedir?”</b></i> (Sâd, 38/75)<br/>
