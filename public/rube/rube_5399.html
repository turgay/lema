<a name=5400></a><img src="RuhulBeyan-5400_1.jpg"/><br/>
<img src="RuhulBeyan-5400_2.jpg"/><br/>
evlâdındansın.”<br/>
Onların dünya ehli oldukları ve o dünyalıktan harcadıkları vehmedilmesin. Onlar<br/>
ancak sehâvet, fütüvvet, mürüvvet, cömertlik ve asâlet sâhibi kimselerdi. Dünya onlara<br/>gelirdi de hemen onu elden çıkarırlar/infak ederlerdi. Şâirin şu sözü onların hâlini ne<br/>güzel ifâde etmektedir:<br/>
<i>Avucunu hep açık tutmaya alıştı, hatta öyle ki<br/>Yummak için onu kapatsa parmak uçları itâat etmezdi ona.<br/>Avucunda canından başka bir şey olmazsa eğer<br/>Onu da cömertçe verirdi. Ona el açan Allah’tan korksun.</i><br/>
<b>77. Ey îmân edenler! Rükû edin; secdeye kapanın; Rabbinize ibadet edin; hayır</b><br/>
<b>işleyin ki kurtuluşa eresiniz.</b><br/>
“<i>Ey îmân edenler! Rükû edin; secdeye kapanın;</i>” Yani namazınızda rükû ve secde<br/>
edin. Allah onlara böyle yapmalarını emretti. Çünkü İslâm’ın ilk zamanlarında böyle<br/>yapmıyorlardı. <b>Ebü’l-Leys</b> der ki: “Onlar rükûsuz secde ederlerdi. Allah onlara hem<br/>rükû hem de secde etmelerini emretti.” Bâzıları onların secdesiz rükû yaptıklarını ve<br/>rükûsuz secde ettiklerini söylemiştir.<br/>
<b>Kâşifî</b> der ki: “İslâmın başlarında namazda kuûd ve kıyâm vardı. Bu âyetle birlikte<br/>
rükû ve sücûd da namaza dâhil oldu.”<br/>
Ya da mânâ: “Namaz kılın” demektir. Namaz, rükû ve secde olarak ifâde edilmiştir.<br/>
Çünkü onlar namazın en büyük rükünlerindendir.<br/>
Size emrettiği diğer ibâdetlerle<i> </i>“<i>Rabbinize ibâdet edin; hayır işleyin ki</i>” nâfile<br/>
ibâdetler, sıla-i rahim ve güzel ahlâk gibi yaptığınız ve terk ettiğiniz her şeyde en hayırlı<br/>ve sâlih/uygun olanı araştırın. Bir hadiste “<i>Nâfilelerinizi güzel işleyin, çünkü onlarla<br/>farzlarınız tamamlanır.</i>”<a href="RuhulBeyans.html#5405">[52] </a>buyrulmuştur. Merfû bir hadiste ise şöyle buyrulur:<br/>“<i>Nâfile mü’minin Rabbine hediyesidir. Sizden birisi hediyesini güzel ve hoş<br/>eylesin.</i><a href="RuhulBeyans.html#5405">”[53]</a><br/>
<i>el-Müfredât</i>’ta der ki: “Hayır; akıl, adâlet, fazîlet ve faydalı şeyler gibi herkesin<br/>
rağbet ettiği şeydir. Şer ise bunun zıddıdır.”<br/>
Hayrın iki çeşit olduğu söylenmiştir:<br/>1- Mutlak hayır. Bu, her durumda ve herkesçe rağbet edilen bir hayır olmasıdır.<br/>
Nitekim Hz. Peygamber (a.s.) cenneti vasfetmiş ve şöyle buyurmuştur: “<i>Kendisinden<br/>sonra cehennem ateşi olan hayır hayır değildir. Kendisinden sonra cennet olan şer de<br/>şer değildir</i>.”<a href="RuhulBeyans.html#5405">[54]</a><br/>
2- Mukayyed hayır. Bu da, birisi için hayır olanın diğeri için şer olmasıdır. Bir mal<br/>
gibi ki belki Zeyd için hayır, Amr için şer olabilir.<br/>
