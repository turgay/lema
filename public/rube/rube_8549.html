<a name=8550></a>mü’minler Rasûlullah (s.a.)’a, Allah’ın rızasını kazanmak, emirlerine ve nehiylerine<br/>riâyet edeceklerine dâir verdikleri sözü te’yid etmek için bey’at ediyorlar.<br/>
<b>İbnü’ş-Şeyh</b> der ki: Mü’minlere sevâb Allah katından verileceği için, Rasûlullah<br/>
(s.a.)’la yapılan bey’at Allah ile yapılmış olur. Nitekim Peygamber (s.a.) sadece bir<br/>elçi ve Allah’ın bir sözcüsüdür. Bu itibarla, mü’minler Allah ile bey’at etmiş sayılırlar.<br/>Peygamberle bey‘at etmekten maksad, Allah ile bey‘at etmekten başka bir şey değildir.<br/>Çünkü bu, O’nun rızasını talep etmektir.<br/>
<b>Müftî</b> <b>Sa’dî </b>der ki: Allah bilir, görünen odur ki, burada teşbih yapılmıştır. “Sanki<br/>
Allah’a bey’at ediyorlar” anlamındadır. Âyetin, <i>“Allah’ın eli onların ellerinin<br/>üzerindedir”</i> bölümünde aynı durum söz konusudur. Yâni, bey’at sırasında sanki<br/>Allah’ın eli onların ellerinin üzerindedir, demektir. Benzetme edatının açıkça<br/>zikredilmemiş olması, bu hususun mübalağalı bir şekilde pekiştirilmesi içindir. “El”<br/>ifâdesinin geçmesi, sözleşme ve akit yapma sırasında arapların adeti olduğu vechile,<br/>bey’at sırasında da Rasûlullah (s.a.)’ın elini tutmaları sebebiyledir. Burada Rasûlullah<br/>(s.a.)’ın elini onurlandırma vardır. Çünkü bey’at sırasında mü’minlerin ellerinin<br/>üzerinde Efendimizin eli vardı. Efendimizin elinden de âyette Allah’ın eli diye<br/>bahsedilmiştir. Tıpkı Peygamberimiz’in sağ elini sol elinin üzerine koymak sûretiyle<br/>Osman (r.a.)’ın yerine bey’at alması gibi. Burada da Rasûlullah (s.a.)’ın eli Osman<br/>(r.a.)’ın eli makamında tutulmuştur. Ashâb-ı kirâmdan hiçbirisi böyle bir devlete nâil<br/>olmadı. Osman (r.a.)’ın o gün orada bulunmaması, kendisi için bulunmasından daha<br/>hayırlı olmuştur.<br/>
Birisi der ki: Allah, uzuvdan ve cisimlerin diğer özelliklerinden münezzeh olduğu için<br/>
burada istiârey-i tahyîliyye söz konusudur.<br/>
Yukarıda ifâde edilen her iki îzaha göre de, bu ifâde bir önceki anlatılanı<br/>
kuvvetlendirip pekiştirmek içindir. Bundan maksad ise, Rasûlullah (s.a.)’la yapılan<br/>sözleşmenin tıpkı Allah (c.c.)’la yapılmış gibi olduğuna, arada hiç bir derece farkı<br/>olmadığına işâret etmektir. Eğer Allah (c.c.) Teâlâ’nın bir şekle girmesi mümkün<br/>olsaydı, bir şekle girer, kendisiyle tıpkı Rasûlullah (s.a.)’la yapılan bey’at gibi bey’at<br/>edilirdi. Rasûlullah (s.a.)’la yapılan bey’at, sûret itibariyledir. Hakikatte Allah (c.c.)’la<br/>yapılmıştır. Buna ileride işâret edilecektir.<br/>
<i>“Yedullah= Allah’ın eli” </i>terkibinde, Allah lafz-ı celâli, elleriyle bey’at edenlerden<br/>
birisiymiş gibi kinaye yollu bir anlamdadır. <i>“Yed=el”</i> kelimesinde ise hayalî bir istiâre<br/>(benzetme) söz konusudur. Bununla ise ele benzeyen müstakil bir sûret kasdedilmiştir.<br/>Aynı zamanda; “el” kelimesinin hem Allah için, hem de kullar için kullanılması, şekil<br/>itibariyle bir benzerlik oluşturmaktadır ki, bu durum, hayalî istiareyi daha da<br/>güzelleştirmiş oluyor<br/>
<b>Rağıb Isfehâni</b>, <i>Müfredât’</i>ta der ki: Halk arasında, “falanca falancanın velîsi ve<br/>
yardımcısıdır” anlamında, “filan kişi filan kişinin elidir” denir. Aynı şekilde evliyaullah<br/>için “Allah’ın elleri” ifâdesi kullanılır. “<i><b>Muhakkak ki sana biat edenler ancak<br/>Allah’a biat etmektedirler. Allah’ın eli onların ellerinin üzerindedir”</b></i> âyeti<br/>
