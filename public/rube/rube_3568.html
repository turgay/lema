<a name=3569></a>görülmelerinden peygamber olacakları mânâsını çıkarmıştır. Zira doğru yola iletme<br/>konusunda en kâmil ferd peygamberdir. Bu yüzdendir ki Allah Teâlâ peygamberler<br/>hakkında şöyle buyurmuştur: <i><b>“O peygamberleri emrimizle doğru yola ileten önderler<br/>kıldık.”</b></i> (el-Enbiyâ, 20/73) İyi anla.<br/>
İşârî mânâ ise şöyledir: Kalb Yûsufuna nimetin tamamlanması, ona tecellî ve istivâ<br/>
edilmesiyledir. Çünkü kalb başkası için değil, sadece Rab Teâlâ için gerçek bir arştır.<br/>Nitekim bir hadîs-i kudsîde şöyle buyrulmuştur: “<i>Beni ne yeryüzüm ne de gökyüzüm<br/>ihâta edebilir. Beni ancak mü’min kulumun kalbi ihâta edebilir</i>.”<a href="RuhulBeyans.html#3570">[10]</a><br/>
<i>Şaşılacak şeydir ki mü’minin gönlüne sığarım<br/>Eğer Beni dilersen o gönüllerde ara.</i><br/>
Bu istihkak sayesindedir ki güzelliğin kemâli kalb Yûsufuna has kılınmıştır. Allah<br/>
Teâlâ kalbe tecelli ettiği zaman bu tecellînin nurları kalb aynasından ruh Yâkubunun<br/>ailesi olan hisler, kuvveler ve diğerlerinden ibâret olan ruhun tüm çocuklarına akseder.<br/>
<i>“Çünkü Rabbin,”</i> bütün bunları yapacaktır. Çünkü O, <i>“çok iyi bilendir, hikmet</i><br/>
<i>sahibidir.”</i> Hem de ne bilen ve ne hikmet sahibi! Yani Rabbin, ilmi çok geniş olan ve<br/>engin hikmet sahibi bir Rab olarak kimin seçilmeye lâyık olduğunu bilir. Nimetini de<br/>ancak müstehak olana tamamlar. Ya da Rabbin, yaptığı her şeyi hikmet ve doğru neyi<br/>gerektirirse ona göre yapar.<br/>
Bilesin ki Allah Teâlâ, bazı âyetlerde Hakîm ismini Alîm isminden önce getirirken<br/>
burada olduğu gibi bazı âyetlerde aksini yapmıştır. Hakîm’in öne alınışı, ilim makamı<br/>itibariyledir. Çünkü a‘yâna ve ilmî hakîkatlere taalluku îtibariyle ilim, hikmete tâbidir.<br/>
İlmin hikmete tâbi olması, mâlûma tâbi olmasından ibârettir. Çünkü bu makamda ilim<br/>
mâlûma, kendisinin mâlûma verdiği şekle taalluk eder. Alîm isminin önce gelişine<br/>gelince, bu da ayn’ın makamı itibariyledir. Çünkü muayyen sûretlere ve taayyünlere<br/>taalluku îtibariyle hikmet, ilme tâbidir. Hikmetin ilme tâbi olması ise mâlûmun ilme tabi<br/>olmasından ibarettir. Çünkü bu makamda hikmet, bu taayyünlere -yine birinci durumda<br/>olduğu gibi- ilmin mâlûma kendisinden verdiği şey îtibariyle taalluk etmektedir.<br/>
Öyleyse hiç şüphesiz hangi mertebede olursa olsun kendisine tâbi olunan şeyin bir<br/>
öncelik hakkı, tâbi olan için de gerçekten bir geri kalış söz konusu olacaktır. Şüphesiz<br/>nazar-ı itibara alınan şey, mâlûmların birinci makamda ilmin kendilerine bizzat<br/>taallukundan önce gelmesi, ikinci durumda ise ilimden sonraya kalmasıdır. Hikmet, bu<br/>mâlûmların kendi mertebelerinde sıralanması ve hangi hazrette (makamda) olurlarsa<br/>olsunlar, yerlerine konulmalarıdır. Öyleyse hangi mertebede olursa olsun bu tertib ve<br/>koyuş (vaz’) gerek bu mâlumların küllî-ezelî istidadları gereğince, gerekse bu<br/>mâlumların dünyaya, berzaha, haşre, neşre, cennete, cehenneme, cismânî oluşa, rûhânî<br/>oluşa ve diğer yaratılışlardaki cüz’î-ebedî kabiliyetlerinin istekleri (istîdâd) ölçüsünde<br/>gâh Hakîm, Alîm’den, gâh Alîm Hakîm’den önce gelmektedir anla! Allah, seni<br/>kendisinden anlamaya hidâyet etsin.<br/>
