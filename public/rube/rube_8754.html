<a name=8755></a><img src="RuhulBeyan-8755_1.jpg"/><br/>
<img src="RuhulBeyan-8755_2.jpg"/><br/>
<b>33. Görmediği halde Rahmân’dan korkan ve Allah’a yönelmiş bir kalp ile gelen</b><br/>
<b>kimselere mahsustur.</b><br/>
<i>“Görmediği halde Rahmân’dan korkan.” </i>“__WORD__” her kim ki demektir. Bu ve<br/>
sonrasındaki kelime, birbiri ardına gelen bedellerdir. “Rahman’dan korkan/haşyet duyan<br/>kimse” ibâresindeki “haşyet” kelimesi, ta’zimi de barındıran korku anlamına gelir.<br/>
<i>Aynu’l-meânî </i>adlı eserde “haşyet”, kötü şeyler ve onlardan doğan neticeler hatıra<br/>
geldiğinde kalbin rahatsız olması diye tarif edilir.<br/>
<b>Vâsıtî </b>şöyle der: Haşyet, yine korku anlamına gelen havf’e göre daha incedir. Havf,<br/>
cezadan kaynaklanan bir korkudur ki bu avam için geçerlidir. Haşyet ise, insan<br/>varlığında Allah’ın meydana getirdiği ve bâtın temizliğini sağlayan bir yanmadır ki bu<br/>da âlimler için geçerlidir. Haşyetle nasiplenen kimse inâbeden mahrum kalmaz,<br/>inâbeyle nasiplenen kimse de tefvîz ve teslimden mahrum kalmaz. Tefvîz ve teslimle<br/>nasiplenen kimse hoşlanılmayan şeylere sabretmekten mahrum kalmaz, sabırla<br/>nasiplenen ise rızâdan mahrûm kalmaz.<br/>
Birisi şöyle demiştir: İlmin ilk başları haşyet, ardından iclâl, ardından ta’zim,<br/>
ardından heybet, ardından da fenâdır.<br/>
Başka birisi ise şöyle demiştir: Rahmân’a karşı duyulan haşyet, firâktan duyulan<br/>
haşyettir. Cebbâr ve Kahhâr’a karşı duyulan haşyet ise cezâya çarptırılmaktan duyulan<br/>haşyettir.<br/>
Âyetteki “__WORD__ ibâresi, hazfedilmiş bir kelimenin müteallakıdır. Bu kelime, haşyeti<br/>
duyan kişinin veya haşyet duyulan şeyin hâlini bildirir. Bir diğer ihtimale göre,<br/>masdarın sıfatıdır ki gayble bir arada duyulan haşyet anlamı taşır. Yani gaybî olduğu ve<br/>bilmediği halde karşılaşacağı cezâdan korkan, O’nu ve O’nun azabını görmeden korkan<br/>kişi demektir. Yani gizli ve âşikâr onun için birdir.<br/>
Bir diğer ihtimale göre ise gayb, hiç kimsenin göremeyeceği şekilde gözlerden uzak<br/>
olandır.<br/>
Büyüklerden birisi şöyle demiştir: Burada “gayb ile”nin anlamı, “hakkı gösteren<br/>
şâhidleri müşâhede eden ve onlardan haşyet duyan nûrun gaybı ile” demektir. Haşyet<br/>duyulanın “Rahmân” oluşu ise her ne kadar bu kimseler onun cezâlandırmasından<br/>korkuyorlarsa da rahmetini de ummakta oluşlarını hissettirmek içindir. Yahut da O’nun<br/>rahmetinin genişliğini bilmelerinin kendilerini O’na karşı haşyet duymaktan<br/>alıkoymadığını ve <i><b>“Kullarıma, benim elbette çok bağışlayıcı, çok merhametli<br/>olduğumu, azabımın da elem dolu azap olduğunu haber ver”<br/></b></i>(el-Hicr, 15/49-50) âyetinin gereğiyle amel ettiklerini hissettirmek içindir.<br/>
<i>“Ve Allah’a yönelmiş bir kalp ile gelen kimselere mahsustur.” </i>“İnâbe” mükellefin<br/>
sıfatı olmasına karşın kalp için kullanılmıştır. Zira Allah’a rücû kalp ile olduğu, inâbe<br/>ve rücû kalpten kaynaklandığı takdirde ancak itibara alınır. Bundan maksad, Allah’a<br/>sevdiği ve râzı geldiği şeylerle rücû etmektir.<br/>
<i>el-Müfredât</i>’ta şöyle geçer: “Nevb” kelimesi, birşeyin peşisıra defâatle rücûu<br/>
anlamına gelir. Allah’a inâbe ise tevbe ve ihlâslı amel ile kendisine rücû etmektir.<br/>
