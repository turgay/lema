<a name=7158></a>“<i>Müşrikler görmüyorlar</i>” bilmiyorlar “<i>mı ki, onlardan önce nice kavimler helâk</i><br/>
<i>ettik.</i>” Yani yalanlamaları yüzünden onlardan öncekilerden az önce zikredilenlerden ve<br/>başkalarından pek çoğunu helâk ettik.<br/>
“<img src="RuhulBeyan-7158_1.jpg"/> aynı asırda yaşamış topluluk demektir.<br/>
Bu âyet Mekke müşriklerine ibret almaları ve şirkten dönmeleri için geçmiş<br/>
ümmetlerin azâbının misli ile tehdiddir.<br/>
“<i>Onlar tekrar dönüp de bunlara gelmezler.</i>” Yani Mekkeliler geçmiş kavimleri ve<br/>
eski ümmetleri çok helâk ettiğimizi bilmediler mi ki o helâk olup gidenler artık bu<br/>müşriklere dönmeyeceklerdir. Yani onlar öyle helâk edilmişlerdir ki onlar için bir daha<br/>dünyaya dönüş yoktur. Onlar ibret almıyorlar mı? Neden uyanmıyorlar? Nasıl onlar<br/>eskiden oldukları hale dönemeyecek şekilde geçip gittiler ve yok oldularsa, aynı şekilde<br/>Mekke müşrikleri de helâk olacak, onların ardından yok olacaklar ve bir daha geri<br/>dönmeyeceklerdir.<br/>
Bazıları der ki: Onlar görmezler mi ki onların dünyadan çıkması, onlardan birinin<br/>
evinden çarşıya yahut başka bir beldeye çıkıp orada iş ve maslahatlarını tamamladıktan<br/>sonra evine dönmesi gibi değildir. Bilakis o dünyadan ebedî olarak ayrılmıştır.<br/>Öncekilerden helâk olanların bir daha bunlara dönmemeleri, tamamen helâk<br/>olmalarından ibarettir.<br/>
Mânânın şöyle olması da mümkündür: Geri kalanlar bir sebeple veya doğum ile helâk<br/>
edilenlere dönemezler. Çünkü biz onların nesillerini kestik ve onları helâk ettik.<br/>Nitekim <i>et-Tefsîru’l-Kebîr</i>’de böyle geçmektedir.<br/>
<b>Selman Fârisî</b> (r.a.) ne zaman bir harabeden geçse, durur, âh u figan ile inlerdi ve o<br/>
yerden geçip gidenleri hatırlardı. Derdi ki: “Bu binaları dikenler ve meskeni yapanlar<br/>neredeler? O köşkleri süslemeye gönül verdiler, bu uğurda canı ve malı kaybettiler.<br/>Onlara gönül bağladıklarında gül gibi açıldılar, sonra yapraklarını döktüler ve toprakta<br/>uykuya daldılar.”<br/>
<i>Yüksek saraylarda konaklayana ikametinden sor!<br/>Hayatın nimet ve külfetiyle safâ ve cefâlardan kurtulmuş<br/>Mülk ve saltanata kurulup insanları kendine kul etmişken<br/>Ölüm elçisi/meleği onu alnı üzere yatırır/canını alır.</i><br/>
Bu âyet öldükten sonra bazı insanların kıyametten önce tekrar dünyaya döneceğini<br/>
iddiâ edenlerin (ehl-i ric’at) görüşünü reddeder. Nitekim <b>İbn Abbâs</b> (r.a.)’tan rivâyet<br/>edildiğine göre kendisine bir topluluğun kıyametten önce Hz. Ali (r.a.)’ın tekrar dünyaya<br/>gönderileceğini iddiâ ettikleri söylendi. İbn Abbâs (r.a.): “O zaman biz ne kötü bir<br/>topluluğuz. Onun (dul kalan) hanımlarıyla evlendik ve mîrâsını taksim ettik.” dedi. Yani<br/>eğer o geri dönecekse, diri demektir. Diri olan birinin hanımları ile evlenilemez ve<br/>mirası da taksim edilemez. Nitekim fukaha şöyle demiştir: Bir kadına kocasının vefat<br/>haberi ulaştığı zaman iddetini bekler, bir başkasıyla evlenir ve bir de çocuk doğurursa,<br/>
