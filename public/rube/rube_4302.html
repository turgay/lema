<a name=4303></a><img src="flower_sep.jpg"/><br/>
<img src="flower_sep.jpg"/><br/>
<i>et-Te’vîlâtü’n-Necmiyye</i>’de der ki: “Adâlet, Allah’ın sana verdiği bedeni ve rûhi<br/>
halleri, dünya mallarını, dîni hükümleri ve onlarla yapılan amelleri Allah’ı taleb ve<br/>O’na vuslat uğrunda sarfetmendir. Çünkü bunları başka gâyeler için kullanmak<br/>zulümdür.”<br/>
<b>Hâfız</b> der ki:<br/>
<i>Dosta ömrü ve malı feda edemedik,<br/>Yazık ki bizde bu derece aşk yoktur</i><br/>
<i>“İyiliği” </i>ihsânı, amelleri mutlak olarak iyi ve güzel yapmanızı emreder. Nitekim<br/>
Rasûlullah (s.a.): “<i>Allah, her şeyde ihsanı (her işi iyi ve güzel yapmayı)<br/>emretmiştir</i>.”<a href="RuhulBeyans.html#4306">[186]</a><br/>
<b>Fudayl</b>’ın şöyle dediği nakledilir: “Bir kişi her işte ihsanla hareket etse de, sâhip<br/>
olduğu tavuğa kötü davransa muhsinlerden olmaz.”<br/>
Rivâyet edilmiştir ki bir kadın kediyi hapsedip ona ölünceye kadar bir şey<br/>
yedirmemesi yüzünden azâba dûçar olmuştur. Bir kadını da Allah Teâlâ, susuz bir<br/>köpeğe ayakkabısıyla su vermesi sebebiyle af edip bağışlamıştır.<a href="RuhulBeyans.html#4306">[187]</a><br/>
Hikâye edilir ki: <b>Şeyh Şiblî</b> (r.h.) Bağdad sokaklarının birinde soğuk havada tir tir<br/>
titreyen bir kedi gördü. Acıyarak onu alıp elbisesinin yenine koydu. Bu, onun Allah<br/>katındaki makbûliyetine ve velâyet derecesine ulaşmasına sebep oldu.<br/>
Suçları affetmek, kötülük yapana iyilikte bulunmak da yine ihsandan sayılır.<br/><i>Sana taş atana sen meyve at<br/></i>Emir, nehiy ve nafileleri yapmak konusunda sabır ve sebat etmek de ihsanın bir<br/>
türüdür. Çünkü farzları edada mutlaka noksanlıklar bulunur. Bu da ancak mendublarla<br/>telâfî edilir. Bir hadiste şöyle buyrulmuştur: <i>“Nâfile ibâdetlerinizi iyi yapın, çünkü<br/>farzlarınız onlarla tamamlanır.” </i><a href="RuhulBeyans.html#4306">[188]<i> </i></a>Merfu bir hadiste şöyle buyrulmuştur: <i>“Nafile<br/>mü’minin Rabbine hediyesidir. Her biriniz hediyesini iyi ve temiz yapsın.”</i><a href="RuhulBeyans.html#4306">[189]</a><br/>
İhsan, müşâhede anlamına da gelir. Nitekim Rasûlullah (s.a.): “<i>İhsan, Allah’a onu</i><br/>
<i>görüyormuşsun gibi kulluk etmendir. Sen onu görmüyorsan da O seni mutlaka<br/>görüyor</i>.” <a href="RuhulBeyans.html#4306">[190] </a>buyurmuştur. Müşâhede, yaratanı gözle görmek değildir. Bu âşikârdır.<br/>Bilakis bununla kastedilen, bütün varlığıyla mâsivallahtan (Allah’tan başka her şeyden)<br/>yüz çevirmenin; lisanında, kalbinde ve himmetinde Allah’tan başkasına yer vermeyecek<br/>şekilde O’na tam teveccühün istikrar kazanmasından sonradır. İşte kalb ve idrâkin<br/>Allah’ı müşâhedesinden dolayı bu duruma “müşâhede” adı verilmiştir. Nitekim<br/>âriflerden birisi şu beytinde buna işâret eder:<br/>
