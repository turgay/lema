<a name=1000></a><img src="RuhulBeyan-1000_1.jpg"/><br/>
<img src="RuhulBeyan-1000_2.jpg"/><br/>
<img src="RuhulBeyan-1000_3.jpg"/><br/>
<img src="RuhulBeyan-1000_4.jpg"/><br/>
<img src="RuhulBeyan-1000_5.jpg"/><br/>
<b>62. Şüphesiz bu <i>(Îsâ hakkında söylenenler), </i></b><b>doğru haberlerdir. Allah’dan başka</b><br/>
<b>ilah yoktur. Muhakkak ki Allah, evet O, mutlak güç ve hikmet sahibidir.</b><br/>
<i>“Şüphesiz bu”</i> Îsâ (a.s.) ve annesinin durumu ile ilgili anlatılanlar <i>“doğru haberdir.”</i><br/>
Yoksa, hıristiyanların yalanları değil. “Allah’dan başka ilah yoktur.” Hıristiyanların<br/>“teslîs” inancını daha güçlü bir şekilde reddetmek için âyette istiğrâkiyye <i>“min”i<br/></i>kullanılmıştır. <i>“Allah, azîz”</i> yani mutlak galip ve <i>“hakîmdir.”</i> Her şeye kadirdir.<br/>Bilinebilecek herşeyi kuşatan bir hikmet sahibidir. Hiçbir varlık, O’na güç ve hikmette<br/>ortak olamaz ki tanrılıkta ortak olabilsin.<br/>
<b>63. Eğer yine yüz çevirirlerse, şüphesiz Allah, bozguncuları hakkıyla bilendir.<br/></b>Bu parlak ve apaçık delilleri gördükten sonra, sana anlatılan bu gerçek kıssayı ve<br/>
tevhid inancını kabul etmekten imtinâ ederlerse, şüphesiz ki Allah, bozguncuları bilir.<br/>Kalplerindeki bozguncu emellerden haberdârdır, onları cezalandırmaya da gücü yeter.<br/>
Bil ki, peygamberlerin lânetlemeleri çok büyük bir tesiri hâizdir. Bunun sebebi ise<br/>
peygamber nefislerinin Ruhu’l-Kuds ile beraberlikleri ve Allah’ın onları Ruhu’l-Kuds<br/>ile desteklemesidir. Bu destek, Allah’ın izniyle cismânî âlemde müessirdir. Bir bakıma<br/>cismânî âlemin bu destekten etkilenmesi, bedenimizin ruhumuzdan etkilenerek gazap,<br/>korku, sevinç, mâşûku düşünme, irade ve iradelerin oluşumu esnasında organları<br/>harekete geçirme gibi yollarla ortaya çıkmasına benzer. Melekî nefislerin infiâli,<br/>cismânî âlemle tam bir beraberlik esnasında bu âlemde icrâ ettiği tesirdir. İşte bu<br/>birlikte oluş sebebiyle cismânî bedenler ile nâkıs insan nefisleri bu melekî nefislerin<br/>istediği şekilde bir tepki gösterirler. Nitekim yukarıda görülmüştür ki, hıristiyanların<br/>nefisleri Hz. Peygamber (s.a.) ile lânetleşmeden evvel onun nefsinden korkup<br/>etkilenerek lânetleşmeden vazgeçmiş; cizye ödemek şartıyla birbirlerini kendi hâline<br/>bırakma arzularını ızhâr etmişlerdir. <i>et-Te’vîlâtü’l-Kâşâniyye’de</i> böyle yazılıdır.<br/>
Velîlerin hâli de böyledir; birine bedduâ ettikleri zaman bu, hastalık, ölüm ve benzeri<br/>
belâlar şeklinde bir tesir icrâ eder.<br/>
Rivâyet edilir ki: <b>Şâir Bisâtî</b>, bir gün bir şâirler meclisinde <b>Şeyh Kemâleddin el-</b><br/>
<b>Hocendî</b>’yi görür ve der ki:<br/>
Ey delikanlı sen nerdensin? Yaşlı Hocendî fevrî olarak cevap verdi. Hocend’denim,<br/>
Hocend’denim, Hocend’denim. Çünkü kendisine delikanlı denmesinden incinmişti. Yine<br/>
