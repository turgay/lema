<a name=7508></a><img src="RuhulBeyan-7508_1.jpg"/><br/>
haberdir. Ölüm korkusu, kıyâmet hesabı ve cehennem azâbı. <b>Yahya b. Muâz</b> (r.h.) der<br/>ki: “Bu üç kamçı göklerin ve yerin ahâlîsine vurulacak olsaydı, hepsi korkudan boyun<br/>eğerlerdi. Oysa ölüm, hesap ve cehennemden ibâret bu üç kamçı insanoğluna<br/>vurulmaktadır. Zavallı insanoğlunun önünde büyük engeller vardır. Şüphe ve<br/>düşüncelere dalar. Dünya sevgisi denizine gaflet dalgası ile öylesine batar ki ne<br/>geçmişini düşünür ve ne de sonundan ve âkıbetinden korkar. Her sabah bir melek şöyle<br/>nidâ eder: “Büyük bir iş için yaratıldınız, ama siz ondan gâfilsiniz”. Dilini yalanla<br/>kirleten, kalbini ilâhî emirlere muhâlefetle bulaştıran, gönlünü (sırrını) hâinlik ile<br/>karıştıran kişi kendi hâlini nasıl düşünsün ki? Gönül, emânet yeridir, hıyânete<br/>bulanmıştır, kalp takvâ yeridir, muhâlefetle pas tutmuştur, dil tasdik mekânıdır ama<br/>yalana vakfedilmiştir. Bu durumda söz, hîle ve aldatma; din de münâfıklıktan başka bir<br/>şey değildir.<br/>
<i>Tadına baktığında insanların bir ateş koru<br/>Der ki, yedim afiyetle ben onları<br/>Ve gördüm; hîleden ibâretmiş sevgileri<br/>Nifaktan ibâretmiş hep dinleri</i><br/>
Şimdi eğer gaflet hastalığını tedâvi etmek istiyorsan, tutman gereken yol şudur: Hasret<br/>
ve pişmanlık gözyaşı ile münâfıklık tahtasını yıka, sil! Sonra pişmanlık yolundan esen<br/>rüzgârın geçiş yoluna o tahtayı koy! Sonra şerîat mektebine götür, üzerine İhlâs sûresini<br/>yaz! Çünkü Cenâb-ı Hak kullarından ihlâs istiyor ve “Sadece Allah’a ihlâsla ibâdet<br/>etmekle emrolundular” buyuruyor. Hz. Peygamber (s.a.) de: <i>“Amelini ihlâslı yap, o<br/>ihlâslı amelden az da olsa, sana yeter”</i><a href="RuhulBeyans.html#7508">[44] </a>buyurmuştur.<br/>
<a href="RuhulBeyans.html#7503">[41].</a> Buhârî, “Deavât”, 69; Müslim, “Zikr”, 5, 6; Tirmizî, “Vitr”, 2; Nesâî,<br/>
“Kıyâmü’l-leyl”, 27; İbn Mâce, “İkâmet”, 114.<br/>
<a href="RuhulBeyans.html#7505">[42].</a> Buhârî, “Tevhîd”, 35; Müslim, “Tevbe, 25.<br/><a href="RuhulBeyans.html#7505">[43].</a> Ebû Dâvûd, “Vitr”, 26; İbn Mâce, “Edeb”, 57; <i>Müsned</i>, I, 248.<br/><a href="RuhulBeyans.html#7508">[44].</a> Münâvî, I, 126.<br/>
