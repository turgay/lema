<a name=10158></a><img src="RuhulBeyan-10158_1.jpg"/><br/>
<img src="RuhulBeyan-10158_2.jpg"/><br/>
<b>29. İnsanın derisini kavurur.<br/></b>Kavurur şeklinde tercüme edilen “levvâha” kelimesini açmak gerekirse Arapçada;<br/>
“lâhat ennâru eşşey’e” denilirki anlamı ateş bir şeyi yaktı, kapkara etti demek olur. Yine<br/>Arapçada “lâhahu esseferu evi’l-ataşu” denilir ki anlamı yolculuk veya susuzluk filanca<br/>kişiyi değiştirdi anlamına gelir. Herhangi bir nesne, şâyet yağlı ise yandığında<br/>kararması da bu kelime ile ifâde olunur.<br/>
Aynı âyette yer alan “beşer” kelimesi “beşera” kelimesinin çoğuludur. Beşera demek<br/>
insan derisinin dış yüzeyi demektir. Buna göre o sekar insanın cildinin dış yüzeyini<br/>değiştirip kapkara yapar demek olur. Bâzı tefsircilere göre ateş onların cildlerini yakar<br/>ve geceden daha kara bir hâle getirir demektir.<br/>
Burada; “lâ tubkî ve la tezer/hem bırakmaz, hem vazgeçmez” âyetleri göz önüne<br/>
alındığında “ateşin insan derisini ne şekilde kararttığını anlatmak mümkün değildir”<br/>şeklinde gelebilecek bir itiraza şöyle cevap verilebilir: “Bu âyet-i kerîmede insanın<br/>külliyyen yok olacağına dâir herhangi bir belirti yoktur. Bununla birlikte eğer insan yok<br/>olacaksa bunun yüzünün kapkara kesilmesinden sonra yok olması da mümkündür”<br/>
Bâzı âlimlere göre “levvâha” görünmek, zuhûr etmek anlamında ism-i fâil olabilir,<br/>
“beşer” kelimesi de beden derisi anlamına değil de insan anlamınadır. Âyetin mânâsı:<br/>“Sekar/cehennem insanlara görünür”.<br/>
Nitekim: “O sekar insana beş yüz yıllık mesâfeden gözükür” denilmiştir ki bu tefsir<br/>
Allah’ın: <i><b>“Ve görene cehennem açık bir şekilde gösterildiği zaman”</b></i> (en-Nâziat,<br/>79/36) sözü gibi olmuş olur. Böylece cehennem beşyüz yıllık mesâfeden kâfire<br/>gözüktüğünde ona “semûmu/vücûdun içine işleyen azâbı” ve “harûru/sıcaklığı” ulaşır.<br/>Tıpkı mümine rüzgâr ve esintisinin beş yüz yıllık mesâfeden ulaştığı gibi.<br/>
<b>30. Üzerinde ondokuz <i>(muhafız melek)</i></b><b> vardır.<br/></b>Sekar’ın <i>“üzerinde ondokuz (muhafız melek) vardır.” </i>Bu melekler sekarın işlerini<br/>
görürler ve oraya girmiş olanlara hükmederler. Bunlar Mâlik ve onunla birlikte bulunan<br/>onsekiz melektir. Bu meleklerin gözleri çakan şimşek gibi, dişleri dokumacı tarağı<br/>gibidir. Saçları ayaklarına kadar uzanır, ağızlarından cehennemin alevi fışkırır. İki<br/>omuzları arası bir yıllık yürüyüş mesâfesi kadardır. Kalplerinden acıma ve merhamet<br/>duyguları tamamen sökülüp, alınmıştır. Her biri bir avucuna yetmişbin kişiyi alarak<br/>cehennemin dilediği noktasına atabilme gücüne sâhiptir.<br/>
Bâzı âlimlere göre bu “ondokuz” orada görevli meleklerin reisleri ve başkanlarının<br/>
sayısıdır. Orada görevli olan meleklerin tümünün sayısına gelince Allah’ın şu âyetinde<br/>olduğu gibi bunu ancak kendisi bilir: <i><b>“Rabbinin ordularını kendisinden başkası<br/>bilmez.”</b></i> (el-Müddessir, 74/31) Bu önde gelen ondokuz tane meleğin sayılara sığmaz,<br/>
