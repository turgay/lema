<a name=7933></a><i>Ey Allah’ın rasûlü,<br/>Göreve daha fasîh bir müezzin getir.<br/>Din ve doğruluk henüz başlamışken<br/>“Hayye ale’l-felâh” sözünü böyle okumak ayıptır.<br/>Peygamberin öfkesi kabardı<br/>Ve gizli inâyetlerden birkaç söz söyledi.<br/>“Ey aşağılık adamlar, Allah katında Bilâl’in “heyye”si<br/>Yüz “hayye”den ve dedikodudan daha iyidir.<br/>Beni kızdırmayın da sırlarınızı,<br/>Önünüzü ve sonunuzu söylemeyeyim.</i><br/>
Cumada birinci ezanı ilk olarak <b>Hz. Osman</b> başlatmıştır. İlk ezanla birlikte çarşı-<br/>
pazar halkına ve esnafa vaktin geldiği duyuruluyor ve zamanında câmiye gelmeleri<br/>sağlanıyordu. Peygamberimiz (s.a.), <b>Ebû Bekir Sıddık</b> ve <b>Hz. Ömer</b> döneminde<br/>cumada hatip minbere çıktığında tek bir ezan vardı. Birinci ezandan önce sâlâ olarak<br/>tesbih ve ilan ise yedinci asırdan sonra <b>Nâsır Muhammed b. Kalavun</b> zamanında<br/>uygulanmaya başlanmıştır. Böylece halkın cumaya erken gelmesi sağlanmıştır. Ezandan<br/>sonraki sâlâ uygulaması ise ilk olarak sekizinci asrın sonlarına doğru <b>Sultan</b> <b>Mansur<br/>el-Hâcî b. el-Eşref Şâbân b. Hasan b. Muhammed b. Kalavun</b> zamanında<br/>başlatılmıştır.<br/>
Cumada aynı anda iki ezan (çift ezan) okuma uygulaması ise Emeviler devrinde<br/>
başlatılmıştır. Ezan okurken müezzinin iki elinden birini kulakları hizasına kaldırma işi<br/>ise meşhur Haccâc b. Yûsuf’un/Haccâc-ı Zâlim müezzini olan <b>İbnü’l-Esam</b> tarafından<br/>başlatılmıştır. Daha önce müezzinler parmak uçlarını kulaklarına koyuyorlardı.<br/>Mısır’da ilk olarak minâreye çıkıp ezan okuyan kişi <b>Şurahbil b. Âmir</b>’dir. Mısır emîri<br/><b>Mesleme b. Muhalled</b>, Muaviye’nin emriyle câmilere minâreler yaptırmıştır. Tabiî ki<br/>önceleri minâre yoktu. Amr b. As tarafından ilk olarak <b>Salim b. Âmir</b> baş müezzin<br/>olarak atanmıştır. Bu zât vefât edince aynı göreve Salim’in kardeşi Şurahbil b. Âmir<br/>atanmıştır. Müezzinlere ilk olarak Hz. Osman maaş bağlatmıştır.<br/>
İnsanlara duyurmak için ezanın yüksek sesle âşikâre okunması vâciptir. Bunun için<br/>
müezzinlerin yüksek bir yerde olması sünnettir. Kişi münferit tek başına kılacağı namaz<br/>için ezanı gizli okur. Namazda iftitah ve intikal tekbirlerini alan müezzin münâdîler<br/>imamdan uzak olanlara sesi ulaştırmak için yüksek sesle tekbir alırlar. Şâyet imamın<br/>sesi tüm cemâate duyurmaya yeterli oluyorsa müezzin ve münâdîlerin tekbir almaları<br/>mekruhtur. <i>İnsanu’l-uyûn’</i>da böyle anlatılmıştır.<br/>
Fakîr <b>(Bursevî)</b> der ki: Medine-i Münevvere’de Peygamber mescidinde o tarihte beş<br/>
tane minâre vardı ve bu minâreler beş vakit namaza işaret içindi. Bunlar bir gün bir<br/>geceyi kapsayan yirmi dört saatlik zaman diliminde beş dâvetin sûretleridir. Saat ve<br/>vakitleri ilk defa on iki saat olarak sistemleştiren Nuh (a.s.)’dır. Böylece gemide namaz<br/>vakitlerini tespit imkânı bulmuştur.<br/>
