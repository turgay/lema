<a name=3563></a><img src="flower_sep.jpg"/><br/>
Bilesin ki Yûsuf’un kardeşlerini yıldız şeklinde görmesi, tıpkı yıldızlarla yol<br/>
bulunduğu gibi kardeşlerle aydınlanıp yol bulmasından ileri gelmiştir. Babasıyla teyzesi<br/>Lea’yı da güneş ve ay şeklinde gördü. Teyzesi dememizin sebebi annesinin yukarıda<br/>geçtiği üzere Bünyamin’in nifasında vefat etmiş olmasıdır. Bunların Yûsuf’a secde<br/>etmelerinden maksad, kıssanın sonunda geleceği üzere Yûsuf’un saltanatı altına girip<br/>ona boyun eğmeleridir.<br/>
<i>el-İrşad</i><b>’</b>da der ki: “Âyette güneş ile ayın yıldızlardan sonra zikredilmesi, Yûsuf’un<br/>
babası ve teyzesiyle kardeşlerinden sonra görüşeceğine işaret etmiş olması uzak bir<br/>ihtimal değildir.”<br/>
On bir yıldızla işitme, görme, koklama, tatma ve dokunmadan ibaret beş zâhirî duyu<br/>
ile müfekkire, müzekkire, hafıza, muhayyile, vâhime ve müşterek histen ibaret altı bâtınî<br/>kuvveye işaret vardır. Çünkü bu his ve kuvvelerden her biri kendisine uygun olan<br/>mânâların idrâkine yarayan ışık saçan birer yıldızdır. Bunlar, kalb Yûsufunun<br/>kardeşleridir. Çünkü ruh Yâkubu’nun nefis Rahiliyle izdivacından doğmuşlardır. Hepsi<br/>bir babanın çocuklarıdır.<br/>
Güneş ile ay ruh ve nefse işarettir. Buna göre insanın kemaliyet makamı, tıpkı<br/>
meleklerin Âdem’e secde etmesi yani ona boyun eğip onun emri altına girmesi gibi<br/>kalbin ruh, nefis, hisler ve kuvvelerin secde ettiği bir sultan olmasıdır. İşte Nasr<br/>sûresinin işaret ettiği mutlak feth budur. Bu kemaliyet makamının varisleri için bu<br/>makamın hakikati ile tahakkuktan sonra genellikle dünyada bakâ söz konusu değildir. İyi<br/>anla. Ulu ve ekmel şeyhimiz (Atpazârî Osman Fazlî Ef.) de bu kısımdandı. Allah Teâlâ<br/>ruhunu dinlendirsin, fethlerini bize akıtsın. Onlar, arzularının son noktasına kavuştukları<br/>zaman Rablerinin yanındaki makamı tercih ederler. Nitekim <b>Molla Câmî</b> şöyle der:<br/>
<i>Eğer bana dünya ve âhireti arz etseler<br/>Ben Sen’in kapının eşiğini ikisine tercih ederim.</i><br/>
İndiyyet makamında bulundukları için onlara en uygun durum ölümdür. Çünkü<br/>
berzahtaki tafsîl dünyadaki tafsîlden daha çoktur. Yoksa onlar ne hayatlarında, ne de<br/>ölümlerinde, ne dünyada ne de ukbâdadırlar.<br/>
Sonra bilesin ki rüya, uyanık olarak değil de uykuda görülen nesnenin sûretinin kalb<br/>
aynasında resm ve nakşolunmasından ibârettir. Bu bakımdan rüya da ilim elde etme<br/>yollarındandır. Her ilmin bir mâlumu, her mâlumun da bir hakîkati vardır. İşte bu<br/>hakîkat, onun sûretidir. İlim de bu sûretin kalbe ulaşıp orada iz bırakmasıdır. Bu ister<br/>uykuda olsun, ister uyanıkken olsun fark etmez. Onun kalbden başka bir yeri yoktur.<br/>Ruhlar âlemi, var olma ve mertebe bakımından cisimler âleminden önce olduğu için<br/>cisimlere ulaşan rabbânî yardım, ruhların cisimlerle Hak arasında vâsıta olmalarına<br/>bağlıdır.<br/>
Cisimlerin idaresi ruhlara verilmiştir. Mürekkeb varlıklarla basit varlıklar arasında<br/>
