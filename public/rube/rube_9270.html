<a name=9271></a>Özet olarak söylenirse, gerek çarşı pazardaki satıcılardan olsun ya da olmasın, kâr<br/>
amacı güdenlerin niyetleri, insanların ihtiyaçlarını karşılamak ve kazançları ile takvâ<br/>üzerinde bulunarak Allah’a itâat yönünde olmalıdır. Böylece bu işlerinden dolayı sevap<br/>kazanmış olurlar. İnsanların ihtiyacını karşılamak veya kendisine bir iyilik yapan<br/>kimseye teşekkür etmek gibi meşrû bir işte olmak bir kimseyi oyalarsa Allah’a kulluktan<br/>ayrılmış olmaz. Çünkü o Hakk’ın kendisine yüklediği bir görevi yerine getirmektedir.<br/>Allah’ın bir emrinden dolayı bir kimsenin bir yaratılmışa hizmet etmesi kulluğuna zarar<br/>vermez.<br/>
Hak Teâlâ’nın emri bulunmayan bir işin bir kimseyi, kendi nefsi için oyalaması bunun<br/>
aksinedir. Bu hal kendisini Allah’a kul olmaktan alıkoyar, onun Hak Teâlâ’ya dönmesi<br/>gerekir.<br/>
Büyüklerden biri şöyle demiştir: Dünyayı yeren kimse anasına itâatsizlik etmiş olur.<br/>
Çünkü dünyaya insanlar tarafından nisbet edilen hayırsızlık ve kötülükler dünyanın işi<br/>değil, dünya çocuklarının işidir. Zira şer ve kötülük dünyanın değil, mükellef olan<br/>kimsenin işidir. Dünya insanın binitidir. Onun üzerinde iyilik işler ve onunla kötülükten<br/>kurtulur. Dünya, çocuklarından herhangi birinin azgınlık ve isyan etmemesinden<br/>hoşlanır. Zira o insanlara karşı çok merhametlidir. İnsanları doğurduğu halde onlara<br/>başka bir kumanın emeksizce sâhip çıkmasından korkar. Ona yapılan eziyetlerden biri<br/>de evlâdı olan insanların bütün hayır işlerini dünyada yaptıkları halde âhirete nisbet<br/>etmeleri ve bunların âhiret işleri olduğunu söylemeleridir. Oysa mevcud halde onlar bu<br/>fiilleri dünyadan başka bir yerde işlememişlerdir. Şu halde dünyanın buna aldığı<br/>karşılık, evlâdları husûsunda evlâdlarından gelen bir musîbetten başka bir şey değildir.<br/>Öyleyse dünyâyı kötülemekten geri durmayan kişi annesi hakkında câhildir. Böyle birisi<br/>âhiret hakkında daha da câhildir. Bir hadiste şöyle denilmiştir: “<i>Bir kul ‘Allah dünyaya<br/>lânet etsin!’ dediği zaman, dünya da şöyle der: ‘Bize Rabbi adına isyân edene Allah<br/>lânet etsin!’</i>”<a href="RuhulBeyans.html#9273">[268]</a><br/>
Şöyle diyenler vardır: Ameller için temiz niyetli olarak ve rağbet ederek sevap<br/>
istemek sadece avâma mahsus bir durum değildir. Bilakis en kâmil olanlar bile bundan<br/>geri durmazlar. Belki de onlar Allah’ın kendilerini tabiî ve rûhânî işleri yapmaları için<br/>yarattığı kimselerdir. Onlar Allah’ın ameller hakkında, ilâhî hükmü isbât etmek için<br/>Allah’ın vaad ettiği sevâbı ister ve ona rağbet ederler. Çünkü rubûbiyetle büyüklük<br/>yarışına girişmek câiz değildir. Bu yüzden onlar isteme ve rağbet etme konusunda<br/>avâmla ortaktırlar. Fakat amele yönelme konusunda onlardan ayrılırlar. Âriflerin bunu<br/>istemeleri nefislerine zulmetmekten kurtulmak için her hak sâhibine hakkını vermek<br/>içindir. Bu hakları verdiklerinde, kendi nefislerinin bile hakkına vefâ göstermedikleri<br/>zaman kemâl derecesinden düşerler ve bu da nefsi için bir felâket olur.<br/>
“<i>Dünya hayatı aldatıcı geçimlikten başka bir şey değildir.</i>” Yâni dünya, yok olması<br/>
çok çabuk olan cam ya da çini gibi maddelerden sayılabilecek bir metâdır. İnsan tabîatı<br/>önce ilk gördüğüne meyleder. Ama onu alıp faydalanmak istediği zaman o kırılır ve yok<br/>olur.<br/>
