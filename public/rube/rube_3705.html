<a name=3706></a><img src="RuhulBeyan-3706_1.jpg"/><br/>
<img src="RuhulBeyan-3706_2.jpg"/><br/>
<img src="RuhulBeyan-3706_3.jpg"/><br/>
<img src="RuhulBeyan-3706_4.jpg"/><br/>
<i>Hayâlin gözümde, yâdın dilimde<br/>Sevgin kalbimdeyken nasıl uzak sayarım seni?</i><br/>
<b>57. Îman edip de <i>(kötülüklerden) </i></b><b>sakınanlar için âhiret mükâfatı daha hayırlıdır.<br/></b><i>“Îman edip de” </i>kötülüklerden, küfür ve çirkinliklerden <i>“sakınanlar için âhiret</i><br/>
<i>mükâfâtı”;</i> yani onların âhiretteki ödülü, bitmek tükenmek bilmeyen ebedî nimetler<br/><i>“daha hayırlıdır.”</i> Çünkü hem hadd-i zatında daha üstün, daha büyük ve daha<br/>devamlıdır. Yûsuf (a.s.) da ihsânı, güzel davranması ve takvâsı sayesinde kuyunun<br/>dibinden pâdişahlık taht ve mansıbına ulaştı.<br/>
<i>Dünyada ve âhirette kim kadr u kıymet bulduysa<br/>O kimse sabır ve takvâ tarafına koştu<br/></i>Âyette mü’min ve müttakîden başkası için âhirette hiçbir nasip olmadığına işaret<br/>
vardır.<br/>
Âriflerden birisi şöyle der: “Dünya fânî bir altın, âhiret ise bâkî bir çömlek olsaydı<br/>
bile âhiret dünyadan daha hayırlı olurdu. Kaldı ki dünya fânî bir çömlek iken, âhiret<br/>bâkî bir altındır.”<br/>
<b>Ebû Hüreyre </b>(r.a.)’ın şöyle dediği rivâyet edilir:<br/>Biz bir gün:<br/>–“Yâ Rasûlallah! Cennet neden yaratılmıştır?” diye sorduk. Hz. Peygamber (a.s.):<br/>–“<i>Sudan.</i>” buyurdu.<br/>–“Bize cennetin yapısından haber ver.” dedik. Buyurdular ki:<br/>–“<i>Cennetin tuğlaları altın ve gümüş, harcı ise keskin kokulu misk, toprağı safran,</i><br/>
<i>kumu inci ve yakuttur. Oraya giren nimetlere erer, ebedî olur ve ölmez. Ne elbiseleri<br/>eskir, ne de gençliği elden gider. Cennetlikler dünyadayken nasıl gün geçtikçe<br/>yaşlanıyor idiyseler burada günden güne daha da güzel ve cemâl sâhibi olurlar</i>.”<a href="RuhulBeyans.html#3707">[60]</a><br/>
Öyleyse tâatlerde bulunmak gereklidir. Çünkü tâat, derecelerin tohumu<br/>
mesâbesindedir ki karşılığı cennetlerdir.<br/>
Hikâye edilir ki <b>İbrâhim b. Edhem </b>bir gün hamama girmek istedi. Fakat hamamcı<br/>
ücret ödemeden içeri girmesine mânî oldu. Ağlayarak şöyle dedi: “Şeytanın evine bile<br/>bedava girmeme izin verilmiyorsa, peygamberlerin ve sıddîkların evine girmeme nasıl<br/>olur da ücretsiz izin verilir?”<br/>
Fakir (<b>Bursevî</b>) der ki: Şâyet peygamberlerin eviyle cenneti kasdediyorsa oraya<br/>
