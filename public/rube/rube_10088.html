<a name=10089></a><img src="flower_sep.jpg"/><br/>
<img src="RuhulBeyan-10089_2.jpg"/><br/>
<i>“O gaybı”</i> bir başına <i>“bilendir.”</i> Yâni insanların duygularına ve hislerine kapalı olan<br/>
bütün her şeyi tek başına bilen O’dur. Bu cümle daha önceki âyette yer alan Peygamber<br/>Efendimiz’in <i><b>“kıyâmetin ne zaman kopacağını yakın mı uzak mı olduğunu<br/>bilmediği”</b></i> hükmünü tekrar başka kelimelerle ifâde eden bir cümledir.<br/>
<i>“Sırlarına kimseyi muttali kılmaz”, </i>bildirmez. Buradaki “fâ” Cenâb-ı Hakk’ın gaybı<br/>
bilmekte mutlak olarak tek başına olmasının ardından tehdîd ifâde ederek bu hükmün<br/>geldiğini göstermektedir. Şu hâlde gaybı sâdece o bildiği için bunun sonucu olarak<br/>gaybına tam olarak hiç kimseyi sırdaş etmez ve durumu gâyet açık bir biçimde hiç<br/>kimseye açmaz. Bir başka ifâdeyle yaratıklarından hiç kimsede gayb hakkında “ilm-i<br/>yakîn” (gözüyle görmüşçesine kesin bilgi) meydana getirecek bir açılım yapmaz.<br/>
<b>27. Ancak, <i>(bildirmeyi)</i></b><b> dilediği peygamber bunun dışındadır. Çünkü O, bunun</b><br/>
<b>önünden ve ardından gözcüler salar,</b><br/>
<i>“Ancak, bildirmeyi dilediği”,</i> seçip beğendiği bir <i>“peygamber bunun dışındadır.”</i><br/>
“İrtizâ”, beğenilmek, makbul olmak, beğenilen bir şeyi almak demektir. Buna göre âyet-i<br/>kerîmenin mânâsı; “O gaybını kimseye göstermez ancak bunu seçtiği ve kendisinden râzı<br/>olduğu peygamberine gösterir. O peygamberin risâletine dâir bâzı gaybî bilgileri açar.”<br/>Peygambere verilen bu gaybî bilgi ya onun risâlet prensibleri ile ilgilidir. Ya da<br/>risâletin rükünlerine ve ahkâmına dâirdir. Peygamberin peygamberliğinin doğruluğunu<br/>gösteren bir takım mûcizeler, peygamberlik prensibleri meyanında birinciye örnektir.<br/>Risâletin rükünleri ve ahkâmına örnek olarak mükelleflere emredilen şer’î<br/>mükellefiyetlerin tamamını, mükelleflerin nasıl amel edeceklerini ve bunlara karşılık<br/>âhirette hangi karşılığı bulacaklarını, yine risâlete dayalı olarak âhiret ahvâlini<br/>sayabiliriz. Bu âhiret ahvâli cümlesinden olmak üzere kıyâmetin kopması, yeniden<br/>dirilme ve bunun dışında açıklanması peygamberlik vazifesi olan gaybî bilgiler de<br/>peygamberlere verilebilir. Buna karşılık yukarda sıraladığımız peygamberlik vazifesi<br/>ile ilgili her iki gaybî yöne girmeyen, kıyâmetin ne zaman kopacağı meselesi gibi gaybî<br/>hususları Allah asla hiç kimseye açmaz. Üstelik kıyâmetin ne zaman kopacağının beyân<br/>edilmesi peygamberlik mihverinin üzerinde dönmüş olduğu teşrîi hikmete aykırıdır.<br/>
Yukarıdan beri sıralanan açıklamalar ve âyet-i kerîme, evliyânın keşfe dâir<br/>
kerâmetleri olmayacağını göstermez. Çünkü keşif mertebelerinin en son ve üst sınırının<br/>peygamberlere âid oluşu, onun altında yer alan mertebelerden herhangi bir mertebede<br/>onların dışında hiç kimsenin yer alamayacağını gerektirmez. Hiç kimse evliyânın kâmil<br/>bir keşif açısından peygamberlerin mertebesinde olabileceklerini iddiâ etmez. Çünkü bu<br/>keşfi; kâmil, sarih ve açık bir vahiyle hâsıl olmuş ve o peygamber gaybe dâir bu bilgiyi<br/>vahiy kanalıyla ve Hak’tan bilgi almak sûretiyle elde etmiştir. Şu hâlde âyette yer alan<br/>
