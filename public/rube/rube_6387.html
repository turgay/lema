<a name=6388></a><i>Topraktan yaratıldım bir şahıs oldum,<br/>Gören, soru sorup cevap veren<br/>Tekrar toprağa döndüm, onun içine karıştım<br/>Sanki topraktan hiç ayrılmamış gibi oldum.</i><br/>
<b>Şeyh Sa‘dî</b> (k.s.) şöyle demiştir:<br/>
<i>Emriyle yokluktan varlık zuhur eder;<br/>O’ndan gayrı kim yoktan var eder?<br/>Sonra varlığı tekrar yokluğun meçhullerine<br/>Oradan da mahşer meydanına götürür</i><br/>
<i>et-Te’vîlâtü’n-Necmiyye</i>’de der ki: “Burada toprağın varlıkların ilâhî huzura en uzak<br/>
olanı olduğuna işâret edilmektedir. Çünkü hakîkate baktığımızda varlıkların ilâhî huzura<br/>en yakın olanının ruhlar âlemi olduğunu görürüz. Çünkü Allâh’ın ilk yarattığı şey ruhlar,<br/>sonra ise arştır. Çünkü arş rahmâniyyet sıfatının istivâ/yerleşme yeridir. Sonra kürsî,<br/>sonra yedinci semâ, sonra bütün semâlar, sonra esîr feleği, sonra zemherir feleği, yâni<br/>hava, sonra su, sonra da toprak yaratılmıştır. Toprak his ve hareketi olmayan cansız bir<br/>varlıktır. Zâtını ve sıfatlarını değiştirme gücü yoktur. Toprağın sûretinin beşer sûretine<br/>dönüşmesi ve sıfatının da insanlık sıfatıyla değişmesi gibi toprağın sûret ve mânâ olarak<br/>zâtının topraklık vasfından çıktığını ve sıfatlarının değiştiğini gördüğümüz zaman, onun<br/>bir dönüştürene ve değiştirene muhtaç olduğunu biliriz ki O Allah Teâlâ’dır.<br/>
Allah Teâlâ “<i>Sonra siz, (her tarafa) yayılan insanlar oluverdiniz.</i>” sözüyle işâret<br/>
edilmektedir ki siz cansız, ölü ve ilâhî huzurdan varlıkların en uzağı olan bir toprak<br/>idiniz. Ben kendi ruhuma izâfe ile şeref kazanan, ilâhî huzura varlıkların en yakını olan<br/>bir ruh üfleyerek sizi insan kıldım. Kudret ve hikmetin kemâli ile uzakların en uzağı ile<br/>yakınların en yakınını bir araya getirmekten hangi âyet/delil daha âşikar ve açık<br/>olabilir! Sonra mukarreb melekleri size secde ettirdim. Sizi cemâl ve celâl sıfatlarımın<br/>hepsini gösteren bir ayna yaptım. Bu sır sebebiyle sizi yeryüzünün halîfeleri kıldım.”<br/>
Fakîr (<b>Bursevî</b>) der ki: Halîfenin ilâhî isimlerin hükümlerini yerine getirmek için bir<br/>
vatandan diğerine intikal etmesi gerekir. Dünyevî vatan Zâhir isminin eserlerindendir.<br/>Berzahî vatana intikal Bâtın isminin ahkâmındandır. Zuhûrun başlangıcında ve<br/>evvelinde birinci vatana nisbetle gayb şehâdet hâline geldiği gibi, aynı şekilde ikinci<br/>vatana nisbetle de gayb şehâdet hâline gelir. Haşrî vatan zuhûrun sonunda ve<br/>peşindedir.Yâni dünyâ ba‘s ve haşrin zuhûrundan önce Zâhir isminin hükmüne râci<br/>olarak şehâdet olduğu gibi ba‘s ve haşrin zuhûru sırasında Bâtın isminin hükmüne râci<br/>olarak gayb hâline gelir. Âhiret ba‘s ve haşrin zuhûrundan önce gayb olduğu gibi ba‘s<br/>ve haşrin zuhûrundan sonra şehâdet olur. O şimdiki kalb gibidir. İş tersine döner, kalb<br/>kalıb, kalıb da kalb olur. Allah’tan tam kemâl hâlinde intikal etmeyi ve âhiret hayatında<br/>kuşatıcı ve genel bir vücûd ile zuhûru niyaz ederiz.<br/>
