<a name=7944></a><img src="flower_sep.jpg"/><br/>
<img src="RuhulBeyan-7944_2.jpg"/><br/>
<img src="RuhulBeyan-7944_3.jpg"/><br/>
secde, ibâdet mertebelerinin zirve noktasıdır. Öyle ise secde yalnız Allah’a tahsis<br/>edilmelidir. Belki de yıldızlara tapan bazı Sabiîler gibi birtakım insanlar, güneş ve aya<br/>secde etmeyi Allah’a secde etmek zannediyorlardı. Bu âyetle Allah ile araya böyle bir<br/>vasıtanın konulması yasaklanmış ve bütün eşyayı yaratan Allah’a secde emrolunmuş<br/>oldu.<br/>
Şâyet, “Secde ânında güneşin insanlara kıble olması niye câiz olmasın?” gibi bir şey<br/>
sorulursa, şöyle deriz: Güneş insanların maslahat ve menfaatlerine yönelik yaratılan ve<br/>dünyayı aydınlatan pek yüce bir cevherdir. Şâyet namazda güneşin kıble oluşuna izin<br/>verilip rükû ve secdede güneşe dönülürse, bazı insanlar, bu rükû ve secdenin Allah’a<br/>değil güneşe yapıldığını zannederler.<br/>
Fakat muayyen taşlar böyle değildir. Bunların kıble olarak tespit edilmesinde her<br/>
hangi bir ulûhiyet anlayışı ve bir zihin karmaşası söz konusu değildir.<br/>
Bir hadîs-i şerîf’te şöyle denilmiştir: <i>“Ümmetimde riyâ ve gösteriş yoktur. Olsa da</i><br/>
<i>amellerle ilgili olur. İmâna gelince, îmân onların kalplerinde dağlar gibi sâbittir.<br/>Kibre gelince, onlardan biri secde ederek alnını yere koyunca, kibirden kurtulmuş<br/>olur.”</i><br/>
<b>38. Eğer insanlar büyüklük taslarlarsa <i>(bilsinler ki) </i></b><b>Rabbinin yanında bulunan</b><br/>
<i><b>(melekler)</b></i><b> hiç usanmadan, gece gündüz O’nu tesbih ederler.</b><br/>
“<i>Eğer insanlar”</i> Allah’tan başkasına secdeyi terk husûsunda senin emrine uymaktan<br/>
<i>“büyüklük taslarlarsa”;</i> güneş ve ay gibi unsurlara secde ederek onları aracı yapmakta<br/>ısrar ederlerse, bu durum Allah’a ihlaslı olarak ibâdet edenlerin sayısını hiç de<br/>azaltmaz. Bilsinler ki <i>“Rabbinin yanında bulunan”</i> Allah katında mânen Allah’a<br/>yaklaştırılmış olan mukarreb melekler, <i>“hiç usanmadan, gece gündüz”</i> devamlı olarak,<br/>her zaman <i>“O’nu tesbih ederler.”</i> Ortaklardan ve Allah’ın şânına yakışmayan her<br/>şeyden onu tenzîh ederler. Onlar ibâdetin çokluğu, duâ ve yakarışın fazlalığı sebebiyle<br/>bezginlik ve yorgunluk hissetmezler.<br/>
Buradan şu anlaşılmaktadır: Allah’a ihlâslı olarak ibâdet diğer kullarda da mevcud<br/>
olmakla beraber burada sâdece meleklerin bu işe tahsis edilmesi, sayılarının<br/>çokluğundandır. Ayrıca melekler, güneş ve aya yapılan ibâdeti kıskançlık duygusuyla<br/>reddedip ibâdeti Allah’a tahsis ederler. Onlar hiç usanmazlar. “Seâmet”, “yorulma,<br/>usanma” demektir. Yani melekler tesbih ve ibâdetten geri kalmaz ve yorulup usanmazlar.<br/>Çünkü meleklerin tesbihleri insanların nefes almaları gibi tabiî bir durumdur.<br/>
<b>Abdülazîz Mekkî </b>bu âyetle ilgili olarak şu tesbihâtı tavsiye etmiştir: <i>“Zâtını</i><br/>
<i>tanıyanın, zikrinden usanmayacağı Allah ne yücedir. Kendisiyle dostluk ve ünsiyet</i><br/>
