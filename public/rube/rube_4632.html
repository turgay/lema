<a name=4633></a><img src="flower_sep.jpg"/><br/>
ölümün kardeşidir. Hesaplarının görülmesi, amellerinin karşılığını almaları için bütün<br/>yaratılmışların diriltileceği vakit olan <i>“kıyâmetin şüphe götürmez olduğunu bilsinler.”</i><br/>
Kıyâmetin bir gün geleceğinde ve yukarıda zikredilenlerin olacağında asla şüphe<br/>
yoktur. Çünkü bu hâdiseye şâhid olan, yâni Allah’ın Ashâb-ı Kehf’in nefislerini sanki<br/>ölmüşcesine 300 küsür sene uykuda tutmasını, bu süre içinde bedenlerinin<br/>çürümemesini ve hatta elbiselerinin bile yıpranmamasını gören ve bundan sonra<br/>ruhlarını tekrar bedenlerine gönderip de onları asırlık uykudan uyandırdığına şâhid olan<br/>kişi bilir ki, Allah bütün insanları vefat ettirir ve ruhlarını bedenleri haşr oluncaya<br/>kadar tutar. Sonra haşir gününde hesâb ve cezâ için ruhlarını bedenlerine iâde eder.<br/>
<i>İlâhî kudretin önünde işlerde zorluk yoktur<br/>Âcizlerin Hakk’ın rızkı konusunda işi yoktur</i><br/>
Fakir (<b>Bursevî</b>) der ki: Bu hâdise, Allah’ın bir kavme uyku sûretinde lütfu ve onları<br/>
irşâdıdır. Yakaza ehline sanki peygamber göndermişcesine bu kudreti göstermiş,<br/>hakîkatı açıklamıştır.<br/>
<i>et-Te’vîlâtü’n-Necmiyye</i>’de şöyle der: “Âyetteki; “<i>Böylece (insanları) onlardan</i><br/>
<i>haberdar ettik</i>” kavli işaret etmektedir ki cesedlerin ruhlarla birlikte yeniden<br/>diriltileceğini reddeden bazı inkârcılara Ashâb-ı Kehf’in hâlini göstermekle, Allah’ın<br/>ölüleri dirilteceği vaadinin ve kıyâmetin mutlaka geleceğinin gerçek olduğunu nasıl<br/>gösterdikse, aynı şekilde biz bazı ölü kalbleri de diriltmeye kâdiriz. Nitekim bu husûs<br/>Allah’ın şu buyruğunda vaad edilmiştir: <i><b>“Erkek ve kadından her kim inanmış olarak<br/>iyi bir iş yaparsa, onu (dünyada) hoş bir hayatla yaşatırız.”</b></i> (en-Nahl, 16/97) Başka<br/>bir âyette de şöyle buyrulur: <i><b>“Ölü iken kendisini dirilttiğimiz ve kendisine insanlar<br/>arasında yürüyebileceği bir ışık verdiğimiz kimse, karanlıklar içinde kalıp ondan<br/>hiç çıkamayan kimse gibi olur mu?”</b></i> (el-En‘âm, 6/122) Şu halde gerçek anlamda<br/>Hakk’ı seven sıddîkların ve muhiblerin kalplerinin, Allah yolunda kıyâm edeceği<br/>muhakkaktır.”<br/>
<b>İmam Sa‘lebî</b>’nin tefsirinde şöyle zikredilir: “Hz. Risâlet (s.a.) Efendimiz, Ashâb-ı<br/>
Kehf’i görmeyi arzu etti. Cebrâil (a.s.) geldi ve “Yâ Rasûlallah, sen onları bu dünyada<br/>görmeyi isteme. Ama ashâbının hayırlılarından dört kimseyi gönder ki onları senin<br/>dinine dâvet etsinler.” dedi.<br/>
O Hazret şöyle buyurdu:<br/>“Nasıl göndereyim ve kimin gitmesini buyurayım?”<br/>Cebrâil:<br/>“Kendi mübârek ridânı döşe, zemine aç. Hz. Sıddîk, Fârûk, Murtazâ ve Ebü’d-<br/>
Derdâ’ya söyle her biri bir köşesine otursun. Süleyman (a.s.)’ın emrine âmâde olan<br/>rüzgarı taleb eyle ki Cenâb-ı Hak onu sana itâatkâr kılmıştır. Ona söyle onları kaldırıp o<br/>
