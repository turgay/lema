<a name=3930></a><img src="RuhulBeyan-3930_1.jpg"/><br/>
<img src="RuhulBeyan-3930_2.jpg"/><br/>
<img src="RuhulBeyan-3930_3.jpg"/><br/>
değiştirmek hiç kimse için mümkün değildir.<br/>
<b>42. Onlardan öncekiler de <i>(peygamberlerine) </i></b><b>tuzak kurmuşlardı; halbuki bütün</b><br/>
<b>tuzaklar Allah’a aittir. Çünkü O, herkesin ne kazandığını bilir. kâfirler de bu<br/>yurdun <i>(dünyanın) </i></b><b>sonunun kimin olduğunu yakında bileceklerdir.</b><br/>
<i>“Onlardan öncekiler de </i>(peygamberlerine)<i> tuzak kurmuşlardı;”</i> Bu söz, Hz.<br/>
Peygamber’i teselli etmek içindir. Yani, Mekkeliler Hz. Muhammed (a.s.)’a tuzak<br/>kurdukları gibi onlardan öncekiler de peygamberlerine ve onlara inananlara tuzak<br/>kurmuşlardı. Öncekilerin kurduğu tuzak, peygamberlerini gizlice öldürmeyi ve onlara<br/>inananlara işkence etmeyi planlamalarıdır. Mesela Nemrud, İbrahim (a.s.)’ın rabbini<br/>öldürmek (!) amacıyla bir kule inşâ ederek İbrahim’e tuzak kurmuştu. Fir’avn Mûsâ<br/>(a.s.)’ a, yahudiler Hz. Îsâ (a.s.)’a, Semudlular Sâlih (a.s.)’a tuzak kurdu. Nitekim<br/>bunlar: <i><b>“Onu ve âilesini geceleyin öldürelim.” </b></i>(en-Neml, 27/49) diyorlardı. Mekke<br/>kâfirleri de Hz. Peygamber’i öldürmeye karar verdiklerinde Daru’n-nedve’de tuzak<br/>kurmuşlardı.<br/>
<i>“Halbuki bütün tuzaklar Allah’a aiddir.”</i> Allah’ın tuzağı, onları ne olduğunu bile<br/>
anlayamadan helak etmesidir.<br/>
Allah’ın kâfirleri böyle helak edivermesi, istiâre yolu ile tuzak kuranın tuzağına<br/>
benzetilmiştir.<br/>
<i>el-Kevâşî</i>’de şöyle denilir: Tuzakların sebepleri ve karşılığı Allah’ın elindedir.<br/>
Kimse, murad ettiği bir hususta O’na galip gelemez. Bu sebeple O, kâfirlerin tuzaklarını<br/>boşa çıkartıp peygamberlerine de zafer ihsan ederek kâfirlerin tuzaklarının karşılığını<br/>vermiş olur. Tuzağı yaratan da Allah olduğuna göre onların kurduğu bütün tuzaklar da<br/>O’nun olmaktadır. Bu bakımdan Allah’ın izin verdikleri dışında hiçbir tuzak zarar<br/>veremez.<br/>
Sonra Allah kendi tuzağının ne kadar güçlü ve mükemmel olduğunu şöyle ifade<br/>
ediyor: <i>“Çünkü O, herkesin” </i>hayır ve şer olarak<i> “ne kazandığını bilir” </i>ve bunların<br/>karşılığını hazırlar.<br/>
<i>et-Te’vîlâtü’n-Necmiyye</i>’de diyor ki: “Her zaman ve devirde insanların kurdukları<br/>
tuzaklar mutlaka olmuştur. Fakat bütün tuzaklar esasen Allah’ındır. Çünkü O, ehl-i<br/>Hakk’ı insanların kurduğu tuzaklarla denemek ve Allah’a güvenerek insanların<br/>tuzaklarına sabretmeleri için insanlara, kendi tuzaklarıyla tuzak kurdurarak aslında<br/>tuzakçılara tuzak kurmuş olmaktadır. Çünkü O, tuzak kuranların en hayırlısıdır.”<br/>
<i>Mesnevî</i>’de şöyle denilir:<br/>
