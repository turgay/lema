<a name=3487></a><img src="flower_sep.jpg"/><br/>
<img src="RuhulBeyan-3487_2.jpg"/><br/>
<img src="RuhulBeyan-3487_3.jpg"/><br/>
<i>Oyun oynar çocuklar, oyuna dalarlar da,<br/>Çanak çömlek kırıntıları onlara, altın ve mal görünür.<br/>Allah’ın ârifleri kimyacı olmuşlardır.<br/>Onların nazarında madenlerin bile kıymeti kalmamıştır.<br/>Bağlar, köşkler, ırmaklar<br/>Aşk yüzünden gözüne külhan görünüyor.</i><br/>
<b>92. <i>(Şuayb) </i></b><b>dedi ki: “Ey kavmim, size göre benim kabilem Allah’tan daha mı</b><br/>
<b>güçlü ve değerli ki O’nu <i>(Allah’ın emirlerini)</i></b><b> arkanıza atıp unuttunuz? Şüphesiz<br/>Rabb’im yapmakta olduklarınızı çepeçevre kuşatıcıdır.”</b><br/>
Kavmine cevap olarak Şuayb: <i>“dedi ki:</i> “<i>Ey Kavmim, size göre benim kabilem”</i><br/>
aşîretim, kavmim <i>“Allah’tan daha mı güçlü ve değerli”</i> aziz ve dost<i> “ki O’nu”</i> yâni<br/>Allah Teâlâ’yı unutulmuş, hatırdan çıkarılmış bir kimse gibi<i> “arkanıza atıp<br/>unuttunuz?”</i> Buradaki istifham yaptıklarını kötü görüp kınadığını ifade etmektedir.<br/>
Aslında “Benden daha mı değerli ki” demesi beklenirdi. Ancak Allah’ın peygamberi<br/>
olduğu için kendisini basit görmelerinin Allah’ı basit görmek demek olduğunu<br/>göstermek için “<i>Allah’tan</i>” demiştir.<br/>
Şuayb (a.s.) sâdece onların kendi kabîlesini Allah Teâlâ’dan üstün görmelerini red ve<br/>
inkar etmiştir. Halbuki onlar onun kabîlesinin Allah Teâlâ’dan üstün olduklarını değil<br/>sadece onun kabîlesinin mutlak olarak üstün olduğunu belirtmişlerdir. Değerli oluş<br/>hususunda temelde müşterek olmalarına rağmen Şuayb, önce Allah’ı tercih etmedikleri<br/>için, ikinci olarak da Allah’tan değersiz olduğunu söyledikleri için bir kez daha kınamak<br/>maksadıyla, kabilesinin Allah’tan daha değerli olduğu düşüncesini kötü görmüş<br/>olmaktadır.<br/>
Yâni, size göre benim kabilem Allah’tan daha mı değerli? Böyle bir şey doğru<br/>
olamaz. Oysa siz, bırakın O’nu daha değerli kabul etmeyi, O’na hiç değer<br/>vermiyorsunuz!<br/>
Allah’ı, ne dediği dikkate alınmayan, unutulmuş bir varlık olarak arkaya atılan bir şey<br/>
olarak gördünüz. Yani O’na ortak koşmak ve elçisini basit görmek suretiyle O’nu böyle<br/>bir duruma düşürdünüz. Bana Allah nazarındaki mevkiime göre değil de kabilem<br/>nazarındaki durumuma göre değer veriyorsunuz. Yani bana merhamet ederek beni<br/>korurken, Allah için değil, kabilemi göz önünde bulundurarak merhamet ediyorsunuz.<br/>Bir peygamber olarak Allah’a yakın oluşumu göz ardı ediyorsunuz. Bu hareket tarzınızla<br/>da bir nevi, kabilemin Allah’tan daha değerli olduğunu iddiâ etmiş oluyorsunuz. Çünkü<br/>
