<a name=9847></a>ve riyâzata ihtiyaç olsa da... Bu nedenle âlimler demişlerdir ki ahlâk, bir insanla<br/>birlikte bulunma ve onunla haşır neşir olmakla değişir ve -adamına göre- ya güzel ya da<br/>çirkin olur. Meselâ; çirkin ahlâk, kişinin birlikte bulunduğu arkadaşı ve haşır neşir<br/>olduğu kişinin hâline göre güzel olabilir. Nitekim bir hadis-i şerifte Peygamber<br/>Efendimiz (s.a.) şöyle buyurmuşlardır: <i>“Kişi arkadaşının dini üzeredir. Sizler kiminle<br/>arkadaşlık ettiğinize iyi bakınız.” </i><a href="RuhulBeyans.html#9852">[28] </a>Bir başka hadis-i şerifte şu ifâdelerle<br/>karşılaşıyoruz: <i>“Hevâ ve hevesine uyanlarla, bid’atçilerle birlikte düşüp kalkmayınız.<br/>Çünkü onların uyuz hastalığının eziyeti gibi eziyetleri vardır.” </i><a href="RuhulBeyans.html#9852">[29]</a> Gerçek böyle<br/>olduğu için iyi kişilerle düşüp kalkmak güzel görülüp teşvik edilmiş, kötülerle arkadaş<br/>olmak çirkin görülüp yasaklanmıştır.<br/>
Ahlâkın iyi insanlarla arkadaş olmakla ve onlarla düşüp kalkmakla değiştiğini<br/>
söylemiştik. Aynen bunun gibi ahlâk bir de sebebine sarılmakla değişir. Bu nedenle ruh<br/>doktorları ahlâk ilminde bir bölüm tertip etmişler ve orada rûhî yönden sağlıklı olanla<br/>ruhâni yönden marazî olan durumların neler olduklarını beyân etmişlerdir. Bu tıpkı<br/>insanların vücûdlarını tedâvî eden doktorların vücûd tedâvîsini çeşitli bölümlere<br/>ayırmaları ve her hastalığın sebebi ile tedâvisini ayrı ayrı beyân etmelerine benzer.<br/>
Allah, bu âyet-i kerîmede ahlâk anlamına gelen “huluk” kelimesini getirmiş ve bunu<br/>
“azamet” yâni büyüklükle nitelemiştir. Tıpkı Kur’an-ı Kerim’i “azim” sıfatıyla<br/>nitelediği gibi. Böylece Allah, Peygamber Efendimiz’in ahlâkının bütün mekârim-i<br/>ahlâkı bir arada topladığına dikkati çekmiş olmaktadır. Peygamber Efendimiz (s.a.)’in<br/>ahlâkı içinde Nûh (a.s.)’ın şükrü, İbrahim (a.s.)’ın dostluğu, Mûsa (a.s.)’ın ihlâsı,<br/>İsmail (a.s.)’ın vaadinde durması, Yakup (a.s.)’ın ve Eyyub (a.s.)’ın sabrı, Davud<br/>(a.s.)’ın özür beyânı, Süleyman (a.s.) ve İsa (a.s.)’ın alçak gönüllülüğü ve bunun<br/>dışında diğer peygamberlerin güzel ahlâkları mevcuddur. Nitekim Allah bir âyet-i<br/>kerîmede bundan dolayı <i><b>“İşte o peygamberler Allah’ın hidâyet ettiği kimselerdir, sen<br/>de onların yoluna uy!”</b></i> (el-En’am, 6/90) buyurmuştur. Şimdi burada bir parça<br/>düşünelim. “Hidâyet”; yâni yola uymak mârifetullah değildir. Çünkü hidâyet taklidden<br/>ibârettir. Böyle bir hareket Peygamber Efendimiz’e lâyık bir hareket değildir.<br/>Peygamber Efendimiz daha önce geçen peygamberlerin yollarını taklid etmeyeceği gibi<br/>onların şerîatlerini de taklid etmez. Çünkü Peygamberimiz’in şerîati o peygamberlerin<br/>şerîatlerini yürürlükten kaldırmış olduğu gibi füru’ konusunda onlardan tamamen<br/>farklıdır. Şu hâlde bu “uyma” fiilinden maksad; her bir peygamber diğerinde<br/>bulunmayan güzel bir ahlâka özel olarak sâhip olsa bile o peygamberlerin seçkin<br/>ahlâklarınının tümüne uymaktır. Peygamber Efendimiz’e mâdem ki bu emrediliyor, şu<br/>hâlde ona sanki, her bir peygamberde dağınık olarak bulunan bütün güzel ahlâkı kendi<br/>nefsinde toplaması emredilmiş gibi olmaktadır. Bu da pek yüce bir derece olup<br/>Peygamber Efendimiz (s.a.)’den önce geçen hiç bir peygambere nasip olmuş bir husus<br/>değildir. Şüphesiz Allah’ın Peygamber Efendimiz’i “büyük bir ahlâk üzere olmakla”<br/>nitelemesi boşuna değildir. Nitekim âriflerden birisi şöyle diyor:<br/>
