<a name=10100></a>benim için bütün Kur’an’ı çabucak okuyup hatmetmekten daha sevimlidir.”<br/>
Peygamber (s.a.) Efendimiz’in “bismillâhi’r-rahmâni’r-rahiym” ibâresini yirmi kez<br/>
okuduğu; her seferinde bir mânâ elde ettiği ve her kelimede bir ilim olduğunu söylediği<br/>rivâyet olunur.<br/>
Büyüklerden birisi şöyle derdi: Mânâsını anlamadığım, gönlümün içinde olmadığı hiç<br/>
bir âyetten sevap beklemem.<br/>
Selef âlimlerinden birisi herhangi bir sûreyi okuduğunda gönlü onunla olmazsa o<br/>
sûreyi tekrar okurmuş.<br/>
Âlimlerden birisi şöyle der: Her âyetin altmış bin anlamı vardır. Bu anlamlardan<br/>
geride kalanları ise daha fazladır.<br/>
<b>Mâlik b. Dînâr</b> şöyle der: Kul gece teheccüde kalkar ve emrolunduğu biçimde<br/>
Kur’an’ı tane tane okursa Cebbâr olan Allah ona yaklaşır. O büyükler biliyorlardı ki,<br/>kalplerinde buldukları incelik, tat, fetih ve nurlar Allah’ın kalplerine olan yakınlığı<br/>sâyesindedir. Bir hadis-i şerifte şöyle buyurulur: <i>“Kıyâmet günü Kur’an okuyan kişi<br/>getirilir ve cennetin ilk basamakları üzerinde durdurulur. Kendisine, denilir ki: Oku<br/>ve yüksel, dünyada tertîl üzere okuduğun gibi tertîl üzere oku. Çünkü senin merteben,<br/>mevkiin okuyacağın son âyetin yanındadır.”</i> <a href="RuhulBeyans.html#10104">[152]</a><br/>
Kur’an’ın indirilmesinden amaç içindeki hakîkatleri anlamak ve muhtevâsı ile amel<br/>
etmek olduğu için Kur’an’ın okunuşunu dinlemek namazda farz, namaz dışında mendub<br/>görülmüştür. Kur’an’ı okuyanın bir ecri/sevabı, dinleyenin iki ecri vardır. Çünkü o hem<br/>Kur’an’ı dinliyor ve hem de susuyor. Ya da iki kulağı ile dinliyor, oysa okuyan sâdece<br/>bir dil ile okuyor. Kur’an’ı dinleyen kimse farzı edâ ediyor demektir. Bu nedenle,<br/>“Kur’an’ı dinlemek, okumaktan daha sevaptır.” demişlerdir.<br/>
<b>Molla Câmî</b>, <i>Silsiletü’z-zeheb</i>’de şöyle demiştir:<br/>
<i>Cismânî hislerini Kur’ân için sarfet<br/>Rûhânî kuvvetlerini Kur’ân’a vakfet<br/>Kalbini mânâsına, dilini lafzına ver<br/>Gözünü yazısına, noktalarına ve duraklarına havâle et<br/>Kulağını onun mücevher dolu mâdenine tut<br/>Aklını onun sırlarının hazinelerinden doldur<br/>Onu okurken eğri büğrü okuma<br/>Harflerinin mahrecini yerine getir.</i><br/>
Kırâat çeşitlerinin ikincisi olan “hadr”a gelince; bu Kur’an’ı sür’atle okumak<br/>
demektir. Rivâyete göre bu ümmet içinde sâdece dört kişi Kur’an’ı kıldıkları namazın<br/>bir rekatinde okuyup hatmetmişlerdir. Bunlar <b>Hz. Osman b. Affan, Temîm Dârî, Said<br/>b. Cübeyr ve Ebû Hanife </b>hazretleridir.<b> Hemser b. Minhal </b>Kur’an’ı bir ayda doksan<br/>kez okuyup hatmederdi, anlamadığı yerler olursa döner bir kez daha okurdu. <b>Ebu’l-<br/>Hasan Ali b. Abdullah b. Sâdân b. Betenî</b> bir günde dört hatim indirirdi.<br/>
