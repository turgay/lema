<a name=6460></a>sözüne gelince, bu mecâzî olarak yaşlanmanın gece ve gündüze isnadı kabilindendir.<br/><b>Bâyezîd</b> (k.s.) aynaya baktı ve şöyle dedi: “Saçlarımın akları ortaya çıktı. Kusurlarım<br/>
gitmedi. Gaybda ne olduğunu ise bilmiyorum.”<br/>
<i>Ey saçının aklarına rağmen dünyâyı imar eden kişi<br/>Sende şaşılacak haller var ders almayı bilene<br/>Yıkılıp harap olmuşken cismi,<br/>Binasını imar edenin mazereti ne ola ki?</i><br/>
<b>Şeyh Sa‘dî</b> (k.s.) der ki:<br/>
<i>Ey uyuyan, işte şimdi uyanmak gerek.<br/>Seni ölüm uyandırdıktan sonra bu uyanışın ne faydası var?<br/>Yüzünden tazelik gitti, yerine kocalık geldi;<br/>Gecen gündüz oldu, aç gözlerini.<br/>Ben ta saçlarıma ak düştüğü gün ömrümden ümidi kestim.<br/>Yazık ki ömrüm geçti, şu birkaç nefes de geçip gidecek.<br/>Cem’in nazlı bir çocuğu ölmüştü;<br/>Babası onu ipek böceği gibi ipekten kefenlere sardı.<br/>Aradan bir süre geçince yana yana<br/>Ağlamak için çocuğun mezarına gitti.<br/>Kefenin ipeği çürümüştü.<br/>Cem bu hâli görünce düşündü, kendi kendine:<br/>“Ben bu kefeni ipek böceğinden zorla almıştım.<br/>Mezar böcekleri de çocuğumdan zorla almışlar” dedi.</i><br/>
Rivâyet edilir ki: <b>Osman</b> (r.a.) bir kabrin başında durduğu zaman sakalı ıslanıncaya<br/>
kadar ağlardı. Ona: “Cenneti ve cehennemi hatırlıyorsun, ama ağlamıyorsun. Ama<br/>kabirden dolayı ağlıyorsun öyle mi?” denildi. Bunun üzerine şöyle cevap verdi:<br/>“<i>Rasûlullah (s.a.) şöyle buyurdu: “Kabir âhiret menzillerinin ilkidir. Kişi ondan<br/>kurtulursa, sonrası kolaydır. Kurtulamazsa sonrası daha zordur.</i>”<a href="RuhulBeyans.html#6468">[53]</a><br/>
Rivâyet edilir ki <b>Hasan Basrî</b> (r.h.) bir mezar başında ağıt yakan bir kız gördü. Kız:<br/>
“Babacığım, senin yatağını ben seriyordum. Bu gece senin yatağını kim serdi?<br/>Babacığım, seni ben yediriyordum. Bu gece seni kim yedirdi?” ve buna benzer sözler<br/>söylüyordu. Hasan Basrî ona: “Böyle söyleme. Bilakis şöyle de: “Babacığım, Seni<br/>kıbleye dönmüş olarak koyduk. O halde kaldın mı, yoksa kıbleden çevrildin mi?<br/>Babacığım, kabir sana cennet bahçelerinden bir bahçe mi, yoksa cehennem<br/>çukurlarından bir çukur mu oldu? Babacığım, iki meleğin sorularına hakkıyla cevap<br/>verebildin mi, veremedin mi?” dedi. Bunun üzerine kız: “Ey şeyh, senin sözlerin ne<br/>güzel” dedi ve onun nasihatını kabul etti.<br/>
