<a name=10889></a><img src="RuhulBeyan-10889_1.jpg"/><br/>
<img src="RuhulBeyan-10889_2.jpg"/><br/>
<img src="RuhulBeyan-10889_3.jpg"/><br/>
<img src="RuhulBeyan-10889_4.jpg"/><br/>
ayıpladılar. Ve “Sen dîninden mi döndün?” dediler. O “Hayır vallâhi, ben dînimden<br/>dönmedim. Ama Muhammed’in sağında ve solunda birer mızrak gördüm. Vermeseydim<br/>onları bana saplayacağından korktum” dedi.<a href="RuhulBeyans.html#10893">[229]</a><br/>
Buradaki <i>“ellezî”</i> sılası bilinen birisi içindir. Ama cins için olma ihtimâli de vardır.<br/>
O zaman dîni yalan sayan herkes buradaki hükme dâhil olur. O zaman “dîni yalanlayan<br/>kimse” kavramı, kendisini hayvânî nefis kapladığı için zayıflara eziyet eden, onları sert<br/>ve kaba bir biçimde azarlayan herkese şâmil olur.<br/>
<b>3. Yoksulu doyurmaya teşvik etmez;<br/></b>Zengin olan âile efrâdını ve başkalarını <i>“Yoksulu doyurmaya”</i> yâni ona yiyecek<br/>
vermeye <i>“teşvik etmez.”</i> Fakîr ve muhtâclara yemek vermez. Ve, hayvânî nefis kendine<br/>gâlip geldiği, mal sevgisi ağır bastığı, cimrilik ahlâksızlığı kendisini ele geçirdiği için<br/>hak edene iyilik edilmesini engeller. O başkasını buna teşvîk etmezse, kendisi bunu<br/>nasıl yapar! Buradan anlaşılıyor ki, iyiliğe teşvîk ile o fiili terk, yalanlamanın<br/>emârelerindendir.<br/>
Bu âyette, “it‘âm/yedirme” fiilinin kullanılmayıp da “taâm/yemek” kelimesinin<br/>
getirilmesi ve bunun “miskîn/fakîr”e izâfe edilmesi bize gösteriyor ki, zenginlerin<br/>mallarında fakîrlerin hakları vardır. Demek ki yoksula kendi hakkı olan şeyi vermemek<br/>en büyük cimrilik, kalb katılığı, tabiat ve yaratılışın düşüklüğüdür.<br/>
Burada şöyle bir soru hatıra gelebilir: “Kişi çoğu zaman yoksulu yedirmeyi teşvik<br/>
etmez ve bu günah sayılmaz. O halde burada nasıl oluyor da bu hareket kınanıyor?”<br/>
Derim ki: Ya yoksula yedirmeyi teşvîk etmemesi, o kişinin yaptığının karşılığını<br/>
göreceğine inanmaması yüzündendir. Ya da “teşvîk etmeme”, “cimrilik”ten ve “fakîrlere<br/>ihsânda bulunmama”dan kinâyedir. Bunun kınanma ve azarlanma konusu olmasında<br/>hiçbir şüphe yoktur. Tıpkı başkasını iyilik yapmaktan alıkoymanın kınanmasında şüphe<br/>olmadığı gibi.<br/>
<i>Alçak kimse, lütuf ve ihsândan uzak olur,<br/>Başkalarının bağış ve ihsânını da engeller.<br/>Aşağılık adam, başkası murâd alsın istemez,<br/>Bayağı kimse sineğin kadehe yaklaşmasına bile izin vermez.</i><br/>
<b>4. Yazıklar olsun o namaz kılanlara ki,</b><br/>
