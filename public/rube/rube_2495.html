<a name=2496></a><img src="flower_sep.jpg"/><br/>
Meşhur olan görüşe göre bu topluluk, uzak doğuda Çin’in ötesinde bir yerde bulunan<br/>
bir topluluktur. Bunların oraya gidişleri şöyle olmuştur: Mûsâ (a.s.)’ın ve halifesi Yûşa<br/>(a.s.)’ın vefatından sonra İsrâiloğulları son derece azgınlaşıp peygamberlerini<br/>öldürmeye cür’et ettiler. Pek çok ölüm hadiseleri vuku buldu. İçlerinden bir kabile, bu<br/>gibi kötülüklere yanaşmayıp Allah Teâlâ’dan kendilerini bu azgınlardan ayırmasını<br/>istediler. Beytü’l-Makdis’te bulundukları bir sırada Hak Teâlâ onlar için yerin altından<br/>bir tünel açtı ve gündüzleyin kendilerini aydınlatmak üzere önlerine kandiller koydu.<br/>Akşama eriştiklerinde tünel kararıyor ve oldukları yerde geceliyorlardı. Sabah olunca<br/>kandiller tekrar önlerini aydınlatmaya başlıyor, onlar da yürüyorlardı. Yanlarından bir<br/>nehir akıyor, Allah da onların yiyecek ve içeceklerini o nehir üzerinden akıtıyordu. Bu<br/>yürüyüş tam bir buçuk yıl sürdü.<br/>
Sonunda uzak doğuda Çin’in ötesinde, güzel ve temiz bir yere varıp orada yerleştiler.<br/>
Vahşi ve yırtıcı hayvanlar, aralarında dolaşıyor birbirlerine hiçbir zararları<br/>dokunmuyordu.<br/>
Bunlar Tevrat’a sımsıkı sarılan ve İslâm’a müştak kimselerdi. Allah’a bir an bile<br/>
isyan etmezler, melekler kendileriyle müsafaha ederdi. Onlar, öyle bir bölgede<br/>bulunuyorlar ki ne bizden biri onlara ulaşabilir, ne de onlardan biri bize ulaşabilir.<br/>Çünkü Çin ile onların bulunduğu bölge arasında kum akan bir vadi vardır. Bu vadi,<br/>insanların onların yanına gitmesine mani olmaktadır. Bu görüş, İbn Abbas (r.a.)’a aittir.<br/>Süddî’ye göre ise aralarında baldan bir nehir vardır.<br/>
Bunlar, bir babanın çocukları gibidirler, hiçbirinin arkadaşından ayrı özel mülkiyeti<br/>
yoktur. Üzerlerine gece yağmur yağar, gündüzleyin güneş doğar. Birlikte eker biçerler<br/>ve elde ettikleri ürünü bulundukları beldenin belli bir yerinde biriktirirler. Herkes<br/>ihtiyacı nisbetinde ondan alır, geri kalanı bırakır.<br/>
Rivayete göre Rasûlullah (s.a.v.) Mirac gecesi Cebrâil (a.s.)’a:<br/>“Allah Teâlâ’nın “<i>Mûsâ’nın kavminden hak ile doğru yolu gösteren ve onunla âdil</i><br/>
<i>davranan bir topluluk vardır.</i>”<i> </i>ayetiyle övdüğü kavmi görmek istiyorum.” dedi.<br/>Cebrâil:<br/>
“–Seninle onlar arasında altı yılda gidilecek ve altı yılda dönülecek bir mesafe<br/>
vardır. Fakat Rabb’ine yalvar da sana izin versin.” dedi.<br/>
Hz. Peygamber (a.s.) duâ etti. Cebrâil de “Âmin” dedi. Allah Teâlâ, Cebrâil’e duanın<br/>
kabul olduğunu bildirince Peygamberimiz (s.a.v.) Burak’a binip birkaç adım gitti.<br/>Derken kendini istediği kavmin arasında buldu. Onlara selâm verdi, onlar da selâma<br/>karşılık verdiler. Sonra Peygamberimiz (a.s.)’a :<br/>
“–Sen kimsin?” diye sordular.<br/>O da:<br/>“–Ben ümmî peygamberim.” buyurdu.<br/>Onlar:<br/>
