<a name=5017></a><img src="RuhulBeyan-5017_1.jpg"/><br/>
<b>85. Allah buyurdu: “Senden sonra biz, kavmini <i>(Hârun ile kalan</i></b><br/>
<i><b>İsrailoğulları’nı) </b></i><b>imtihan ettik ve Sâmirî onları yoldan çıkardı.”</b><br/>
<i>“Allah buyurdu: “Senden sonra biz, kavmini”</i> Hârun ile kalan İsrâiloğulları’nı<br/>
<i>“imtihan ettik”</i> Sen İsrailoğulları’nın arasından ayrıldıktan sonra biz onları bir fitneye<br/>dûçâr ettik ve onların îmanda kararlı olup olmadıklarını bir buzağı yaratarak denedik.<br/>Onlar Mûsâ (a.s.)’ın Hz. Hârun ile birlikte deniz kenarında bıraktığı İsrâiloğulları’dır.<br/>Onlar altı yüz bin kişiydiler. Onların içinde ancak on iki bin kişi buzağıya tapmaktan<br/>kurtuldu.<br/>
Allah Teâlâ, Hz. Mûsâ’ya: “Sen, nereden geldiğini biliyor musun?” buyurdu. Hz.<br/>
Mûsâ: “Hayır, yâ Rabbi” dedi. Allah Teâlâ: “Sen, Hârun’a “benden sonra kavmimi<br/>yönet” diyerek ona îtimad ettiğin zaman ben neredeydim?” buyurdu.<br/>
Burada peygamberlerin ve onlara tâbi olanların yolunun çeşitli imtihan ve belâlarla<br/>
kuşatılmış olduğuna işâret vardır. Nitekim Nebi (a.s.): <i>“Belâlar, derecelerine göre<br/>peygamberlere yüklenmiştir.<a href="RuhulBeyans.html#5022">”</i>[93]</a> buyurmuştur. “Dostluk için imtihan/belâ, altın için<br/>ateş gibidir.” denilmiştir.<br/>
Yine burada ümmetin ve mürîdin fitnesinin peygamberden ve şeyh ile beraberlikten<br/>
ayrılmak olduğuna işâret vardır. Nitekim Allah Teâlâ şöyle buyurmuştur: <i>“Senden sonra<br/>biz, kavmini imtihan ettik.”</i> Yani sen aralarından ayrıldıktan sonra İsrâiloğulları’nı<br/>denedik. Çünkü yolcu, arkadaşlarıyla beraberlikten ayrılırsa, yol kesicilere ve<br/>felâketlere mâruz kalır.<br/>
<b>Hâfız</b> der ki:<br/>
<i>Hızır kılavuz olmadıkça bu konağı aşmaya kalkışma<br/>Çünkü kapkaranlık bir yol, yol yitirmeden kork</i><br/>
Rivâyet olunur ki İsrâiloğulları, Hz. Mûsâ’nın tavsiyesine uygun olarak yirmi gece<br/>
beklediler. Bu yirmi geceyi gündüzleri ile birlikte kırk gün olarak hesapladılar. Sonra<br/>“Süreyi tamamladık, Mûsâ’nın kendisi de eseri de yok.” dediler.<br/>
“<i>Ve Sâmirî onları yoldan çıkardı.</i>” Yani bu fitneyi tertipleyen ve buzağıya tapmaya<br/>
çağıran o idi.<br/>
<i>el-Es’iletü’l-muhkime’</i>de şöyle der: Allah Teâlâ “İdlâl/saptırma” fiilini Sâmirî’ye<br/>
izâfe etmiştir. Çünkü bu iş, onun ifâdesi ve çağrısıyla olmuştur. Allah, imtihanı ise<br/>kendisine izâfe etmiştir. Çünkü imtihan O’nun fiili, kudreti, irâdesi ve yaratması ile<br/>meydana gelmiştir. Eşyanın sebeplere ve müsebbibe izâfe edilmesi sürekli olarak bu<br/>şekildedir.”<br/>
Cenab-ı Hakk’ın Mûsâ (a.s.)’ın geldiği sırada ona bu imtihanın meydana geldiğini<br/>
bildirmesi ya onun Allâh’ın ilminde ve meşîetinde tahakkuku îtibâriyledir ya da olması<br/>beklenen şeyi olmuş gibi ifâde yoluyladır veya Hz. Mûsâ ayrıldığında Sâmirî bu fitneyi<br/>
