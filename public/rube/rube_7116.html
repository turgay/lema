<a name=7117></a><i>Musikinin güzellik fikri aklını alır götürür;<br/>Mütekellim/konuşan seni unutur.<br/>Allah’ın kelâmının nuru<br/>Senin gönlünde parlamaz.<br/>Lânet hükmü, sadece Kur’an okuyanların<br/>İhlâssız davranışlarından dolayı değildir.<br/>Nice namaz kılanlar vardır ki namaz esnasında<br/>Allah Teâlâ’ya niyazda bulunurlar.<br/>Sıdk kapısı ona açık olmadığından,<br/>O namaz ona lânet eder.</i><br/>
Bir hadiste şöyle buyrulmuştur: <i>“Gaflet üç şeyde olur: Allah’ın zikrinden gafil</i><br/>
<i>olmak, fecr-i sâdık ile güneşin doğuşu arasında gafil olmak ve kişinin din konusunda<br/>nefsinden gafil olması.<a href="RuhulBeyans.html#7120">”</i>[103]</a><br/>
<i>Keşfü’l-esrâr’</i>da der ki: “Gafiller iki gruptur. Birinci grupta olanlar, din hususunda<br/>
gafil, kendilerini ıslah hususunda habersizdirler. Başlarını dünyaya koymuş, şehvetten<br/>dolayı kendilerinden geçmiş, fikir ve ibret gözünü kapatmışlardır. Bunlarla ilgili Allah<br/>Teâlâ şöyle buyuruyor: <i><b>“…âyetlerimizden gafil olanlar yok mu, işte onların,<br/>kazanmakta oldukları (günahlar) yüzünden varacakları yer, ateştir!</b></i> (Yûnus, 10/7-8)<br/>Bir rivâyette de şöyle buyrulmuştur: “<i>Kendisinden gafil olunmadığı halde gafil olana<br/>şaşarım.</i>”<a href="RuhulBeyans.html#7120">[104]</a><br/>
Diğeri, beğenilmiş gafilliktir. Dünya işleri ve yaşamın düzenlenmesi hususunda<br/>
gaflettedir. Hakîkat sultanı onun bâtınını istîlâ etmiştir. Ahadiyyet celâlinin<br/>mükâşefesinde öyle yok olmuştur ki kendinden geçmiş, ne dünyadan haberi var ne de<br/>ukbâdan. Hâl diliyle şöyle der:<br/>
<i>Bu cihan aklın elinde, diğer cihan rûhun elindedir<br/>Himmet ayağını her iki köyün efendisinin ensesine vur</i><br/>
“Sûfî kâin ve bâindir (Bedeniyle halk iledir, kalbi ile onlardan ayrıdır.)” demişlerdir.<br/>
<i>Hak kime marifet nurunu vermiş ise,<br/>O kimsenin sıfatı “kâin bâin” olur<br/>Can Hak ile, ten Hak’tan gayrisi iledir.<br/>Ten Hak’tan, can Hakk’ın gayrısından ayrıdır.<br/>Onun zâhiri halkla beraber,<br/>Bâtını ise halktan kopuktur<br/>İçerden tanıdık, bildik;<br/>Dışından yabancı elbisesinde</i><br/>
