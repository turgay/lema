<a name=7124></a>boynuna bağlanan ve başı yukarı kalkık durumda olan kişi enfüste/iç âlemde olan<br/>âyetleri ayırt edemediği gibi her yönden sedlerle kuşatılan kişinin de nazarı ufuklara/dış<br/>âleme ilişmez ve ufuklardaki âyetleri ayırt edemez. Bu iki musîbete dûçar olan ise<br/>âyetleri düşünmekten tamamen mahrum olur. Çünkü delil ve âyetleri ne kadar çok olsa<br/>da enfüs ve âfâk/iç ve dış âlem ile sınırlıdır. Nitekim Allah Teâlâ: <i><b>“İnsanlara<br/>ufuklarda ve kendi nefislerinde âyetlerimizi göstereceğiz.”</b></i> (Fussılet, 41/53)<br/>buyurmuştur.<br/>
İşte son iki âyet, onların Allah Teâlâ’nın enfüs ve âfâktaki âyetlerine hidâyet<br/>
olunmadıklarına işârettir.<br/>
Muhakkıklar şöyle demiştir: Öndeki sed/engel, tûl-i emel ve ebediyet tamahıdır.<br/>
Arkadaki sed ise geçmiş kusurlardan gafil olmak; onlara az pişmanlık duymak, az<br/>istiğfar etmektir. Bu iki sed kimi kuşatmış olursa, gözü kudret delillerini görmekten<br/>yoksun olur, felâh ve hidâyet yolunu göremez.<br/>
<i>Mesnevî</i>’de der ki:<br/>
<i>“<b>Arkalarından bir set çektik de onları kapattık,”<br/></b>Bu hale uğrayan, önündeki, ardındaki mâniayı görmez.<br/>O dikilen seddin sahra rengi vardır.<br/>Onun kaza ve kaderin seddi olduğunu bilmez.<br/>Senin sevgilin, asıl sevgilinin yüzünü örtmekte...<br/>Mürşidin, asıl mürşidin, sözünü dinlemene mâni olmaktadır.</i><br/>
Rivâyet edilir ki <b>Ebû Cehil</b>, Hz. Peygamber (a.s.)’i namazda görürse onun mübarek<br/>
başını -neûzübillâh- kıracağına ve Arapları ondan kurtaracağına dair Lât ve Uzzâ’nın<br/>adına yemin etti. Bir gün O mübarek peygamberin Kâbe hareminde namaz kılarken<br/>gördü. O mel’un bir taş aldı ve O mübarek insanın yanına geldi. Taşı vurmak üzere elini<br/>kaldırdığında eli boynuna dolaştı, taş eline yapıştı, boynunda kaldı. Ümitsiz olarak geri<br/>döndü. Benî Mahzûn kabilesi büyük çabalarla elini boynundan ayırdılar. Bunun üzerine<br/>“<i>Biz, onların boyunlarına halkalar geçirdik…</i>” âyeti nâzil oldu.<br/>
Bir başka Mahzumlu olan <b>Velîd bin Mugîre</b> şöyle dedi: Ben gideyim ve bu taşla<br/>
Muhammed’i öldüreyim -neûzübillâh-. Peygamberimiz’in yanında gözü görmez oldu;<br/>O’nun sesini işitiyordu, ancak kimseyi görmüyordu. Arkadaşlarının yanına döndü.<br/>Kendisine seslenene kadar onları görmedi. Onlara durumu haber verdi. Bunun üzerine<br/>onun hakkında bu âyet nâzil oldu. Buna göre bu iki âyetteki çoğul zamiri, fâil onlardan<br/>bir kişi olduğu halde “Falanoğulları şöyle yaptılar.” demek gibi olur.<br/>
Şöyle rivâyet edilmiştir: Bu âyet, düşmandan korkan kimse için iyi bir zırhtır. Bu âyeti<br/>
düşmanın yüzüne okursa, Allâh Teâlâ o düşmanın şerrini ondan engeller ve Hz.<br/>Peygamber’e yaptığı gibi düşmana karşı gizler/görünmez kılar. Kâfirler Hz.<br/>Peygamber’i öldürmek istediler. Üzerine hücum etmek üzere evinin kapısına geldiler.<br/>Allah Rasûlü, Ali (r.a.)’ı kendi yatağına yatırdı ve dışarı çıktı. Önlerinden geçtiğinde<br/>
