<a name=4720></a><i>Kısasu’l-enbiyâ</i>’da şöyle der: “Mûsâ ve Hızır (aleyhime’s-selâm) deniz kıyısında<br/>
iken bir kuş geldi. Gagasını denize batırıp çıkardı ve gagasını kanatlarına sildi. Sonra<br/>doğu tarafına doğru uçtu ve sonra batıya yöneldi. Tekrar geri dönüp geldi ve öttü. Hızır<br/>(a.s.): “Ey Mûsâ! Bu kuşun ne dediğini anlıyor musun?” dedi. Mûsâ (a.s.): “Hayır!”<br/>cevabını verdi. Hızır (a.s.) ise bunu şöyle açıkladı: “Âdemoğluna ilim, ancak benim<br/>gagamla denizden aldığım kadar verilmiştir” diyor” dedi.<br/>
<i>Senin ilminden âlem bir nüktedir<br/>O dâireden Âdem bir noktadır</i><br/>
<i>et-Te’vîlâtü’n-Necmiyye</i>’de der ki: Kemâl ehli bir şeyhi arayıp bulduktan sonra sâdık<br/>
müride gerekli âdâbdan biri de ehlinden ve vatanından ayrılıp mevkiini, eşini dostunu<br/>ve makâmını terk ederek tevâzû ve tâzim ile şeyhe tâbi olmak ve sohbetine devam etmek<br/>için ondan izin istemesidir. Nitekim Mûsâ (a.s.) Hızır (a.s.)’a: Allah’ın irşâdıyla “<i>sana<br/>öğretilenden, bana, doğruyu bulmama yardım edecek bir bilgi öğretmen için sana<br/>tâbi olayım mı?</i>” demişti. Yâni Cebrâil, indirilmiş bir kitab ve Allah’la konuşma gibi<br/>bir vâsıta olmadan Allah’tan irşad isteme yolunu bana öğretmen için sana tâbi olayım<br/>mı? demektir. Çünkü bu zikredilen vâsıtaların hepsi Mûsâ (a.s.) için zâten<br/>gerçekleşmişti.<br/>
“Bu üç mertebenin üstünde bir mertebe var mıdır?” denilirse, şöyle deriz: Bunlar her<br/>
ne kadar yüce ve üstün mertebeler olsa da Cebrâil (a.s.)’ın gelişi vâsıtayı gerektirir,<br/>kitabın inzâli uzaklığı gösterir, karşılıklı konuşma (mükâleme) ise ikilikten haber verir.<br/>Kul için Allah’tan olan hakîkî rüşd, Allah’ın onu vâsıtasız olarak nûrunun feyzini<br/>almaya elverişli kılmasıdır. Bu da Mûsâ (a.s.)’ın: “<i><b>Bana kendini göster, sana<br/>bakayım</b></i>.” (el-A‘râf, 7/143) sözündeki matlûbu olan Allah’ın cemâl ve celâl tecellîsi<br/>ile olur. Çünkü bunda ikiliği kaldırma, mukarreb bir melek ve mürsel bir peygamberin<br/>bile bulunmadığı bir vahdetin isbatı vardır.<br/>
Mürîdin âdâbından birisi de vâsıl olan bir şeyhin hizmetiyle şereflendiğinde sâhip<br/>
olduğu haseb, neseb, mevki, mansıb, fazîlet ve ilimlerden çıkması gerekir. Nefsini, iyiyi<br/>kötüden veya kediyi fareden, isyânı lütuftan, kerâheti ikramdan ayıramayan yabancı bir<br/>kimse gibi görmelidir.<br/>
<b>Hâfız</b> der ki:<br/>
<i>Heyhât, senin hatırın nasıl feyz yazılmasını kabul eder?<br/>Meğer dağınık nakışlardan kalb sayfasını temizleyesin.</i><br/>
Şeyhinin emir ve yasaklarına olduğu gibi boyun eğmelidir. Çünkü Kelîmullah Mûsâ<br/>
(a.s.)’ı nübüvvet, risâlet, Cebrâil’in gelişi, Tevrât’ın nâzil olması, Allah’la konuşması,<br/>İsrâiloğulları’nın ona tâbi olması gibi hususlar, Hızır (a.s.)’a tâbi olup boyun eğmekten<br/>alıkoymamıştır. Ehlini, yaranını, çevresini ve içinde bulunduğu mevki ve makamı terk<br/>
