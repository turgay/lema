<a name=4090></a><img src="flower_sep.jpg"/><br/>
<img src="RuhulBeyan-4090_2.jpg"/><br/>
yıkandığı gibi yıkanır. Çünkü zâhire göre o da abdestsizdir. Yine zâhirî meselelerle<br/>ilgili olarak bu dünyevî yaratılışta nâkısa tâbidir.<br/>
2- Akıl ve idrâk dünyâda olduğu hâl üzere kalır. Çünkü akıl, îman, velîlik ve<br/>
benzerleri rûhun sıfatlarındandır. Ruh ise ölümle değişime uğramaz.<br/>
3- Kâmil ruh, kendi cenâzesine katılır. Namazda insanlara örnek olur. Onun kendi<br/>
namazını kılması, hakîkat mertebesinde kâmilin hem secde eden hem de kendisine secde<br/>edilen olduğuna işârettir. Dolayısıyla yaptığı ibâdet başkasına değil, yine O’nadır. İyi<br/>anla! İnsanların kendisinin cenâze namazını kılması ise meleklerin Âdem (a.s.)’a secde<br/>etmesine işârettir. Bunun için bu büyük sırrı gerçekleştirmek üzere cenâze namazı<br/>mutlak olarak meşrû kılınmıştır. Bu namazın şerîat mertebesinde duâ ve senâ (övgü)<br/>olması ise buna tezâd teşkil etmez. Çünkü her mertebenin (şeriat/tarîkat/hakîkat)<br/>kendisinde karar kılındığında uyulması gereken bir sınırı vardır.<br/>
<i>et-Te’vîlâtü’n-Necmiyye’</i>de şöyle denilir: <i>“Ona şekil verdiğim”</i> ona üflememe ve<br/>
Bana izâfe edilen rûhu kabûle elverişli kılacak bir şekle soktuğum<i> “ve ona rûhumdan<br/>üflediğim zaman,” </i>Allah’ın rûhu kendisine izâfe ederek şereflendirmesi, melekût-i<br/>a‘lânın en yüce mertebesine ve Allah’a son derece yakın olma şerefine ermenin rûha<br/>mahsûs olduğuna işâret etmektedir. Nitekim Allah: <i><b>“Biz ona şahdamarından daha<br/>yakınız.”</b></i> (Kaf, 50/16) buyurmuştur. Bu izâfe yine ilâhî nefhayı kabûle elverişliliğin de<br/>rûha mahsus olduğuna işaret etmektedir. Çünkü Ruh bu şereflendirme ile şereflenmiş ve<br/>bu şeref diğer yaratılanlar arasında sâdece ona nasîb olmuştur.<br/>
“<i>Siz hemen onun için secdeye kapanın.</i>” Çünkü ruh, Hak Teâlâ’nın üflemesi ile ilâhî<br/>
yakınlık mertebelerinin en yücesinden, kalıp (beden) esfel-i sâfilînine gönderilirken<br/>rûhânî varlıklara ve mukarreb meleklere uğradı. Onlar da nurdan yaratılmıştır. Böylece<br/>yıldızların ışıklarının güneşin ışığında mündemiç olduğu gibi onların nurları da rûhun<br/>sıfatlarının nûrunda mündemiç hâle gelmiştir. Ruh daha sonra cin ve şeytanların<br/>üzerinden geçer. Onların sıfatlarının en özel olanlarını alır. Sonra hayvanların üzerinden<br/>geçer. Onlardan da his ve kuvveleri alır. Sonra da Allah’ın kudret eliyle yaratılan,<br/>hamuru Allah’ın lütuf ve kahrıyla yoğrulan, ilâhî tecellîleri kabûle istîdâdlı olan kalıba<br/>taalluk edip bağlanır. İşte Allah Âdem (a.s.)’ı yaratıp onda tecellî edince, kendilerine<br/>hitab edebilecek varlıklar olan meleklere <i>‘siz hemen onun için secdeye kapanın’<br/></i>buyurmuştur. Bu ise Âdem (a.s.)’ın yaratılıştaki kemâlinin, ilim şerefinin ve ilâhî<br/>tecellîlere kâbiliyetinin buna müstahak olması sebebiyledir.<br/>
<b>30. Meleklerin hepsi de hemen secde ettiler.<br/></b>Allah Teâlâ Âdem’i yarattı, ona şekil verdi ve ona ruh üflendikten sonra hiçbir yer ya<br/>
da gök meleği hâriç olmamak şartıyla <i>“Meleklerin hepsi de”</i> hiçbiri bir diğerinden geç<br/>
