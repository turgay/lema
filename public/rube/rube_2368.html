<a name=2369></a>Livata yapan kimse hakkında şerîatın hükmü şudur: <b>İmam Şafii</b>’ye göre öldürülür.<br/>
<b>Ahmed b. Hanbel</b>’e göre bu işi yapan evli olmasa bile recm edilir.<br/>
<i>Ziyâdât</i> isimli eserde şöyle denilmektedir: Bu konuda hüküm verme devlet başkanına<br/>
aittir. Eğer kişi bu kötü fiili âdet haline getirmişse; isterse onu öldürür, dilerse<br/>hapseder. <i>Şerhu’l-Ekmel</i> adlı eserde böyle geçmektedir.<br/>
Görünen o ki, Ebû Hanife (rh.a.)’ın bu konudaki hükmü, livâtanın ne kadar büyük bir<br/>
günah olduğunu ortaya koymak içindir. Çünkü bu fiil, katl ve zina gibi cezalandırılmakla<br/>kötülüğü ortadan kalkacak bir fiil değildir. Ta‘zir ise ancak ortada bulunan fitneyi teskin<br/>etmek içindir. Nitekim İmam-ı Azam yemin-i ğamûs (yalan yere edilen yeminin)<br/>hakkında onun için keffaret gerekmediğini söylemiştir. Çünkü böyle bir yemin o kadar<br/>büyük bir günahtır ki, keffaretle örtülüp bağışlanması mümkün değildir.<br/>
<i>Kitâbü’l-hazr ve’l-ibâha</i>’da şöyle denilmektedir: Bir adam hayvanla cinsî<br/>
münâsebette bulunursa Ebu Hanife’ye göre hayvan, cinsî münâsebette bulunan kişiye ait<br/>olup eti yenen cinsten ise bu hayvanı kesip yakması söylenir. Eğer eti yenen cinsten<br/>değilse boğazlanır, fakat yakılmaz.<br/>
<i>el-Fütûhâtü’l-Mekkiyye</i>’nin son cildinin Farsça tercümesinde şöyle denilmektedir:<br/>
Hayvanlarla beraber olmaktan kaçın. Bu, dine ve insanlığa aykırıdır.<br/>
İlmi az, dindar bir adam vardı. Dışarı ile ilgisi olmadan evinde yaşardı. Bir hayvan<br/>
satın aldı. Görünürde hayvana ihtiyacı yoktu. Birkaç yıl sonra birisi ona “Bu hayvanı ne<br/>yapıyorsun? Senin onunla bir işin ve ona ihtiyacın yok.” dedi. O: “Dinimi bununla<br/>koruyorum” diye cevap verdi. Zinadan korunmak için hayvanla ilişkiye girmişti. Ona<br/>bunun haram olduğunu, Allah’ın bunu yasakladığını bildirdiler. Çok ağladı, tevbe etti ve<br/>şöyle dedi: “Bilmiyordum.”<br/>
O halde sana yaptıklarında istikamet üzere olman için dini araştırmak, helâl ve haramı<br/>
birbirinden ayırt etmek farz-ı ayındır.”<br/>
Bir hadis-i şerifte şöyle buyurulmuştur: <i>“Evlenmeye güç yetiremeyen ise oruç</i><br/>
<i>tutsun.”</i><a href="RuhulBeyans.html#2370">[62] </a>Bazı maliki âlimleri bu hadisi, istimnânın (el ile tatmin) haramlığına delil<br/>olarak getirmişlerdir. Çünkü bu hadis, evliliğe gücü yetmeyenleri, şehveti teskin eden<br/>oruç tutmaya yönlendirmektedir. Eğer istimnâ mübah olsaydı onu tavsiye etmek daha<br/>kolay olurdu. Bir grup âlim, istimnâyı mübâh görmüşlerdir. Hanbelîlere ve bazı<br/>Hanefîlere göre şehveti teskin etmek için istimnâ câizdir.<br/>
<b>Buhârî</b> haşiyelerinden birinde şöyle geçmektedir: Kitap ve sünnete göre el ile istimnâ<br/>
haramdır. Allah Teâlâ: <i><b>“Onlar ırzlarını korurlar; ancak eşleri, yahut ellerinin sahip<br/>olduğu (cariyeler) hariç</b></i> (bunlarla ilişkilerinden dolayı da) <i><b>onlar kınanmazlar. Ama<br/>bunun ötesine gitmek isteyen olursa işte onlar haddi aşanlardır.”</b></i> (el-Mü’minûn,<br/>23/5-7) buyurmuştur. <i>“Haddi aşanlar”</i>, helâli bırakıp harama yönelerek haksız iş<br/>yapanlar, demektir.<br/>
<b>Beğavî</b> der ki: Bu ayette el ile istimnânın haram olduğuna delil vardır.<br/><b>İbn Cüreyc </b>demiştir ki: Atâ’ya istimnânın hükmünü sordum. Şöyle dedi: “Bir<br/>
