<a name=8052></a>olması daha çok sevinmeyi, dolayısıyla daha çok şükür ve teşekkürü gerektirir.<br/>
<i>Fethurrahmân</i>’da “rahmetini yayar” ifâdesindeki rahmetin güneş olduğu ifâde<br/>
edilmiştir. Bu ise yağmur nimetinden başka bir nimeti sayılıp sıralanmasıdır. Çünkü<br/>ümidsizlikten sonra yağmurun gelmesi pek güzel ve makbuldür. Yağmurun uzun bir<br/>zaman devam etmesi biraz usandırıcı olabilir. Bunun ardından güneşin gelmesi ise hayat<br/>için pek müessir bir unsurdur.<br/>
<i>“O hakiki dosttur.” </i>O öyle mâlik, efendi ve yüce bir zâttır ki kullarına lutuf ve ihsân<br/>
ile rahmetini yayarak sahip olur. <b>Kâşifî</b> şöyle demiştir: Mü’minlerin dostu/yardımcısı,<br/>onların işlerini yerine getiren, rahmet ve ihsanını yaymak için yağmuru gönderen O’dur.<br/>
Şâir der ki:<br/>
<i>Ümid tohumunu saçmayı elden bırakma,<br/>Çünkü bahar bulutunun bereketinde cimrilik yoktur.</i><br/>
<i>“O övülmeye lâyık olandır.” </i>Bu nimetten ve diğer nimetlerden dolayı hamde lâyık<br/>
olan O’dur; başkası değildir.<br/>
Bazıları şöyle demiştir: O velîdir; yağmurun sâhibi olan ve onda dilediği gibi tasarruf<br/>
eden O’dur. Yağmuru zaman zaman, tekrar tekrar gönderir. Dolayısıyla kendi sun’-i<br/>bedîîsi; yani hârika sanatı üzere övgüye lâyık olan O’dur. Çünkü O’nun işi her dâim<br/>hikmetle olduğu için hiçbir çirkinlik yoktur. “Gays” ihtiyâca delâlet eder. İhtiyaç<br/>durumunda ise arzu ve istek daha bir kuvvetlidir. Yüce Allah ise darda kalanın duâsını<br/>kabul eder.<br/>
<b>Hz. Ömer</b> (r.a.)’a: “Kuraklık ve kıtlık iyice şiddetlendi, bıçak kemiğe dayandı, artık<br/>
insanlar ümidsizliğe düştüler” denildi. Hz. Ömer bu âyete telmihte bulunarak: “Öyleyse<br/>artık yağmur yağacaktır” müjdesini verdi.<br/>
<i>Mesnevî</i>’de şöyle denmektedir:<br/>
<i>Bu sûretle def ’eden olmaz, belâ gelip çatar.<br/>Çünkü yalvarma şefaatçisi de bulunmaz.<br/>Susuz kalınca ancak <b>“Rableri onları sulamıştır”</b> </i>(İnsân, 76/21)<i> hitabı gelir.<br/>Yine de en doğrusunu Allah bilir.”</i><br/>
<b>İbn Abbas</b> (r.a.)’dan şöyle dediği rivâyet edilmiştir: “Arşın altında bir deniz vardır.<br/>
Tüm canlıların rızıkları oradan iner. Allah ona ilhâm eder de Allah’ın dilediği kadar bir<br/>semâdan diğerine yağmur yağar. Nihâyet dünya semâsına kadar ulaşır. Allah Teâlâ<br/>dünya semâsına, bu yağmuru elekleyerek yağdırmasını, ilham eder. Birinci kat semâ<br/>yağmuru elekleyerek yağdırır. Düşen her damlayla beraber bir melek bulunur. Ve o<br/>yağmur damlasını yerine koyar. Semâdan inen her damla belli bir ölçek ve belli bir<br/>tartıyla iner. Ancak Nuh tufanında inen yağmur sıra dışı olup ölçek ve tartısız olarak<br/>inmiştir.”<br/>
