<a name=8764></a>hakikat olan şeyi hatırlatmaktadır.<br/>
Kalp, tecellilerin farklılıklarına göre muhtelif suret ve sıfatlara büründüğü için kalp<br/>
diye adlandırılmıştır. Âyette “aklı olan için” denmemiştir. Zira akıl hem lügat hem de<br/>hakikat bakımından bir bağdır. Lügat bakımından bağ oluşuna örnek olarak “Deveyi iple<br/>bağladı” cümlesi zikredilebilir. Bu cümlede akletmek, bağlamak anlamındadır. Yine “<img src="RuhulBeyan-8764_1.jpg"/>/ilacı karna sürdü” cümlesinde de akıl kelimesi bağlamak anlamına gelir.<br/>
Hakikat bakımından bağ oluşu ise şöyledir; akıl, akleden kişiyi düşüncesinin ve fikrinin<br/>ulaştırdığı neticelerle kayıt altına alır ve durumu tek bir sıfata hasreder. Ancak hakikat<br/>hasredilmeye boyun eğmez. Kur’ân da sahip olduğu akıl kendisini küfrün doğurduğu<br/>neticelerle kayıt altına alan kimse için bir öğüt değildir. Zira bu kişi Kur’ân’da hem<br/>tenzîhe hem de teşbîhe delâlet eden âyetleri düşünenlerden değildir. Bilakis kendi<br/>fikrinin ulaştırdığı neticelerin aksini gösteren âyetleri, mesela teşbihe delalet eden<br/>âyetleri tevil etme yoluna gider. İşte aklı olan kimseler, kayıt altına alan cüz’î itikadları<br/>benimsemiş insanlardır. Kendi fikirleri neticesinde ulaştıkları belirli inançları savunan<br/>bu insanlar, kendilerinden farklı fikirler taşıyarak aksi inançları benimseyenleri tekfir<br/>ederler, birbirlerine lanet okurlar.<br/>
Hakikat ise kalbi türlü suretler ve sıfatlara göre evrilip çevrilen ârif zatların<br/>
katındakidir. Bu zatlar, varlıkta bir başkasının olmadığını “lâ ğayra fi’l-vücûd” ve<br/>mevcudatın suretlerinin hepsinin O’nun sureti olduğunu bilirler. Dünya ve âhiretteki<br/>bütün suretlerdeki hakikatin bilgisine yalnızca kalbi evrilip çevrilen ârif zatlar sahiptir.<br/>Allah “kalbi/aklı olan için” demiştir. Zira ârifin kalbi, şekillere göre evrilip çevrilir ve<br/>hakikatin de suretlere göre evrilip çevrildiğini bilir. Sûretlerde tecellîsi ve bu tecellîyi<br/>müşâhedesi öyle bir hal üzere olur ki, o haldeki kişi cem’ makamında karar kılmış olup<br/>artık tefrika suretleri onu bu müşâhededen alıkoyamaz.<br/>
Hakkın marifetine tecellî ve şühûd yoluyla ulaşmamış itikadî îmana sahip insanlara<br/>
gelince, bunlar nebileri ve rasulleri hakka dâir verdikleri haberlerde taklid eden ve<br/>herhangi bir aklî delil talebinde bulunmayan kimselerdir. Ancak fikir sahiplerini ve<br/>hakkı apaçık bir surette keşfeden haberleri kendi aklî delillerine hamlederek ve kendi<br/>uzak ihtimallerini öne çıkararak tevil edenleri taklid edenler bu kesime dâhil değildir.<br/>Rasulleri hakkıyla taklid eden insanlar, “veya kulak veren” âyetiyle murad edilenlerdir.<br/>Bu insanlar, nebîlerin diliyle aktarılan ilâhî haberlerin bildirdiklerine kulak vermek<br/>üzere bunu yaparlar. Yani bunu yapan kişi, işittiği şeyle huzur halindedir, hayal<br/>makamında onu murâkabe eder. Kulak veren kişinin duyduğu şeyi hayalinde hazır<br/>bulundurmak için gayret göstermesi gerekir. Tecelliyât-ı misâliyyeye bilfiil sâhip<br/>olmasa da, bu tecelliler sayesinde kurtuluşa erebilir. Aksi takdirde nebîleri taklid eden<br/>bazı kimseler bu hükmün dışında kalır. Dolayısıyla burada şühûd ile kasdedilen gözle<br/>görmek değildir. Aksine ona kâmil mânâda benzeyeni görmektir ki bu da yalnızca<br/>hayalde temessül eden suretlerin müşâhedesidir. Fikrî bir nazarı olan kişiyi taklid eden<br/>kimse, kulak veren kişi değildir. Bu kimseye şehîd denir. Fikir sahiplerini taklid<br/>edenler, Allah’ın kendileri hakkında <i><b>“Kendilerine uyulanlar o gün azabı görünce,</b></i><br/>
