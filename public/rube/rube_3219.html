<a name=3220></a><b>56. O, hem diriltir, hem de öldürür ve siz sadece O’na döndürüleceksiniz.<br/></b><i>“O,”</i> dünyada kimsenin dahli olmadan, <i>“hem diriltir, hem de öldürür ve siz”</i> âhirette<br/>
diriltilip (ba‘s) bir araya getirilerek (haşr) <i>“sadece O’na döndürüleceksiniz.”</i><br/>
<i>et-Te’vîlâtü’n-Necmiyye’</i>de şöyle denilmektedir: <i>“O, hem”</i> var ederek yokluktan<br/>
<i>“diriltir, hem de”</i> yok ederek varlıktan <i>“öldürür ve”</i> var olarak da yok olarak da <i>“siz<br/>sadece O’na döndürüleceksiniz.”</i><br/>
Âyette Allah’a dönüşün mecbûren de olsa kesin olduğuna işaret edilmektedir. Şu söz<br/>
ne güzeldir: “Ölüm geldiği zaman, ilim fayda vermez. Nitekim Âdem (a.s.)’a fayda<br/>etmedi. Dostluk fayda vermez. Nitekim İbrahim (a.s.)’a fayda etmedi. Yakınlık fayda<br/>vermez. Nitekim Musa (a.s.)’a faydası dokunmadı. Hükümranlık fayda vermez. Nitekim<br/>Davud, Süleyman ve Zülkarneyn’e (aleyhimü’s-selâm)’a faydası dokunmadı. Muhabbet<br/>de fayda vermez. Nitekim Muhammed (s.a.)’e fayda etmedi. Mal da fayda vermez.<br/>Nitekim Karun’a fayda etmedi. Ordular fayda vermez. Nitekim Nemrud’a faydası<br/>dokunmadı. Güzellik fayda vermez. Nitekim Yusuf (a.s.)’a fayda vermedi.”<br/>
Denilir ki: Ölüm sırasında 624 bin tane tasa vardır. Eğer bu tasaların bir tanesi<br/>
dünyadakilere verilmiş olsa, onun yüzünden ölürlerdi. Ölümden sonra ise 360 adet<br/>dehşet anı vardır. Bunlardan her biri ölümden daha korkunçtur. Bunu yakînî olarak bilen<br/>kimse mücâhededen, Allah yolunda çalışıp gayret etmekten geri durmaz. Sonunda tüm<br/>zerreleri ölüm acısını duyar. İşte o zaman ölüm sırasında artık hiç elem duymaz. Çünkü<br/>mecburen ölmezden evvel kendi irâdesiyle ölmüş ve Mevlâ’ya kendiliğinden dönmüş,<br/>bütün bağlardan ve izâfetlerden fena bularak Allah’ın bakası ile baki olmuştur. İşte buna<br/>nefsin ölümü, kalbin hayâtı denir. Allah Teâlâ bizi de sizi de böyle yaşatsın.<br/>
Kendi irâdesiyle ölmek hürlerin, mecburen ölmek ise aşağı seviyelerdekilerin ve<br/>
ağyârın halidir. Birinci ölüm, vuslat/visal ile Hakk’a dönüştür. İkincisi ise ayrılık/firak<br/>ile Hakk’a dönüştür.<br/>
<i>Mesnevî</i>’de şöyle denilir:<br/>
<i>Ey kardeş, iğne acısına sabret ki,<br/>Kâfir nefsinin iğnesi acısından kurtulasın<br/>Varlıktan kurtulmuş olanlara,<br/>Gökyüzü de secde eder, Güneş de Ay da.<br/>Hidâyet nûru Hz. Muhammed (s.a.) buyurmadı mı?<br/>“Bu dünya ile, öbürü birbirini zarara sokan iki ortak.”</i><a href="RuhulBeyans.html#3221">[53]<i> </i></a><i>diye<br/>O halde dünyaya kavuşmak, âhiretten ayrılmaktır.<br/>Bedenin daima sağ ve esen oluşu da rûhun hastalığı demektir.<br/>Bir geçit yeri olan dünyadan ayrılmak insana zor gelir.<br/>Âhiret yurdundan ayrılmanın bundan daha zor olacağını bil!<br/>Şekilden, sûretten, resimden ayrılmak sana zor geliyor.<br/>Ya onları var edenden ayrı düşmek ne kadar zor olacaktır?</i><br/>
