<a name=9232></a>dolayı gizli sırları idrak etme husûsunda yetersiz olan akılları onu görmekten mahrum<br/>bırakır.<br/>
<b>İbn Abbas</b>’ın (r.a.) dediği gibi, o beraberlik Allah’ın örttüğü kadar onlara kapalıdır,<br/>
onu açıkladığı kadar onlara açıktır. Yâni makam, kapalı olan şeyin olduğu gibi<br/>açıklanması istendiği zamanda olduğu gibi kapalı kalmayı gerektirdiği zaman kapalı<br/>olur ve bu açıklamayı isteyen kişinin aklı onun idrâk edilmesiyle kesin olarak helâke<br/>uğrayacağından onu idrâk etmekten mahrum kalır. Fakat kapalı olan şeyin açıklanmasını,<br/>olduğu gibi değil de, aklının idrâk edebileceği şekilde ve şerîatin güzel gördüğü bir<br/>meselle istemesi durumunda ise şer’an ruhsat vardır. Sonraki devirlerde yetişen âlimler<br/>de, kalbe düşecek karışıklığı gidermek, kişinin akîdesini güçlendirmek ve bu sâyede<br/>içindeki vesvese ve nefsânî hâtırların giderilmesi için bu ruhsata itibar etmişlerdir.<br/>Buna göre bu beraberlikten maksad, ya O’nun koruması veya emretmesi ve diğer bir<br/>şekilde, şer’an ya da aklen herhangi bir mahzuru olmayan bir şekilde anlaşılan<br/>beraberliktir.<br/>
Âyet-i kerîmenin metninde geçen “nerede” anlamındaki “eyne” kelimesi, mânevî,<br/>
rûhânî, misâlî, hissî, dünyevî, gerek berzah, neşir ya da haşre, gerekse cennet ya da<br/>cehenneme âid gayba ve müşâhede âlemine mahsûs, mutlak mânâda küllî ya da cüz’î,<br/>ezel ve ebeddeki bütün yerleri içine alır. Bu eyniyyet, mübhem ve anlaşılması zor olan<br/>maiyyet ve Allah’tan başka hiç kimsenin bilmediği, sırlarını akıl sâhiplerinden başka<br/>hiç kimsenin düşünmediği müteşâbih âyetler gibidir. Bu âyet hakkında bazı âlimler<br/>şöyle demişlerdir: Bu âyet-i kerîmede âşıklar için, nerede olsalar onlarla beraber<br/>olduğunu bildirmekle bir müjde, Allah’a tevekkül edenler için bir yardım, ârifler için<br/>sekînet ve huzur, sevenler için bir sevinç, murâkabe hâlindekiler için yakîn, ona<br/>yönelmiş olanlar için gözetme, muvahhidler için ise vahdete işâret vardır. <b>Hz. Hüseyin<br/></b>(r.a.) buyurmuşlardır ki: “Hakk kâinata yaklaşmaz ve ondan uzaklaşmaz. Nasıl<br/>uzaklaşsın ki, çünkü O onun mûcidi ve koruyucusudur! Ezelîlik sonradan yaratılmaya<br/>nasıl yaklaşsın ki, her şeyin ayakta durması onun sayesindedir, ama o her şeyden<br/>ayrıdır.”<br/>
“<i>Allah yaptıklarınızı görür.</i>” Ve sizin yaptıklarınıza göre cezâ veya mükâfât verir. Bu<br/>
Allah Teâlâ’nın onların yaptıkları şeyleri ilmiyle kuşatmasından ibârettir. Âyette<br/>Allah’ın görmesinin yaratılmış olan amellerden sonra gelmesinden murâd, amellerin<br/>karşılığının ilâhî ilmin bilinene tâbî olmasıdır. Yoksa denildiği gibi, yaratmanın ilme<br/>delil olması değildir. Bu görüşe göre, yaratma ilme gösterilir ve delil, kendisine delil<br/>gösterilen şeyden önce gelir.<br/>
Âyet-i kerîmede gafiller için uyarma, uyanık ve dikkatli olanlar için teşvik ve onların<br/>
âlemlerin Rabbine karşı saygı ve hayâ içinde olmaları anlatılmaktadır. Yine amellerinin<br/>kaydedilmiş olup hayır işledilerse iyilikle mükâfâtlanacaklarını, şer işledilerse<br/>kötülükle cezâlandırılacaklarına da bir işâret vardır. Büyüklerin bazıları şöyle<br/>demişlerdir: Allah yaptıklarınızı görür. Çünkü sizi ve amellerinizi yaratan O’dur.<br/>Öyleyse her amel edenin amelini ve ona bağlı olan şeyleri görmesi kaçınılmazdır.<br/>
