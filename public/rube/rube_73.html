<a name=74></a><img src="RuhulBeyan-74_1.jpg"/><br/>
<img src="RuhulBeyan-74_2.jpg"/><br/>
<img src="RuhulBeyan-74_3.jpg"/><br/>
Fâtiha’ya <i>“Seb’u’l-Mesânî” </i>de denilmiştir. Bunun sebebleri ise şöyle sıralanabilir:<br/>1. Fâtiha yedi âyettir. Bu âyetlerin her biri Kur’ân’ın yedide biri yerine kaimdir. Bu<br/>
yüzden Fâtiha’yı okuyan kimse, Kur’ân’ın tamamını okumuş gibi ecir ve sevap kazanır.<br/>
2. Fâtiha Sûresi’nin yedi âyetini okumak üzere ağzını açan kimseye, cehennemin yedi<br/>
kapısı kapanır.<br/>
Bu iki sebeb, Fâtiha’ya seb’ (yedi) denilmesinin sebebidir.<br/>Mesânî denilmesinin sebebleri ise:<br/>a. Her namazda en az iki kere okunması,<br/>b. Her rekâtta kendisine fiilen veya hükmen bir başka sûrenin eşlik etmesi,<br/>c. Mekke’de ve Medine’de olmak üzere iki defa nâzil olması.<br/>Bu sûreye ayrıca <i>“Salât, Şifâ, Şâfiye, Esâsü’l-Kur’ân, Kâfiye, Vâfiye, Hamd, Sual,</i><br/>
<i>Şükür ve Duâ”</i> gibi isimler de verilmiştir. Çünkü bu sûrede, bu adları almayı<br/>gerektirecek bütün özellikler vardır.<br/>
Fâtiha’nın bir adı da <i>“Sûretü’l-Kenz”</i>dir. Nitekim bir kudsî hadiste Allah Teâlâ<br/>
hazretleri: <i>“Fâtiha Benim Arş hazînelerimden bir hazînedir.”</i><a href="RuhulBeyans.html#102">[144] </a>buyurmuştur.<br/>
<b>1-2. Rahmân ve Rahîm olan Allah’ın adıyla. Hamd âlemlerin Rabbına mahsûstur.</b><br/>
Bu âyetteki <i>“el-Hamd” </i>kelimesinin başındaki harf-i ta’rîf, yâni <i>“el” </i>takısı hamdin<br/>kemâlini gösterir; yâni hamdin en mükemmeli demektir. O da: “Allah’ın hamdi Allah<br/>içindir, peygamberlerin, velâyet makamına ermiş kâmillerin hamdi de Allah içindir”<br/>demektir. Ya da hamd ve senâ; ister bizâtihî (ayn olarak) isterse melek, beşer ve diğer<br/>varlıklardan sâdır olan ârızî şekliyle olsun, aslında mahmûd, adlinde memdûh ve gerçek<br/>ma’bûd olan Allah içindir. Nitekim Allah Teâlâ: <i><b>“Hiçbir şey yoktur ki, Allah’ı hamdi<br/>ile tesbih etmiş olmasın.” </b></i>(el-İsrâ, 17/44) buyurur.<br/>
Sûfîlere göre hamd; övgüye lâyık bulunan Allah Teâlâ’nın kemâlini ortaya koymaktır.<br/>
O’nun kemâli sıfat, fiil ve eserlerinde zâhir olur. <b>Dâvud Kayserî </b>der ki: “Hamd; söz,<br/>fiil ve hâl ile olur.”<br/>
Söz ile olan hamd, dil ile yapılan övgüdür. Hak Teâlâ’yı, peygamberlerinin lisânıyla<br/>
veya kendini övdüğü şekilde senâ etmektir.<br/>
Fiilî hamd, Allah’ın rızâsını umarak ve O’nun yüce katına yönelerek ibâdet ve hayır<br/>
türünden bedenî amelleri yerine getirmektir. Çünkü insanın diliyle hamdetmesi,<br/>organlarıyla da gerektiği gibi şükretmesi ve her hal ü kârda müteşekkir bulunması<br/>gerekmektedir. Nitekim Allah Rasûlü (s.a): <i>“Hamd, her hal ü kârda Allah’a<br/>mahsustur<a href="RuhulBeyans.html#102">”</i>[145] </a>buyurur. Bu da ancak her organın yaradılış sırrına uygun bir biçimde<br/>
