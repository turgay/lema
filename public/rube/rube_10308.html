<a name=10309></a><img src="RuhulBeyan-10309_1.jpg"/><br/>
<img src="RuhulBeyan-10309_2.jpg"/><br/>
<img src="RuhulBeyan-10309_3.jpg"/><br/>
<img src="RuhulBeyan-10309_4.jpg"/><br/>
<img src="flower_sep.jpg"/><br/>
<b>BİRBİRLERİNE </b><br/>
<b>NEYİ SORUYORLAR?</b><br/>
<i> </i><br/>
<b>Bismillâhirrahmânirrahîm<br/>1. Birbirlerine neyi soruyorlar?<br/>2. Büyük haberi mi?<br/>3. <i>(İnanıp inanmamakta)</i></b><b> ayrılığa düştükleri<br/>4. Hayır! Anlayacaklar!<br/>5. Yine hayır! Onlar anlayacaklar!<br/>6. Biz yeryüzünü bir döşek,<br/>7. Dağları da birer kazık yapmadık mı?</b><br/>
Mekkeliler <i>“birbirlerine neyi soruyorlar?”</i> Âyetteki “amme” lafzının aslı; “an mâ”<br/>
biçimindedir. Daha sonra “gunne”de müşterek olduklarından “nun” “mim” harfine<br/>idğam edilerek “ammâ” şeklini almıştır. Ardından kelimenin sonundaki elif, “lime”,<br/>“bime”, “fîme”, “ilâme”, “‘alâme” kelimelerinde olduğu gibi hazfedilmiştir. Esasen,<br/>işâret ettiğimiz bu kelimelerin de aslı; “bimâ-fîmâ-ilâmâ-alâmâ” şeklinde idi. Bu iki<br/>kelimenin (an ile mâ’nın) birbirine idğam edilmeleri sebebsiz değildir. Ya soru edâtı<br/>olan “mâ” ile başka çeşit “mâ”ları birbirinden ayırmak veya çok kullanıldıklarından<br/>dolayı ifâdede hafiflik sağlamak için idgam yapılmıştır.<br/>
<b>Ebu’l-Baka</b>’nın ifâde ettiği üzere “amme” kelimesi, elif hazfedilmeksizin “ammâ”<br/>
biçiminde de gelmiştir.<br/>
Buradaki belirsizliğe gelince; bu belirsizlik sorulan şeyin önemine ve azametine işâret<br/>
etmek için getirilmiştir. Sorulan şey, o günün dehşeti ve alışılmış şeylerin dışında<br/>olmasıdır. Sanki bu şeyin cinsi gizli bırakılmış da şimdi soruluyor gibi olmuştur.<br/>
Âyetteki soru hakikati (yâni bilinmeyen bir şeyi öğrenmek) üzere değildir. Tam tersine<br/>
böyle bir soru, sadece o sorulan şeyi yüceltmek için yöneltilmektedir. Çünkü sorulan<br/>şey, Allah Teâlâ’ya –hâşâ- kapalı ve O’nun mechulü olan bir husus değildir. Zira <i><b>“Bize<br/>âid hiçbir sır Allah’a gizli kalmaz”</b></i> (el-Hakka 69/18) âyetinin ifâdesiyle Allah<br/>Teâlâ’ya hiçbir şey meçhûl kalmaz. Bütün bu açıklamalar ışığında âyet-i kerîmeye şöyle<br/>
