<a name=9889></a>hükmün benzeri ilerde başka yerlerde de gelecektir.<br/>
<i>“Fakat”</i> secde etmeye gerçek güçleri ellerinden çıkıp gittiği, secdenin sebep ve<br/>
âletleri sağlam olmadığı için <i>“onu yapmaya güç yetiremezler.”</i><br/>
Bu âyet-i kerîme, kâfirlerin o gün secde etmek isteyeceklerine, fakat bunu<br/>
başaramayacaklarına işâret etmektedir.<br/>
<b>İbn Mes’ud</b> (r.a.)’dan rivâyet olunuyor: O gün kâfirlerin belleri tutulur. Bir başka<br/>
ifâdeyle onların belleri eklemsiz bir biçimde kemikleşir. Eğilip doğrulma esnâsında<br/>artık bükülmez ve oldukları hâl üzere devamlı ayakta kalıverirler. Böylece dünyada<br/>iken secde etmediklerinden dolayı pişmanlıkları ve iç yangınları artar da artar. Bir<br/>hadis-i şerifte ifâde olunduğuna göre, <i>“onların belleri sanki sırtlarında demir çubuk<br/>varmış gibi tek bir tabaka hâlinde kalır.”</i><br/>
Haberde gelmiştir ki; kâfir ve münâfıkların sırtları öküzün boynuzuna benzer bir<br/>
kemik hâlinde olur.<br/>
<b>Ebû Burde</b>’nin<b> Ebû Mûsa</b> (r.a.)’dan rivâyetine göre Ebû Mûsa, Peygamberimiz<br/>
(s.a.)’in şöyle buyurduğunu işitmiştir: <i>“Kıyâmet günü geldiği zaman her kavmin<br/>önünde dünyada iken kendisine taptıkları şeyler şekillendirilir ve her topluluk<br/>taptıkları o şeylere doğru giderler. Ancak ehl-i tevhid, oldukları yerde kalırlar.<br/>Kendilerine neden yerlerinde kaldıkları sorulur. Derler ki: İnsanlar gittiler, ancak<br/>dünyada iken bizim görmeden kendisine tapmış olduğumuz bir Rabbimiz var. Onlara<br/>sorulur: Gördüğünüz zaman Rabbinizi tanıyabilirmisiniz? Tevhid ehli der ki: Evet<br/>tanırız. Kendilerine sorulur: Görmediğinize göre Rabbinizi nasıl tanıyacaksınız?<br/>Onlar cevap verirler: Rabbimize hiçbir şey benzemeyeceğinden dolayı onu<br/>tanıyacağız. Bu cevap üzerine önlerindeki perde açılır ve Allah’ı görürler. Görür<br/>görmez de hemen O’nun huzûrunda secdeye kapanırlar. Ancak sırtları ineğin boynuzu<br/>gibi olan insan toplulukları oldukları yerde kalakalırlar. Allah Teâlâ’ya secde etmek<br/>isterler; fakat bunu başaramazlar. Allah’ın ifâde buyurduğu gibi, secdeye dâvet<br/>edilirler fakat güç yetiremezler. Allah Teâlâ insanlara şöyle seslenir: Ey kullarım!<br/>Başlarınızı kaldırın, Ben sizden her birinize bedel olarak yahûdilerden ve<br/>hristiyanlardan bir kişiyi cehenneme attım.”</i> <a href="RuhulBeyans.html#9898">[51]</a><br/>
Ebû Burde sözüne şöyle devam eder: Ben bu hadisi Ömer b. Abdulaziz (rh.)’e rivâyet<br/>
ettim. Ömer bana; “bu hadisi sana babanın rivâyet ettiğine kendisinden başka hiçbir<br/>ilâhın olmadığı Allah’a yemin eder misin” dedi. Ben de kendisine üç kez yemin edince<br/>şöyle dedi: “Tevhid ehlinden bana bundan daha sevimli gelen, hiç bir hadis işitmiş<br/>değilim.”<br/>
<b>Molla Fenari</b> (rh.)’in <i>Fatiha Tefsiri’</i>nde bizlere şunları aktardığını görüyoruz: Hak<br/>
Teâlâ kıyâmet günü insanlara tecellî eder ve; “her ümmet dünyada iken tapmış olduğu ne<br/>ise ona uysun” buyurur. Aralarında münâfıkları da olduğu hâlde bu ümmet olduğu yerde<br/>kalır. Allah, bu ümmete bundan önce tecellî etmiş olduğu sûretlere en yakın olan sûrette<br/>tecellî eder ve “ben sizin rabbinizim” der. Onlar; “biz senden Allah’a sığınırız, biz<br/>rabbimiz bize gelinceye kadar burada beklemedeyiz” derler. Allah Teâlâ onlara;<br/>
