<a name=4515></a><img src="flower_sep.jpg"/><br/>
<img src="RuhulBeyan-4515_2.jpg"/><br/>
<img src="RuhulBeyan-4515_3.jpg"/><br/>
<i>Misafir hikâye eder ki Yemekten sonra,<br/>Enes (r.a.) peşkirinin sararmış,<br/>Kirlenmiş, yemeğe bulaşmış gördü. Hizmetçi kadına:<br/>“Bunu al da tandıra at, bir müddet kalsın” dedi.<br/>Enes’in sırlarına vâkıf olan o hizmetçi de peşkiri<br/>Ateşle dopdolu olan tandıra atıverdi.<br/>Bütün misafirler, şaşırıp kaldılar,<br/>Peşkirden duman çıkacağını; kavrulup yanacağını umuyorlardı.<br/>Derken bir müddet sonra hizmetçi, getirdi.<br/>Peşkiri arınmış temizlenmiş, tertemiz olarak.<br/>Orada bulunanlar: “Ey azîz sahâbî!” dediler.<br/>“Peşkir nasıl oldu da hem yanmadı, hem de temizlendi?”<br/>Enes dedi ki: “Mustafa, elini, ağzını<br/>Bu peşkire silmişti; onun için!”<br/>Ey ateşten, azaptan korkan gönül,<br/>Böyle bir ele, böyle bir ağıza yaklaş!<br/>Bu el, bu ağız, cansız bir şeye böyle bir yücelik verirse<br/>Âşığın rûhuna neler açmaz, neler yapmaz?<br/>Kâbe’nin taşını kerpicini öptü, Kâbe puthaneyken kıble oldu.<br/>Ey can, sen de çalış, çabala da mânâ erlerinin ayağının toprağı ol.</i><br/>
<b>58. Hiçbir ülke yoktur ki biz, kıyâmet gününden önce onu helâk edecek, yahut</b><br/>
<b>ona şiddetli bir şekilde azâb edecek olmayalım. Bu, Kitap’ta <i>(levh-i mahfuz’da)<br/></i></b><b>yazılıdır.</b><br/>
“<i>Hiçbir ülke yoktur ki” </i>Âyette kullanılan edatlardan anlaşıldığına göre bu hüküm<br/>
bütün ülkeler için genel bir ifâdedir. <b>Ebüssuûd Efendi </b>ise âyetteki “karye (ülke)”<br/>kelimesiyle kâfir ülkelerin kasdedildiğini söylemiştir. Yâni, ‘kâfir hiçbir ülke yoktur ki’<br/>demektir.<i> “Biz, kıyâmet gününden önce onu helâk edecek,</i>” işlemiş oldukları büyük<br/>günahlar azâbı gerektirdiği için ya tamamen ahâlisini yok etmek veya yerin dibine<br/>geçirmek sûretiyle mutlaka harâb edecek “<i>yahut ona şiddetli bir şekilde azâb edecek<br/>olmayalım.</i>”<br/>
Âyette “<i>kıyâmet gününden önce</i>” buyrulmuştur. Çünkü kıyâmet günü helâk ne yalnızca<br/>
kâfir ülkelere mahsustur, ne de cezalandırmak içindir. Bu ancak dünyanın ömrünün sona<br/>ermesinden dolayıdır.<br/>
“<i>Ülkeye azâb edilmesi</i>” mecâzî bir isnaddır ve o ülkenin halkına şiddetli bir şekilde<br/>
