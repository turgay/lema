<a name=7050></a><img src="RuhulBeyan-7050_1.jpg"/><br/>
<img src="RuhulBeyan-7050_2.jpg"/><br/>
<i>yerinize”</i><b> </b>sizin gibi olmayıp bilakis tâate müdâvim olan sizin cinsinizden<b> </b><i>“yeni bir<br/>halk”</i><b> </b>yahut bilmediğiniz başka bir âlem <i>“getirir.”</i><b> </b>Yani, kimsenin görmediği ve<br/>işitmediği bir topluluk getirir. Bu durumda yeni gelenler başka bir cins olurlar. İster<br/>aynı cins olsun isterse farklı olsun her iki takdire göre de burada Allah’ı unutan<br/>insanlara bir öfke ızhârı, onların haddi aşmalarına ve mâsiyetlerine karşı onlar için bir<br/>tehdid söz konusudur. Yine burada işâret yoluyla Allah’a muhabbet ve talep dâvâsında<br/>bulunanlara da bir tehdid vardır. Yâni siz Allah’ı hakkıyla talep etmezseniz, Allah sizi<br/>yok eder, muhabbet ve talep konusunda yeni bir halk getirir.<br/>
<b>17. Bu da Allah’a güç bir şey değildir.<br/></b><i>“Bu da”</i><b> </b>sizi yok edip yerinize başkalarını getirmek <i>“Allah’a”</i><b> </b>muhâl ve<b> </b><i>“güç bir şey</i><br/>
<i>değildir.”</i><br/>
Allah’ın kudreti her takdir edilene şâmil olduğu için bu iş Allah’a pek kolaydır.<br/>
Bundan dolayı Allah, her şeye ve zıddına muktedirdir. Allah Teâlâ bir şeye “Ol!” derse<br/>o şey hiç beklemeksizin ve imtinâ etmeksizin hemen oluverir. Elbette Allah Teâlâ<br/>geçmiş nice ümmet ve milletleri helâk etti ve onların yerine başkalarını getirdi. İşte<br/>şimdi nöbet Kureyş’e geldi ve Allah Teâlâ onlara <i>“Ey insanlar! Allah’a muhtaç olan<br/>sizsiniz. Zengin ve övülmeye lâyık olan ancak O’dur”</i><b> </b>kavliyle nidâ ve hitap ederek<br/>onların tamamen Allah’a muhtaç olduklarını ve Allah’ın onların ibadetlerine muhtaç<br/>olmadığını beyân etti.<br/>
Bununla beraber onları saâdet, mutluluk ve kurtuluşları olan îman ve itâate dâvet etti.<br/>
Onlar, Allah’a muhtaç oldukları halde buna icâbet etmeyip helâkı hak ettiler. Artık iş,<br/>Allah’ın irâdesine kaldı. Sonra onlar inkârda ısrar ettikleri için Allah da onların<br/>helâkini diledi. Sonuçta bazıları Bedir’de bazıları da diğer savaşlarda helâk olup<br/>gittiler.<br/>
Allah Teâlâ onların yerine Allah’ın emir ve yasakları konusunda kendisine itâat eden<br/>
başka bir halk yarattı. Bu yeni halk, bu şekilde Allah’ın fazlına ve rahmetine hak<br/>kazandı. Bu yok etme ve var etme işi bu güne kadar devam etti. Fakat bu işlemde<br/>herhangi bir acele ve telaş yoktur. Bilakis İslâm mühlet tanır, acele hüküm vermez ve<br/>dâimâ sükûnet üzeredir. Zira Allah Teâlâ son derece sabırlıdır; âsîleri hemen<br/>cezalandırmaz. Günahta ısrar eden vazgeçsin, tövbe etmek isteyen de tövbe etsin diye<br/>cezâyı erteler.<br/>
Âyette krallara ve diğer tüm insanlara vaaz, öğüt ve uyarı yapılmaktadır. Kim cihad<br/>
emrini ihmal ederse, kulların rabbinin yakalamasından kaçacak bir yer bulamaz. Kim de<br/>emr-i bi’l-ma’ruf ve nehy-i ani’l-münkeri terk ederse, kendini helâk ve tehlikeye arz<br/>etmiş olur. Her şey buna kıyas edilebilir.<br/>
