<a name=4109></a><img src="flower_sep.jpg"/><br/>
<img src="RuhulBeyan-4109_2.jpg"/><br/>
âhiretteki zindanıdır.<br/>
<b>44. Cehennemin yedi kapısı vardır. Onlardan her kapı için birer grup ayrılmıştır.<br/></b><i>“Cehennemin yedi kapısı vardır.”</i> Cehennemlikler o kapılardan girerler. Tabakalara<br/>
göre her kapı başka bir kapının üzerindedir. Her tabanın bir kapısı vardır. <i>“Onlardan”<br/></i>her biri bir tabakaya açılan <i>“her kapı için birer grup ayrılmıştır.”</i> Bu kapılara şeytana<br/>uymaları istîdâdlarının gerektirdiği şekilde birbirlerinden ayrılmış, belirli bir grup<br/>vardır.<br/>
Meselâ, en üstte bulunan birinci tabaka, müslüman olup da günah işleyenlerin<br/>
tabakasıdır. Şeyh-i Ekber (k.s.)’un, ‘Cehennem boş kalacaktır.” dediği rivâyet edilir.<br/>Şeyh’in maksadı bu en üst tabakadır. Burası günah işlemiş müslümanların gireceği<br/>yerdir. Kalbinde zerre kadar îman, yâni ma’rifetullah bulunanların burada sürekli<br/>kalmayacakları husûsunda hiç şüphe yoktur. Böylece cehennem bomboş kalmış<br/>olacaktır. Alt tabakalara girecek olanlar ise burada sürekli kalacaklardır.<br/>
Fakir (<b>Bursevî</b>) der ki: Hz. Şeyhin bu ifâdesi bize göre bir başka şekilde de<br/>
yorumlanabilir. Bu yorum ehlince mâlûmdur ve açıklanması doğru değildir.<br/>
İkinci tabakaya Yahûdîler, üçüncü tabakaya Hristiyanlar, dördüncü tabakaya Sabiîler,<br/>
beşinci tabakaya Mecûsîler, altıncı tabakaya Müşrikler, yedinci tabakaya ise Münâfıklar<br/>girecektir.<br/>
Cehennem tabakalarının sıralanışı ile ilgili rivâyetler farklılık arz etmektedir. Çoğuna<br/>
göre ilk tabaka cehennem olmakla birlikte <b>Müftî Sa‘dî Çelebi</b>’nin <i>Hâşiye</i>’sinde de<br/>geçtiği üzere bundan sonraki tabakalarda yine ihtilâf vardır. Cehennem adının niçin<br/>verildiği yukarıda açıklanmıştı. Cehenneme ayrıca şiddetli yakıcılığı sebebiyle “lezâ”,<br/>kırıp parçaladığından “hutâme”, tutuştuğundan “saîr”, ateşinin alevleri şiddetli<br/>olduğundan “sekar”, derinliği sebebiyle “cahîm”, derin ve alçak olmasından dolayı<br/>“hâviye” ismi de verilmiştir.<br/>
<i>Bahru’l-ulûm’da</i> şöyle denilir: “Bilesin ki bu yedi kapı, yedi organı ile, yâni gözü,<br/>
kulağı, dili, karnı, cinsiyet organı, eli ve ayağı ile Allah’a isyan edenlerden başkasına<br/>tahsis edilmez.”<br/>
Sıralama konusunda en uygun görüş, <i>Fütûhât</i>’taki şu görüştür: Bu kapıların yedi kapı<br/>
olması mükellef tutulan yedi organa göredir. Bu organlar ise kulak, göz, dil, el, ayak,<br/>cinsiyet organı ve karındır. Bu yedi organ, cehennem kapılarının sıralanışını oluşturmuş<br/>oluyor. Öyleyse bu organların hepsini Allah’ın yasaklayıp haram kıldığı her şeyden<br/>koru. Aksi halde lehine olan aleyhine dönüşür, nîmet nikmete (azâba) döner.<br/>
<i>Cehennemin yedi kapısı senin tenindedir</i><br/>
