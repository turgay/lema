<a name=9717></a>mütâlalar yürütmüşlerdir.<br/>
<i>Keşfü’l-esrâr</i>’da ifâde edildiğine göre bal hikâyesi <i>el-Lubâbeyn</i> isimli eserde ifâde<br/>
edildiği gibi daha sahîh olan görüştür. Çünkü bu rivâyet <i>Sahîhayn</i> da denilen <i>Buhârî </i>ve<br/><i>Müslim</i>’in <i>Sahîh</i> adını taşıyan iki büyük hadis kitabında zikredilmektedir.<br/>
Gerçekten de Mâriye rivâyeti daha tercihe şayandır. Buna göre âyet-i kerîmenin<br/>
mânâsı şöyledir: Ey Peygamber! Eşlerinin rızâsını gözeterek Allah’ın sana helâl kıldığı<br/>elinin altındaki câriyeyi ya da balı, niçin kendine haram ediyorsun? Yâni bunların sana<br/>helâl olduğuna inandığın halde bunlardan yararlanmaktan kendini neden alıkoyuyorsun?<br/>Çünkü Allah’ın helâl kılmasının ardında bu nesnelerin haram olduğuna inanmak avam<br/>seviyesindeki bir mü’min hakkında bile tasavvur olunamaz. Peygamberler hakkında<br/>nasıl düşünülebilsin!<br/>
Fakîhler derler ki: Bir kimse Allah’ın helâl kıldığı bir şeyin kendi düşüncesiyle<br/>
haram olduğuna inanacak olursa kâfir olur. Çünkü Allah’ın yüceltmiş olduğu bir şey,<br/>O’nun Kur’an âyetleri vâsıtasıyla ya da okunmayan vahiy aracılığıyla haram<br/>kılmasından başka bir şekilde haram kılınamaz. Allah Teâlâ bir şeyi, bir hikmete ve<br/>helâl kılınması husûsunda kulun anlayabileceği bir maslahata bağlı olarak helâl<br/>kılmıştır. Eğer kul bunu haram kılarsa, o zaman o nesnedeki maslahatı mefsedete<br/>çevirmiş olur.<br/>
“<i>Eşlerinin rızâsını gözeterek</i>” Âyet metninde geçen “ibtigà”, aramak demektir.<br/>
“merdât” ise tıpkı “rızâ” kelimesi gibi masdardır. Bazı tefsirlerde ifâde olunduğuna<br/>göre bu kelime “rıdvân” kelimesinden ism-i masdardır. Kelimenin vavı elife<br/>kalbedilmiştir.<br/>
“Ezvâc” kelimesi “zevc” kelimesinin çoğuludur. Zevc yâni eş, kadına da söylenebilir,<br/>
hattâ böylesi fasih olanıdır. Nitekim <i>Müfredât’</i>ta böyle ifâde edilmiştir. “Zevce”<br/>kelimesi aslında fasih olmayan bir kullanımdır. Kelime “ezvâc” şeklinde çoğul<br/>yapılmıştır. Oysa bu hikâyede Peygamber Efendimiz’in memnun etmek istediği eşleri<br/>sadece Hz. Âişe ve Hz. Hafsa’dır (r. anhümâ). Çünkü hâlihazırda böylesi bir kıskançlık<br/>konusunda ilk tabaka içerisinde onların râzı edilmesi, bütün eşlerin râzı edilmesi<br/>mânâsına gelmektedir. Çünkü kadınlar<b> </b>kıskanç olarak yaratılmışlardır. <b>Süheylî</b>’nin daha<br/>önce geçmiş olan sözünde olduğu gibi, fiilin çoğul kullanımı bazen iki şahıs için de<br/>mümkün olabilmektedir. Veyahut kelimenin bu şekilde çoğul getirilmesi, Peygamber<br/>Efendimiz’den hoş olmayan şeyleri talep eden ve hangisi olursa olsun bu konuda ona<br/>karşı ısrarcı olan eşin râzı edilmesinden kaçındırmak maksadıyla da olabilir. Çünkü<br/>Peygamber Efendimiz çok hayâlı, kerîm bir insandı.<br/>
Âyet metninde yer alan bu cümle “tuharrimu”; yâni sen haram kılıyorsun fiilindeki<br/>
zamirden hâl olarak gelmiştir. Buna göre âyetin mânâsı: Ey Peygamber! Eşlerinin<br/>rızâsını arayarak ve arzulayarak Allah’ın sana helâl kıldığı şeyi niçin kendine haram<br/>ediyorsun? Burada arayarak ve arzulayarak ifâdeleri hâldir. Oysa asıl senin rızânı<br/>aramaları gerekenler senin eşlerindir. Çünkü onlarda fazîlet olarak gözüken herhangi bir<br/>şey varsa, bu durum senden kaynaklanmaktadır.<br/>
