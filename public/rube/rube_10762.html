<a name=10763></a><img src="RuhulBeyan-10763_1.jpg"/><br/>
<img src="RuhulBeyan-10763_2.jpg"/><br/>
tarafına “fa” harfinin gelmesi “lakin” kelimesinin isminin şart mânâsı taşımasından<br/>dolayıdır. Bu ifâde birinci tefsire göre sebeb bildirmektedir. Buna göre âyetin mânâsı:<br/>Allah onların biçimlerini Cehennemde değiştirmez çünkü onlar Cennette sevaba<br/>ereceklerdir, demek olur.<br/>
<i>et-Teysir’</i>de Peygamber Efendimiz (s.a.)’den belâ ve meşakkatlere sabırla ilgili<br/>
olmak üzere şöyle bir hadis geçiyor: <i>“Herhangi bir kul hastalandı mı veya yolculuğa<br/>çıktı mı kendisine sağlığı yerinde iken ve mukiym halde iken yapmış olduğu amellerin<br/>sevabı aynen yazılır.” </i><a href="RuhulBeyans.html#10765">[156] </a>Bir başka rivâyete göre; hadisin metninde kocayıp,<br/>ihtiyarladığı zamanda da gençliğinde yapmış olduğu ibâdetleri yazılır, şeklinde bir ifâde<br/>vardır.<br/>
<b>Ebu’l-Leys</b> tefsirinde Peygamber Efendimiz (s.a.)’den şöyle bir rivâyet yer<br/>
almaktadır: <i>“Bir mü’min öldüğünde iki melek semaya yükselerek Allah Teâlâ’ya;<br/>‘Kulun filanca öldü, bize izin ver de semada sana ibâdet edelim’ derler. Onların bu<br/>isteklerine Allah şöyle cevap verir: Benim göklerim meleklerimle doludur. Fakat siz o<br/>ölen kulumun kabrine gidin ve onun iyi amellerini kıyamet gününe dek yazmaya<br/>devam edin” </i><a href="RuhulBeyans.html#10765">[157] </a>der. Âyette yer alan “ğayru memnun” ifâdesini, eksilmeyen, arkası<br/>kesilmeyen şeklinde tefsir ettik. Bu ifâdeyi, İnşikak sûresinin sonunda geçtiği üzere başa<br/>kakılmayan bir ecir vardır biçiminde tefsir etmek de mümkündür.<br/>
<b>7. Artık bundan sonra, cezâ günü konusunda seni kim yalanlayabilir?<br/></b>Bu âyette yer alan “ba’du” zamme üzere mebnîdir. Çünkü muzâfun ileyhi<br/>
hazfedilmiştir. Âyetin başındaki soru edatı hayret anlamı ifâde etmektedir. Buna göre<br/>âyetin mânâsı: Ey Muhammed! Ahiret gününün olacağını dile getiren bu delillerin zuhûr<br/>etmesinin ardından hesaba çekilme konusunda gerek delalet yoluyla, gerekse açıktan<br/>açığa seni hangi şey yalanlayabilir? Yâni hesab gününün var olduğunu söylemen,<br/>öldükten sonra dirilmeyi haber vermen sebebiyle senin yalan söylediğini kim<br/>söyleyebilir, kim iddiâ edebilir? Bundan maksad Allah Teâlâ’nın kudretinin<br/>mükemmelliğine delalet eden âyet ve alâmetlerdir. Çünkü boyu posu düpdüzgün olan<br/>bir insanı değersiz bir sudan yaratan, zâhir ve batınını en güzel biçime koyan kendisini<br/>azar azar, aşama aşama, yükselterek en güzel ve en olgun bir biçime koyan, sonra da baş<br/>aşağıya geri çevirip erzel-i ömre ulaştıran bir yaratıcının öldükten sonra diriltmeye ve<br/>insanlara yaptıklarının karşılığını vermeye kudreti olduğunda kuşku yoktur. Şu halde ey<br/>insanoğlu! Hesaba çekilmenin sebebini sana yalan saydıran ve bunca delilin ardından<br/>inkâr ettiren nedir? Bir başka ifâdeyle sen hesaba çekilmeyi inkâr etmekle yalan<br/>söylüyorsun. Çünkü hakkı yalan sayan herkes yalancıdır.<br/>
Kısacası; insanın bir nutfeden yaratılması ve düzgün bir beşer olarak en güzel biçime<br/>
