<a name=6346></a>Kim şeriatle mücâhede ederse cennete ulaşır. Kim tarikatla mücahede ederse Hudâ’ya<br/>
ulaşır. Marifet ve mâsivâdan uzaklaşmakla mücâhede eden kimse de Zât-ı Sübhânî’ye<br/>vâsıl olur ve onunla mülâkî olur. Kimin mücâhedesi müşâhedesinden önde olursa -âyet-<br/>i kerîme’nin de delâlet ettiği gibi- mürid-i murâd ve sâlik-i meczûb olmuş olur. Bunun<br/>derecesi, müşâhedesi mücâhedesinden önde olup murâd olan mûrîdin ve meczub olan<br/>sâlikin derecesinden daha yüksektir.<br/>
Çünkü onun sülûkü ilâhi âdete daha uygundur; işinde mütemekkin ve hazım sâhibidir.<br/>
İkincisi böyle değildir; o, sebatsız ve mağlubtur. Bazen hazırlıksız ve yersiz olarak<br/>ansızın gelen keşif hâli, ilhâd ve cinnete sebep olabilir. Bu halden Allah’a sığınırız.<br/>
<i>et-Te’vilâtü’n-necmiyye’</i>de der ki: Biz onları bizi bulma yollarına ulaştıracağız. Bir<br/>
hadîs-i kudsî’de Allah Teâlâ buyurur ki: <i>“Dikkat edin! Kim beni taleb ederse, beni<br/>bulur. Kim bana bir karış yaklaşırsa, ben ona bir zira yaklaşırım”</i><a href="RuhulBeyans.html#6348">[202]</a><i> </i>(er-Ra‘d,<br/>13/28).<br/>
<b>Kâşîfî</b><i> </i>der ki: Zebûr’da denir ki:<br/>
<i>Benim ma‘bûd; beni ararsan bulursun<br/>Benim maksûd; beni istersen bulursun<br/>Eğer beni aramakta acele ederse<br/>Murâdını hemencecik elde eder</i><br/>
<i>Mesnevî’</i>de der ki:<br/>
<i>Ağır da hareket etse, hızlı da hareket etse<br/>Arayan sonunda bulur.<br/>İki elinle birden aramaya çabala.<br/>Çünkü arayış, yolda iyi bir kılavuzdur.</i><br/>
<b>Meşâyih</b> der ki: Mücâhedeler, müşâhedelere sebep olur.<br/>Birisi derse ki: Brahmanlar (<i>Berâhime</i>) ve filozoflar da gerçekten nefisle mücâhede<br/>
ederler ama onların mücâhedesi müşâhedeye sebep olmaz.<br/>
Biz deriz ki: Çünkü onlar mücâhede yaparlar ama en önemli şartı unuturlar. O da<br/>
“hâlis olarak bizim uğrumuzda” olma şartıdır. Onlar; hevâ, dünya, halk, riyâ, gösteriş<br/>(<i>süm‘a</i>), şöhret, baş olma arzusu, böbürlenme ve mahlûkata tekebbür uğruna mücâhede<br/>ederler. Allah için mücâhede eden, önce haramları terk etmekle mücâhede eder; sonra<br/>şüpheli şeyleri terk etmekle uğraşır; sonra da fuzuli işleri terk etmeğe gayret eder; sonra<br/>nefsi tezkiye için başka alâkalardan kesilmeğe çalışır; sonra tüm vakitlerinde kalbini<br/>meşgul eden şeylerden arındırmağa gayret eder; kötü huylardan tahliyeye ve kalbi<br/>tasfiyeye çalışır. Sonra her iki âleme iltifatı terketmekle, dünya ve ukbâdan kat-ı nazar<br/>ederek rûhunu ziynetlendirip yüceltmekle mücahede eder.<br/>
İşte böylece inkıta ve infisal ile Allah’ın dışındaki şeylerden tamamen kesilerek<br/>
