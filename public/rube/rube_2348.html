<a name=2349></a>peygamberiniz Hûd (a.s.)’a itaat eder ve Allah’a tevbe ederseniz o zaman size yağmur<br/>gönderilir.” dedi ve müslüman olduğunu açıkladı. Diğerleri Muaviye’ye: “Bunu hapset,<br/>bizimle beraber Mekke’ye gelmesin. Çünkü, o Hûd (a.s.)’ın dinine tâbî olup bizim<br/>dinimizi terketti.” dediler. Sonra da yürüyüp Mekke’ye girdiler. Kayl ayağa kalkıp şöyle<br/>bir yağmur duası yaptı: “Allah’ım, ben ne bir hastayı şifaya kavuşturmak, ne bir esiri<br/>fidye verip kurtarmak için buraya geldim. Allah’ım bize yağmur yağdır. Çünkü biz artık<br/>susuzluktan helâk olduk. Allah’ım, daha önce suladığın Âd kavimini yine sula.”<br/>Arkadaşları da: “Allah’ım Kayl’e istediğini ver, bizim istediğimizi de onun isteği ile<br/>bir tut.” diye dua ettiler. Allah Teâlâ gökyüzünde beyaz, kırmızı ve siyah olmak üzere üç<br/>bulut yarattı. Sonra gökten bir münadi ona: “Ey Kayl, kendin ve kavmin için bu üç<br/>buluttan dilediğin birini seç.” diye seslendi. O da siyah olanı seçti. Çünkü siyah renkli<br/>bulutlar, yağmuru en çok olan bulutlardır. Kayl’e tekrar şöyle seslenildi: “Sen,<br/>bulutlardan en çok helâk edenini ve her tarafı düzleyip geçenini seçtin. Bu bulut, Âd<br/>kavminden ne bir çocuk, ne de bir ihtiyar bırakır hepsini yok edecektir.<br/>
Sonra Allah Teâlâ, Kayl’in tercih ettiği siyah bulutu, içindeki bela ve azabla birlikte<br/>
Âd kavminin oturduğu bölgeye sevketti. Nihayet bulut, Muğis denilen bir vadinin<br/>üzerine gelince Âd kavmi onu görüp sevindiler ve: <i>“Bu, bize yağmur yağdıracak bir<br/>buluttur.” dediler. </i>Allah Teâlâ ise: <i><b>“Hayır, o sizin acele gelmesini istediğiniz şey,<br/>içinde acı azab bulunan bir rüzgardır. Rabb’inin emriyle her şeyi yıkar, mahveder.”<br/></b></i>(el-Ahkâf, 46/24-25) buyurdu.<br/>
Bu buluttan onlara, köklerini kesen bir rüzgar geldi. Allah o rüzgarı, yedi gece sekiz<br/>
gün ardı ardına onların üzerine musallat etti. Rüzgar gökle yer arasında ne varsa hepsini<br/>uçuruyor ve taşıdığı taşlarla Âd kavminin beyinlerini parçalıyordu. Çukur kazıp<br/>dizlerine kadar ayaklarını gömmüşlerdi. Rüzgar ayaklarının altına giriyor, iki kişiyi<br/>yukarıya kaldırıp havada birini diğerine vuruyor sonra da vadinin içine atıyordu.<br/>Diğerleri ise bu manzarayı seyrediyorlardı. Rüzgar bu şekilde hepsini helâk etti. Sonra<br/>üzerlerini toprak ile örttü. Toprağın altından inilti sesleri duyuluyordu. Hûd (a.s.) ve<br/>beraberindeki mü’minler, bir sığınakta kaldılar. Onlara bu azab dolu rüzgardan<br/>derilerinde bir ferahlık ve kendilerinde bir zevkten başka hiçbir kötülük isabet etmedi.<br/>
Demişlerdir ki: Allah Teâlâ, Âd kavminin kökünü kesecek rüzgarı göndermeyi murad<br/>
edince rüzgara, Âd kavmine varıp onlardan intikam almasını vahyetti. O da bir öküz<br/>burnu genişliği kadar bir yerden çıkıp esmeye başlayınca, doğu ile batı arası bütün<br/>yeryüzü sallandı. Durumu gören Hazan rüzgarı Allah Teâlâ’ya “Yâ Rabbi! Emrettiğin<br/>şekilde işi gerçekleştiremeyeceğiz. Eğer bu hal üzere esersem doğu ile batı arasında<br/>bulunan bütün yeryüzü halkı helâk olacak.” dedi. O zaman Allah Teâlâ ona yüzük deliği<br/>kadar bir yerden esmesini vahyetti. Rüzgar da buna göre esti.<br/>
<b>Süddî </b>demiştir ki: Rüzgar gönderilip onlara yaklaşınca insanlar, rüzgarın develeri ve<br/>
çadırları yerle gök arasında kuş gibi uçurduğunu görüp evlerine doğru koşmaya<br/>başladılar. Rüzgar onları birer birer evlerinden çıkarıp zikredildiği şekilde helâk etti.<br/>Develerin ve daha başka hayvanların helâk edilmelerinin sebebi ise kendilerine azab<br/>
