<a name=3175></a>edildiğine vâkıf bulunan <i>“bir toplum için”</i> aralarında dünya hallerine dikkat çeken bu<br/>âyetlerin de bulunduğu <i>“ayetlerimizi” “böyle</i> <i>geniş geniş açıklarız.” </i>-çünkü bu<br/>âyetlerden yararlanacak olanlar onlardır-<br/>
Bilesin ki, bu âyetteki benzetme mürekkep bir teşbihtir. Çünkü hayat, hayatın güzelliği<br/>
ve insanlar bu güzelliğe aldandıktan sonra süratle yok oluşu hep birden yeryüzünün<br/>yeşilliğine, güzelliğine ve ardından semavi bir âfet ve ilâhi bir irâde ile yok olmasına<br/>benzetilmiştir.<br/>
<i>Yeryüzüne bak ki ilkbahar oldu güzelleşti<br/>Mani (meşhur bir nakkaş)’nin kaleminin nakşı gibi süslendi<br/>Güz mevsimi reyhanların yaprağına bakarsın<br/>Bunları rüzgara vererek insaf edersin</i><br/>
Bilginlerden birisi şöyle der: Dünya hayatı suya benzetiliyor. Çünkü su bekletildiği<br/>
zaman değişir; bozulur. İşte mal da elde tutulduğunda böyle olur. Yani cimrilik edildiği<br/>zaman yerilen bir şey hâline gelir. Nitekim <i>Mesnevî</i>’de şöyle denilir:<br/>
<i>Mal su gibidir, akıp gidince<br/>Cihan halkı ondan bereket bulur<br/>Bir gün bir yerde akmadan durunca<br/>Kokar, faydasız ve bulanık olur</i><br/>
Fakir <b>(Bursevî)</b> der ki: Kitapların, faydalanmak için isteyenlerden sakınılması da,<br/>
cimriliktendir. Özellikle o kitabın başka bir nüshası yoksa. Zâten verilmemesinin en<br/>büyük sebebi de budur. Hz. Peygamber (s.a.)’in: “<i>Kim bildiği bir bilgiyi gizlerse<br/>kıyamet günü kendisine ateşten bir gem takılır</i>.”<a href="RuhulBeyans.html#3177">[45] </a>hadisindeki tehdid, zikrettiğimiz<br/>konuyu da kapsamaktadır. Nitekim <i>el-Mekâsıdü’l-hasene</i>’de böyle geçmektedir.<br/>
Zamanımızda kitapları lâyık olanlardan alıkoyan; bazı giysilerini hiç giymeden,<br/>
satmadan, hibe de etmeden sandıklarında bekleten insanlar gördük. Onlara bu konuda<br/>bir şeyler söyleseniz size: “Bunlar bana anamdan babamdan miras kaldı, teberrüken<br/>muhafaza ediyorum.” diyecektir. Kendilerine hiçbir faydası dokunmayan şu câhilâne<br/>davranışa bakın!<br/>
Âyetteki benzetme ile ilgili olarak bazıları şöyle der: Yağmur ihtiyaç miktarınca<br/>
yağdığında fayda verir. Normali aştığı zaman zararlı olur. Aynı şekilde mal da zaruri<br/>ihtiyaçları gidermeye dînî ve dünyevî maksadları elde etmeye yarayacak kadar olduğu<br/>zaman faydalıdır. İhtiyaç miktarını aştığı zaman ise günah irtikâb etmeyi gerektirebilir,<br/>daha aşağıda olanlara ve uzak kalanlara böbürlenme vesilesi olur. Allah Teâlâ şöyle<br/>buyurur: <b>“<i>Gerçek şu ki insan kendini müstağni görerek azar</i></b><b>.”</b> (el-Alak, 96/6-7)<br/>
<i>Zenginlik seni ucüb, kibir ve naz tarafına çeker</i><br/>
