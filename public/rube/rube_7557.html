<a name=7558></a>Nitekim “geceleyin” ifâdesi bunu hissettirmektedir. Çünkü, gece saatlerinde ayakta<br/>duran kimse, gecenin bir kısmında ayakta duran kimsenin aksine kıyâmı uzun yapmış<br/>demektir.<br/>
“<i>Âhiretten çekinen</i>” ifâdesi, peşinden gelen, iç içe girmiş ya da başlangıç olmak<br/>
üzere diğer bir haldir. Sanki “Peki bu adamın nesi var da namazda böyle uzun bir süre<br/>ayakta duruyor?” diye sorulmuş da; “Yeniden diriltilmeye îmânından dolayı âhiret<br/>azâbından korkuyor/çekiniyor.” diye cevap verilmiştir.<br/>
<i>et-Te’vîlâtü’n-Necmiyye</i>’de der ki: “Allah, zâhiren ve bâtınen, ara vermeksizin ve<br/>
kusur etmeksizin ubûdiyyet görevini yerine getirmeye işâret etmektedir. “<i>Âhiretten<br/>çekinen</i>” dünya ve ziynetlerinden sakındığı gibi âhiret ve nimetlerinden sakınan<br/>demektir. “<i>Rabbinin rahmetini dileyen/uman</i>” ise Rabbinin nimetini değil, rahmetini<br/>uman demektir.”<br/>
Âyet mü’minin korku ile ümid arasında (beyne’l-havfi ve’r-recâ) olması gerektiğine<br/>
delâlet etmektedir. Yerine getirdiği amellerinden dolayı Rabbinin rahmetini ümid<br/>edecek ve kusurlarınndan dolayı da O’nun azâbından sakınacaktır. Bir de recâ (ümit)<br/>olması gereken sınırı aşacak olursa, güven hâline gelir. Havf (korku) olması gereken<br/>sınırı aştığında ise ümitsizlik (iyâs) hâlini alır ki her ikisi de küfürdür. Bu bakımdan<br/>ikisinin de dengede tutulması gerekir. Nitekim Hz. Peygamber (a.s.) şöyle buyurmuştur:<br/><i>“Mü’minin korkusu ile ümidi terazide tartılacak olsaydı, dengede kalırlardı.”</i><a href="RuhulBeyans.html#7563">[70]</a><br/>
<i>Yaptığın tâat ve ibâdetlere güvenme<br/>Günahın varsa eğer, O’nun rahmetinin feyzinden ümidini kesme<br/>İyi kork, zira O’nun kahrı kıyaslanabilir değildir<br/>Gönlün gayet hoş olsun, çünkü O’nun lütfu sayıya sığmaz</i><br/>
Âyette de gece namazına teşvik vardır. <b>İbn Abbâs</b> (r.a.)’ın şöyle dediği rivâyet<br/>
edilmiştir: “Her kim kıyamet günü mevkıfı/durup beklemeyi Allah’ın kendisine<br/>hafifleştirmesini arzu ediyorsa, gecenin karanlığında âhiretten korkarak ve Rabbinin<br/>rahmetini umarak secde ve kıyam ederken Allah’ın kendisini görmesini sağlasın!”<br/>Nitekim <i>Haddâdî Tefsîri</i>’nde böyle geçmektedir.<br/>
<b>Rebîa b. Ka’b el-Eslemî</b> (r.a.) der ki: “Rasûlullah (s.a.) ile birlikte gecelerdim.<br/>
Abdest suyunu ve diğer ihtiyaçlarını ona getirirdim. Bir keresinde bana: “<i>Dile</i> (benden<br/>ne dilersen)” buyurdu. Ben: “Cennette seninle beraber olmayı isterim.” dedim. Hz.<br/>Peygamber (s.a.): “<i>Başka bir şey istemez misin?</i>” buyurdu. Ben: “<i>Benim dileğim<br/>bundan ibârettir.</i>” dedim. Hz. Peygamber (s.a.): “<i>Öyleyse çok</i> <i>secde ederek</i> (yâni çok<br/>namaz kılarak)<i>, kendin için bana yardımcı ol!</i>” buyurdu.<a href="RuhulBeyans.html#7563">[71]</a><br/>
Âriflerden birisi şöyle der: “Allah seher vakitlerinde uyanık olanların kalblerine<br/>
muttali olur ve onları nurla doldurur. Onların kalblerine birtakım faydalı şeyler ilham<br/>olunur da gönülleri nurlanır. Sonra da onların kalblerinden gafillerin kalblerine âfiyetler<br/>yayılır.”<br/>
