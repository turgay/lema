<a name=1073></a><img src="RuhulBeyan-1073_1.jpg"/><br/>
<img src="RuhulBeyan-1073_2.jpg"/><br/>
<img src="RuhulBeyan-1073_3.jpg"/><br/>
<img src="RuhulBeyan-1073_4.jpg"/><br/>
<img src="RuhulBeyan-1073_5.jpg"/><br/>
yoluna koysun ve ölünceye kadar bu yoldan ayırmasın, fazl-u kemal sahibi kişilerle<br/>haşreylesin.<br/>
<i> </i><br/>
<b>106. Nice yüzlerin ağardığı, nice yüzlerin de karardığı günü <i>(düşünün.) </i></b><b>İmdi,</b><br/>
<b>yüzleri kararanlara: İnanmanızdan sonra kâfir mi oldunuz? Öyle ise inkâr etmiş<br/>olmanız yüzünden tadın azabı! <i>(denilir).</i></b><br/>
Yani ey inananlar, birçok yüzün ağardığı, birçok yüzün de karardığı günü hatırlayın.<br/>
Yüzlerin ağarması ve kararması yüzlerde sevinçten hâsıl olan bir parlaklık zuhûrundan<br/>ve korku emâresi görülmesinden kinâyedir. İstediğini kazanan ve emeline nâil olan<br/>birine: “Sevindi” mânasına “yüzü ağardı” denir. Başına istenmedik bir olay gelen birine<br/>de “rengi atmış ve görüntüsü değişmiş, ya da rengi kararmış” denir.<br/>
Bu kelimelere yukarıda anlatıldığı gibi kinâye mânası verirsek âyetin anlamı şöyle<br/>
olur: Kıyâmet günü, mü’mine dünyada iken işlemiş olduğu bütün amelleri gösterilir.<br/>Eğer bu davranışlar hasene, iyilik cinsinden ise mü’min, Allah Teâlâ’nın nîmet ve<br/>fazlından dolayı sevinir. Kâfir ise çirkin amellerini görünce, gam ve kederi şiddetlenir.<br/>
İkinci bir görüş olarak yüzlerin ağarması ve kararmasının gerçek mânada kullanıldığı<br/>
söylenmiştir. Böylece, ehl-i hak, yüzlerinin ve amel defterlerinin beyazlığı, ciltlerinin<br/>parlaklığı, önlerinde ve sağ taraflarında bir nur bulunması ile işâretlenir; ehl-i bâtıl ise,<br/>bütün bunların zıddı ile vasıflanmaktadır. Ağarma ve kararmanın hakiki mânada<br/>yüzlerinde ortaya çıkışının hikmeti şudur: Saîd olanlar, kavimleri, kendilerinin ehl-i<br/>saâdetten olduğunu bildikleri için sevinç duyarlar. Cenâb-ı Hak bu husûsu şöyle<br/>bildirir: <i><b>“Keşke milletim, Rabbimin beni bağışladığını ve beni ikrâma mazhar<br/>olanlardan kıldığını bilseydi.”</b></i> (Yâsîn, 36/26, 27). Cehennemlik olan şakîler ise,<br/>saidlerin aksine büyük bir üzüntü duyarlar.<br/>
<i>“Yüzleri kararanlara: “İnandıktan sonra inkâr mı ettiniz?”</i> denilir. Bu kişilerden<br/>
maksadın, ehl-i kitap olduğu açıktır. ‘İnandıktan sonra inkâr etmeleri’ ise, Hz.<br/>Peygamber’in, risâletinden önce onun peygamberliğine inanırken, daha sonra bunu inkâr<br/>etmeleridir. Bu kişilerden maksat, bütün kâfirler de olabilir. Çünkü “mîsâk günü”<br/>tevhîdi ikrâr ettikten sonra dünyada inkâr etmişlerdir.<br/>
Kur’ân’ı ve Hz. Muhammed’i inkâr etmeniz sebebiyle büyüklükle vasfedilen <i>“azabı</i><br/>
<i>tadın, denir.”</i><br/>
