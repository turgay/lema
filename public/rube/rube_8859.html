<a name=8860></a>Fakat onlar taleb-i ilâhîye mebnî bir mükellefiyet üzere yaradılmış olup Allah’ın irâdî<br/>bir teklifiyle mükellef kılınmamışlardır. Çünkü eğer bunlar talebî bir emir ile mükellef<br/>kılınmasalardı murad-ı ilâhî onların irâde-i cüz’iyelerinden geride kalmazdı. Maamâfih<br/>âsi kimse, ilm-i ilâhideki ayn-ı sâbitede bu işi yapabilecek kapasitede yaratılmasaydı<br/>ve emrolunduğu ibâdeti yapacak kudretle (akılla) techîz olunmasaydı yine teklîfî bir<br/>emirle yüklenecek ve kendisinden istenilen ibâdet tahakkuk etmeyecekti. Böyle olunca<br/>da emr-i ilâhiye karşı gelme ve isyân etme dâimî bir hal almış olacaktır.<br/>
Şâyet; “Vukû bulmayacağı bilinen bir şeyle mükellef tutmanın ve onu emretmenin<br/>
faydası nedir?” diye sorarsan sana şöyle cevap veririm: Kendisinde îmanı kabule<br/>kabiliyyet olanla olmayanı birbirinden ayırmanın faydası, sâadet ve ve şakâvet ile<br/>bunların sâhiplerinin ortaya çıkması içindir.<br/>
Bazıları da âyetteki ins ve cinden muradın onların, müminleri olduğu kanâatindedirler.<br/>
Buna delil olarak da <i><b>“Andolsun, cehennem için de birçok cin ve insan yarattık...”<br/></b></i>(el-A’raf 7/179) âyetini gösterirler ve burada cin ve insin kâfir olanlarının<br/>kasdedildiğini söylerler. Ayrıca bir kişinin bu âyeti “Ben mü’min olan cin ve insanları<br/>ancak bana ibâdet etmeleri için yarattım” şeklinde kıraat etmesi hâlinde onun bu takdiri,<br/>çocuk ve delilerin âyetin umûmi mânâsından muâf tutulmuş olmaları sebebiyle ve<br/>“Andolsun, cehennem için de birçok cin ve insan yarattık...” (el-A’raf 7/179) âyetinin<br/>yukarıdaki tefsirinin istidlâliyle desteklenebilecek mahiyette bir görüş olarak ortaya<br/>çıkar.<br/>
<b>İbnu’l-Melek </b>şöyle demiştir: Eğer sen “Pek çok nefiste hâsıl olmadığı halde ibâdet<br/>
nasıl oluyor da yaradılış sebebi sayılıyor?” dersen, biz sana şöyle cevap verebiliriz:<br/>Buradaki nefislerden maksûd olan, <b>İbn Abbas</b>’ın dediği gibi yalnız mü’minlerin<br/>nefislerinin olması; ibâdet ile murad edilen husûsun da Rasûlullah (s.a.)’’ın <i>“Her<br/>doğan çocuk (İslam) fıtratı üzere doğar”</i><a href="RuhulBeyans.html#8870">[29] </a>buyruğunda ifâde ettiği gibi nefislerin<br/>mükellefiyete elverişli olarak yaratılmasının olduğu söylenebilir. Burada nefislerin<br/>“mârifeti: Allah bilgisi” murad ediliyorsa bunda da bir problem yoktur. Çünkü<br/>mârifetullah, kâfirler için de mevcuttur. Nitekim Allah bu hususta şöyle buyuruyor:<br/><i><b>“Andolsun onlara: «Gökleri ve yeri kim yarattı?» diye sorsan, mutlaka: «Allah»<br/>derler...”</b></i> (Lokman, 31/25)<br/>
<b>Beğavi</b>’nin de tercih ettiği bir sözde <b>Mücahid</b> şöyle demiştir: “İbâdet etsinler”<br/>
kelimesinin mânâsı “beni tanısınlar” takdirindedir. Sebebi de şu kudsî hadistir: <i>“Ben<br/>gizli bir hazine idim. Tanınmak istediğim için mahlûkatı yarattım.”</i><a href="RuhulBeyans.html#8870">[30]</a><br/>
<i>İrşâd’</i>da müellif bu rivâyetle ilgili olarak şöyle demektedir: Allah’ın, sebebi<br/>
müsebbebin yerine koymak suretiyle ibâdetten mârifeti kasdetmesinin altında yatan sır,<br/>itibar edilen şeyin, felsefecilerin mârifet bilgisi gibi gayrıyla hâsıl olmayan, ancak O’na<br/>ibâdetle elde edilebilecek mârifet olduğuna dikkat çekmek içindir.<br/>
Bazı ulemâ bu âyeti şöyle tefsir ederler: Onları ancak kendi tercihleri ile ibâdet<br/>
etsinler de benim indimde şeref ve fazilete ulaşsınlar diye yarattım. Onları ibâdete<br/>
