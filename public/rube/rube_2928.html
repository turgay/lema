<a name=2929></a><img src="RuhulBeyan-2929_1.jpg"/><br/>
bütün nesiller Hz. Âdem’den (a.s.) çoğalıp yayılmış ise Adn cennetindeki Tûbâ ağacı<br/>da diğer cennetlerdeki bütün ağaçların asıl ve kökü durumundadır. Cennetlerdeki bütün<br/>nehirler istisnasız bu ağacın kökünden çıkar. Bu ağaç Muhammedî makamdadır ve Hz.<br/>Peygamber (a.s.)’ın oradaki evinde bulunmaktadır.<br/>
“Adn” kelimesi lügatte ikamet etmek mânâsına gelir. Kıymetli taşların bulunduğu yer<br/>
için kullanılan ma‘din (maden) kelimesi de bu kökten gelmektedir.<br/>
<i>“Allah’ın rızası ise hepsinden büyüktür.”</i> Allah Teâlâ’nın rızasından az bir şey, bu<br/>
cennetlerden ve bu cennetlerdeki nimetlerden daha büyüktür. Çünkü Allah’ın rızası,<br/>bütün saâdetlerin menbaı ve bütün kemâlâtın menşeidir. Yolun muhakkıklarının ve kalbi<br/>açık âriflerin zamanlı zamansız Yüce Allah’ın rızâsından başka bir matlûbu yoktur.<br/>
<b>Hâfız</b> der ki:<br/>
<i>Biri senden cennet ve hûrî ister<br/>Biri cehennemden uzak durmak<br/>Ancak biz ne bunu ne onu isteriz<br/>Muradımız sadece senin hoşnutluğun<br/>İki âlemde de sen hoşnut olursan<br/>İsteğimiz budur, Allah doğruyu bilir</i><br/>
<b>Hâfız</b> der ki:<br/>
<i>Cennet hurileriyle sohbeti istemem, bu kusur olur<br/>Senin hayalini kurmak varken, başka bir şeye bağlanmak</i><br/>
Rivâyet edildiğine göre Allah Teâlâ cennet ehline:<br/>“<i>Râzı oldunuz mu?</i>” diye sorar. Onlar:<br/>“Nasıl râzı olmayalım ki! Yarattıklarından kimseye vermediğin şeyleri bize verdin.”<br/>
derler. Bunun üzerine Allah:<br/>
“<i>Size bundan daha üstün olanını da vereceğim</i>.” buyurur. Onlar:<br/>“Bundan daha üstünü nedir ki?” diye sorarlar. Allah Teâlâ:<br/>“<i>Rızâ ve hoşnutluğumu size vereceğim ve artık size asla gazap etmeyeceğim.</i>”<br/>
buyurur.<a href="RuhulBeyans.html#2930">[200]</a><br/>
Yukarıda sözü edilen nimetleri ve Allah’ın rızâsını kazanmak, <i>“işte büyük saâdet</i><br/>
<i>budur.”</i> Yoksa, insanların büyük saadet saydıkları, dünya hazlarını elde etmek saâdet<br/>değildir. Çünkü dünya hazlarının yok olma, bozulma, insana sıkıntı ve meşakkat verme<br/>gibi özellikleri bir tarafa âhiret nimetlerinin en küçüğü ile bile karşılaştırıldığında olsa<br/>olsa sivrisinek kanadı mesabesinde kalır. Nitekim Peygamber Efendimiz (a.s.) şöyle<br/>buyurmuştur: “<i>Dünyanın Allah katında sivrisinek kanadı kadar değeri olsaydı, kâfire<br/>dünyadan bir yudum su bile içirmezdi</i>.”<a href="RuhulBeyans.html#2930">[201]</a><br/>
