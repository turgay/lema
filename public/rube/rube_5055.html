<a name=5056></a><img src="flower_sep.jpg"/><br/>
<img src="RuhulBeyan-5056_2.jpg"/><br/>
<img src="RuhulBeyan-5056_3.jpg"/><br/>
sûretine çevirme gibi tehdidler zikredilmiştir.” Nitekim<i> et-Te’vîlatü’n-Necmiyye</i>’de<br/>şöyle der: “Senin kavmini geçmiş ümmetlere indirilen türlü cezalarla tehdîd ettik.<br/>Onlara bunu tekrar tekrar bildirdik.”<br/>
<i>Tefsîr-i Kebîr</i>’de şöyle der: “Buradaki vaîde/tehdide, haramların ve helâllerin<br/>
açıklanması da dâhildir. Çünkü tehdid, bu ikisiyle ilgilidir.”<br/>
<i>“Umulur ki onlar”</i> bu sâyede inkârdan ve bilfiil günahlardan <i>“korunurlar; yahut da</i><br/>
<i>o (Kur’an) kendileri için bir ibret ortaya koyar.”</i> Yâni Kur’an kendilerinden önce<br/>helâk olanları hatırlatarak îkâz ve ibreti yeniler. Bu da âhiret konusunda sakınmaya<br/>sebep olur.<br/>
Bir şeyin ihdâsı, onu var etmektir. Hudûs ise, araz olsun cevher olsun, olmayan bir<br/>
şeyin sonradan olmasıdır.<br/>
<b>114. Gerçek hükümdar olan Allah, yücedir. Sana O’nun vahyi tamamlanmazdan</b><br/>
<b>önce Kur’an’ı <i>(okumakta) </i></b><b>acele etme ve “Rabbim, benim ilmimi artır” de.</b><br/>
<i>“Gerçek hükümdar olan Allah, yücedir.”</i><b> </b>Şerefli hiçbir mertebe yoktur ki Hak Teâlâ<br/>
onun en yüce ve yüksek derecesinde olmasın. Çünkü O, müessirdir, vâcibül’l-<br/>vücûddur/varlığı zorunlu olandır. O’nun dışındaki her şey ise eserdir ve mümkindir.<br/>Vâcib ile mümkin arasında benzerlik yoktur.<br/>
<i>el-İrşâd</i>’da şöyle der: “Teâlâ” ifâdesi, Allah Teâlâ’yı ve kulları üzerinde tasarrufta<br/>
bulunduğu işlerini yüceltme ifâdesidir. Bu işler ise O’nun emirleri ve yasakları, vaad ve<br/>vaîdi ile benzeri diğerleridir. Yani O zâtı, sıfatları, fiilleri ve ahvâli ile yaratılmışlara<br/>benzemekten münezzehtir.”<br/>
O, Melik’tir. Emirlerini ve yasaklarını infâz eden, vaadi umulmaya ve vaîdinden<br/>
sakınılmaya lâyık Sultan’dır. Mülk zâtına mahsus olmaya lâyık, melekûtunda ve<br/>ulûhiyyetinde Hak/gerçek olandır.<br/>
<i>“Sana O’nun vahyi”</i> ilkâ edilmesi ve okunması<i> “tamamlanmazdan”</i> edâ edilmezden<br/>
ve bitirilmezden<i> “önce Kur’an’ı (okumakta) acele etme.”</i><br/>
Rasûlullah (s.a.), Cebrâil (a.s.) kendisine vahyi ilkâ ettiğinde onu tam olarak<br/>
alabilmek ve ezberleyebilmek için hemen Cebrâil (a.s.)’ın peşinden harf harf, kelime<br/>kelime tekrarlardı. Rasûlullah (s.a.) böyle davranmaktan men’edildi. Çünkü bu takdirde<br/>bir kelimenin telâffuzu ile uğraşırken, ondan sonra okunanı işitememesi muhtemeldir.<br/>
Şu halde bu nehyin anlamı, ‘Cebrâil (a.s.) kırâatını tamamlayıp tebliğ ve telkînini<br/>
bitirmeden evvel unutma ve karıştırma korkusuyla Kur’an’ı okumakta acele etme. Tebliğ<br/>ettiği vakit oku.’ demektir.<br/>
<i>et-Te’vîlâtü’n-Necmiyye</i>’de şöyle der:<i> </i>“Burada Kur’an’ın nurlarıyla nurlanmak ve<br/>
