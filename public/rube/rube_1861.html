<a name=1862></a><img src="RuhulBeyan-1862_1.jpg"/><br/>
<img src="RuhulBeyan-1862_2.jpg"/><br/>
<i> </i><br/>
<b>96. “Hem size, hem de yolculara bir fayda olmak üzere deniz avı ve onu yemek</b><br/>
<b>size helal kılındı. İhramda olduğunuz sürece kara avı size yasaklandı. Huzurunda<br/>toplanacağınız Allah’tan korkun.”</b><br/>
Âyette geçen “<i>deniz avı</i>” ister deniz, ister nehir, isterse göl olsun sularda avlanan<br/>
bütün canlılardır. Sadece suda yaşayabilen, eti yenen ve yenmeyen canlıların hepsi buna<br/>dahildir. Hem denizde hem de karada yaşayan ördek, kurbağa, yengeç, kaplumbağa ve<br/>tüm su kuşları gibi hayvanlar deniz avı kabul edilmezler. Bütün bunlar kara avıdır ve<br/>onları ihramlıyken öldürenlerin cezâ ödemeleri gerekir.<br/>
<b>İmam Fahreddîn Râzî </b>der ki: Denizde avlanan canlılar üç türlüdür:<br/>1- Balık ve bütün türleri helaldir,<br/>2- Kurbağa ve bütün türleri haramdır,<br/>3- Bu iki tür dışında kalanlar ise ihtilaflıdır. <b>Ebû Hanife</b>’ye göre haramdır. Ulemanın<br/>
çoğunluğuna göre ise âyette “deniz avı” diye genel bir ifade kullanıldığı için helaldir.”<br/>
<b>Muhyi’s-sünne </b>(el-Begavî) bu konuda şunları söylemektedir: “Suda yaşayan canlılar<br/>
iki kısımdır: Balıklar ve diğer canlılar. Farklı sebeplerden kaynaklanmış olsa da ölü<br/>balık helaldir. Nitekim Peygamberimiz (s.a.) <i>“Bize iki ölü helal kılınmıştır. Bunlar<br/>balık ve çekirgedir.”</i><a href="RuhulBeyans.html#1865">[45] </a>buyurmuştur. Balığın belli bir sebepten dolayı ölmüş<br/>olmasıyla, sebepsiz olarak ölmüş olması arasında fark yoktur. Ebû Hanîfe’ye göre ölü<br/>balık ancak taşa çarpmak ve suyun çekilmesi gibi belli bir sebepten dolayı ölmesi<br/>durumunda helal olur.<br/>
Balığın dışında kalan diğer su canlıları iki kısıma ayrılır:<br/>1- Kurbağa ve yengeç gibi karada da yaşayabilenler; bunları yemek haramdır.<br/>2- Sadece suda yaşayıp karada yaşayamayanlar. Bunların yenip yenmeyeceği<br/>
ihtilaflıdır. Ebû Hanife’nin de içlerinde bulunduğu bir grup âlime göre sadece suda<br/>yaşayabilen canlılar arasında balıklardan başkasını yemek câiz değildir.<br/>
Diğer bir grup âlim ise, su canlılarının tamamının ölüsünün helal olduğunu<br/>
söylemişlerdir. Onlara göre şekilleri farklı da olsa hepsi “balık” sınıfına dahildir.<br/>Nitekim yılan şeklinde olduğu için “yılan balığı” denilen balığı yemek, âlimlerin<br/>ittifakıyla helal sayılmıştır.<br/>
Âyette geçen “deniz yiyeceği”nden maksat, deniz tarafından kıyıya vurulan ya da<br/>
suyun çekilmesi sonucu karada kalan ve külfetsiz olarak alınıp istifade edilen deniz<br/>ürünleridir.<br/>
Bu konuda <b>Ebussuûd Efendi </b>şöyle demiştir: “Deniz yiyeceği” demek denizde<br/>
avlananların yenilenleri size helal kılındı, demektir. Bu, genel bir ifadeden sonra gelen<br/>tahsistir. Buna göre mânâ şöyle olur: “Sularda avlanan her çeşit canlıyı avlamak ve<br/>onlardan istifade etmek size helal kılındı.”<br/>
