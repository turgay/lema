<a name=4396></a>Sonra koyun etine zehir katarak Rasûlullah (s.a.)’i zehirlediler. Bu zehirli lokma,<br/>
zaman zaman geri dönüp etkisini sürdürmeye devam etti, nihâyet şah damarını kopardı.<br/>Hz. Peygamber (s.a.) irtihâli sırasında bunu haber vermişti. İşte teyze oğulları olan Îsâ<br/>ve Yahya (a.s.)’a da böyle davrandılar.<br/>
Bir hadiste şöyle buyrulmuştur: “<i>Hayber yemeği hâlâ bana geri dönüyor. İşte şimdi</i><br/>
<i>şah damarımı koparma zamanıdır</i>.”<a href="RuhulBeyans.html#4419">[21]</a><br/>
Hâdise şöyle olmuştur: Bir yahudî kadın, Rasûlullah (s.a.)’e zehirlenmiş bir koyun<br/>
takdim etti. Hz. Peygamber (s.a.) ondan yedi, yanındaki insanlar da yediler. Hz.<br/>Peygamber (s.a.): “<i>Ellerinizi çekin, o bana zehirli olduğunu haber verdi</i>” buyurdu.<br/>Bişr b. Berrâ (r.a.) o yemekten öldü. Sonra bu yahûdî kadın Rasûlullah (s.a.)’in<br/>huzuruna getirildi. Hz. Peygamber (s.a.) ona bunu niçin yaptığını sordu. Kadın: “Seni<br/>öldürmek istedim.” dedi. Bunun üzerine Rasûlullah (s.a.) şöyle buyurdu: “Allah Teâlâ,<br/>bunu bana musallat kılmaz” Yâni beni, senin elinle öldürtmez.<br/>
<b>Şeyh Üftâde</b> (k.s.) der ki: “Zehir, Rasûlullah (s.a.)’e ancak vefat zamanında te’sir<br/>
etti. Çünkü Rasûlullah (s.a.)’in irşâdı, her ne kadar tenezzül âleminde olsa da, aslında<br/>onun tenezzülü ruh mertebesindendi. Bu mertebe, mertebelerin en tam ve mükemmel<br/>olanıdır. Dolayısıyla zehir vefat zamanına kadar Hz. Peygamber (s.a.)’in vücudunda<br/>herhangi bir tesir göstermedi. Ancak Rasûlullah (s.a.) vefat zamanında mertebelerin en<br/>aşağısına tenezzül etti. Çünkü ölüm beşeriyet üzerinde cereyan eder. Bu mertebeye<br/>inince zehir tesirini gösterdi.<br/>
Rasûlullah (s.a.) devamla şöyle buyurdu: “<i>Sonra üçüncü semâya yükseltildik.</i><br/>
<i>Cebrâil (s.a.) kapının açılmasını istedi. Bunun üzerine: “Kim o?” denildi. Cebrâil<br/>(a.s.): “Cebrâil.” dedi. “Yanındaki kim?” diye soruldu. Cebrâil (a.s.) da:<br/>“Muhammed’dir.” dedi. Tekrar: “O’na mi‘rac dâveti gönderildi mi?” denildi.<br/>Cebrâil (a.s.): “Evet.” dedi. Ardından bize semânın kapısı açıldı. Bir de baktım ki,<br/>Yusuf (a.s.) ve yanında kavminden bir kaç kişi var. O’na güzelliğin yarısı verilmişti.</i>”<br/>Bu, Peygamberimiz (s.a.)’in dışında insanoğluna verilen güzelliğin yarısı demektir. Bâzı<br/>âlimler: “Peygamberimiz’e verilen güzelliğin yarısı Yûsuf (a.s.)’a verildi.” demişlerdir.<br/>Yusuf (a.s.) beyaz tenli olsa da Peygamberimiz (a.s.) çok yakışıklı ve güzeldi.<br/>
<b>Molla Câmî</b> der ki:<br/>
<i>Sun‘-i ilâhî kâtibi senin yanağının etrafına yazmış,<br/>Misk suyuyla ki: “Güzellik ve şirinlik sana aittir.” diye.</i><br/>
Çünkü güzellik ve melâhat, sıfatlar âlemindendir. Rasûlullah (s.a.)’e sıfatların<br/>
tecellîlerinden sûreten ve manen kemâl üzere hâsıl olan tecellîler, başka hiç kimseye<br/>hâsıl olmamıştır. Çünkü O, herkesten efdaldir. O’na olan tecellî de en mükemmeldir.<br/>Benim gönlüme doğan budur.<br/>
Rasûlullah (s.a.) devamla şöyle buyuruyor: “<i>Yusuf (a.s.) beni selamladı ve benim için</i><br/>
<i>hayır duâda bulundu</i>.”<br/>
