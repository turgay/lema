<a name=2138></a><img src="RuhulBeyan-2138_1.jpg"/><br/>
nübüvvet şerefi ve risalet onurunun yerine kıyamet günü “<i>Allah katında aşağılık”<br/></i>büyüklükten sonra küçüklük ve hakaret <i>“ve çetin bir azab erişecektir.”</i> Hile, onların<br/>suçlarının en büyüğü olduğu için cezanın sebebi olarak zikredilmiştir.<br/>
Bil ki peygamberlik, ilahi bir tahsis ve ihsandır. Saltanat gibi kesbî değildir. Bütün<br/>
şartları ve sebebleri tamam olsa da çalışılarak elde edilemez. Velâyet vezirlik gibidir.<br/>Bazı çalışıp gayret edenlerin nail olması mümkündür. Ancak bu, velayet makamına<br/>ulaşabilmek için gayret eden herkesin o mertebeye vasıl olacağı anlamına da gelmez.<br/>Bununla birlikte istidadı tam ve Cenab-ı Hakk’ın inayetine mazhar olan kimse için<br/>çalışmadan velayet mertebesine ulaşmak da mümkündür.<br/>
Nitekim Yemen şeyhlerinden biri hakkında şöyle bir rivâyet nakledilmiştir: O, bir gün<br/>
yanında talebesi olduğu halde Zebîd’den Ehvaz diye bilinen sahile doğru yola çıktı.<br/>Yolda büyük mısır kamışları olan bir yerin yanından geçerken talebesine: “Şu<br/>kamışlardan yanına al.” dedi. Mürid, denileni yaptı. Kendi kendine hayret ederek:<br/>“Şeyh bunları ne yapacak?” dedi.<br/>
Şeyhi de ona bir şey söylemedi. Nihayet Sinâküm denilen kölelerin bulunduğu bir yere<br/>
vardılar. Onlar leş yerler, içki içerler ve namaz nedir bilmezlerdi. Onların yanına<br/>vardıklarında içiyorlar, oynuyorlar, eğleniyorlar, çalgı çalıp şarkı söylüyorlardı. Şeyh<br/>müride: Davul çalan şu uzun boylu ihtiyar adamı buraya getir.” dedi. Mürid, ona şeyhin<br/>kendisini çağırdığını söyleyince hemen boynundaki davulu çıkarttı ve şeyhin yanına<br/>geldi. Şeyhin önünde durunca şeyh müridine ona vurmasını emretti. Mürid, haddi<br/>tamamlayana kadar adama vurdu. Sonra şeyh adama döndü ve:<br/>
“Düş önümüze haydi gidiyoruz.” dedi. Oradan deniz kenarına kadar yürüdüler. Şeyh<br/>
ona elbiselerini yıkamasını ve gusletmesini emretti. Gusül ve abdestin nasıl alınacağını<br/>öğretti. Adam guslettikten sonra ona nasıl namaz kılacağını öğretti. Ardından şeyh öne<br/>geçip onlara imam oldu. Birlikte öğle namazını kıldılar. Namazı eda ettikten sonra şeyh<br/>seccadesini alıp suyun üzerine serdi. Adama: “Yürü.” dedi. Adam seccadenin üzerine<br/>ayaklarını bastı ve suyun üzerinde gözden kaybolunacaya kadar yürüyüp gitti. Bunu<br/>gören mürid şeyhe dönerek: “Vay benim başıma gelenlere, yazık bana. Şu kadar senedir<br/>seninle birlikteyim. Benim elime böyle bir şey geçmedi. Bu adam, bir saatte bu makama<br/>ve bu büyük kerametlere erdi.” dedi. Bunun üzerine şeyh ağlayarak şöyle dedi: “Ah<br/>evladım, benim elimde birşey yok, bunu yaptıran Allah Teâlâ’dır.” Bana: “Falan abdal<br/>vefat etti. Onun makamına falanı geçir.” denildi. Ben de hizmetçilerin yaptığı gibi bana<br/>söylenileni yaptım. Ben de bu makama ulaşmak isterdim.” dedi.<br/>
Bu misalden anlaşılıyor ki Allah velâyeti de kime ihsan edeceğini en iyi bilendir.<br/><b>Hâfız</b> der ki:<br/>
<i>İyi âkıbete ermek ne rintlikte, ne zâhitliktedir,<br/>İşi Allah’ın inâyetine bırakmak en iyisidir.</i><br/>
