<a name=4514></a><img src="flower_sep.jpg"/><br/>
<img src="flower_sep.jpg"/><br/>
takarrub ederler.”<br/>
Allah’a en yakın olanlar Allah’a yaklaşmak için vesîle ararlarsa Allah’a yakın<br/>
olmayanların durumu nasıl olur bir düşün! Yâni ilâhî dergâha yakın kılınan (mukarrab)<br/>melekler ve onlardan başkaları Hak Sübhânehû’ya tevessül eder/vesîle ararlar. İmdi<br/>mukarrab olmayanların yüzünü o Hazret’e çevirmesi daha evlâdır.<br/>
<i>el-Kevâşî</i>’de der ki: Onlar Allah Teâlâ’ya yakınlığı/kurbiyeti isterler ki Allah’a en<br/>
yakın olan mâbûdları hangisidir görsünler ve onu Rablerine vesile kılsınlar. Hulâsa<br/>onların ilahları da Allah Teâlâ’ya yaklaşmayı isterler.<br/>
O vesîle ile “<i>O’nun rahmetini umarlar ve</i>” vesîleyi terk ettikleri takdirde Allah’ın<br/>
diğer kulları gibi “<i>azâbından korkarlar</i>.” İlah olmak bir yana onlar sıkıntıyı bile<br/>gideremezler. “<i>Çünkü Rabbinin azâbı, sakınılacak bir azaptır.</i>” Rabbinin azâbı<br/>peygamberler ve meleklerin dahi sakınacağı şekilde gerçektir. Allah’a isyan edenler<br/>sakınmıyorlarsa bu onların gafletlerinin kemâlindendir. Onlar Allah’ın azâbından<br/>sakınmadıkları gibi bir de onu hak edecek şeyler yapmaktadırlar. Binaenaleyh akıllı<br/>kimsenin özür beyân etmeyi terk etmesi ve Kahhâr olan Allah’ın ansızın yakalamasından<br/>sakınması gerekir.<br/>
<b>Abdullah b. Abbâs </b>(r.a.), <b>Hz. Ömer </b>(r.a.) yaralandığı zaman ona şöyle demişti: “Ey<br/>
mü’minlerin emîri! İnsanlar inkâr ettiği zaman sen müslüman oldun. İnsanlar kendisini<br/>terk edip yalnız bıraktığında Rasûlullah (s.a.)’le birlikte cihad ettin. Allah Rasûlü<br/>senden hoşnut olarak vefat etti. Senin hakkında iki kişi dahi ihtilaf etmedi ve sen şehid<br/>olarak öldürüldün.”<br/>
Bunun üzerine <b>Hz. Ömer </b>(r.a.): Aldanan kimse sizin aldattığınız kimsedir. Allah’a<br/>
yemin ederim ki eğer üzerine güneşin doğduğu her şey benim olsaydı, kıyâmetin ve<br/>ölümden sonra olacakların korkusundan onların hepsini fedâ ederdim. Çünkü kişi<br/>kıyâmette ameline muttali olur ve korkunç işlerle karşılaşır.”<br/>
Hikmet ehlinden birisi şöyle demiştir: “Hüzün yemekten alıkoyar. Korku günahlara<br/>
mâni olur. Recâ/ümit ise insanı ibadetlere dayanıklı kılar. Ölümü anmak boş işlerden el<br/>etek çektirir.”<br/>
Havf ve recâ (korku ve ümit) ancak Allah’tan olur. Çünkü Allah bol bol iyilik ve<br/>
ihsanda bulunandır. Peygamber ve onların kâmil varisleri ise Allah Teâlâ ile insanlar<br/>arasında vâsıtadırlar. Peygamberlikleri, verâset sâhibi olmaları sebebiyle onlara itâat<br/>etmek ve Hakk’a yakınlık için onlara yaklaşmak gereklidir.<br/>
<i>Mesnevî</i> de şöyle denilir:<br/>
<i>Malik oğlu Enes’ten rivâyet edilmiştir.<br/>Bir kimse ona misafir olmuştu.</i><br/>
