<a name=8365></a><i>Câmiu’l-muzmarât</i> kitabında şöyle denilmektedir: “Tekbirin mânâsı; “Allah her<br/>
şeyden büyüktür” demektir. Bilakis Allah’tan başka her şey Allah’ın kudret nurlarından<br/>bir nurdur.”<br/>
Hikaye edildiğine göre <b>Cüneyd Bağdâdî</b> (k.s.) hazretlerinin yanında bir adam aksırıp<br/>
“<i>elhamdülillah” </i>dedi. Cüneyd Bağdâdî adama, Kurân’a muvâfık olarak <i>“elhamdü<br/>lillahi rabbi’l-âlemin”</i> demesini söyledi. Adam, “âlem var mı ki Allah ile beraber<br/>zikredilsin” dedi. Buna göre “Allahü Ekber” demek yâni “Allah his ve organların O’na<br/>ulaşmasından, O’nun kudret ve celalinin akıl ve kıyas ile idrak edilmesinden büyüktür”<br/>demektir. Bilakis O’nun celalinin mahiyetini, başkasının idrak etmesinden pek yüce ve<br/>büyüktür. Zira Allah’ı hakkıyla yine ancak Allah bilir.<br/>
Bazı fazilet ehli insanlar şöyle demiştir. Sahih olan şudur ki ism-i tafdîl Allah’a ıtlak<br/>
edildiği zaman mânâ bakımından, “elif lâm”la mârife menzilesindedir. Yâni “Allahu<br/>ekber” demek, “Allahu huvel ekber” demektir ki “en büyük yalnız Allah’tır” demek<br/>olur. Bu durumda burada bir “min” takdir edilmesi de câiz değildir. Çünkü bu durum<br/>kibriyâlıkta başkasının Allah’a ortak olmasını gerektirir. Allah Teâlâ ise sıfatlarından<br/>herhangi birinde başkasının O’na ortak olmasından pek yüce ve münezzehtir. Bu nasıl<br/>tasavvur edilebilir ki Allah’tan başkasında kibriyâ yoktur.<br/>
Bilakis Allah’tan başkasının şiârı tam bir küçüklük olup kibriyâ ve azametle muttasıf<br/>
olmak bir yana, Allah’a tam bir ihtiyaç söz konusudur. Allah’tan başkasının<br/>kibirlenmesi, kötü ahlâkın en kötülerindendir. Allah Teâlâ kendi ahlâkının kemâli olan<br/>bir sıfatta bile başkasının O’na ortak olmasından pek yüce ve münezzehtir. Bir de kullar<br/>için bir tenkid ve yerme konusu olan sıfatta başkasının kendisine ortak olması hiç<br/>düşünülemez. Bilakis Allah hakkında ism-i tafdîl, ziyâde mübâlağaya ve mutlak kemâle<br/>delâlet eder. Öyle ki bu hususlarda hiçbir kimsenin Allah’a ortak olması tasavvur<br/>edilemez.<br/>
Peygamberimiz (s.a.) her iki bayram namazında zâid tekbirler alır. Bunları bazan altı<br/>
tekbir, bazan daha fazla olarak icrâ ederdi. Bunun sırrı şudur; Arap kabileleri<br/>bayramlarda toplanıp bir araya gelir, Peygamberimiz (s.a.)’in cemâlini mütâlaa etmeye<br/>ve ona son derece tâzim etmeye daha bir ihtimam gösterirlerdi. Peygamberimiz (s.a.) bu<br/>zâid tekbirlerle kibriyâlığı kendi nefsinden nefy/yok edip Allah’a isbat ederdi. Böylece<br/>tekbir getirmekle kendisinde tam bir gönül rahatlığı hâsıl olurdu.<br/>
<i>Keşfu’l-Esrâr</i>’da şöyle denilmektedir:<br/>“Ömer bin Abdülazîz’in kulağına; “senin oğlun bir yüzük yaptırmış, bin dirheme bir<br/>
taş satın alarak yüzüğe kaş yapmış” şeklinde bir haber ulaştı. Ömer b. Abdülazîz ona<br/>şöyle bir mektup yazdı: “Ey oğul! Duydum ki kaşı için taşına bin dirhem verdiğin bir<br/>yüzük yaptırmışsın. Eğer benim rızamı istiyorsan o yüzüğün kaşını sat ve o parayla bin<br/>aça yemek ver. Bir parça gümüşten kendine bir yüzük yap ve onun üzerine şöyle yaz;<br/>kendi kıymet ve değerini, kendi haddini bilen kimseye Allah rahmet etsin.” Çünkü<br/>büyüklük, Celâl sahibi Allah’ın sıfatıdır.”<br/>
