<a name=2727></a>itaat ise dıştan yapılmış bir itaattir. Sûfîlerin birbirleriyle sohbet ve berâber olmalarının<br/>etkili olması da işte bu sebeptendir. Çünkü onlar Allah için birbirini severler ve<br/>birbirlerine güzel huyları tavsiye ederler. Yaptıklarını muhabbetle yaptıkları için de<br/>sözleri kabul görür. Yine bu sebeple mürid şeyhden, ihvan ihvandan istifade eder.<br/>
Yine bu mânâ sebebiyle Allah Teâlâ müminlerin günde beş vakit mahalle mescidinde,<br/>
haftada bir, bütün şehir halkının bir camide, senede iki defa birbirine yakın beldelerin<br/>bayramlarda bir araya gelmelerini, ömürde bir kez de hac için bütün beldelerden<br/>müminlerin Kâbe’de toplanmalarını emretmiştir. Bunların bir çok hikmetinden biri de<br/>müminlerin arasında ülfet ve muhabbetin artırılmasıdır.<br/>
Bir hadiste şöyle buyurulmuştur: “<i>Uyanık olun! Müminler birbirlerini sevmede ve</i><br/>
<i>birbirlerine acımada tek bir vücud gibidir. O bedenin bir uzvu rahatsız olsa diğer<br/>uzuvlar da uykusunu kaybedip ateşler içinde kalır</i>.”<a href="RuhulBeyans.html#2732">[55]</a><br/>
<b>Sa’dî </b>der ki:<br/>
<i>Âdem evlatları yekdiğerinin uzvu demek<br/>Bir asıldan yaratıldıkları bî-şübhe vü şek<br/>Hangi uzva erişse faraza bir âfet<br/>Düşünün: Diğer uzuvlarda kalır mı rahat</i><br/>
Ülfet ve muhabbet, salihlerle beraberliği güçlendirir. Salihlerle beraberlik ise kişinin<br/>
kendisini ıslahı konusunda oldukça müessirdir. Salihlere sadece bakmak bile fayda<br/>verir. Bakılan şeyin ahlâkına uygun olarak çeşitli şekil ve suretlere bakmak, bakanı<br/>etkiler. Meselâ mahzun birisine devamlı bakan kimse mahzun olur. Sevinçli birisine<br/>devamlı bakan da mesrur olur. Nitekim “Bakışı sana fayda vermeyenin sözü de fayda<br/>vermez.”, “Azgın deve, uslu deve ile durdukça uysallaşır.” denilmiştir.<br/>
Beraberliğin hayvan, bitki ve cansız maddelere bile tesiri vardır. Hava ve su, cîfenin<br/>
yanında durunca bozulur. Ekilip dikilen şeyler, beraberlik sebebiyle bozulmasın diye<br/>yerden çıkan çeşitli köklerden ve bitkilerden ayıklanır. Bu varlıklarda beraberlik böyle<br/>etkili olunca insan da tesiri daha çok olur.<br/>
İnsana “insan” denilmesi, hayır olsun şer olsun çevresinde gördüğüne ünsiyet ettiği<br/>
içindir. Ülfet ve muhabbet, daha da fazlasını celb eder. Uzlet ve yalnızlığın medh<br/>edilmesi, manevî derecesi aşağı olan kimselere göredir. İlim ehli, gözü gönlü saf,<br/>vefakar ve güzel ahlâk sâhibi kimselere gelince onlarla berâberlik ganîmet bilinir.<br/>Onları sevmek Allah Teâlâ’nın muhabbetinden ileri geldiği gibi onlarla ünsiyet, Allah<br/>Teâlâ ile ünsiyettir. Onlarla bir olmak, Hakk’a bağlılığın bir nişanesi, başkalarıyla bir<br/>olmak ise nefse bağlı olmanın bir alâmetidir.<br/>
Sûfî, sûfî olmayanla hem berâber hem ayrıdır. Sûfîlerle ise hem beraber olur hem de<br/>
görüşür. “<i>Mümin, müminin aynasıdır</i>.”<a href="RuhulBeyans.html#2732">[56]</a><br/>
Mümin, din kardeşiyle karşılaşınca onun sözlerinin, amellerinin ve hallerinin ötesinde<br/>
başkalarının görüp kavrayamadığı Allah tarafından ilâhî tecellîler, marifete dair<br/>
