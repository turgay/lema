<a name=9753></a>Kimine göre cennete ilk girecek olanlar Sırât üzerinden şimşek gibi geçerler. Bazıları<br/>
rüzgâr gibi geçerken, bazıları çocuklar gibi emekliye emekliye ve sürüne sürüne<br/>geçerler. İşte bunlar “Yâ Rabbi nûrumuzu tamamla!” derler.<br/>
<b>Sehl Tüsterî </b>(k.s.) der ki: Dünyâda ve âhirette Allah’a muhtaç olma olgusu<br/>
mü’minlerden hiçbir zaman sâkıt olmaz. Onlar izzet ve gınâ yurdu olan cennette olsalar<br/>bile yine de Allah Teâlâ’ya şiddetli bir ihtiyaç içinde olurlar. Çünkü onunla<br/>karşılaşmaya hasretiyle yanmaktadırlar. Bu sebeple “Bizim nûrumuzu tamamla” derler.<br/>
Bil ki: Bu dünyâda tamam olmayan şey orada da tamam olmaz. Orada ancak buradaki<br/>
nazar ve himmete bağlı olanlar tamam olur. Sonra anla ki nurlar çoktur. Zât’ın nûru,<br/>sıfatların nûru, fiillerin nûru, namaz, abdest ve daha başka ibâdetlerin nuru gibi.<br/>Nitekim Peygamber Efendimiz (s.a.) uzunca bir hadisinde şöyle buyurur: “<i>Namaz<br/>nurdur.</i>”<a href="RuhulBeyans.html#9754">[223] </a>Onun sırrı şudur: Namaz kılan kimse Rabbine gizlice fısıldamaktadır ve<br/>ona yönelmektedir. Peygamberimiz şöyle buyurur: “<i>Kul namaz kılmak için<br/>doğrulduğunda Allah Teâlâ yüzünü onun tarafına doğru çevirir.</i>”<a href="RuhulBeyans.html#9754">[224] </a>Allah nurdur,<br/>kulun hakîkati ise zulmâniyettir. Karanlık olan zât, aydınlık olan zâta yönelip de sahîh ve<br/>doğru biçimde onunla aynı hizâda durduğunda aydınlık zâtın nurlarından nur elde eder.<br/>Görmez misin ki aslında siyah ve karanlık bir cisim olan ay, kesîf bir varlık olduğu<br/>halde güneşin karşısında bulunduğu için nasıl da ondan nûr alıyor? Güneşin karşısındaki<br/>konumunun farklılığı oranında elde ettiği aydınlık nasıl da birbirinden farklı oluyor?<br/>Güneşle ayın karşı karşıya gelmesi tam olup, güneşin tam karşısında bulunduğunda<br/>ondan ışık elde etmesi de tam oluyor.<br/>
Bir hadis-i şerifte: “<i>Karanlıklarda mescidlere yürüyenler kıyâmet günü tam bir nûr</i><br/>
<i>ile müjdelenmişlerdir.</i>”<a href="RuhulBeyans.html#9754">[225] </a>Bu hadîs-i şerif her karanlığın cemaati terketmek için bir<br/>mâzeret olmadığına tam tersine şiddetli karanlığın mâzeret olduğuna işâret etmektedir.<br/>Çünkü cemaatten geri kalmayı mübah kılan mâzeretler abdest yerine teyemmüm yapmayı<br/>mübah kılan hastalık ve benzerleridir. Meselâ insanın elinin ve ayağının çaprazlama<br/>kesik olması veya kişinin felçli olması ya da yürüyememesi veya gözünün kör olması,<br/>havanın yağmurlu, yerin çamurlu bulunması, şiddetli bir soğuğun, sağlığı yerinde olan<br/>kişiler için şiddetli bir karanlığın bulunması ve yine sultandan ya da onun dışında başka<br/>zorbalardan korku duyulması cemaate gitmemeyi mübah kılan mâzeretlerdendir.<br/>
Bir hadis-i şerifte yer aldığına göre Peygamber Efendimiz (s.a.): “<i>Kardeşlerimi</i><br/>
<i>özledim</i>” demişti. Orada bulunanlar “Ey Allah’ın Rasûlü, biz senin kardeşlerin değil<br/>miyiz?” diye sorunca Peygamber Efendimiz (s.a.) “<i>Sizler benim ashâbımsınız, bizlerin<br/>kardeşlerimiz henüz dünyâya gelmemiş olanlardır</i>” demişti. Orada bulunan sahâbîler<br/>sormuşlardı: “Ey Allah’ın Rasûlü, ümmetinden henüz dünyâya gelmemiş olanları nasıl<br/>tanırsın?” Peygamber Efendimiz şöyle cevap vermişti: “<i>Söyler misiniz, herhangi bir<br/>kimsenin siyah at sürüsü arasında alnı beyazlı, ayakları sekili atları olsa bu atlarını<br/>o sürüden ayırıp tanıyamaz mı?</i>” Orada bulunanlar da: “Evet, tanır ey Allah’ın<br/>Rasûlü!” demişlerdi. Peygamber Efendimiz (s.a.) sözüne şöyle devam etmişti: “<i>Çünkü<br/>onlar abdest aldıklarından dolayı alınları beyazlı, ayakları sekili gelirler ve ben</i><br/>
