<a name=3483></a><img src="RuhulBeyan-3483_1.jpg"/><br/>
<img src="RuhulBeyan-3483_2.jpg"/><br/>
<i>Mesnevî</i>’de şöyle denilir:<br/>
<i>Adam bir çok vasiyetlerde bulundu, öğüt tohumu ekti<br/>Ama ektiği yer çoraktı, fayda etmedi.<br/>Öğütçü, yüzlerce defa çalışıp çabalasa fayda yok.<br/>Dinleyende öğüdü kabul eden kulak gerek.<br/>Sen, yüzlerce lütuflarda bulunarak öğüt verirsin<br/>Ama öğüdün onun kulağına bile girmez.<br/>Duymayan inatçı bir adam<br/>Yüzlerce söyleyeni âciz bırakır<br/>Peygamberlerden daha nasîhatçi, daha güzel söyleyen<br/>Kim vardır ki onların nefesleri taşa bile tesir eder.<br/>Dağ, taş onların sözlerini duydu ve tesir etti de,<br/>Bahtı kara kişinin bağı çözülmedi.<br/>Benlik, bizlik sevdâsına düşen gönüller</i><br/>
<i>“<b>Taştan daha katı</b>.” </i>(el-Bakara, 2/74)<i> diye anlatıldı.</i><br/>
<b>90. “Rabb’inizden mağfiret dileyin, sonra O’na tevbe edin. Muhakkak ki</b><br/>
<b>Rabb’im çok merhametlidir, çok sevendir.”</b><br/>
İman etmek suretiyle <i>“Rabb’inizden mağfiret dileyin, sonra”</i> da içinde bulunduğunuz<br/>
masiyetlerden ve puta tapmaktan <i>“O’na tevbe edin.”</i> Çünkü ancak îmân ettikten sonra<br/>tevbe edilebilir. Ya da îmân etmek sûretiyle mağfiret dileyin, tâat ederek de O’na<br/>yönelin. Yahut sâlih amellerle mağfiret dileyin, tam bir fânî oluşla O’na yönelin.<br/>
<i>et-Te’vîlâtü’n-Necmiyye</i>’de şöyle der: “İnkâr sıfatlarından ve onunla ilgili tüm<br/>
davranışlardan mağfiret dileyin ve bunları İslâm sıfatları ve onunla ilgili davranışlarla<br/>değiştirin. Çünkü İslâmî sıfatlar, nefisleri yerilen sıfatlardan tezkiye etmek, arıtmak<br/>demektir. Sonra da sizi sizden fena bulup O’nunla baka bulmanız demek olan hakikat ile<br/>bezemesi için kendinizden O’na doğru şeriat ve tarikat ayakları (vâsıtası) ile seyr<br/>ederek O’na dönün.”<br/>
<i>“Muhakkak ki Rabb’im çok merhametlidir,”</i> mü’minlere ve tevbe edenlere rahmeti<br/>
çok büyüktür, <i>“çok sevendir.”</i> birisini son derece seven kişinin sevdiğine yaptığı gibi<br/>onlara muamelede bulunur.<br/>
<b>Razî, </b><i>el-Mefâtîh</i>’da<b> </b>der ki: “Vedûd” lafzı mübalağa sıygası olup bütün mahlukat için<br/>
hayırlı olanı seven ve tüm hallerinde onlara iyilik eden mânâsınadır. Dostlarını seven<br/>mânâsında olduğu da söylenir.<br/>
