<a name=8273></a>konusunda değil, kendilerinden helâki bertaraf edecek kuvvet ve cesâret konusundadır.<br/>Zaten dînî açıdan bunların her ikisinde de hayır yoktur.<br/>
<i>“Onlardan önce gelen (kavim)ler mi?”</i> Yani Tübba‘ Kavmi’nden önce gelen<br/>
kavimler kasd edilmekte olup, bu ifâde Tübba‘ Kavmi’ne atıfta bulunmaktadır. Bu<br/>kavimlerden murâd, Âd, Semûd ve benzerleri olan kudret ve kuvvet sâhibi, zorba ve<br/>zâlim kavimlerdir. Buradaki soru, öncekilerin bunlardan daha kuvvetli olduklarını takrîr<br/>ve beyân içindir.<br/>
<i>“Biz onların hepsini helâk ettik.”</i> “Onları yok ettim.” Bu ifâde Tübba‘ Kavmi’nin ve<br/>
ondan öncekilerin sonunu beyân mâhiyetinde önceki ifâdelerin devâmıdır. <i>“Suç<br/>işledikleri için”</i> Bunlar suç ve günahlarda iyice ileri gitmişler ve helâki hak<br/>etmişlerdir. Bu ifâde onların helâk gerekçelerini beyân etmektedir. Şu husus bilinmelidir<br/>ki bu kavimler son derece kuvvet ve kudretli olmalarına rağmen suç ve günahları<br/>sebebiyle helâk edildiğine göre, kudret ve kuvvet bakımından onlardan daha zayıf olup<br/>suç ve günah husûsunda onlara ortak olan Kureyş kâfirleri de helâk edilmeyi hak<br/>etmektedir.<br/>
Büyüklerden bazıları buyurmuştur ki: Hak Teâlâ’nın kendi velîleriyle olan<br/>
münasebetinde kahır sıfatı zâhir (açık), lutuf sıfatı ise gizlidir. Gizli lutuf/lutf-i mahfî<br/>şudur: Allah zâhirdeki kahrıyla hakîkatte insanın beşerî ihtiyaç bağlarından kurtulup<br/>temizlenmesini ister. Diğer taraftan Allah’ın düşmanlarıyla olan münâsebetinde ise lutuf<br/>zâhir, fakat kahır gizlidir. Gizli kahrın anlamı ise şudur: Allah görünüşteki lutufla<br/>onların bâtınlarındaki alâkalarını dünyâ âlemiyle kuvvetlendirmek ister. Böylece bu<br/>âleme olan bağlılıklarından dolayı mutlak âlemi müşâhede etmekten, mânevî ve rûhânî<br/>lezzetlerden mahrum kalırlar. Kahır ve tuzak, lutuf görüntüsü altında gizlenmiştir. Akıllı<br/>kimsenin bu durumdan sakınması ve dikkatli olması, mal ve makamla mağrur olmaması,<br/>böylece şeklî ve mânevî helâkten kurtulması gerekir.<br/>
<b>Hafız</b> şöyle demiştir:<br/>
<i>Pusu var ortada; ne kadar rahat yürümektesin; dikkatli ol<br/>Çünkü yokluk şehrinden sana toz toprak gelir</i><br/>
Öncelikle şunu bil ki, tübba‘ kelimesi <i>sükker</i> vezninde olup <i>tebâbi‘a</i> kelimesinin<br/>
müfredidir. Tübba‘ Yemen krallarının ünvanıdır. Ancak Yemen’in San‘a şehrinin batı<br/>mevkiinde bulunan Himyerli ve Hadramûtlu olanlara bu unvan verilmiştir. Himyeriye<br/>ise on iki dil ve on iki kalemden biridir. Himyer aslında Yemen’de bir kabîlenin<br/>babasıdır. Bu zât Himyer b. Sebâ b. Yeşceb b. Ya‘rab b. Kahtân’dır. Yani Kahtân oğlu<br/>Ya‘rab oğlu Yeşceb oğlu Sebâ oğlu Himyer’dir. Hadramût ise bir belde ve kabîledir.<br/><i>Kàmûs</i>’ta böyle geçer.<br/>
Câhiliye devrinde tübba‘ İslâm’daki halîfe konumundadır.<br/><i>Keşfü’l-esrâr’</i>da şöyle denilmektedir: Tübba‘, Kahtân kabîlesine mensûb Yemen<br/>
padişahlarından biriydi. Nasıl ki İslâm’da sultanlara “halîfe”, Rum’da “kayser” ve<br/>
