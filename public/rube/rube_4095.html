<a name=4096></a><img src="flower_sep.jpg"/><br/>
<img src="RuhulBeyan-4096_2.jpg"/><br/>
<img src="flower_sep.jpg"/><br/>
<img src="RuhulBeyan-4096_4.jpg"/><br/>
hakîkatleri itmi’nân ve varlığını ihsân hâlindedir. Bu sebeple matlûbunun varlığına<br/>ulaştığı için dâimâ sâkin, sükûnet hâlinde, sessiz ve sükût hâlindedir. Böylece görünüşte<br/>en aşağıda olsa da en yüce mertebeye ermiştir. Arzın kalbinden çıkan rızâ ile kâim<br/>olmuştur. Onun makamı rızâ, hâli teslimiyet, dîni ise İslâm’dır.” Hz. Şeyh’in sözündeki<br/>sırra şâirin şu sözü de işâret ediyor:<br/>
<i>Aras nehri sahrâda coşar<br/>Deryâya ulaşınca susar</i><br/>
<b>Sâib</b>’in şu sözü de aynı mâhiyettedir:<br/>
<i>Âşıklara fenâya kadar sevinç ve gamdan kurtuluş yoktur<br/>Deryâya varana kadar sel bazen alçaktan bazen yüksekten akar</i><br/>
<b>34. Allah şöyle buyurdu: “Öyle ise oradan çık! Artık kovuldun!”<br/></b>Allah Teâlâ, tıpkı <i><b>“Defol! dedi.”</b></i> (Tâhâ, 20/97) emrinde olduğu gibi kovma ve hakîr<br/>
görme emriyle “<i>şöyle buyurdu: “Öyle ise oradan” </i>cennetten <i>“çık!</i>” Cennetten<br/>kovulması, oraya vesvese yoluyla girmesine ters düşmez. Yine göklerden kovulması,<br/>mukarreb melekler zümresinden, yaratılmış olduğu meleklere âid sûret ve sıfatlardan da<br/>çıkmasını gerektirmiştir. Nitekim kovulan ve öfkelenilenlerin durumu böyle olur. O<br/>yaratılışı ile övünürdü. Allah onun yaratılışını değiştiriverdi. Bembeyaz bir varlık iken<br/>siyahlaştı. Çok güzelken çirkinleşti. Nûrâni iken zulmânî oldu.<br/>
<b>Ebü’l-Kasım Ensârî</b> der ki: “Allah Teâlâ melekler, cinler ve insanları sûret ve<br/>
şekilleri bakımından birbirlerinden farklı yaratmıştır. Şâyed bir meleği hem zâhirî hem<br/>de bâtınî bakımdan bir insanın bünyesine çevirecek olsa, o melek melek olmaktan<br/>çıkmış olur. Diğerlerini de buna kıyâs et.”<br/>
<i>“Artık kovuldun!” “Racîm”</i> kelimesi, taşla recm etmekten, yâni taş atmaktan gelir. Bu<br/>
da kovmaktan kinâyedir. Çünkü kovulan kimsenin ardından taş atılır. Yâni, sen Allah’ın<br/>rahmetinden, her tür hayır ve lütuftan kovuldun, demektir.<br/>
Ya da <i>“racîm”</i> kelimesi, parlak ateş şûleleriyle kovulmaktan gelir. Bu da onun bir<br/>
şeytan olduğundan kinâyedir. Yâni, sen parlak ateş şûleleriyle kovalanan<br/>şeytanlardansın, demektir. Bu ifâde, İblis’in şüphesine verilmiş bir cevaptır. Çünkü<br/>nassa kıyasla karşı çıkan kimse, kovulur ve lânete uğrar.<br/>
