<a name=10425></a><img src="figure_sep_1.jpg"/><br/>
“mutahhara” kelimesine bağlı olacağı izlenimini ortadan kaldırmak için “mutahhara”<br/>kelimesi üzerinde vakf-ı lâzım olduğunu söylemişlerdir.<br/>
“Kirâmin” kelimesi “şeref” anlamına gelen “kerâmet” kökünden türemedir. Bu<br/>
kelimenin ikinci bir anlamı daha vardır. O da; “müminlere şefkatli, onlara istiğfar eden”<br/>şeklindedir. Bu durumda kelime yukarda olduğu gibi “keramet” kökünden değil,<br/>“kerem” kökünden türemiş olur. Arapçada “kerem” kökü “alçaklık, değersizlik”<br/>anlamının zıddıdır.<br/>
<b>İbn Ata</b> (rh.) der ki: Âyette vurgulanmak istenen, bu meleklerin müminlerle birlikte<br/>
olmak istediklerini vurgulamaktır. İbn Ata, böylece söz konusu meleklerin “kirâmen<br/>kâtibîn” ifâdesinde nitelenen melekler olduğuna işâret etmiş oluyor.<br/>
“Berera” kelimesini müttaki, takvâ sâhibi şeklinde tercüme ettik ve bu meleklerin<br/>
maddeden uzak, cevherlerinin maddeye bağlı olmaktan münezzeh melekler olduklarını<br/>ifâde ettik. Kelimeye böyle anlam vermek mümkün olduğu gibi “takvâ sâhibi” yerine<br/>“Allah’a itâat eden melekler” şeklinde mânâ vermek de mümkündür. Çünkü “berera”<br/>kökü “itâat” anlamına da gelmektedir. Bir örnek verelim: “Fulanun yeberru halikahu”<br/>dediğimizde bunun anlamı; “filanca kişi yaratıcısına itâat ediyor” şeklindedir. “Berera”<br/>kelimesine şu ana kadar iki anlam verdik. Birincisi; “takvâ sâhipleri”, ikincisi “itâat<br/>eden melekler” şeklinde idi. Üçüncü olarak buna “sadık melekler” anlamını da vermek<br/>mümkündür. Bu takdirde “berere” kökü “yemininde sadık oldu” anlamına gelen “berra<br/>fi yemînihi” kökünden türemiş olur. Bu takdirde “berera” kelimesi “bârr” kelimesinin<br/>çoğulu olmuş olur; tıpkı “fâcir” kelimesinin çoğulunun “fecera” şeklinde gelmesi gibi.<br/>
