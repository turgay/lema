<a name=9639></a><img src="RuhulBeyan-9639_1.jpg"/><br/>
<img src="RuhulBeyan-9639_2.jpg"/><br/>
<img src="RuhulBeyan-9639_3.jpg"/><br/>
<img src="RuhulBeyan-9639_4.jpg"/><br/>
<b>10. İnkâr eden ve âyetlerimizi yalanlayanlara gelince, işte onlar cehennem</b><br/>
<b>ehlidirler. Orada ebedî kalacaklardır. Ne kötü gidilecek yerdir orası!</b><br/>
<i>“İnkâr eden ve âyetlerimizi yalanlayanlara gelince,”</i> Bu âyet-i kerime zorunlu<br/>
olarak bilinen şeyi açıklamaktadır. Burada yer alan “âyetlerimizi” ifâdesi ile Kur’an<br/>veya mucizeler kasdedilmektedir. Çünkü bunların her biri Peygamber (s.a.)’in doğru<br/>söylediğine delildir.<br/>
<i>“İşte onlar” </i>orada ebedî kalmak üzere<i> “cehennem ehlidirler.”</i> Bu “ashâbü’n-<br/>
nâr/cehennem ehli” ifâdesinin mânâsı, ya içinde ebedî kalacakları için, cehennem<br/>yârânıdırlar anlamına ya da cehennemin mâlikleridir anlamınadır. Bu ikinci mânâya<br/>göre, kâfirler alaya alınmak için sanki cehennemin sâhipleri mertebesine<br/>indirilmişlerdir. <i>“Orada ebedî kalacaklardır.”</i> Buradaki “ebedî” kaydı, bir önceki<br/>âyette zikredildiği ve bu âyet de onun mukabili olduğu için getirilmiştir.<br/>
<i>“Ne kötü gidilecek yerdir orası!”</i> yâni cehennem. Bu son iki âyet-i kerime sanki<br/>
karşılıklı aldanmanın nasıl olacağını açıklamaktadır. Sanki anlamına “keenne”<br/>denilmesi, bir önceki âyette bulunan ‘ve men yü’min’in başındaki vav ile bu âyetin<br/>başındaki vav’ın âyeti beyan, şeklinde anlamamıza engel olmasından dolayıdır. Nitekim<br/>bu husus maânî ilminde belirtilmektedir.<br/>
Bu âyet-i kerimede, Allah’tan ve ona hakiki îmandan mahrum olmuşlara bir işâret<br/>
vardır. Çünkü hakiki îmânın ilim ve burhan/delil ile değil, tatma ve duyma yoluyla olur.<br/>Yine bu âyette Allah’ın seçkin kulları arasında tecellîlere göre îman etmeyip, Allah’ın<br/>zâhir âyetlerini inkâr edenlere de işâret vardır. İşte bu seçkin kullar devamlı ve sürekli<br/>biçimde, hicap nârında ve ihticab cahimindedirler. İşte bu ateş ne kötü bir gidecek<br/>yerdir. Şu halde akıllı olana çalışmak düşer. Çalışsın ki Allah kalbinin körlüğünü<br/>basiretinin perdesini gidersin ve açsın. Ve böylece o, Allah’ın eserlerini nefis ve afakta<br/>var olan delillerini müşahede etsin. Hicaptan mutlak olarak kurtulsun. Âriflerin<br/>nazarında ibret ve hikmet hareketlerinde bir maslahat ve önem vardır.<br/>
Anlatırlar ki; <b>Ebû Hafs Nisâbûrî</b>, bir gün arkadaşları ile er-Rabi’de gezintiye çıkar, o<br/>
sırada bir konağa rastlar. Konağın içinde çiçekler açmıştır. Ebû Hafs ibret nazarı ile o<br/>konağa baka kalır. Biraz sonra konaktan yaşlı bir mecûsi çıkar, Ebû Hafs’a sorar:<br/>
“– Ey hayırlıların önde geleni! Kötülerin önde gelenine misafir olur musun?” Ebû<br/>
Hafs:<br/>
“– Peki” der ve içeri girerler. Aralarında Kur’an okuyan birisi vardır. Bu kişi<br/>
okumasını bitirince mecûsi onlara der ki:<br/>
