<a name=9844></a><img src="RuhulBeyan-9844_1.jpg"/><br/>
<img src="RuhulBeyan-9844_2.jpg"/><br/>
<i>hissettim. İşte o anda olmuş olanların ve olacak olanların bilgisine sâhip oldum.”<a href="RuhulBeyans.html#9852"> </i>[25]</a><br/>
<b>İmam Kuşeyri</b> (k.s.) <i>Şerhu’l- esmai’l-husna</i> isimli eserinde der ki: Hak Teâlâ’nın<br/>
kuluna olan yardımı, kulun kendi nefsine olan yardımından çok daha büyüktür. Allah<br/>peygamberi Hz. Muhammed’e, <i><b>“onların söyledikleri şeyler yüzünden senin canının<br/>sıkıldığını andolsun biliyoruz”</b></i> (el-Hicr, 15/97) buyurmaktadır. Bu ifâdenin ardından<br/>Allah Peygamber Efendimiz’i ne ile tesellî ediyor ve kendisine yapılan eziyetlerin<br/>yükünü ne ile hafifletiyor bir bakalım: <i><b>“Sen şimdi rabbini hamd ile tesbih et ve secde<br/>edenlerden ol!”</b></i> (el-Hicr, 15/98) Bu şu anlama gelmektedir: Sana yapılan herhangi bir<br/>kötülüğü duyup da bundan eziyet duyduğunda bizi övmenin verecek olduğu rahatlık,<br/>tesbih ve tenzihin sağladığı lezzet ve bizi zikretmenin verdiği huzûr ve itmînan ile<br/>uğradığın eziyetlerin sıkıntısından kurtulmaya bak. Çünkü bu sayılanlar (Allah’ı övgü,<br/>O’nu tenzih ve zikretmek seni rahatlatacak ve kafanı kâfirlere takmaktan kurtaracaktır.<br/>Peygamber Efendimiz, bu nasîhatı kabul edip Rabbinin emrine sarılınca O’nun<br/>yardımına ve kendisini düşmanlara karşı savunmasına nâil olmuştur. Peygamber<br/>Efendimiz’e “o mecnûndur” denilince Allah onun böyle olmadığını “nun ve’l-kalemi...”<br/>âyetleriyle yeminle ifâde buyurmuştur. Böylece Peygamber Efendimiz (s.a.)’in Rabbini<br/>tenzih etmesi sebebiyle kâfirlere kafasını takmamasını sağlamıştır. Ardından Allah<br/>peygambere “delidir” diye sataşanları tam on ayrı özellik sıralamak sûretiyle<br/>ayıplamıştır. Çünkü sûrenin devamında onuncu âyetten onbeşinci âyete kadar bu sıfatlar<br/>sayılarak <i><b>“alabildiğine yemin eden aşağılık...o öncekilerin masalları der” </b></i>âyetine<br/>kadar ona dil uzatanları ayıplamıştır. Böylece ortaya çıkıyor ki Allah’ın düşmanları<br/>savması ve kulunu müdâfaa etmesi, kulun kendini savunmasından ve düşmanları<br/>savmaya çalışmasından çok daha üstündür. Çünkü Allah Teâlâ’nın kâfirleri ayıplamış<br/>olduğu ifâdeler Kur’an âyetlerinde yer almaktadır ve kıyâmete kadar insanların<br/>dillerinde tekrar edilecektir.<br/>
<b>3. Hiç şüphesiz senin için bitip tükenmeyen bir mükâfat vardır.<br/></b>Onlardan görmüş olduğun çeşit çeşit şiddetlere göğüs germene, peygamberlik yüküne<br/>
tahammül etmene karşılık <i>“hiç şüphesiz senin için”</i> büyük olmakla birlikte aynı<br/>zamanda hiç <i>“bitip tükenmeyen bir mükâfât,”</i> pek büyük bir sevap <i>“vardır.” </i>Bu âyet-i<br/>kerîme tıpkı <i><b>“bu (nimetler) bitmez, tükenmez bir lütuftur”</b></i> (Hud, 11/108) âyet-i<br/>kerîmesi gibidir. Örnek âyetteki “gayru meczûz” ifâdesi eksilmeyen, kesilmeyen<br/>anlamınadır. Dolayısıyla bu âyetteki ifâde; “kesilmenin kendisine asla yol bulamadığı,<br/>kesilmesi asla söz konusu olmayan devamlı bir ücret” anlamını taşımaktadır.<br/>
Âyetteki “gayra memnûn” lafzının açıklanması sadedinde olmak üzere Arapçada<br/>
ölüme “el-menûn” denmiştir. Çünkü ölüm, sayılı olan günleri eksiltmekte ve insana<br/>
