<a name=1194></a><img src="RuhulBeyan-1194_1.jpg"/><br/>
<img src="RuhulBeyan-1194_2.jpg"/><br/>
<img src="RuhulBeyan-1194_3.jpg"/><br/>
savaşa çıkmaları sâyesinde iki cihân saâdetini kazanmanın temel sebebi olan <i>“Allah’ın<br/>rızâsına uydular</i>.<i>”</i> Bu cümle “geri döndüler” cümlesine mâtuftur. <i>“Allah, büyük lütuf<br/>sahibidir</i>.<i>”</i> Çünkü, bu sahâbîleri sâbit-kadem kılarak; îmanlarını artırarak; cihada<br/>koşmaya ve din konusunda celâdetli davranmaya ve düşman karşısında cesâret<br/>göstermeye muvaffak kılarak, ayrıca büyük faydalar temîn edip her türlü kötülükten<br/>koruyarak ihsânda bulunmuştur.<br/>
Bu ifadede, bu müslümanlarla sefere çıkmaktan geri duranların büyük pişmanlık<br/>
duymalarının gerektiği belirtilmekte, bu zatların kazandığı faydalardan kendilerini<br/>mahrûm bıraktıkları için de görüşlerinin hatası ortaya konmaktadır.<br/>
Rivâyet edilir ki: Bu seferden geri kalanlar: “Böyle gazâ mı olur ki, Allah bunlara<br/>
gazâ sevabı vermiş ve bunlardan râzı olmuş olsun?” demişler.<br/>
<b>175. İşte o şeytan, ancak kendi dostlarını korkutur. Şu halde, eğer îman etmiş</b><br/>
<b>kimseler iseniz onlardan korkmayın, benden korkun.</b><br/>
Ey inananlar, <i>“O”</i> sizi seferden geri bırakan, şeytandır.<br/>Şeytan, <i>“ancak”</i> münâfık <i>“dostlarını”</i> müşriklerle savaşmasınlar diye müşriklerin<br/>
kendilerine galip gelip mahvedeceğini söyleyerek <i>“korkutur.”</i> Şeytanın <i>dostları</i>,<br/>kalplerinde hastalık olan münâfıklardır ki bunlar, Hz. Peygamber’le birlikte sefere<br/>çıkmaktan geri kalmışlardır. Âyetin mânası şudur: Şeytanın kâfirlerle korkutması sadece<br/>dostları münâfıklara etki eder. Siz ise -ey mü’minler- Allah’ın dostları ve dâimâ galip<br/>gelen ordususunuz. Şeytanın korkutması sizi etkilemez.<br/>
<i>“Eğer inanmış iseniz, onlardan,”</i> yani şeytandan ve dostları olan Ebû Süfyân<br/>
Ordusu’ndan <i>“korkmayın, benden”</i> yani bana muhâlefet etmekten <i>“korkun.”<br/></i>İnanmışsanız, diyor çünkü îman, Allah korkusunu başka korkulara tercih etmeyi;<br/>şeytanın ve dostlarının şerrinden emin olmayı gerektirir.<br/>
Korku üç kısımdır: Avâmın korkusu ki bu Allah’ın ceza vermesinden duyulan bir<br/>
korkudur. Havâssın korkusu ki bu da Allah’dan uzak olmaktan duyulan bir korkudur. Bir<br/>de havâssu’l-havâssın korkusu vardır ki bu da, bizzat Allah’dan korkmaktır. Bu<br/>mertebelere, Hz. Peygamber (s.a.) şu hadîs-i şerîfi ile işâret etmektedir: <i>“Azabından,<br/>affına; gazabından rızâna; Sen’den sana sığınırım.<a href="RuhulBeyans.html#1196">”</i>[149] </a>Bu durumda Allah yoluna<br/>girene düşen, nefsini ve nefsânî sıfatlarını yok etmesi, kâinâtta O’nun varlığından başka<br/>varlık görmemesi ve sadece O’ndan korkmasıdır. Çünkü, kulların üstünde kahredici<br/>olan ve bütün her şeye yeten sadece O’dur.”<br/>
<b>Necmüddin Kübrâ </b>(k.s.) der ki: “Halillik (dostluk, sevgililik) makamının son<br/>
mertebesi, kişinin kendi nefsinin ve cemî mükevvenâtın işini dört tekbir ile yani cenâze<br/>
