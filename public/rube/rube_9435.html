<a name=9436></a>daha önce Allah’ı unutanların zikredilmesinden ve cehennem ehlinin çokluğundan<br/>dolayıdır. Ayrıca insanların çoğunluğunun itâat ve ibâdeti korku sebebiyledir. Bir kısmı<br/>ümidle kulluk yaparlarken, diğer bir kısmı da muhabbet sebebiyle ibâdet ederler.<br/>
Bu âyet-i kerimede, kâfirin öldürülmesinden dolayı müslümanın kısas edilmeyeceğine<br/>
ve kâfirlerin, müslümanların mallarına zorla sâhib olamayacaklarına dâir bir delil<br/>yoktur. Durum, İmam Şâfiî’nin mezhebinde olduğu gibi değildir. Çünkü, eşit olmama<br/>âhiret hallerinde kasdedilmiştir. Nitekim, iki toplumun cennet ehli ve cehennem ehli<br/>olarak açıklanması da bunu göstermektedir. Âyet-i kerimenin şu kısmı da bunu ifâde<br/>etmektedir: <i>“Cennet ehli, isteklerine erişenlerdir.”</i> Bu cümle yeni bir cümle olup iki<br/>gurubun birbirine nasıl denk olmadığını açıklamaktadır. <i>Fevz</i>, kurtuluşun meydana<br/>gelmesiyle zafer kazanmaktır. Yâni cennet ehli, bütün istenen şeylere ulaşmış, hoş<br/>olmayan her şeyden kurtulmuştur. Böylece onlar her iki âlemde de Cenab-ı Hakk’ın<br/>ikrâmına mazhar olmuşlardır. Cehennemlikler ise her iki âlemde de alçalmış ve<br/>hakarete uğramış kimselerdir.<br/>
Bu âyet-i kerime insanların dikkati şu hususa çekmektedir: Onlar, dünyaya olan aşırı<br/>
muhabbet ve gafletleri ve şehvetlerine uymaları sebebiyle sanki cennetle cehennem ve<br/>cennetliklerle cehennemlikler arasındaki farkı bilmiyorlar. Öyle ki, bunların birbirine<br/>denk olmadığı haberine ihtiyaç duyuyorlar. Babasına âsi olan kimseye, “O senin<br/>babandır” diyerek, bunu bilmiyormuş gibi sayarak, iyilik ve itâat edilmesi gereken baba<br/>hakkı konusunda uyarmaya benzer. İşte bunun gibi, Allah Teâlâ, cehennem halkının kötü<br/>durumunu ve cennet halkının da iyi hâlini hatırlatmak sûretiyle, ibret alınması, gafletten<br/>sakınılması, günahlardan el etek çekilmesi ve duyarsız davranmaktan sakınılması<br/>gerektiği konusunda insanları uyarmaktadır.<br/>
Peygamberimiz (s.a.) şöyle buyurmuştur: <i>“Cennet ehlinden makamı en aşağıda</i><br/>
<i>bulunan kimse kendisine âid olan cennetlere, hanımlarına, nimetlerine,<br/>hizmetçilerine</i> <i>ve tahtlarına baktığında bulundukları yerin alanı bin yıllık mesâfe<br/>büyüklüğündedir. Onlardan Allah’ın en çok ikram buyurduğu kimse de sabah ve<br/>akşam Rabbinin yüzüne bakıp: <b>Yüzler vardır ki, gün ışıl ışıl parıldayacaktır,<br/></b></i>(Kıyamet, 75/22)<i> âyetini okuyacak olan kimsedir.”</i><a href="RuhulBeyans.html#9437">[64]</a><br/>
Yine Rasûl-i Ekrem (s.a.) şöyle buyurmuştur: <i>“Cehennem halkından azâbı en hafif</i><br/>
<i>olan kimse iki nâlini ve bunların kayışları cehennem ateşinden olup bu iki nâlinin<br/>ateşinin şiddetinden kazan gibi beyni kaynayacak olan kimsedir. Öyle ki, kendisinden<br/>daha ağır bir azap gören kimsenin olmadığını zanneder.”</i><a href="RuhulBeyans.html#9437">[65]</a><br/>
Bir gece <b>Şeyh Hicazî’</b>nin, <i><b>“Rabbinizden bir mağfiret; Allah’a ve Peygamberine</b></i><br/>
<i><b>inananlar için hazırlanmış olup genişliği gökle yerin genişliği kadar olan cennete<br/>koşun...”</b></i> (Hadid, 57/21) âyet-i kerimesini tekrarlayarak ağladığı görüldü. Kendisine:<br/>“Normalde ağlanılmaması gereken böylesi bir âyet-i kerime mi seni ağlattı?” denilince<br/>de: “Bir ayak koyacak kadar yerim olmadıktan sonra cennetin bu kadar genişliğinin bana<br/>ne faydası var ki?” dedi.<br/>
