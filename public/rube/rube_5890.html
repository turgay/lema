<a name=5891></a><img src="RuhulBeyan-5891_1.jpg"/><br/>
<b>122. Şüphesiz Rabbin, işte O, mutlak galip ve engin merhamet sahibidir.<br/></b><i>“Şüphesiz Rabbin, işte O, mutlak galip”</i> Azîz’dir; kâfirlere istediği cezayı vermede<br/>
gâlip ve güçlüdür <i>“ve engin merhamet sahibidir.” </i>Rahîmdir; tevbe eden kimselere<br/>yahut azâbı te’hîr etme konusunda merhamet sâhibidir.<br/>
<i>et-Te’vîlâtü’n-Necmiyye’</i>de der ki: “Her kıssanın sonunda <i>“Doğrusu bunda büyük</i><br/>
<i>bir ders vardır; ama çokları iman etmezler.”</i> sözü tekrar edidi. Bu şuna delâlet etmek<br/>içindir: Allah’ın izzeti ve azameti, halkın en değerli olanının O’na iman eden ve O’nun<br/>tarafından makbul olan kimseler olmasını gerektirmiştir. Nitekim Allah Teâlâ şöyle<br/>buyurur: <i><b>“Muhakkak ki Allah yanında en değerli olanınız, en muttakî<br/>olanınız/O’ndan en çok korkanınızdır.”</b></i> (el-Hucurât, 49/13).<br/>
Şüphe yok ki insanların çoğu namert kimselerdir. Şerefli olanları azdır. Nitekim şâir<br/>
şöyle der:<br/>
<i>Sen bizi sayıca azlıkla ayıplarsın.<br/>Dedim ki: Asil kimseler dâima azdır.</i><br/>
İşte bundan dolayı ardından <i>“Şüphesiz Rabbin, işte O, mutlak galip”</i> Azîz’dir; O’nun<br/>
aziz, nefis sahiplerinin ise bayağı olmasından dolayı nefis ehlinden zelil kimseler O’na<br/>erişemezler. <i>“Ve engin merhamet sahibidir.”</i> Rahimdir; rahmetinin bolluğundan ve kalb<br/>ehlinin himmetlerinin yüksekliğinden dolayı onların değerli olanlarından dilediği<br/>kimseleri rahmeti ile kendisine seçer.<br/>
<i>Himmet sahibi olan dervişin/yoksulun canına aferin.</i><br/>
Nûh (a.s.) ile kalb Nûh’una, kavmi ile nefis ve sıfatlarına, mü’minler ile cesed ve<br/>
uzuvlarına işaret edilmiştir. Çünkü cesed ve uzuvlar, şeriata uygun olarak rükünleriyle<br/>amel etmek sûretiyle îman ettiler. Yine nefsin bazı sıfatlarına işaret edilmiştir. Bu<br/>sıfatların îmanı ise onların yerilenlerden övülenlere çevrilmesi iledir. Gemi ile emirler,<br/>nehiyler, hikmetler, öğütler, sırlar, hakikatlar ve mânâlarla dolu şeriat gemisine işaret<br/>edilmiştir. Kim bu gemiye binerse kurtulur. Binmeyen kötü ahlakın istilası; mal, mevkî,<br/>ziynet ve şehvetler gibi aşağılık dünyanın ibtilâları tufanı ile boğulur. Geminin mutlaka<br/>bir kaptana ihtiyacı vardır. O da mutlak olarak hayır öğreten kimsedir. Çünkü kurtuluş<br/>onun sohbeti/beraberliği ile gerçekleşir. Nitekim <b>Hâfız</b> der ki:<br/>
<i>Hak erlerine dost ol, çünkü Nuh’un gemisinde<br/>Öyle toprak vardır ki Tufan’ı bile bir damlacık su saymaz</i><br/>
