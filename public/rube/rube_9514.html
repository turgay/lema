<a name=9515></a>olmakla beraber, bu işlerin kadınlar arasında çoklukla meydana gelmesindendir. Sayılan<br/>yasaklar, en çirkin ve kötü olan önce, ondan az çirkin olan da sonraya alınmak sûretiyle<br/>düzenlenmiştir. Bunun için de kadınlar arasında en çok yaygın olan ve ortaya çıkan<br/>yasaklar öne alınmıştır.<br/>
<i>Lübab</i> adlı eserin sâhibi şöyle demiştir: Allah Teâlâ bu âyet-i kerîmede Allah’ın<br/>
elçisine bey’atin niteliği konusunda dinde yasaklanan şeylerin temeli olan altı kötü<br/>ahlâk konusunu bildirdi. Cünüplükten temizlenmek, hac, oruç, zekât, namaz ve şehâdet<br/>kelimesi gibi dinde emredilen altı temel şartı zikretmedi. Çünkü, bu kötülükler her<br/>zaman ve her yerde yasaktır ve bu yasaklar süreklidir. Bu sebeple de bey’at konusunda<br/>devamlı haram olanlardan kaçınmanın şart koşulmasına dikkat çekmek daha önemlidir.<br/>
<i>“Bey’atlarını kabul et.”</i> Bu cümle, <i>izâ</i> kelimesinin cevabı ve onun âmilidir. Başında<br/>
<i>fâ</i> harfinin bulunması amel etmesini engellemez. <i>Bâyi’</i> kelimesi <i>mübâyea</i> kökünden<br/>emirdir. Yâni bu sayılan ve açık olması nedeniyle sayılmayan, fakat bey’atleşmede<br/>temel şart olan namaz, zekât, ve dinin diğer rükünlerini oluşturan ve İslâm’ın sembolü<br/>olan esaslarda o kadınların bey’atini kabul et. Bu şartlara uydukları takdirde mükâfat<br/>göreceklerine dâir kendilerine teminat vererek bey’atlerini kabul et. Pegamberimiz<br/>(a.s.) tarafından bey’atleşme, bey’at edenlere mükâfat göreceklerini vaadetmektir. Diğer<br/>tarafın bey’ati ise itâat etme yükümlülüğünü kabul etmeleridir. Kadınlarla bey’at<br/>etmenin bahsedildiği üzere “gelmeleri olayı” ile kayıtlanması, da’vet edilmedikleri<br/>halde bey’atı bizzat kendileri tam bir arzu ile isteyip geldiklerinden dolayıdır. Ayrıca<br/>onları bir an önce bey’ata teşvik içindir.<br/>
<i>“Ve onlar için Allah’tan mağfiret iste.”</i> Bey’at etmeleri karşılığında mükâfat<br/>
göreceklerine garanti vermenin yanında fazla olarak, onlar için bağışlanmalarını dile.<br/>İstiğfar; ayıplarının örtülmesini ve günahlarının yarlığanmasını istemektir.<br/>
<i>“Şüphesiz, Allah, çok bağışlayandır, merhametlidir.”</i> Yâni Allah’ın yarlığamada,<br/>
bağışlama ve merhameti pek çoktur. Bu sebeple, kadınlar bey’at ettikleri konularda vefa<br/>gösterirlerse Allah onları yarlığar ve esirger.<br/>
Büyüklerden birisi buyurdu ki: İnsanlar rahmetin îmana bağlı olduğunu söylüyorlar.<br/>
Yâni kul îman etmezse rahmete müstahak olamaz. Ben ise îmanın rahmete bağlı<br/>olduğunu söylüyorum, yâni Hak Teâlâ kendi rahmetini bir kimseye bağışlamazsa o kimse<br/>îman devletine kavuşamaz.<br/>
Tevfik-i Rabbânî azizdir, herkese vermezler.<br/>Fakîr (<b>Bursevî</b>) der ki: Söz konusu kadınlar için mağfiretin emredilmesi onlar<br/>
hakkında Rasûlullah’ın şefâatinin makbul olduğuna bir işârettir. Bu, Allah’ın geniş ve<br/>sonsuz rahmetindendir. Bu rahmet, Fetih sûresinde bey’at eden herkes için<br/>umumileştirilmiştir. Allah’ın bütün kadın ve erkek kulları O’nun bu sonsuz rahmet, fazl<br/>u kerem denizinden kıyamete kadar fazlasıyla içip doyacak şekilde faydalanmışlar ve<br/>faydalanmaya devam edeceklerdir. Bu deniz,son derece bereketli ve coşkulu bir<br/>denizdir.<br/>
<b>İmam Tîbî</b> şöyle demiştir: Ğafûr sıfatındaki mübalağa keyfiyette, Ğaffâr sıfatında ise<br/>
