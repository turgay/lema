<a name=2731></a><i>ehlinden Ebû Bekir ve Ömer’dir (r. anhümâ).<a href="RuhulBeyans.html#2732">”</i>[63]</a><br/>
Bu iki sahâbî, Rasûlullah (s.a.v.)’in vezirleri yerindeydi. Efendimiz (a.s.) bütün<br/>
işlerde onlarla istişarede bulunurlardı. İkisi hakkında: <b>“<i>İş hususunda onlara<br/>istişârede bulun</i></b><b>.”</b> (Âl-i İmran, 3/159) âyeti nâzil olmuştur.<br/>
Bir hadiste şöyle buyurulmuştur: “<i>Sizden önceki ümmetler içinde muhaddesler</i><br/>
<i>bulunurdu. Benim ümmetim içinde böyle birisi varsa o da Ömer b. Hattab’tır</i>.”<a href="RuhulBeyans.html#2732">[64]</a><br/>
<i>“Muhaddes”</i>, gönlüne bir şey ilham edilen ve bu ilham edileni firâsetle haber veren,<br/>
sonra da o şey söylediği gibi çıkan kimsedir. Böyle olunca da sanki ona mele-i a‘lâ<br/>(yüksek melekler topluluğu) bunları söylemiş gibi olur. Bu, velilerin yüce<br/>mertebelerinden bir mertebedir.<br/>
Hadisteki “<i>ümmetim içinde böyle birisi varsa</i>” ifadesi Peygamberimiz (a.s.)’ın bu<br/>
konuda bir tereddüdü olduğunu göstermez. Çünkü onun ümmeti, ümmetlerin en<br/>üstünüdür. Başka ümmetlerde muhaddesler olduğuna göre bu ümmette olması daha<br/>evlâdır. Bilakis böyle buyurularak Hz Ömer’in fazileti te’kid edilmek istenmiştir.<br/>Meselâ “Benim bir arkadaşım varsa o da falandır.” diyen kişi, bu sözüyle o kimseyle<br/>dostluğunun ileri derecede olduğuna işaret eder. Yoksa başka arkadaşı olmadığını<br/>kasdetmez.<br/>
Hz Ömer’in fazîleti hakkında şöyle denilmiştir:<br/>
<i>Onun faziletlerini bilmeyen yoktur<br/>Dolunayı tanımayan kimse hâriç.</i><br/>
Yine hadiste şöyle buyurulmuştur: “<i>Ey Hattaboğlu! Hayatım elinde olan Allah’a</i><br/>
<i>yemin ederim ki şeytan seninle bir yolda karşılaşsa o muhakkak senin yolundan<br/>başka bir yol tutar</i>.”<a href="RuhulBeyans.html#2732">[65]</a><br/>
Bu hadiste Ömer (r.a.)’ın derecesinin yüceliğine işaret vardır. Öyle bir mertebe ki,<br/>
şeytan onun bulunduğu yola giremiyor. Yol, kan damarlarından elbette daha geniştir.<br/>Durum böyle olunca şeytanın Hz. Ömer’in damarlarında dolaşması nasıl düşünülebilir?<br/>Oysa şeytan diğer insanların damarlarında kanın dolaştığı gibi dolaşır.<br/>
Yine bu hadiste onun dindarlığının sağlamlığına ve hakşinaslıktaki istikrarına dikkat<br/>
çekilmiştir.<br/>
Hz. Ebûbekir’in yüzüğünün üzerinde şöyle yazılıydı: “Her şeye gücü yeten Allah ne<br/>
güzeldir.” Hz. Ömer’in yüzüğünde de şu cümle yazılıydı: “Öğüt verici olarak ölüm<br/>yeter, ey Ömer!” Hz. Osman’ın yüzüğünde ise: “Allah’a gönülden inandım.” cümlesi<br/>vardı. Hz. Ali’nin yüzüğünde şöyle yazıyordu: “Mülk, Allah’ındır.” Ebû Ubeyde b.<br/>Cerrah yüzüğünde ise: “Hamd Allah’a mahsusdur.” ifadesi vardı.<br/>
Yüzüklerdeki bu nakışlar, bedene izâfe edilen zâhirî nakışlardır. Vücûdun (var<br/>
olmanın) nakşı ise vücûdun kendisidir. Nitekim şâir şöyle demiştir.<br/>
<i>Durumun iyi ya da kötü ise de</i><br/>
