<a name=4696></a><img src="RuhulBeyan-4696_1.jpg"/><br/>
<img src="RuhulBeyan-4696_2.jpg"/><br/>
<b>57. Kendisine Rabbinin âyetleri hatırlatılıp da ona sırt çevirenden, kendi elleriyle</b><br/>
<b>yaptığını unutandan daha zalim kim vardır! Biz onların kalplerine, bunu<br/>anlamalarına engel olan bir ağırlık, kulaklarına da sağırlık verdik. Sen onları<br/>hidâyete çağırsan da artık ebediyen hidâyete eremeyeceklerdir.</b><br/>
<i>“Kendisine Rabbinin âyetleri hatırlatılıp da” </i>yâni Kur’an-ı Kerim ile öğüt verilip<br/>
de<i> “ona sırt çevirenden”</i> onları düşünmeyip tefekkür etmeyenden,<i> </i>küfür ve isyandan<br/><i>“kendi elleriyle yaptığını unutandan” </i>bunların sonunu düşünmeyen, kötülük yapan ile<br/>iyilik yapanın mutlaka bunların karşılığını göreceğine kafa yormayan kimseden<i> “daha<br/>zâlim kim vardır!” </i>Buradaki soru, kötüleme ve azarlama anlamındadır.<br/>
İnsan işlerinin çoğunu elleriyle yaptığı için elleriyle yaptıkları, diğer âzâsı ile<br/>
işlediklerine baskın kılınmıştır. Onlar da elleriyle yapılmış gibi zikredilmiştir. Hatta<br/>kalbin ameli hakkında bile, “bu senin ellerinle yaptığındır” denilir. Elleri olmayan<br/>kimseye bile söz gelişi “ellerin” denildiği olur.<br/>
Büyüklerden birisi şöyle demiştir: “İnsanlar içinde zulüm ile nitelenmeye en müstehak<br/>
olan kimse, Allah’ın âyetlerini gördüğü halde onlardan ibret almayan, hayır yolunu<br/>görüp de yüz çeviren, şerrin ne kadar çirkin olduğunu anladıktan sonra yine de onun<br/>peşinden koşan ve şerden sakınmayanlardır.”<br/>
<i>“Biz onların” Şeyh Tefsîri</i>’nde belirtildiği üzere onların amellerini<i> “kalplerine,”</i><br/>
âyetlerin künhüne vâkıf olmalarını istemediğimiz için<i> “bunu anlamalarına engel olan<br/>bir ağırlık,”</i> yâni perdeler koyduk.<i> </i>Bu ifâde, onların haktan yüz çevirip isyana<br/>yönelmelerinin sebebinin onların kalblerinin mühürlü olmasından ötürü olduğunu ortaya<br/>koymaktadır.<br/>
<i>“Kulaklarına da” </i>Kur’an’ı işitmelerine engel olan bir ağırlık ve<i> “sağırlık verdik.”<br/></i>Burada, boş söz ve hezeyan ehlinin Kur’an’a kulak vermediklerine işaret vardır.<br/><b>Kemâl Hucendî</b> (k.s) şöyle der:<br/>
<i>Gönül her zaman seni Kur’an dinlemekten alıkoyuyor,<br/>Bâtıllar gibi hak kelamdan seni usandırıyor, nedir bu hal?</i><br/>
<i>“Sen onları hidâyete” </i>kurtuluş yolu olan İslam’a <i>“çağırsan da artık ebediyen</i><br/>
<i>hidâyete eremeyeceklerdir.” </i>Mükellef oldukları sürece (ömür boyu) onların hidâyete<br/>ermeleri aslâ mümkün değildir. Çünkü bu, onlar hakkında imkansızdır.<br/>
<b>Kâşifî</b> der ki: “Murad edilen Mekke kâfirlerinden bir topluluktur. Onların îman<br/>
etmeyeceklerini Cenâb-ı Hak ezelî ilmi ile biliyordu.”<br/>
Âyetteki “çağırsan da” sözü Nebî (a.s.)’ın isteğine cevaptır. “<i>Biz onların kalplerine,</i><br/>
<i>bunu anlamalarına engel olan bir ağırlık verdik</i>” ifâdesi, Rasûlullah (s.a.)’e hitaben<br/>‘Artık onları doğru yola çağırma’ anlamı taşır.<br/>
