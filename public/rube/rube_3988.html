<a name=3989></a><img src="RuhulBeyan-3989_1.jpg"/><br/>
<img src="RuhulBeyan-3989_2.jpg"/><br/>
<img src="RuhulBeyan-3989_3.jpg"/><br/>
Buradaki zâlimler, şeytan ve ona tâbi olan insanlardır. Çünkü şeytan dâvetini bâtıla<br/>
yaparak yapılması gerekeni yapmamakla zulmetti. Tâbileri ise uyulmaması gereken bir<br/>varlığa ittibâ ederek zulmettiler.<br/>
Âyette belirtilen hususların benzerlerinin anlatılması, dinleyenler için bir lütuf ve<br/>
kendilerini hesaba çekerek âkıbetlerini düşünmelerine vesile olacak bir îkazdır.<br/>
<i>Kim kendi eksiğini görür ve tanırsa<br/>Kemâle doğru on at çatlatarak koşar<br/>Kim âhirini/sonunu görürse çok mes’uddur<br/>Kim de ahırı görürse Hak’tan çok uzaktır</i><br/>
Cenab-ı Hak daha sonra mü’minlerin durumlarını, sonlarının ne olacağını şu âyetle<br/>
ifâde buyuruyor:<br/>
<i> </i><br/>
<b>23. İman edip de iyi işler yapanlar, Rablerinin izniyle içinde ebedî kalacakları,</b><br/>
<b>zemininden ırmaklar akan cennetlere sokulacaklardır. Orada <i>(birbirleriyle)<br/></i></b><b>karşılaştıkça söyledikleri “selam”dır.</b><br/>
<i>“İman edip de iyi işler yapanlar,”</i> yâni îmanla amel-i sâlihi birleştirenler<br/>
<i>“Rablerinin izniyle” </i>Allah’ın emriyle, tevfik ve hidâyetiyle<i> “içinde ebedî kalacakları<br/>zemininden ırmaklar akan”</i> türlü türlü, rengârenk<i> “cennetlere sokulacaklardır.”<br/></i>Onları girdirenler ise meleklerdir.<br/>
Burada insanın kendi tabîatıyla başbaşa bırakılması durumunda, ne îmân edeceğine,<br/>
ne iyi işler yapacağına, ne de cennete girebileceğine işâret vardır. Âdem (a.s.)’ın<br/>cennette ebedî kalamaması gibi, ilâhî yardım olmadığı takdirde hiç kimse de kalb<br/>cennetinde bir an bile kalamaz. Nitekim <i>et-Te’vîlâtü’n-Necmiyye’de</i> böyle geçmektedir.<br/>
<i>“Orada </i>(birbirleriyle)<i> karşılaştıkça söyledikleri “selâm”dır.”<br/></i>“<i>et-Tahıyye</i>”, uzun bir ömre sâhip olması için birine duâ etmek anlamındadır. Yâni,<br/>
melekler onlara cennetlerde her türlü âfetten uzak kalmaları için duâ ederler. Ya da<br/>mü’minler birbirlerine selâm temennîsinde bulunarak uzun ömür dilerler. <i>“Selâm!”</i> aynı<br/>zamanda mü’minlerin dünyâdaki selâmlaşma ifâdeleridir.<br/>
Selâm ilk olarak babamız Âdem (a.s.)’dan sâdır olmuştur. <b>Vehb b. Münebbih</b>’in<br/>
bildirdiğine göre:<br/>
“Âdem (a.s.) Peygamber Efendimiz (s.a.)’in nûrunun parlaklığını görünce Cenab-ı<br/>
Hakk’a bunun ne olduğunu sordu.<br/>
Allah Teâlâ:<br/>
