<a name=1727></a><img src="RuhulBeyan-1727_1.jpg"/><br/>
<img src="RuhulBeyan-1727_2.jpg"/><br/>
<img src="RuhulBeyan-1727_3.jpg"/><br/>
<img src="RuhulBeyan-1727_4.jpg"/><br/>
<b>29- «Ben istiyorum ki, sen, hem benim günahımı hem de kendi günahını yüklenip</b><br/>
<b>cehennemliklerden olasın; zâlimlerin cezâsı işte budur.»</b><br/>
<i>“Ben istiyorum ki sen, hem benim günâhımı hem de kendi günâhını yüklenip” </i>Bu,<br/>
Hâbil’in Kâbil’e karşı koymaktan imtinâ etmesinin diğer bir sebebidir. Önceki âyette<br/>belirtilen sebep katilden öncesine, bu ise sonrasına âittir. Ancak bu sebeplerden her biri<br/>tek başına yeterli olduğuna dikkat çekmek amacıyla birbirlerine atfedilmemiştir.<br/>
Mânâ şöyledir: Ben, sana karşı koymaktan kaçınıp sana teslim olmakla, sana el<br/>
uzatmış olmam durumunda yükleneceğim günah ile senin kendi günahını yüklenmeni<br/>istiyorum. Nitekim Rasûlullah (s.a.v.) şöyle buyurmuştur: <i>“Biribirine küfredenlerin<br/>söylediklerinin günahı, mazlum olan haddi aşmadıkça başlayanadır.”</i><a href="RuhulBeyans.html#1734">[298]</a> Yani ilk<br/>başlayan hem kendi sövdüğünün günahını hem de karşısındakinin de sövmesine sebep<br/>olduğu için onun günahını yüklenir. Yani, iki günaha da bulaşan ve onu taşıyan kişi<br/>olasın diye, demektir.<br/>
Hâbil’in bu sözden maksadı, kardeşinin günaha bulaşmasını istemek değil, kendinin<br/>
günaha bulaşmak istemediğini ifâdedir.<br/>
Âhirette <i>“cehennemliklerden olasın;</i> <i>zâlimlerin”</i> yani Allah Teâlâ’nın hükmünü<br/>
kabul etmeyenlerin <i>“cezâsı budur.”</i><br/>
<b>30- Nihâyet nefsi onu, kardeşini öldürmeye itti ve onu öldürdü. Bu yüzden de</b><br/>
<b>hüsrâna uğrayanlardan oldu.</b><br/>
<i>“Nihâyet nefsi onu, kardeşini öldürmeye itti.”</i> Yani nefsi ona, kardeşinin<br/>
öldürülmesini kolaylaştırdı, önemsiz ve basit gibi gösterdi. Sözün takdîri şöyledir:<br/>Nefsi ona, kardeşinin öldürülmesini kolay, zahmetsiz ve mesuliyetsiz bir iş olarak tasvir<br/>etti. Fakat bir kimsenin haksız yere bir insanı öldürmesi, özellikle de bu kardeşi olursa,<br/>insan bunu düşündüğü takdirde yaptığı şeyin ne kadar menfûr, şerîat ve akıl dâiresinden<br/>uzak olduğunu ve kesinlikle itâat ve inkıyaddan uzak olduğunu görebilir.<br/>
Nefs-i emmâre, yırtıcı öfke kuvvetini kullandığı zaman bu fiil ona çok basit gelir.<br/>
Sanki kendisine asi bir güç iken nefis onu itâatkâr bir kuvvet hâline dönüştürür.<br/>
<i>“Ve onu öldürdü.”</i> Denildiğine göre Kâbil, Hâbil’i nasıl öldüreceğini bilemedi. İblis<br/>
ona görünerek bir kuş veya bir yılanı alıp başını bir taşın üzerine koyduktan sonra diğer<br/>bir taşla kafasını ezdi. Kâbil de ona bakarak öğrendi. Hâbil’in kafasını iki taşın arasına<br/>koydu. Hâbil ona teslim olmuştu, karşı çıkmıyordu. Ya da koyunları otlarken o<br/>uyuyordu. İşte bu esnâda ona hile yaptı. Bu hâdise, Sevr dağı veya Hira tepesi yâhut da<br/>
