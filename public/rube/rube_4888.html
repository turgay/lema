<a name=4889></a><i>“Allah, hidâyete erenlerin hidâyetini artırır.”</i><b> </b>Bu âyet yeni bir cümle olup<br/>
sapıtanların durumunun açıklanmasının ardından hidâyete erenlerin durumunu açıklamak<br/>için getirilmiştir. Yani Allah, sapıtanların sapıklığını ve yavaş yavaş azaba yaklaştırmak<br/>için mühletlerini artırdığı gibi mü’minlerin de îman, amel, yakîn ve rüşdünü artırır.<br/>
<i>“Kalıcı olan yararlı işler...”</i> Bu da yeni bir cümle olup hidâyete ermiş kimselerin<br/>
amellerinin fazîletini açıklamak üzere Allah tarafından ifâde buyrulmuştur. Yukarıdaki<br/>âyetteki “<i>De ki</i>” diye peygamberimize söylenmesi emredilen söze dâhil değildir. Çünkü<br/>devamla şöyle buyrulmuştur:<br/>
<i>“Rabb’inin katında hem mükâfât, hem de varılacak yer bakımından daha iyidir.”</i><br/>
Âyette geçen “sevâb” mükâfât anlamındadır. Çünkü onun faydası mükâfâtlandırılana<br/>döner. Yani kazancı ebedî kalıcı olan ameller (işler), Rabb’in katında kâfirlerin<br/>böbürlendiği şeylerden ve onların peşin zevklerinden sonuç bakımından daha hayırlıdır.<br/>Çünkü bunların sonucu, Allâh’ın rızası ve ebedî nimete kavuşmaktır. Kâfirlerin işlerinin<br/>sonucu ise Allâh’ın gazabı ve ebedî azabdır.<br/>
<b>Kâşifî </b>şöyle der: “Dünyada kâfirlere mansıb ve mal varsa da âhirette vebâl ve azab<br/>
vardır. Mü’minlere ise dünyada hem hidâyet, hem de Cenâb-ı Hakk’ın himâyesi vardır.<br/>Onlar âhirette ise hem sevaba hem de varılacak güzel yere ererler.”<br/>
<i>Dünyada aziz ve güzel nam sâhibi<br/>Âhirette mesûd ve bahtiyardırlar</i><br/>
Âyette işâret edilmektedir ki peşinden çok ve bitmeyen fayda gelen az ve sonu olan<br/>
zarar -ki mü’minlerin dünyadaki durumu böyledir-, tersinden -ki kâfirlerin durumu<br/>böyledir- daha hayırlıdır. Kâfire mühlet verilmesi ve dünya hayatında nimetlerden<br/>istifade ettirilmesi onun üstünlüğünü ifade etmez. Nitekim mü’minin dünyadaki<br/>lezzetinin noksan olması da mü’minin noksanlığını göstermez. Aksine Allah Teâlâ, o<br/>mü’mine daha hayırlı olanı murâd etmiş ve onun bedelini vermiştir.<br/>
Bilesin ki, kalıcı olan sâlih ameller, âhiret için yapılan amellerdir. Güzel sözler de<br/>
bunlardandır. <b>Ebü’d-Derdâ </b>(r.a.) der ki: Rasûlullah (s.a.) bir gün bir yere oturup<br/>kurumuş bir dal aldı ve yaprağını kopararak şöyle dedi: <i>“Lâ ilâhe illallah, Allahu<br/>Ekber, Sübhânellah ve Elhamdülillah sözleri, rüzgarın şu ağacın yapraklarını<br/>döktüğü gibi hataları (günahları) döker. Ey Ebü’d-Derdâ! Seninle bunlar arasına bir<br/>engel girmeden bu kelimeleri tut (belle). İşte bunlar kalıcı iyi işlerdir ve cennet<br/>hazinelerindendir.<a href="RuhulBeyans.html#4890">”</i>[45]</a><br/>
<i>et-Te’vîlâtü’n-Necmiyye</i>’de şöyle der: “Kalıcı sâlih ameller, ilâhî vâridâtın sonuçları<br/>
olan iyi işlerdir. Bunlar, Allah katından gayb ehlinin kalblerine vârid olur. Yani kulun<br/>tabîatı ve aklının sonucu olarak nefsinden kaynaklanan her amel, kalıcı sâlih amellerden<br/>değildir. Nitekim şu âyet de bunu göstermektedir: <i><b>‘Sizin yanınızdakiler tükenir ama<br/>Allah katındakiler kalıcıdır.’</b></i> (en-Nahl, 16/96)”<br/>
Şu halde akıllı kimseye gereken, nefsini ıslaha ve tezkiyeye gayret göstermektir. Ta ki<br/>
