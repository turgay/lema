<a name=2624></a><img src="RuhulBeyan-2624_1.jpg"/><br/>
<img src="RuhulBeyan-2624_2.jpg"/><br/>
<img src="RuhulBeyan-2624_3.jpg"/><br/>
etmeye başladılar.<br/>
<b>Hz. Ömer </b>(r.a.)’dan rivayete göre Rasûlullah (s.a.v.) bin kişi olan müşriklere bir<br/>
baktı, bir de üç yüz on küsür kişi olan ashabına baktı. İki ordu arasındaki büyük farkı<br/>görünce hemen kıbleye yönelip ellerini kaldırarak:<br/>
“<i>Allah’ım, bana olan va‘dini yerine getir. Allah’ım, eğer şu topluluğu helak edersen</i><br/>
<i>artık yeryüzünde sana ibadet edilmez.</i>”<b> </b>diye dua etti.<br/>
Ellerini o kadar kaldırdı ki ridâsı omuzlarından sıyrılıp yere düştü. <b>Ebû Bekir </b>(r.a.)<br/>
derhal onu alıp Peygamberimizin omuzuna koydu. Tekrar düşmesin diye arkasından onu<br/>tuttu ve:<br/>
“Ey Allah’ın Rasûlü artık Rabb’ine yalvardığın yeter. Şüphesiz O, sana olan va‘dini<br/>
gerçekleştirecektir.” dedi.<a href="RuhulBeyans.html#2634">[8]</a><br/>
Hem Peygamber (a.s.) hem de müminler, Allah’tan yardım dilemişlerdir. Âyette<br/>
yardım dilemenin cemaate isnad edilmesi, Peygamberimizin (a.s.)’ın da yardım dilemiş<br/>olmasına mânî değildir. Zira Rasûlullah (s.a.v.) tazarru ve niyazda bulunmuş, müminler<br/>de amin demişlerdir.<br/>
“<i>O da: “Ben peşpeşe gelen” </i>kendilerinden olan diğer melekleri onların peşinden<br/>
göndererek <i>“bin melek ile size yardım edeceğim.” diyerek duanızı kabul buyurdu.”</i><br/>
Burada diğer meleklerin peşinden gelenler, meleklerin ileri gelenleridir. Nihâyet<br/>
melekler, üç bin, sonra da beş bin oldular.<br/>
<b>10. Allah bunu <i>(meleklerle yardımı)</i></b><b> sadece müjde olsun ve onunla kalbiniz</b><br/>
<b>yatışsın diye yapmıştı. Zaten yardım yalnız Allah tarafındandır. Çünkü Allah mutlak<br/>galiptir, yegâne hüküm ve hikmet sahibidir.</b><br/>
Allah, açıktan açığa melekleri indirerek size yardım etti.<i> “Allah bunu sadece”</i><br/>
Allah’ın yardımına mazhar olup zafer elde edeceğiniz hususunda “<i>müjde olsun ve<br/>onunla kalbiniz yatışsın” </i>azlık ve zayıflığınızdan dolayı kalblerinizde beliren korku<br/>gitsin <i>“diye yapmıştı.”</i><br/>
Yardımın sadece müjdelemeye ve kalblerini yatıştırmaya bağlanması, meleklerin<br/>
bilfiil savaşa iştirak etmediklerini hissettirmektedir. Onların yardımı, sadece<br/>savaşanların kalblerini takviye etmek ve cesaretlerini artırmaktır. Eğer Allah onları<br/>savaşmak üzere göndermiş olsaydı bu kadar kalabalığa gerek kalmaz ve bir tek melek<br/>yeterdi. Çünkü Cebrâil (a.s.) bir kanat vuruşla Lut kavminin oturduğu şehirlerden<br/>yedisini birden helak etmiş; bir tek sayha ile Semûd kavminin beldelerini hâk ile yeksan<br/>kılmıştır. <b>Haddâdî</b>’ye göre bu görüş, âyetin zahirine daha uygundur.<br/>
