<a name=4578></a><img src="RuhulBeyan-4578_1.jpg"/><br/>
<img src="RuhulBeyan-4578_2.jpg"/><br/>
<img src="RuhulBeyan-4578_3.jpg"/><br/>
<img src="RuhulBeyan-4578_4.jpg"/><br/>
câhillerin kendi cinslerinden kâmil bir insanın peygamber olarak gönderilmesini<br/>imkânsız görmelerine ve melekleri beşer cinsinden daha üstün kabul ettiklerine işâret<br/>edilmektedir. Oysa Allah melekleri ona secde ettirmiş, ona hilâfet sırrını tevdî etmiştir.<br/>Şâyet melek dünyada hilâfete ehil olsaydı Allah meleklerin içinden bir peygamber<br/>gönderirdi. Bu insanın peygamberliğe, hilâfete ve hükümdarlığa ehil olduğunun<br/>delilidir.<br/>
<i> </i><br/>
<i> </i><br/>
<b>97. Allah kime hidâyet verirse, işte doğru yolu bulan odur; kimi de hidâyetten</b><br/>
<b>uzak tutarsa, artık onlara, Allah’tan başka dostlar bulamazsın. Kıyâmet gününde<br/>onları kör, dilsiz ve sağır bir halde yüzükoyun haşrederiz. Onların varacağı ve<br/>kalacağı yer cehennemdir ki, ateşi yavaşladıkça onun alevini artırırız.</b><br/>
“<i>Allah kime hidâyet verirse</i>” yâni onda hakka yönelmeyi yaratırsa. <b>Kâşifî<i> </i></b>şöyle der:<br/>
“Cenâb-ı Hak kime yol gösterir, yâni onun hidâyet ve tevfîkına hükmederse” “<i>işte doğru<br/>yolu bulan odur</i>” başkası değil, “<i>kimi de hidâyetten uzak tutarsa</i>” kötü tercihi<br/>sebebiyle onda dalâleti yaratırsa. <b>Kâşifî</b> şöyle der: “Kimi azgın kılar, yâni onun<br/>dalâletine hüküm ferman buyurur ve onu aşağı kılarsa” “<i>artık onlara, Allah’tan başka<br/>dostlar” </i>onları hak yoluna götüren ve onlardan dalâleti uzaklaştıran yardımcılar<br/><i>“bulamazsın.</i>”<br/>
Âyette hidâyetten söz ederken tekil ifâdeler kullanılarak hak yolun tek olduğuna ve bu<br/>
yolu tutanların azlığına işâret edilmiştir. Dalâletten söz ederken çoğul ifâdeler<br/>kullanarak bâtıl yollarının ve bu yolu tutanların çokluğuna işâret edilmiştir.<br/>
Bir hadiste şöyle buyrulmuştur: “<i>Ben ancak peygamberim. Hidâyet benim elimde</i><br/>
<i>değildir. Hidâyet elimde olsaydı yeryüzündeki herkes îmân ederdi. İblis de ancak<br/>kötülüğün süsleyicisidir. Dalâlet onun elinde değildir. Dalâlet onun elinde olsaydı<br/>yeryüzündeki herkes dalâlete düşerdi. Fakat Allah dilediğini saptırır, dilediğini<br/>doğru yola ulaştırır</i>.<a href="RuhulBeyans.html#4582">”[149]</a><br/>
<b>Hâfız</b> şöyle der:<br/>
<i>Mest olan bana hakaret gözüyle bakma<br/>Çünkü günah da zühd de O’nun irâdesi olmadan olmaz</i><br/>
“<i>Kıyâmet gününde onları kör, dilsiz ve sağır bir halde yüzükoyun” </i>sürükleyerek<br/>
veya yürüterek<i> “haşrederiz.</i>” Çünkü onları ayakları üzerine yürüten yüzleri üzerine<br/>yürütmeye de kadirdir<br/>
