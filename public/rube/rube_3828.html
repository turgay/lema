<a name=3829></a><img src="RuhulBeyan-3829_1.jpg"/><br/>
Büyüklerden biri şöyle der: Ehlüllah’ın ilmi, su gibidir. Çünkü su, cesedin hayatını<br/>
sağladığı gibi ilim de ruhun hayatını sağlar. Tek bir hakîkati olan ilmin, organlara ve<br/>kişilere göre farklılık arz etmesi tıpkı tek bir hakikati olan suyun bölge farklılıkları<br/>sebebiyle tadının değişmesine benzer. Ârif-i billah olan muvahhidin ilmi gibi tatlı ve<br/>susuzluğu gideren sular vardır. Mâsivâ ile perdelenmiş câhillerin ilmi gibi tuzlu ve<br/>boğazı yakan sular da vardır. Çünkü latîfe-i ilmiyye mâsivânın yanından geçerken<br/>mâsivânın onu değiştirmesi ve tabiî yumuşaklığını bozması sebebiyle karışarak aslî<br/>özelliğini kaybetmiştir.<br/>
<b>Hâfız </b>şöyle der:<br/>
<i>Pâk ve sâf ol, tabîat kuyusundan dışarı çık<br/>Çünkü toprağa karışan su safâ vermez</i><br/>
<b>Molla Câmî</b> de şöyle der:<br/>
<i>Zihni bulanık olanlardan irfan nüktesi isteme<br/>Maksûd cevherine gönülleri saf olanlardan sedef gelir</i><br/>
<i>“İşte bunlarda” </i>bütün bu anlatılanlarda <i>“akıllarını kullanan”</i> ve onun verdiği<br/>
hükümlere göre amel eden <i>“bir toplum için ibretler”</i> apaçık delâletler <i>“vardır.”</i><br/>
Toprakla su arasında münâsebet olmadığı halde topraktan ve sudan çeşitli şekil, renk,<br/>
tat ve kokularda meyveler yaratmaya güç yetiren, yeryüzünü su ile dirilten, yeryüzünü<br/>birbirine komşu kıtalar ve son derece güzel bahçeler şeklinde düzenleyen, ilk defa<br/>kendisinin yarattığı bu şeyleri elbette yeniden yaratmaya muktedirdir. Hattâ tekrar<br/>yaratması ilk defa yaratmaya kıyasla çok daha basit ve kolaydır.<br/>
Âyetin işâreti şöyledir: İnsanlık arzında komşuluk açısından birbirlerine yakın, fakat<br/>
hakîkat itibariyle birbirlerinden farklı nefis, kalb, ruh, sır ve hafî kıtaları vardır.<br/>Bunlardan bazısı hayvânî, bazısı melekûtî, bazısı rûhânî, bazısı ceberûtî bazısı da<br/>azamûtî; yani azamete mensûbdur.<br/>
Âyetteki <i>“bağlar</i>” bahçeler, ifadesi feyzi kabûle istîdâdlı olan bu aynlara işaret<br/>
etmektedir. <i>“Üzüm”</i> ise nefsin semeresi, meyvesidir. Sıfatlardan gaflet, hamâkat,<br/>yanılma ve boş işlerle uğraşmaya delâlet eder. Çünkü üzüm sarhoşluğun kaynağıdır.<br/>
<i>“Ekinler”</i>den maksad, kalbin meyvesidir. Çünkü kalb, nefsânî ve rûhânî sıfatların<br/>
tohumlarının ekimine elverişli güzel bir toprak mesâbesindedir. Bu sebeple kalbe hangi<br/>sıfatın tohumu ekilirse kalb o sıfatın cevheriyle aynı mâhiyeti kazanır. Bazen nefsin<br/>karanlıklarıyla zulmânîleşir. Bazen ruhun nûruyla nûrânîleşir. Bazen de Rabbinin<br/>nûruyla rabbânîleşir. Nitekim <i><b>“Yeryüzü, Rabbinin nûruyla aydınlandı”</b></i> (ez-Zümer,<br/>39/69) buyrulmaktadır.<br/>
İnsanlık arzında hurmalar da vardır ki bundan maksad da lütufkârlık, cömertlik,<br/>
