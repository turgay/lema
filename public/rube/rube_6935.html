<a name=6936></a><img src="flower_sep.jpg"/><br/>
<i>Hakk’ın şükrünü kimse yerine getiremez,<br/>Âlim olan bile şaşırıp kalır<br/>O yüce kişi gizlice Hakk’a şöyle seslendi:<br/>Ey iki cihanı da var eden Rabbim!<br/>Ey eşten, evlattan ve benzerden münezzeh olan!<br/>Verdiğin nimetlerin şükrünü nasıl ederim?<br/>Hak’tan bir haberci gelip şu mesajı iletti:<br/>Sen böyle hep şükredecek olursan,<br/>Bu yolda bu kadir ve kıymeti bilirsen,<br/>Bize karşı olan şükrünü yerine getirmiş olursun.</i><br/>
<b>İmam Gazzâlî</b> (r.h.) der ki: “Allah’ın nimetlerine şükür yollarının en güzeli bu<br/>
nimetleri Allah’a isyanda kullanmamak, bilakis O’na itâatte kullanmaktır. Elbette bu da<br/>Allah’ın muvaffak kılmasıyladır.”<br/>
<b>Ca’fer b. Süleyman</b>’dan rivayete göre şöyle demiştir: “Sâbit’in şöyle dediğini<br/>
işittim: Dâvud (a.s.) gece ve gündüz saatlerini aile fertleri arasında taksim etti. Gece ve<br/>gündüz her saat Dâvud (a.s.) âilesinden biri ayakta namaz ve ibâdetle meşgul olurdu.”<br/>Peygamberimiz (s.a.)’in şöyle buyurduğu rivâyet edilmiştir: “Kıyâmet günü bir münâdî<br/>şöyle seslenir: “<i>Biliniz ki Dâvud âilesi âbidlerin en çok şükredenleridir. Eyyûb ise<br/>dünyâ ve âhiretin en sabırlı olanıdır.</i>”<br/>
<i>et-Te’vîlâtü’n-Necmiyye</i>’de der ki: <i>“Kullarımdan şükreden azdır!” </i>kavliyle,<br/>
şekûriyyet makamına ulaşanların azlığına işâret etmektedir. Şekûr, şükrü hal ile olandır.<br/>Avamın şükrü sözlerle olur. Nitekim Allah Teâlâ şöyle buyuruyor: <i><b>“ve şöyle de; Hamd<br/>Allah’a mahsustur. O, âyetlerini size gösterecek, siz de onları görüp<br/>tanıyacaksınız.”</b></i> (en-Neml, 27/93) Havâssın şükrü ameller iledir. Nitekim Allah Teâlâ<br/>şöyle buyuruyor: “<i>Ey Dâvud ailesi! Şükredin.” </i>Havâssu’l-havâssın şükrü, haller iledir.<br/>Bu da şekûriyyet sıfatı ile vasıflanmaktır. Aslında eş-Şekûr Allah Teâlâ’dır. Çünkü<br/>Allah Teâlâ şöyle buyuruyor: <i><b>“Doğrusu Rabbimiz Gafur (çok bağışlayan) Şekûr (çok<br/>nimet veren)dir.”</b></i> (Fâtır, 35/34) Allah Teâlâ fânî olan her amele karşılık bâkî olan on<br/>sevab verir.<br/>
<i>Sizin yanınızda olan her şey biter tükenir.<br/>Allah katında olan ise ebedidir.<br/>Elbette Allah ihsanı bol olandır.<br/>Ey insanlar, siz de şükretmeye bakın!</i><br/>
Tevfîk Allah’tandır.<br/>
