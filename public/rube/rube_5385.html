<a name=5386></a><img src="flower_sep.jpg"/><br/>
<img src="RuhulBeyan-5386_3.jpg"/><br/>
<img src="RuhulBeyan-5386_4.jpg"/><br/>
<img src="RuhulBeyan-5386_5.jpg"/><br/>
“<i>Göklerde ve yerde ne varsa</i>”<i> </i>yaratma, mülk ve tasarruf bakımından “<i>O’nundur.</i><br/>
<i>Hakikaten Allah, yalnız O zengindir</i>” zâtında her şeyden müstağnîdir. Hiçbir zaman<br/>kendi zâtında bir eşyaya ihtiyacı yoktur. <i>et-Te’vîlâtü’n-Necmiyye</i>’de der ki: “O’nun<br/>zenginliği bağışları ile eksilmez” “<i>övgüye değerdir</i>”<i> </i>sıfatları ve fiilleri övülmeyi<br/>gerektirir; övülmeye lâyıktır. <i>et-Te’vîlâtü’n-Necmiyye</i>’de der ki: “Zâtında hamd<br/>edenlerden müstağnîdir.”<br/>
<b>İmam Gazzâlî</b> (r.h.) der ki: “<img src="RuhulBeyan-5386_1.jpg"/> övülen, senâ edilendir. Allah Teâlâ kendi nefsine<br/>
hamdi/övgüsü sebebiyle ezelen, kullarının kendisine hamdi sebebiyle ebedî olarak<br/>övülmüştür. O’nu zikredenlerin zikrine mensub olarak bu Allah’ın celâl, yücelik ve<br/>kemâl sıfatlarına âiddir. Çünkü hamd, kemâl olması bakımından kemâl sıfatlarını<br/>zikirdir.<br/>
<i> </i><br/>
<b>65. Görmedin mi, Allah, yerdeki eşyayı ve emri uyarınca denizde yüzen gemileri</b><br/>
<b>sizin hizmetinize verdi. Göğü de, kendi izni olmadıkça yer üzerine düşmekten<br/>korur. Çünkü Allah, insanlara çok şefkatli ve çok merhametlidir.</b><br/>
“<i>Görmedin mi, Allah, yerdeki eşyayı ve emri</i>” kolaylaştırması ve dilemesi<i> </i>“<i>uyarınca</i><br/>
<i>denizde yüzen gemileri sizin hizmetinize verdi.</i>” Yâni yerde olan şeyleri sizin emrinize<br/>verdi, faydalanmanız için hazır kıldı. Onlar hakkında dilediğiniz şekilde tasarruf<br/>edersiniz. Taştan daha sert, demirden daha çetin, ateşten daha korkulu bir şey yoktur ki<br/>emrinize ve hizmetinize verilmiş olmasın.<br/>
“<i>Göğü de, kendi izni</i>”<i> </i>yâni dilemesi<i> </i>“<i>olmadıkça yer üzerine düşmekten korur.</i>” Allah<br/>
göğü tutulmasını gerektirecek bir şekilde yaratmıştır.<br/>
<b>Râğıb</b> der ki: “Bir şey hakkında izin, ona müsâade ettiğini ve ruhsat verdiğini<br/>
bildirmektir.”<br/>
Allah’ın göğe bu izni vermesi kıyâmet günü olacaktır. Burada göğün kendiliğinden<br/>
durduğu reddedilmektedir. Çünkü onun cisimlik bakımından diğer cisimlerden farkı<br/>yoktur. Diğer cisimler gibi o da eğilip düşmeye kabiliyetlidir.<br/>
Fakir (<b>Bursevî</b>) der ki: “Bir kitapta gördüğüm şu hâdise şaşılacak şeylerdendir: Bir<br/>
kuş her gece sabaha kadar ağaçtan ayağıyla sarkar ve göğün üzerine düşmesinden<br/>korkarak feryad eder. Bunun bir benzerini <b>Hâfız</b> zikretmiştir. Turna yere iki ayağı ile<br/>değil sadece biriyle basar. Tek ayağını yere bastığı zaman yerin çöküp batmasından<br/>korkar. Güvenmediğinden yere sağlam basmaz. Bu iki hususta basîret sahipleri için ibret<br/>vardır.<br/>
