<a name=6868></a><img src="RuhulBeyan-6868_1.jpg"/><br/>
<img src="RuhulBeyan-6868_2.jpg"/><br/>
<img src="RuhulBeyan-6868_3.jpg"/><br/>
<img src="RuhulBeyan-6868_4.jpg"/><br/>
<img src="RuhulBeyan-6868_5.jpg"/><br/>
<b>64. Şu muhakkak ki, Allah kâfirleri rahmetinden kovmuş ve onlara çılgın bir ateş</b><br/>
<b>hazırlamıştır.</b><br/>
<i>“Şu muhakkak ki, Allah” </i>sadece haşrı inkâr eden ve peygambere inâd eden kâfirleri<br/>
değil, tüm<i> “kâfirleri” </i>dünyâda da âhirette de <i>“rahmetinden kovmuş” </i>uzaklaştırmıştır.<br/>İşte bu yüzden onlar, her mahlûkun sonunda dönüp kendisine varacağı ve ona<br/>hazırlanmak için ihtimam göstermesi gerekli olan bir hak (kıyâmet) ile alay ediyorlar.<br/>
<i>“Ve” </i>bununla beraber<i> “onlara” </i>âhirette katlanacakları <i>“çılgın”</i> pek şiddetli<br/>
tutuşturulmuş<i> “bir ateş hazırlamıştır.”</i><br/>
<b>65. <i>(Onlar)</i></b><b> orada ebedî olarak kalacaklar, <i>(kendilerini koruyacak)</i></b><b> ne bir dost ne</b><br/>
<b>de bir yardımcı bulacaklardır.</b><br/>
O çılgın ateşte ebedî olarak kalmaları takdîr edilmiş olarak <i>“(Onlar) orada ebedî</i>”<br/>
dâimî<i> “olarak kalacaklar,” </i>yâni azap veren ateş içinde dâimâ kalacaklar. Onların<br/>orada sürekli olarak kalmaları, bu hususta mübâlağa için ebedî ve devamlı oldukları<br/>ifâde edilerek te’kid edilmiştir.<br/>
Kendilerini koruyacak<i> “ne bir dost ne de” </i>kendilerinden azâbı bertaraf edecek ve<br/>
azabdan kurtaracak <i>“bir yardımcı bulacaklardır.”</i><br/>
<b>66. Yüzleri ateşte evrilip çevrildiği gün: Eyvah bize! Keşke Allâh’a itâat</b><br/>
<b>etseydik, Peygamber’e de itâat etseydik! derler.</b><br/>
<i>“Yüzleri ateşte evrilip çevrildiği gün:”</i> Yâni ateşte etin kızartıldığı gibi yüzlerinin<br/>
bir yönden diğerine döndürüldüğü, etin tencerede pişirilip kaynamanın onu bir yönden<br/>diğerine ve bir hâlden başka bir hâle döndürdüğü gibi çevrildiği veya döndürülmüş ve<br/>tersyüz edilmiş olarak ateşe atıldıkları gün demektir.<br/>
Özel olarak yüzlerin zikredilmesi, bedenin hepsini uzuvların en şerefli ve değerlisi<br/>
olan yüzlerle ifade etmek içindir. Yine onların yüzlerinin güzellikten çirkinliğe,<br/>beyazdan siyaha çevrildiği de söylenmiştir.<br/>
Sanki “Peki onlar bu durumda ne yaparlar?” diye sorulmuş, kaybettiklerine hasret ve<br/>
nedâmet çekerek şöyle dedikleri söylenmiştir:<br/>
<i>“Eyvah bize! Keşke” </i>dünyâda bize emrettiği ve yasakladığı konularda<i> “Allâh’a itâat</i><br/>
<i>etseydik, Peygamber’e de” </i>bizi dâvet ettiği hak konusunda <i>“itâat etseydik!” </i>de bu<br/>
