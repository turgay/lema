<a name=6206></a>olur.<br/>
Dünya nasibi; kendisi ile ahireti kazanacağın, yahut kifâf miktarı alıp diğerlerini<br/>
elinden çıkaracağın maldır.<br/>
<b>Ali</b> (r.a.) der ki: “Sıhhatli ve kuvvetli hâlini, gençliğini ve zenginliğini unutma.”<br/>Bu konuda Rasûlullâh (s.a.)’in bir adama nasihat ederek şöyle buyurduğu rivâyet<br/>
edilir: <i>“Beş şeyden önce beş şeyi ganimet bil: İhtiyarlamadan önce gençliğini,<br/>hastalıktan önce sıhhatini, fakirlikten önce zenginliğini, meşgûliyetten önce boş<br/>vaktini, ölümden önce hayatını.”</i><a href="RuhulBeyans.html#6219">[144]</a><br/>
<b>Kâşifî </b>der ki:<br/>
<i>Dünya malından kendi nasibini unutma bu dünyadan göçerken senin nasibin sadece</i><br/>
<i>bir kefen olacaktır.</i><br/>
<i>O hâlde bu durumu düşün ve mal ve mülkle gururlanma.<br/>Şam veya Yemen senin mülkün olsa<br/>Veyahut Anadolu sınırından Hoten’e kadar senin olsa<br/>Bu dünyadan ayrılacağın o gün<br/>Seninle beraber sadece birkaç arşın kefen olacak</i><br/>
<b>Şeyh Sâ’dî</b> der ki:<br/>
<i>Pehlivan olsan veya bir savaşçı<br/>Hiçbir şey götüremezsin kefenden gayrı</i><br/>
Bazı ârifler demiştir ki: Ârifin dünyadan nasibi, Rasûlullâh (s.a.)’in şu hadisinde<br/>
işâret ettiği kadardır:<i> “Bana dünyânızdan üç şey sevdirildi: güzel koku, kadın ve<br/>gözümün nûru namaz.<a href="RuhulBeyans.html#6219">”</i>[145]</a><br/>
Dolayısıyla kokuda güzel râîha, kadında güzel yüz ve namazda da kalbin sevinci<br/>
(<i>ferahı</i>) vardır. Bu konudaki farklı tefsir ve izahlar daha önce geçmişti.<br/>
<i>“Allah sana ihsan ettiği gibi, sen de” </i>Allah’ın kullarına<i> “iyilik et.”<br/></i><b>Şeyh Sâ’dî </b>(k.s.)<i> </i>der ki:<br/>
<i>Ey zengin adam, elin açık gönlün zengin iken<br/>Hem ye hem bağışla; hem dünyayı hem âhireti kazan</i><br/>
Dedi ki:<br/>
<i>Karun’un hazinesini ele geçirsen, elinde kalmaz<br/>Ne bağışlarsan onu götürürsün ancak<br/>“Yeryüzünde bozgunculuğu arzulama.”</i> Çünkü o, zulüm ve azgınlık sebebidir; bu<br/>
yüzden yeryüzünde fesat ve bozgunculuk yasaklanmıştır. <i>“Şüphesiz ki Allah,</i><br/>
