<a name=4947></a>zikretmiştir. Kabir ehlinden murâd, ister kesif ister latif cesedlerde olsunlar<br/>rûhânîlerdir.<br/>
Âdil olan kişi bu vezirliği Hz. Peygamber (s.a.)’den mîras alır. Zâlime ise kötü vezir<br/>
verilir ki bu Allâh’ın gadab ve intikamının alâmetidir.<br/>
<b>Şeyh Sa‘dî</b> (k.s.) şöyle der:<br/>
<i>Cenâb-ı Hak bir topluluğun iyiliğini beğenirse<br/>Onlara iyi görüşlü âdil bir pâdişah verir<br/>Eğer âlemi vîrân etmek dilerse<br/>Mülkü bir zâlimin pençesine verir</i><br/>
<b>Hâfız </b>da şöyle der:<br/>
<i>Eğer bu cihanın işinde dönmek olmasaydı<br/>Sâhib-i ayar olan Âsaf ’ın elinde devamlı kalırdı</i><br/>
Sultan yeryüzünde Allâh’ın gölgesi olunca, ilâhî ve câmi hakîkatin mazharı olarak<br/>
zuhûr etti. O ise bu âlemin etrafında döndüğü kutubdur. Kutbun âlim ve güvenilir<br/>kimselerden vezirleri olduğu gibi Allâh’ın yeryüzünde gölgesi olan sultanın da âdil ve<br/>edib kimselerden vezirleri vardır. Bu vezirlik işi mehdî zamanına kadar devam<br/>edecektir. Mehdînin vezirleri ise yedi kişidir. Onlar ashâb-ı kehfdir. Allah Teâlâ, onları<br/>kıyametin kopmasına yakın zamanda diriltecektir. Onlarla mehdîye âid vezaret makamı<br/>sona erer. Osmanlı Devleti’nde de yedi vezir vardır ve bunlara kubbe veziri ismi<br/>verilir.<br/>
Bil ki işâret yoluyla Mûsâ âfâkta sultanımız ve enfüste rûhumuzdur. Aynı şekilde<br/>
Hârun âfâkta vezir, enfüste akıl demektir. Fir’avn hristiyanların, diğer harp ehlinin ve<br/>kötülüğü emreden nefislerin veziridir. Eğer ruh, doğruyu gösteren, işleri yoluna koyan<br/>kâmil bir akılla berâber olursa nefse ve nefsin kuvvetlerine galip gelir. Kalb kalesini<br/>nefsin elinden kurtarır. Aynı şekilde sultan da vezirlik için iyi bir insanı seçerse<br/>düşmanlarına Allâh’ın izni ile yenilmez, bilakis onların ülkelerini ve kalelerini ele<br/>geçirir.<br/>
<i>Mesnevî</i>’de şöyle der:<br/>
<i>Senin aklın da vezirdir ve hevâsına mağlubdur...<br/>Vücûdun da Allah yolunu kesip durmaktadır...<br/>Vay o padişaha ki veziri budur...<br/>Her ikisinin yeri de kin güden cehennemdir.<br/>Ne mutlu o padişaha ki müşkül işe düştü mü<br/>Elini tutacak Âsaf gibi bir veziri vardır.<br/>Adaletli padişah, Âsaf ’a eş oldu mu<br/>Artık adı “Nur üstüne nur” olur...</i><br/>
