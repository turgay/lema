<a name=3860></a><img src="figure_sep_1.jpg"/><br/>
sağladıkları hâriç nefisler, dâima kötülüğü emreder. Nitekim nefislerin secdeye<br/>zorlanmaları ruhlara tâbi olmaları hasebiyledir. Ayrıca göklerde, yani kalb semâlarında<br/>bulunan kalb, ruh ve akıl sıfatları isteyerek yerde, yâni nefis yerlerinde bulunan nefis,<br/>hayvanlık, şeytanlık, yırtıcılık sıfatları da istemeye istemeye Allah’a secde ederler.<br/>Çünkü secde etmek ve boyun eğmek onların tabîatlarında yoktur.”<br/>
Büyüklerden biri der ki: Bu âlemin sırlarından birisi de şudur: Her hâdis varlığın<br/>
Allah Teâlâ’ya secde eden bir gölgesi vardır. Bu yaratık ister itâatkâr olsun ister<br/>isyankâr olsun fark etmez. Eğer muvâfakat ehlinden ise gölgeleriyle beraber o da secde<br/>eder. Muhâlefet ehlinden ise onun yerine gölgesi itâat eder.<br/>
İşin hakîkati şudur: İtâat ve rağbet etmek o kimselerin sıfatıdır ki Cenâb-ı Hakk’ın<br/>
ezelî lütfu, îman fidanını onların gönlüne dikmiştir. Nefret ve istememek o kimselerin<br/>özelliklerindendir ki Cenâb-ı Hakk’ın ebedî kahrı yardımsız kalma ve hüsran tohumunu<br/>onların ferman kabul etmez nefislerinin tarlasına saçmıştır.<br/>
<i>Hakk kime yara verdiyse o duâsız ve niyazsızdır.<br/>Kime de merhem verdiyse onun gönlünü hoş etmiştir<br/></i><b>Kâşifi</b> şöyle der: Bu âyet Kur’an’daki secde âyetlerinin ikincisidir. <b>Hz. Şeyh </b>(rh.)<br/>
<i>Fütûhât</i>’ın yedinci faslında (sifrinde) Kur’an’da olan secde âyetlerini zikreder. Bu<br/>âyete “gölgelerin secdesi (sücûd-i zılâl) ve genel secde (secde-i âmm)” demiş ve “Kula<br/>bu âyetin haber verdiği hususta Cenâb-ı Hakk’ı tasdîk etmek ve secde etmek lâzımdır.”<br/>buyurmuştur.<br/>
Tilâvet secdesi ile ilgili hususlar A‘raf sûresinin sonunda geçti. Oraya mürâcaat<br/>
ediniz.<br/>
Şükür secdesine gelince bu secde, kıbleye yönelerek tekbir getirmek, secdeye<br/>
kapanmak hamd, şükür ve tesbihten sonra tekbir getirerek başını secdeden kaldırmaktan<br/>ibârettir.<br/>
<b>İmam Şâfiî</b>, çocuğu olmak, düşmanlara karşı zafer kazanmak ve benzeri bir nimete<br/>
nâil olunduğunda, düşmandan veya boğulmaktan kurtulmak gibi bir belâ<br/>savuşturulduğunda şükür secdesi yapmanın müstehab olduğunu söylemiştir. <b>Ebû Hanîfe<br/></b>ve <b>Mâlik</b>’in ise şükür secdesini mekrûh gördükleri rivâyet edilmiştir.<br/>
<b>Nevevî</b> der ki: “Birçok câhil ve sapığın meşâyıh önünde yaptıkları secde de bu<br/>
kabildendir. Böyle bir şey ne niyetle yapılmış olursa olsun kesinlikle haramdır. Kıbleye<br/>veya başka bir yöne yönelmiş olmak, Allah’a secde etmek maksadıyla yahut başka bir<br/>maksadla yapmış olmak arasında hiçbir fark yoktur. Böyle secdelerin bazı şekilleri<br/>küfrü gerektirir. Nitekim <i>el-Fethu’l-karîb</i>’de böyle geçmektedir.<br/>
<a href="RuhulBeyans.html#3859">[119].</a> <i>Buhârî</i>, Cihâd, 144; <i>Ebû</i> <i>Dâvud</i>, Cihâd, 114; <i>Müsned</i>, II, 302, 406, 448, 457<br/>
