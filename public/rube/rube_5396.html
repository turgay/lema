<a name=5397></a><img src="flower_sep.jpg"/><br/>
<img src="RuhulBeyan-5397_2.jpg"/><br/>
puthanenin kapısını üzerlerine kapatırlardı. Sinekler pencereden girip onları yerler,<br/>birkaç gün sonra koku ve baldan onlarda iz ve eser kalmazdı. Müşrikler onları putların<br/>yediğini düşünerek sevinirlerdi. Hak Teâlâ putların acziyet ve güçsüzlüklerinden şöyle<br/>haber verir: Ne sineği yaratmaya kadirdirler ne de onları kendilerinden def etmeye.”<br/>
“<i>İsteyen de âciz, kendinden istenen de!</i>” Yâni puta tapan da taptığı da yahut putlardan<br/>
güzel koku ve bal gibi bir şey alıp kapmak isteyen sinek de kendisinden bunlar istenen<br/>put da âcizdir.<br/>
<b>74. Onlar, <i>(Bu âciz putları Allah’a ortak koşmak suretiyle) </i></b><b>Allah’ın kadrini</b><br/>
<b>hakkıyla bilemediler. Hiç şüphesiz Allah, çok kuvvetlidir, çok üstündür.</b><br/>
“<i>Onlar,</i>”<i> </i>sinekten kendisini koruyamayan ve ona galebe çalamayan putları O’na ortak<br/>
koşmak ve eşyanın münâsebet bakımından O’na en uzak olanına ilâh ismi vermek<br/>sûretiyle:<i> </i>“<i>Allah’ın kadrini hakkıyla bilemediler.</i>” Yâni O’nu gereği gibi tanıyamadılar<br/>ve gereği gibi O’na tâzim gösteremediler.<br/>
“<i>Hiç şüphesiz Allah,</i>”<i> </i>mümkin varlıkların tamamını yaratmak ve mevcûdatı bütünüyle<br/>
yok etmek konusunda “<i>çok kuvvetlidir, çok üstündür.</i>” Eşyânın hepsine gâliptir. Hiçbir<br/>şey O’na gâlip gelemez. Taptıkları ilâhlar ise bunların en azından bile âciz ve en<br/>zelilinin karşısında bile mahkumdur.<br/>
<b>İbn Atâ</b> der ki: “<i>Sinek onlardan bir şey kapsa…</i>” sözü mahlûkatın güç ve tâkatlerine<br/>
delâlet etmektedir. En heybetli ve mülkü/saltanatı en büyük olan kimse bile<br/>yaratılmışların en âciz ve zayıfından sakınma imkânı bulamaz. Bu onun aczini,<br/>zayıflığını, kulluğunu, zilletini bilmesi ve sahip olduğu dünyalık ile Âdemoğulları<br/>arasında hemcinslerine karşı övünmemesi içindir.<br/>
<i>Âcizlerin kulu olan âcizler<br/>Bir işle karşı karşıya kalınca birbirinden utanırlar<br/>Acziyet ve kudret, birbiri için gereklidir<br/>O hâlde bütün halk, birbirinden daha âcizdir<br/>Kuvvet Hak’tadır, güç de O’nun hakkıdır<br/>O’nunki beyin, öz, halkın sahip olduğu ise deridir</i><br/>
<b>Vâsitî,</b> son ayet ile ilgili olarak der ki: “Hakk’ın kadrini ancak Hak bilir. Vâsıtaların,<br/>
rasûllerin, velîlerin ve sıddîkların kadrini bilmekten âciz olan kimse Hakk’ın kadrini<br/>nasıl bilebilir? O’nun kadrini bilmek, O’ndan başkasına iltifat etmemek, zikrinden gâfil<br/>olmamak, tâatinde gevşeklik göstermemektir. İşte o zaman O’nun kadrinin zâhirini<br/>bilirsin. O’nun kadrinin hakîkatine gelince O’nun kadrini ise ancak yine O bilir.”<br/>
