<a name=1425></a><img src="RuhulBeyan-1425_1.jpg"/><br/>
<img src="RuhulBeyan-1425_2.jpg"/><br/>
için harcayan kimselerdir.<br/>
Buradaki berâberlik derecesi beraber olmak değildir. Çünkü fazîletli olanla üstün<br/>
olanın eşit olması câiz değildir. Yine berâberlikten maksat, cennete girmekte mutlak<br/>olarak müşterek olmaları da değildir. Aksine orada, aralarındaki mesâfe ne kadar uzak<br/>olursa olsun her birinin diğerini görebilmesi, dilediğinde ziyâret edebilmesidir.<br/>
<i>“Onlar ne güzel arkadaştır!”</i> Burada bir hayret ifâdesi vardır. Yâni, peygamberlerle<br/>
onlardan sonra gelenler ne güzel arkadaştır.<br/>
Refîk, arkadaş demektir. Sosyal münâsebetlerde söz ve davranış olarak yumuşak<br/>
huyluluk ve letâfet mânâsındaki rıfk kökünden gelmektedir.<br/>
<b>70- Bu lütuf Allah’tandır. Bilen olarak Allah yeter.<br/></b><i>“Bu lütuf”, </i>itâat edenlere verilecek büyük sevap ve hidâyetin ziyâdeleştirilmesi ile<br/>
kendilerine nîmet verilenlerle arkadaş kılma <i>“Allah’tandır”,</i> başkasından değildir.<br/>
Kendisine itâat edenin mükâfâtını, bu lütfun mikdarını ve buna kimin layık olduğunu<br/>
<i>“bilen olarak Allah yeter.”</i><br/>
Bu âyet, bütün mükellefler için umûmîdir. Çünkü sebeb-i nüzûlün husûsî olması,<br/>
lafzın umûmî olmasını engellemez. Dolayısıyla Allah’a ve peygambere itâat eden<br/>herkes, Allah katındaki şerefli derece ve mertebeleri kazanmış olur.<br/>
Sâlihlerden birinin şöyle dediği rivâyet edilmiştir: Bir gece beni hafif bir uyku tuttu<br/>
ve uyudum. Rüyamda sanki kıyamet kopmuş, insanlar hesâba çekiliyorlar, bazı gruplar<br/>cennete, bir topluluk cehenneme götürülüyor. Ben de cennete gelip şöyle sesleniyorum:<br/>“Ey cennetlikler, Allah’ın râzı olduğu bu yerde, cennetlerde kalmayı ne ile elde ettiniz?”<br/>Cennetlikler bana: “Rahman’a itâat ederek ve şeytana karşı çıkarak” diye cevap<br/>veriyorlar. Sonra cehennemin kapısına gelip: “Cehenneme nasıl düştünüz?” diye<br/>sesleniyorum. Oradakiler bana şöyle cevap veriyorlar: “Şeytana itâat ederek ve<br/>Rahman’a karşı çıkarak.”<br/>
<i>Bu ar ve ayıptan başımı nasıl yukarı kaldırayım,<br/>Çünkü nefis ve şeytanla sulhta, Cenâb-ı Hak’la savaştayım<br/>Dost sana nadir nazar ve iltifat eder<br/>Çünkü yüzün hep düşmana dönüktür</i><br/>
Rasûlullah (s.a.v.) şöyle buyurmuştur: <i>“Yüz çevirenler dışında ümmetimin tamâmı</i><br/>
<i>cennete girecektir.” “Cennete girmeyi kim istemez ki?”</i> denilince Efendimiz: <i>“Bana<br/>itâat edenler cennete girer, bana karşı gelenler yüz çevirmiş olur.”</i><a href="RuhulBeyans.html#1427">[70] </a>buyurdu.<br/>
Şu halde kişinin Allah Rasûlü (s.a.v)’e ve evliyâullaha tâbî olması lâzımdır. Çünkü<br/>
