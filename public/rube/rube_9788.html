<a name=9789></a><img src="RuhulBeyan-9789_1.jpg"/><br/>
<b>5. Andolsun ki biz, <i>(dünyaya)</i></b><b> en yakın olan göğü kandillerle donattık. Bunları</b><br/>
<b>şeytanlara atış taneleri yaptık ve onlara alevli ateş azâbını hazırladık.</b><br/>
<i>“Andolsun ki biz en yakın olan göğü kandillerle donattık.”</i> Bu âyet-i kerîme<br/>
göklerin eksiklik şâibesinden uzak olduğunun beyân edilişinin ardından son derece<br/>güzel olduğunu ifâde etmektedir. Cümleye kasemle yâni yeminle başlanması, ifâde<br/>olunan cümlenin mânâsına son derece özen gösterildiğini ön plana çıkarmak içindir.<br/>Buna göre âyet-i kerîmenin mânâsı; “Andolsun ki biz yeryüzüne ve insanlara en yakın<br/>olan gökyüzünü süsledik ve gâyet güzel kıldık” şeklindedir. Âyetin metninde yer alan<br/>“zeyn” kelimesi, “şeyn”nin yâni çirkinliğin zıddıdır. Aynı âyette yer alan “dünya”<br/>kelimesi ise “en yakın” anlamına olan “ednâ”nın müennesidir. Göğün diğer göklerden<br/>daha yakın olması mutlak anlamda değil, üzerini kapatmış olduğu yeryüzüne nispetledir.<br/>Çünkü aynı durum üzerindeki arşa oranla tam tersinedir. Yâni arşa en yakın olan<br/>gökyüzü dünyaya en yakın olan gökyüzünün tersine dünyaya en uzak olanıdır.<br/>
Burada yer alan “masâbîh”, misbâh kelimesinin çoğuludur. Misbâh ise “kandil”<br/>
anlamınadır. Bu kelimenin elif lâmsız olarak getirilmesi tâzim ve övgü ifâde etmek<br/>içindir. Buna göre âyetin mânâsı şöyle olur: “Andolsun ki biz en yakın olan göğü,<br/>geceleyin kandiller gibi ışık verip etrafı aydınlatan sâbit ve gezegen yıldızlarla<br/>süsledik.” Bütün bunlar, dünyaya en yakın olan gökyüzünde kümelenmiş olarak<br/>görülmektedir. Oysa içlerinden bâzıları diğer göklerde yer almaktadırlar. Gökler şeffaf<br/>ve saf gök cisimlerinden oluştuğuna göre yıldızlar ister en yakın gökte ister başka<br/>semâlarda olsunlar mutlaka yeryüzüne en yakın olan semâda zuhûr edecekler ve oradan<br/>bizlere gözükeceklerdir. Her iki takdire göre de dünyaya en yakın olan semâ bu<br/>kandillerle süslüdür. Âyette yer alan “mesâbîh” yâni kandiller kelimesine gökteki ay da<br/>dâhildir. Çünkü ay geceleyin ışık veren en parlak yıldızdır. Allah Teâlâ yıldızları,<br/>dünyanın tavanı mesâbesinde olan semânın ziyneti kıldığına göre kullar da kandilleri ve<br/>lambaları, mescidlerin ve câmilerin tavanlarında süs hâline getirsinler. Zira hayırda<br/>israf diye bir şey olamaz. Haberlerde zikredildiğine göre Peygamber Efendimiz (s.a.)’in<br/>mescidi içinde gece olduğunda aydınlanmak üzere hurma dalları yakılıyordu. <b>Temim<br/>Dârî</b> (r.a.) Medine-i Münevvere’ye geldiği zaman beraberinde kandil, ip, yağ getirmişti<br/>ve bu kandilleri mescidin duvarlarına asmış ve yakmıştı. Peygamber Efendimiz (s.a.)<br/>buyurdular ki: <i>“Sen mescidimizi nurlandırdın, Allah Teâlâ da seni nurlandırsın.<br/>Allah’a yemin ederim ki şâyet benim kızım olsaydı onu seninle nikâhlardım.” </i><a href="RuhulBeyans.html#9792">[11]<br/></a>Peygamber Efendimiz (s.a.) bu ifâdelerinden sonra Temim Dârî’ye “Sirac” ismini verir.<br/>Böylece sirac ismi onun ön ismi olarak kalır. Ardından Hz. Ömer (r.a.), mescidde<br/>insanlar teravih namazında Übey bin Kâ’b’ın etrafında toplandıklarında bu kandilleri<br/>çoğaltır. Hz. Ali (k.v.), bu kandillerin mescidi süslediğini gördüğünde: “Mescidimizi<br/>nurlandırdın, Allah da senin kabrini nurlandırsın ey Hattab oğlu Ömer!” diye duâ eder.<br/>
Birisi yaşadığı bir olayı şöyle aktarır: Hâlife Me’mûn mescidlerde kandillerin<br/>
