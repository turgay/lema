<a name=6427></a>Cihet mânâsına olduğunda ise “Amaçlardan ve karşılıklardan başka bir ciheti değil<br/>O’na yaklaşma cihetini isteyenler için” demek olur.<br/>
<i>Keşfü’l-esrâr</i>’da der ki: “Mürid, Allâh’ın hakkını nefsine tercih edendir.”<br/><b>Cüneyd</b> (k.s.) bir mürîdine tavsiyede bulunarak şöyle dedi: “Öyle hareket et, öyle<br/>
ameller işle ki halk için rahmet, kendin için belâ olasın. Çünkü mü’minler ve dostlar<br/>Allah’tan halk üzerine gönderilmiş rahmettir. Kendi sıfatlarının gölgesine sığınma ki<br/>başkaları senin gölgende rahat etsinler.”<br/>
<b>Zünnûn Mısrî</b>’ye, “Mürid kimdir, murâd kimdir?” diye soruldu. Şu cevabı verdi:<br/>
“Mürid, yüz bin niyaz ve yakarışla taleb eder, ister. Murâd ise yüz bin naz ile kaçar,<br/>firar eder. Mürid yanan bir gönle sâhip, murâd ise maksûduna ermiş gülüp<br/>eğlenmededir.<b> </b>Mürid cânân tarafından gelecek habere kulak kesilmiş; murâd ise âşikâr<br/>olarak cânânla beraberdir.”<br/>
Bir pîre “Mürid mi daha iyidir, yoksa murâd mı?” diye sordular. O, tefrîdin<br/>
hakîkatinden şöyle cevap verdi: “Mürîd de yoktur, murâd da. Haber de yoktur, haber<br/>taleb etmek de. Had/sınır da yoktur, resm/şekil de. O küll (bütün, herşey) ile olan<br/>külldür.”<br/>
Bu, şu söze benzer:<br/>
<i>Bu makam ne aşktır, ne şevktir, ne maşuktur, ne de dost<br/>Hakikatte hepsi sensin, husûmeti yoldan kaldır</i><br/>
“<i>İşte onlar</i>” infakta bulunan kimseler “<i>kurtuluşa erenlerdir.</i>” Kendilerine bol bol<br/>
verilen sürekli cennet nîmetlerini elde ettikleri için âhirette matlûbu elde edip<br/>kazananlardır. Yâni böyle bir kimse için dünyâda hayır vardır ki o malında bereket<br/>olmasıdır. Çünkü zekâtı çıkarıp vermek malı artırır.<br/>
<i>Malın zekâtını ver ki üzüm asmasının fazlasını<br/>Bahçıvan keser de daha fazla üzüm verir</i><br/>
Âhirette ise sadakayı çıkarıp vermekle Rabbine itâatından dolayı cenneti<br/>
kazananlardan olur.<br/>
<i>Ey zengin adam, gönlün ve elin murâdınca her şeye sâhipse,<br/>Ye ve dağıt ki hem dünyâyı hem de ahreti kazanasın</i><br/>
<b>Hz. Ali</b> (r.a.)’ın şöyle dediği rivâyet edilmiştir: “Mal dünyânın kazancı, sâlih amel de<br/>
âhiretin kazancıdır. Bazen Allah bu iki kazancı bazı topluluklar için bir araya getirir.”<br/>
<b>Lokman</b> (a.s.) zenginlere uğradığında: “Ey nîmet ehli! En büyük nîmeti unutmayın.”<br/>
derdi. Fakirlere uğradığında ise: “İki defa aldatılmaktan sakının.” derdi.<br/>
Yine <b>Hz. Ali</b> (r.a.)’ın şöyle dediği rivâyet edilmiştir: “Allah, zenginlerin mallarının<br/>
