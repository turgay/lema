<a name=683></a><img src="RuhulBeyan-683_1.jpg"/><br/>
dünyevî faydasına gelince o da herhangi bir güçlük ve yorgunluk olmaksızın mal elde<br/>etmeye vesîle olur. Kumarda kazanılan devenin etinden fakirler istifade ederdi. Çünkü o<br/>dönemde kumar yoluyla elde edilen deve kesilir ve eti fakirlere ve muhtaçlara<br/>dağıtılırdı.<br/>
<b>Vâkıdî</b> demiştir ki: “Bazen yüz deve karşılığı kumar oynanır ve bir kişi herhangi bir<br/>
yorgunluk çekmeksizin ve bir kuruş dahi vermeksizin yüz deve kazanırdı. Sonra bunları<br/>muhtaçlara dağıtarak medh ü senâ edilmeye hak kazanırdı. “Ancak içki ve kumarın<br/>günah ve kötülüğü, sağladıkları faydalardan daha büyüktür. İçki, insanlar arasında<br/>düşmanlık ve kızgınlık doğurur. Allah’ı zikretmekten ve namazdan alıkoyar. Akıllıyı<br/>sefih (beyinsiz) yapar. Şarap içen kimse, kusuntusuyla, sidiğiyle ve hatta pisliğiyle<br/>oynayacak kadar aptallaşır.<br/>
<b>İbn Ebi’d-Dünyâ </b>şu hatırasını nakleder: Bir gün sarhoş bir adama rastladım. Elinin<br/>
içine bevlediyor, sonra onunla abdest alan kimse gibi yüzünü yıkıyor ve şöyle diyordu:<br/>“İslâm’ı bir nûr ve suyu da tahûr (temizleyici) yapan Allah’a hamdolsun.” Kumarda ise<br/>malını karşılıksız olarak kaybeden kimse arkadaşına kötülük düşünüyor ve düşmanlık<br/>ediyor.<br/>
İçkinin haram kılınması dört merhalede olmuş ve bu konuda dört âyet nâzil olmuştur.<br/>
Allah Teâlâ:<br/>
1. <i><b>“Hurma ve üzüm gibi meyvelerden hem içki hem de güzel gıdalar edinirsiniz.</b></i><br/>
<i><b>İşte bunlarda da aklını kullanan kimseler için büyük bir ibret vardır.”</b> </i>(en-Nahl,<br/>2/67) buyurmuştur. Bu âyet inince müslümanlar şarap içmeye başladılar. Çünkü o zaman<br/>henüz şarap içmek helâldi.<br/>
2. <b>Hz. Ömer</b>, <b>Muâz b. Cebel </b>ve sahâbeden bir grup kimse Rasûlullah (s.a.)’e<br/>
gelerek: “Ya Rasûlallah bize içki hakkında fetvâ ver. Çünkü o aklı gidermektedir”<br/>dediler. Bunun üzerine: <i><b>“Sana şarabtan ve kumardan sorarlar”</b></i> (el-Bakara, 2/219)<br/>âyeti indi. Bir takım müslümanlar şarap içmeye devam ettiler ve dediler ki: “Biz<br/>faydasını alır kötülüğünü terkederiz.” Diğer birtakımı ise şarap içmeyi terkedip: “İçinde<br/>pek büyük bir günah olan bir şeye bizim ihtiyacımız yok”, dediler.<br/>
3. <b>Abdurrahmân b. Avf </b>(r.a.), şarap içenlerden bazılarını evine dâvet etti. İçtiler ve<br/>
sarhoş oldular. Namaz vakti olunca namaza durdular. İmam <i>“Kâfirûn”</i> sûresini okumaya<br/>başladı. Şöyle diyordu: “De ki: Ey kâfirler, ben sizin ibâdet ettiğinize ibâdet ederim.”<br/>Sûrenin sonuna kadar <i>“ibâdet etmem”</i> ifâdelerini hep “ibâdet ederim” şeklinde okudu.<br/>Bunun üzerine <i><b>“Ey îmân edenler! Siz sarhoş iken -ne söylediğinizi bilinceye kadar-<br/>namaza yaklaşmayın...” </b></i>(en-Nisâ, 4/43) âyeti indi. Bu âyetin inmesinden sonra şarab<br/>içenler epey azaldı. Şarabı terkedenler: “Bizi namazdan alıkoyan bir şeyde hayır<br/>yoktur”, dediler. Bazı kimseler ise namaz vakti dışında olmak üzere şarab içmeye<br/>devam ettiler. Meselâ yatsı namazından sonra içiyor sabahlayınca sarhoşluğu zâil olmuş<br/>oluyordu. Veya sabah namazından sonra içiyor ve öğle vakti gelinceye kadar ayılıyordu.<br/>
