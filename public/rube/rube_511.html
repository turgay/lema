<a name=512></a><img src="RuhulBeyan-512_1.jpg"/><br/>
<img src="RuhulBeyan-512_2.jpg"/><br/>
<img src="RuhulBeyan-512_3.jpg"/><br/>
çocuklar, babaları ile sohbete daha elverişli ve daha devamlıdırlar.<br/>
“Niçin onlar kendi nefislerini tanıdıkları gibi onu tanırlar, denmedi? “Halbuki kişi,<br/>
kendini evlâdından daha iyi tanır” dersen bu soruya <b>Rağıb el-Isfahânî</b>, şöyle cevap<br/>vermiştir: “Çünkü insan, kendisini ancak ömründen belli bir müddet geçtikten sonra<br/>tanımaya başlar. Çocuğunu ise doğumundan itibâren tanır.”<br/>
Bu âlimlerden bir kısmı Hz. Muhammed (s.a.)’in Allah’ın Rasûlü ve Kâbe’nin<br/>
Allah’ın kıblesi olduğunu bildikleri halde, inad ve kibirleri yüzünden bunu gizlerler.<br/>Bunların mü’min olanları ise bildiklerini gizlemezler. Bilakis onu halka açıklarlar.<br/>Tevrât’ı anlamayan avâm tabakası ise âlimlerini taklîd ile onların yolundan<br/>gitmekteydiler. Onlar için açıklamak veya gizlemek diye bir şey sözkonusu değildir.<br/>Onların küfürleri taklîd yoluyladır.<br/>
<b>147. Gerçek olan, Rabbinden gelendir. O halde kuşkulananlardan olma!<br/></b>Yâ Muhammed (s.a.) sana gelen bu hüküm doğrudur ve Rabbinden gelmiştir. Sakın<br/>
bunun Rabbinden geldiğinden şüphe etme!<br/>
Peygamberimiz (a.s.)’a gelen bu hitâb, aslında onun ümmetine yöneliktir. Onları<br/>
şüpheci olmaktan sakındırarak gelen emri gönülden kabûl etmelerini istemektedir.<br/>
<b>İmâm Kuşeyrî </b>şöyle demiştir: Yahûdî ve Hıristiyanlar’ın Peygamberimiz’e olan<br/>
kıskançlıkları ve kötü zanları onları bildikleriyle büyüklenmeye sürüklemiştir. Nefsin<br/>karanlıkları içinde gururlanan, hiçbir sözün fayda sağlamadığı hayasız kimseler de<br/>böyledir.<br/>
<b>Şeyh Üftâde </b>(k.s.) şöyle der:<br/>Bizim yolumuzda üç mertebe vardır:<br/>1- Avam tabakasının içinde bulunduğu taklîd mertebesi,<br/>2- Dört imam ve onların yolunda yürüyen müctehidlere âid olan tahkîk ve iykân<br/>
mertebesi,<br/>
3- İnsân-ı kâmiller’in müşâhede ve ıyân mertebesi.<br/>Nefsini kötü huylardan temizlemeyen kimse, her ne kadar akıllı ve bilgili olsa da,<br/>
ilâhî mârifetleri elde edemez. Şeytanın da aklı ve ilmi vardı. Ama kibir ve hasedi<br/>yüzünden büyüklenip Allah’ın emrine isyân etti. Ehl-i kitabın Rasûlullah ve kıble<br/>konusundaki durumu da şeytanın durumuna benzer. Çünkü bunların Hz. Peygamber (a.s.)<br/>ve kıblenin tahvili hakkında sâhip oldukları bilgiler, içlerinin pisliği sebebiyle<br/>kendilerine bir fayda sağlamamıştır. Bu sebeple nefsleri temizlemek, kalbleri tasfiye<br/>etmek ve ölüm gelinceye kadar istikâmet üzere bulunmak gerekir.<br/>
