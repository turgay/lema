<a name=6880></a>der:<br/>
<i>Karanlık bir gece, dalga korkusu ve dehşetli bir girdap<br/>Sâhilde rahat yolculuk edenler hâlimizi nereden bilecekler?</i><br/>
O, “<i>karanlık bir gece</i>” sözüyle zâtın celâlini, “<i>dalga korkusu</i>” sözüyle kahr<br/>
sıfatlarının korkusunu, “<i>girdap</i>” sözüyle aşk denizinin girdabını kasdetmiştir. Onlar<br/>dehşetli imtihanlar ve korkunç berzahlardır. “<i>Sâhilde rahat yolculuk edenler</i>” sözüyle<br/>aşk denizinin sâhilinde kalan zâhidleri ve melekleri kasdetmiştir. Bu sâhil zühd ve<br/>mücerred tâat sâhilidir. Onlar da birinci emânetin ehlidir.<br/>
Yine <b>Hâfız</b>’ın şu şiiri bu kabildendir:<br/>
<i>Melek aşkı bilmez ki ey Sâkî!<br/>Sen bir kadeh iste de Âdem’in toprağına şaraptan gül suyu dök.</i><br/>
<b>Câmî</b> de şöyle demiştir:<br/>
<i>Güzel kulluk ve tâatin meleklere ne faydası var?<br/>Zirâ aşk feyzi Âdem’e (Âdem’in toprağına) döküldü</i><br/>
(<b>Câmî</b>)<i> Levâmi</i>‘de şöyle der: “Aşkın yaptığı hayret verici işler, beşeriyet âlemine<br/>
âiddir, melekler âleminde benzeri yoktur. Çünkü melekler, Allâh’ın lütuf ve ismetinin<br/>gölgesi altında korunmuşlardır. Naz ve nîmet içinde yaşamış kişinin ve derdsiz<br/>muhabbetin kadr u, kıymeti yoktur. Aşka lâyık olanlar, “<i><b>yeryüzünde fesâd çıkaracak<br/>insanı mı halîfe kılıyorsun?</b></i>” (el-Bakara, 2/30) âyetindeki sıfat, pazarlarının<br/>sermayesi olan ve “<i>Doğrusu o çok zâlim, çok câhildir.</i>” âyetindeki nişan, günlerinin<br/>süsü olanlardır.<br/>
<i>Âşık için dert ve kötü adla anılmak hoştur<br/>Âşıklara yanmak ve muradlarına ermemek daha da güzeldir</i><br/>
Öyle bir melek vardır ki eğer bir kanadını açacak olsa, doğu ile batıyı kanadının<br/>
altına alır. Ancak bu mânâyı taşımaya tâkati yoktur. Zavallı insanı görürsün, bir deri bir<br/>kemik kalmıştır, ama küstahça “belâ” şarabından ve “velâ” (Allâh’ın dostluğu)<br/>kadehinden içmiştir de onda bir değişiklik meydana getirmemiştir. Bunun sebebi nedir?<br/>Çünkü o gönül sâhibidir. Kalb, bedenin taşımadığı yük ve sorumluluğu yüklenir ve taşır.<br/>
<b>Üçüncü mertebe</b>, vâsıtasız gelen ilâhî feyzdir. Onun için “emânet” diye<br/>
isimlendirilmiştir. Çünkü o Hak Teâlâ’nın sıfatlarından olup kimse ona sâhip olamaz.<br/>Bu feyz, ancak çok zâlim ve çok câhil olma özelliğine işâret edilen varlıkla ilgili<br/>hicablardan/perdelerden çıkmakla/kurtulmakla hâsıl olur. O da hüvviyetin varlığında<br/>fenâ ve rubûbiyetin bakâsı ile bakâ sâyesinde elde edilir. Bu mertebe, ikinci mertebenin<br/>
