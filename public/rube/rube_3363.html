<a name=3364></a><img src="RuhulBeyan-3364_1.jpg"/><br/>
<img src="RuhulBeyan-3364_2.jpg"/><br/>
<img src="RuhulBeyan-3364_3.jpg"/><br/>
<i> </i><br/>
<b>27. Kavminden ileri gelen inkârcılar dediler ki: “Biz seni de bizim gibi bir insan</b><br/>
<b>olarak görüyoruz ve sana bizim basit görüşlü ayak takımımızdan başkasının<br/>uymadığını görüyoruz. Sizin bize karşı bir üstünlüğünüzü de görmüyoruz. Bilakis<br/>sizin yalancılar olduğunuzu düşünüyoruz.”</b><br/>
<i>“Kavminden ileri gelen inkârcılar”</i> yani kalpleri, meclisleri debdebeyle dolduran<br/>
kavminin eşrâfı. Allah Teâlâ onları kötülemek ve inkârcı olduklarını daha işin başında<br/>tescil etmek için inkârcı olmakla tavsif etmiştir. Yoksa ileri gelenlerinden bir kısmının<br/>inkârcı olmadığını göstermek gibi bir gâyesi yoktur.<br/>
<i>“dediler ki: “Biz seni de bizim gibi bir insan olarak görüyoruz.”</i> peygamberliğin<br/>
bize değil de sana verilmesini ve sana itaat etmemizi gerektirecek bir üstünlüğün yok!<br/>Olsaydı, görürdük.<br/>
<b>Kâşifî</b> der ki: “Onlar insan suretlerini görüyorlar, ama eşyanın hakikatini kavramaktan<br/>
gafildirler.”<br/>
<i>Mesnevî</i>’de şöyle denilir:<br/>
<i>Peygamberlerle eşit olduklarını iddia ettiler<br/>Velileri de kendileri gibi sandılar<br/>Dediler ki: İşte biz de insanız, onlar da insan<br/>Biz de uyumaya ve yemeğe bağlıyız, onlar da<br/>Onlar şunu bilmediler ki körlükleri yüzünden,<br/>Aralarında uçsuz bucaksız bir fark vardır<br/>Her iki çeşit arı bir yerden gıdalandıkları halde,<br/>Birinde yalnız iğne bulunur, diğerinde bal vardır.<br/>İki çeşit geyik otladı, su içti.<br/>Birinden fışkı ortaya çıktı, birinden hâlis misk<br/>Her iki kamış da bir sulaktan su içti.<br/>Birinin içi bomboş, diğeri şekerle doludur.</i><br/>
Âyet işâret etmektedir ki nefis, süflîdir. Tabîatı da bakışı da süflîdir. Rûh ise ulvîdir.<br/>
Rûhun ulvî bir tabîatı, ulvî bir bakışı vardır. İşte bu ulvî rûhun özelliklerinden biri de<br/>başkalarını da kendi âlemine dâvet etmektir. Çünkü bu ulvî bakışı sâyesindedir ki rûh,<br/>ibâdetlerin ne kadar şerefli ve değerli olduğunu, ayrıca süflî davranışları ve onların ne<br/>kadar değersiz ve zelil olduğunu görür. Bu ulvî tabiatından dolayı da süflî varlıkları<br/>
