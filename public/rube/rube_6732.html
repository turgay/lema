<a name=6733></a>edilen nîmetleri hatırlatmaktadır.<br/>
Vahyin iniş mekanı olması bakımından âyetlerin inişlerinden bahis daha uygun olduğu<br/>
halde evlerde âyetlerin okunmasının zikredilmesi, okuma bütün âyetlere şâmil olduğu ve<br/>evlerin hepsinde meydana geldiği içindir. Âyetlerin tekrar tekrar okunması, onlara<br/>âyetleri hıfz edip başkalarına hatırlatma imkanı verir. Nüzûl kelimesi ise böyle değildir.<br/>
Burada âyetleri okuyanın tâyin edilmemesi, öğrenmek ve öğretmek üzere Cebrail<br/>
(a.s.)’ın tilâvetini, Hz. Peygamber (s.a.)’in tilâvetini, hanımlarının tilâvetini ve daha<br/>başkalarının tilâvetine şâmil olması içindir.<br/>
<i>el-Vasît</i>’ta der ki: “Bu âyet, Hz. Peygamber (s.a.)’in hanımlarını şerîatın sınırlarını<br/>
kavramaları için Kur’an’ı ve hadisleri ezberlemeye ve müzâkere etmeye teşvik<br/>etmektedir. Burada hitap, her ne kadar onlara mahsus kılınmışsa da başkaları da bu<br/>hükme dahildir. Çünkü şerîat bu iki temel esas olan Kur’an ve sünnet üzerine bina<br/>edilmiştir. Ancak onlarla Allâh’ın koyduğu sınırlara ve farz kıldığı hususla vâkıf<br/>olunur.”<br/>
Kur’ân’ı unutmaması ve Kur’ân’ın sadrından çıkmaması için her gün ve her gece<br/>
Kur’an okumak Kur’an okuyan kimsenin sünnet ve âdetlerindendir. Çünkü Mushaf’tan<br/>okuyamayacak kadar Kur’ân’ı unutmak büyük günahlardandır.<br/>
Mü’minin evine Kur’an’dan bir pay ayırıp evinde hizbinden bir miktar Kur’an<br/>
okuması sünnettir. Bir hadîste şöyle buyrulmuştur: “<i>Müslümanların evlerinde nurları<br/>arşa kadar uzanan kandiller vardır. Yedi kat gökteki ve yedi kat yerdeki mukarreb<br/>melekler onları tanır ve “İşte bu nur, mü’minlerin, içinde Kur’an okudukları<br/>evlerdendir.” derler.</i>”<a href="RuhulBeyans.html#6736">[206] </a>Kur’an’ı bazen başkalarından dinlemek de sünnettir. Hz.<br/>Peygamber (a.s.) Übeyy (r.a.) ve İbn Mes‘ûd (r.a.)’ın kırâatını dinlerdi.<a href="RuhulBeyans.html#6736">[207] </a>Hz. Ömer<br/>(r.a.) Ebû Mûsâ el-Eş‘arî (r.a.)’ın kıraatını dinlerdi. Onun sesi pek güzeldi.<br/>
Namazda okunan Kur’an’ı dinlemek farzdır. Namaz dışında ise cumhûra göre<br/>
müstehabdır.<a href="RuhulBeyans.html#6736">[208]</a> Sen de Kur’ân’dan öğüt almaya, onu muhâfaza etmeye ve dinlemeye<br/>bak.<br/>
<i>Kalp, Kur’ân’ı dinlemekten dolayı her an seni hatırlar,<br/>Bâtıl yolda olanların senin hak kelâmından sıkılmaları da nedir?</i><br/>
<i>“Şüphesiz Allah, çok lütufkârdır”</i> yarattıklarının hepsine çok fazla lütuf ve iyilikte<br/>
bulunandır<b> </b><i>“ve her şeyden haberi olandır.”</i> Eşyânın hepsini fazlasıyla bilendir. Onun<br/>için dinde uygun olanı bilir ve düzenler. Bu sebeple bir takım emirler yasaklar<br/>koymuştur. Ya da kendisine peygamber kılmak için kimin uygun olduğunu ve kimin de<br/>O’nun Ehl-i Beyt’inden olmaya lâyık olduğunu çok iyi bilir.<br/>
Rivâyete göre bir adam Zeyne’l-âbidîn (r.a.) hakkında ileri geri konuşup ona iftirâ<br/>
etti. Zeyne’l-âbidîn (r.a.): “Eğer ben senin dediğin gibiysem Allah’tan affımı dilerim.<br/>Şâyet senin dediğin gibi değilsem o zaman da Allah seni affetsin.” dedi. Adam kalktı,<br/>onu alnından öptü ve: “Sana canım feda olsun, sen benim dediğim gibi değilsin. Sen<br/>
