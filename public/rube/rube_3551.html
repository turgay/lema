<a name=3552></a><img src="RuhulBeyan-3552_1.jpg"/><br/>
<b>YÛSUF SÛRESİ</b><br/>
Yûsuf sûresi, Mekke’de nâzil olmuştur. Yüzonbir âyettir.<br/><i>Rahmân ve Rahîm olan Allah’ın adıyla.<br/></i><b>Übey b. Ka‘b</b>’dan Rasûlullah (s.a.)’in şöyle buyurduğu rivâyet edilmiştir:<br/>
“<i>Kölelerinize Yûsuf sûresini öğretiniz. Çünkü hangi müslüman onu ailesine ve<br/>kölelerine yazdırır ve öğretirse, Allah Teâlâ ölüm sekerâtını kendisine kolaylaştırır,<br/>ona kuvvet verir ve hiçbir müslümana hased etmemeyi bahşeder</i>.”<a href="RuhulBeyans.html#3552">[1]</a> <i>et-Tibyân<br/></i>tefsirinde de böyle denilmektedir.<br/>
Bunun sebebi şudur: Yûsuf (a.s.) kardeşlerinin hasedine, kuyunun ve zindanın<br/>
sıkıntılarına mübtelâ olunca Allah Teâlâ ona Cebrâil (a.s.)’ı gönderdi, onu üns ve huzûr<br/>makamına ulaştırarak teselli etti ve bu sıkıntılarını hafifletti. Daha sonra da ona güç,<br/>izzet ve hükümdarlık bahşetti. Böylece Yûsuf (a.s.) çeşitli cefâlardan sonra safâya<br/>ulaştı. İşte kim Yûsuf sûresini okumaya ve mânâlarını dikkatlice düşünmeye devam<br/>ederse Yûsuf (a.s.)’ın ulaştığı türlü sevinçlere ulaşır. Nitekim <b>İbn Atâ </b>(r.h.) şöyle der:<br/>“Üzüntülü kimse Yûsuf sûresini dinlerse mutlaka rahatlar.” <i>el-Kevâşî Tefsiri’</i>nde böyle<br/>geçmektedir. Bütün uzaklıklardan kurtulup rahata ermeyi Allah’tan niyaz ederiz.<br/>
Rivâyet edilir ki Yahûdi bilginleri müşriklerin elebaşlarına: “Yâkub (İsrâil)<br/>
oğullarının Şam’dan Mısır’a niçin gittiklerini, Yûsuf’un başından neler geçtiğini<br/>Muhammed’e sorun.” dediler. Müşrikler de sordular. Bunun üzerine bu sûre nâzil oldu.<br/>
<a href="RuhulBeyans.html#3552">[1]</a>. <i>İbn Kesîr</i>, Tefsir, II, 446<br/>
