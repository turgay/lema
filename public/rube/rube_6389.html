<a name=6390></a><img src="flower_sep.jpg"/><br/>
<img src="RuhulBeyan-6390_2.jpg"/><br/>
<img src="RuhulBeyan-6390_3.jpg"/><br/>
<b>İbn Abbas </b>(r.a.): “Sevgi büyüğe, merhamet ise küçüğedir.” demiştir.<br/>“<i>Doğrusu bunda,</i>” <br/>
yâni <br/>
zikredilen <br/>
insanların <br/>
topraktan <br/>
yaratılmalarında,<br/>
kendilerinden/kendi cinslerinden eşlerinin yaratılmasında, eşleriyle aralarında sevgi ve<br/>merhamet peydâ edilmesinde Allâh’ın san‘atını ve fiilini “<i>iyi düşünen</i>” ve bunlardaki<br/>hikmet ve maslahatları bilip öğrenen “<i>bir kavim için</i>” büyük “<i>ibretler vardır.</i>”<br/>
<i>Burhânü’l-Kur’ân</i>’da der ki: “Âyet “<i>düşünürler/tefekkür ederler</i>” sözüyle<br/>
tamamlanmıştır. Çünkü, tefekkür insanı zikredilen mânâlara vâkıf olmaya götürür.”<br/>
Fakîr (<b>Bursevî</b>) der ki: Herhalde âyetin bu sözle tamamlanmasının sebebi, zikredilen<br/>
hususları kavramanın tefekkür ehline, yâni âlimlere mahsus olmamasındandır. Bilakis<br/>azıcık bir tefekkür eden kimse bile bunları idrâk eder.<br/>
Tefekkür, tezekkürden aşağı derecededir. Bu yüzden tezekkür Kur’an’da ancak akıl<br/>
sâhipleri (ülü’l-elbâb) ile beraber zikredilmiştir.<br/>
Bu âyette ruh ve nefsin eşleşmesine işâret vardır. Çünkü Allah Teâlâ Havvâ’yı Âdem<br/>
(a.s.)’dan yaratıp ona eş kıldığı gibi nefsi ruhtan yaratmış, onun eşi kılmıştır. Bu, Âdem<br/>(a.s.) Havvâ ile kaynaşıp ülfet ettiği gibi ruhların nefislerle kaynaşıp ülfet etmesi<br/>içindir. Havvâ olmasaydı Âdem (a.s.) cennette yalnızlık/yabancılık hissederdi. Aynı<br/>şekilde kendisiyle kaynaşması için nefis ruhtan yaratılmamış olsaydı, ruh bedende<br/>yalnızlık/yabancılık hisseder ve orada yerleşmezdi. Bedende kaynaşıp yerleşmeleri için<br/>ruh ile nefis arasında ülfet ve ünsiyet peydâ edilmiştir. “<i>Doğrusu bunda,</i>” bütün<br/>mahlûkâtın yaratılmışlık konusunda kendisine tâbi olduğu insanda Allâh’ın nasıl<br/>ma‘rifetten bir sır yerleştirdiğini fikr-i selîm ile “<i>iyi düşünen bir kavim için ibretler<br/>vardır.</i>” <i>et-Te’vîlâtü’n-Necmiyye’</i>de böyle geçmektedir.<br/>
<b>22. O’nun delillerinden biri de, gökleri ve yeri yaratması, lisanlarınızın ve</b><br/>
<b>renklerinizin değişik olmasıdır. Şüphesiz bunda bilenler için <i>(alınacak)</i></b><b> dersler<br/>vardır.</b><br/>
“<i>O’nun</i>” zikredilen yeniden diriltme ve yapılanların karşılığını vermeye delâlet eden<br/>
“<i>delillerinden biri de, gökleri ve yeri</i>” büyüklüğüne, kesâfetine ve parçalarının<br/>çokluğuna rağmen bir madde olmaksın “<i>yaratması,</i>” daha önce canlı olanları yeniden<br/>yaratmaya kudretinin olduğunu apaçık gösterir. Bu âfâkî (dış âlemle ilgili)<br/>âyetlerdendir. Sonra Allah enfûsî (iç âlemle ilgili) âyetlerden bâzısına işâret etmiş ve<br/>şöyle buyurmuştur:<br/>
“<i>Lisanlarınızın</i>” yâni, her sınıfa dilini öğretmek sûretiyle Arapça, Farsça, Hintçe,<br/>
Türkçe ve diğerleri gibi dillerinizin farklı olmasıdır.<br/>
