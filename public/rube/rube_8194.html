<a name=8195></a>Hadis-i şerifte şöyle buyrulur: <i>“Peygamberler, babaları bir anaları ayrı</i><br/>
<i>kardeşlerdir. Yani îmanları bir, şerîatları muhteliftir. Meryem oğlu Îsâ’ya insanların<br/>en yakın olanı benim. Onunla benim aramda başka bir peygamber yoktur. O indiği ilk<br/>andan itibaren haç ve putu kıracak, domuzu öldürecek, İslâm adına cihâd edip<br/>savaşacak, havra ve kiliseleri yıkacaktır.”</i><a href="RuhulBeyans.html#8203">[181]</a><br/>
Bir başka hadis-i şerifte şöyle buyrulmaktadır: <i>“Elbette yakında Meryem oğlu Îsâ</i><br/>
<i>âdil bir hakem olarak aranıza inecek, haç ve putu kıracak, domuzu öldürecek, cizyeyi<br/>kaldıracaktır. Onun hükümrân olduğu bu dönemde İslâm milleti hariç bütün milletler<br/>helâk olacaktır.”</i><a href="RuhulBeyans.html#8204">[182]</a><br/>
Hadisde bahsedilen “cizyeyi kaldırmak”tan maksad, cizyeyi terk edip kâfirlerden bu<br/>
sorumluğu kaldırarak İslâm’dan başka bir şey kabul etmemektir. <b>İmam Nevevî</b> bu<br/>husûsu açıkça beyan etmiştir. Yine Hz. Îsâ’nın haç ve putu kırıp domuzu öldürmesi<br/>mes’elesi de mecâzî bir ifâde olup hakîkati üzere değildir. Bundan murâd edilen şey,<br/>yeryüzünde şirkin nüfuz ve tesirini kırıp ortadan kaldırmaktır. <i>Sahih-i Müslim</i>’de şöyle<br/>denilmiştir: <i>“Mesih Deccâl böyle ortalıkta fitne fesad yayıp dururken bir de Allah<br/>Teâlâ Meryem oğlu Îsâ/Mesihi gönderecek. Îsâ (a.s.) Şam’ın doğusunda kırmızı<br/>elbiseler içinde beyaz bir minâreye inecek. Ellerini iki meleğin kanatları üzerine<br/>koymuş halde olup, başını eğdiğinde başından sular damlayacak.<a href="RuhulBeyans.html#8204">”</i>[183]</a><br/>
Başını eğdiğinde yüzünden damlalar dökülür. Başını yukarı kaldırdığında katreler<br/>
yüzünde inci gibi süzülür. Nefesi hangi kâfire ulaşırsa o kimse oracıkta ölür. Baktığı her<br/>şeye nefesi ulaşır, onlara can ve hayat verir.<br/>
Îsâ (a.s.) Deccali tâkibe alıp kovalayacak. Nihâyet Filistin’in Lüd köyünde onu<br/>
sıkıştıracak ve orada Deccali öldürecektir. <i>Kamus</i>’ta belirtildiğine göre “Lüd”,<br/>Filistin’de bir köy olup Îsâ (a.s.) köyün girişinde Deccal’ı öldürecektir. Ye’cûc ile<br/>Me’cûc ortaya çıktıklarında Îsâ (a.s) müminleri Tur dağına götürecek, orada muhafaza<br/>edecektir. Îsâ (a.s.) ile Mehdî buluşup bir araya gelecektir. Îsâ. (a.s.) şerîat ile imâmeti,<br/>Mehdî (a.s.) ise kılıç ile hilâfeti üstlenecektir. İşte Îsâ (a.s.) mutlak velâyetin sonu,<br/>Mehdî (a.s.) da mutlak hilâfetin sonudur.<br/>
<i>Şerhu’l-Akâid</i>’de şöyle denilmektedir: Doğrusu şudur ki Îsâ (a.s.) insanlara imamlık<br/>
yapıp namaz kıldıracaktır. Mehdî’de Îsâ’ya uyacaktır. Çünkü Îsâ (a.s.) Mehdî’den<br/>üstündür. Onun imâmeti Mehdî’nin imâmetinden daha evlâdır. Çünkü ne de olsa Îsâ<br/>(a.s.) nebî, Mehdî (a.s.) ise velîdir. Velî ise nebînin derecesine ulaşamaz.<br/>
Fakir <b>(Bursevî) </b>der ki: Bu konu tartışmaya açıktır. Îsâ (a.s.) peygamberlik göreviyle<br/>
inmeyecektir. Çünkü onun peygamberlik zamanı geçmiştir. Şu husus bilinen bir gerçektir<br/>ki, Peygamberimiz (s.a.)’den sonra ne yeni bir şerîatla<a href="RuhulBeyans.html#8204">[184]</a> ne de önceki peygamberin<br/>şerîatına tabi olara<a href="RuhulBeyans.html#8204">k[185] </a>gelecek hiç kimse yoktur.<a href="RuhulBeyans.html#8204">[186] </a>Îsâ (a.s.) bizim şerîatımız üzerine<br/>ve bu ümmetten biri olarak inecektir. Fakat gayret-i ilâhiyeden dolayı Mehdî imam<br/>olacak, Îsâ (a.s.) ona uyacaktır. Çünkü Mehdî’ye uymak Peygamberimiz (s.a.)’e uymak<br/>demektir. Îsâ (a.s.)’ın Miraç gecesinde Mescid-i Aksâ’da diğer peygamberlerle birlikte<br/>
