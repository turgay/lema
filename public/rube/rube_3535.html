<a name=3536></a><img src="RuhulBeyan-3536_1.jpg"/><br/>
<img src="RuhulBeyan-3536_2.jpg"/><br/>
<img src="RuhulBeyan-3536_3.jpg"/><br/>
benzeri âyetler, kulun hür seçimi olmasına ters düşmez. Çünkü bu âyetlerde anlatılan<br/>durum, kulun Hak’ta fânî olmasına göredir. Her hâl ü kârda gerçek müessirin Allah<br/>Teâlâ olduğu konusunda söylenecek bir şey yoktur.<br/>
<b>Molla Câmî</b> (k.s.) şöyle der:<br/>
<i>Hak fâildir, Hak’dan başka ne varsa âlettir<br/>Âletlerin te’sir etmesi ise muhaldir<br/>Gerçek müessir vardır, birdir<br/>Gerisinin cümlesi evhâm ve hayâlâttır</i><br/>
<b>119. Ancak Rabb’inin merhamet ettikleri müstesnâdır. Zâten onları bunun için</b><br/>
<b>yarattı. Rabb’inin: “Andolsun ki cehennemi tümüyle cinlerle ve insanlarla<br/>dolduracağım!” sözü yerini buldu.”</b><br/>
<i>“Ancak Rabb’inin merhamet ettikleri müstesnâdır.”</i> Yalnız Allah’ın fazl u keremi<br/>
sâyesinde hakka ilettiği topluluk bu ihtilâfın dışındadır. Onlar hakkın ne olduğu<br/>konusunda ihtilâf etmezler, yani hakka karşı gelmezler. <i>“Zâten onları bunun için”</i> yani<br/>rahmet için <i>“yarattı.”</i> İbn Abbas’ın belirttiği gibi rahmete lâyık olanları rahmet için,<br/>ihtilâfa düşmeye ehil olanları da onun için yaratmıştır.<br/>
<i>Mesnevî</i>’de şöyle denilir:<br/>
<i>“Halkı benden faydalansınlar diye yarattım.” sözünü<br/>Ey Kayyûm ve dâimâ diri, sen lütfettin.<br/>“Ben faydalanayım diye değil” sözü, senin cömertliğindir,<br/>Bütün noksanlar, o cömertlikle düzelir, tamamlanır.<br/>Tenperest olan şu kullarını affet!<br/>Af denizinin affetmesi elbette yerindedir, doğrudur.</i><br/>
<i>“Rabbinin: “Andolsun ki cehennemi tümüyle cinler</i> <i>ve insanlarla”</i> onların<br/>
isyankârlarıyla yahut sadece insanlarla veya sadece cinlerle değil hepsiyle -ki buna<br/>göre “<i>tümüyle</i>” ifadesi her iki nevideki genelliği pekiştirmiş olur.-<i> “dolduracağım!”<br/>sözü yerini buldu.”</i> Yani Rabbinin meleklere söylediği bu söz ya da böyle bir hüküm<br/>vâcip oldu.<br/>
İnsanlar ve cinler/sekaleyn, Allah’ın dininde anlaşmazlığa düşmek için yaratılmıştır.<br/>
Onlar Allah’ın nimetlerine nankörlük etmek ve Allah’ın hakkını unutmak özelliğine<br/>sâhiptirler. Bunlar hüküm bakımdan aynıdırlar. İnsanların şakîleri için olan azab,<br/>
