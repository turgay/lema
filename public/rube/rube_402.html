<a name=403></a>sonra sonuçları yaratması şeklinde tezâhür eden ilâhî âdetlerin akışına uygun olarak<br/>husûle geliyordu. Çünkü sihir ancak böyle istisnâî durumlarda etkili olabiliyordu.<br/>
Sihirbazlar, bildikleri ve yaptıkları sihirlerle Allah’ın izni olmadan kimseye zarar<br/>
veremezler. Yâni o sihirle Allah’ın ilmi, dilemesi ve meydana getirmesi olmadan<br/>kimseye zarar veremezler, demektir. Fakat burada Allah’ın emri söz konusu değildir.<br/>Çünkü Allah küfrü, zarar vermeyi ve kötülük yapmayı emretmez, kullarına sihrin<br/>te’sîrini vermesi ise sihirbazın yaptığı büyünün tesirini meydana getirmekle olur. Allah<br/>denemek için o sihirbazın sihrinin te’sîrini bâzan yaratır, bâzan da yaratmaz. Çünkü<br/>herşey, Allah’ın dilemesi ile olur.<br/>
Sihrin kalbler üzerinde sevgi, düşmanlık ve kötü düşüncelerin serpilmesi gibi<br/>
konularda te’sîrinin olduğu inkâr edilemez. Hattâ kişi ile kalbi arasına bile girer. Bu da<br/>acı vermek ve hastalığa uğratmak iledir ki, bunların hepsi duyu organlarıyla bilinen<br/>şeylerdir. Bunları inkâr etmekse inâddan başka bir şey değildir Eğer bu konuda fazla<br/>bilgi ve işin hakîkatini öğrenmek diliyorsan o zaman şunları dinle: Sihir; eğitim<br/>gerektiren birtakım özel işlerle uğraşan, kötü yapılı insanlardan zâhir olan olağan üstü<br/>şeyler ortaya koymaktır. Eğitimle elde edildiği için de mûcize ve kerâmete benzemez.<br/>Âlimler sihrin vâkıa mı yoksa gözü ve duyuları yanıltan bir olay mı olduğu konusunda<br/>ihtilâf etmişlerdir.<br/>
Âlimlerin çoğunluğuna göre zâhiren sâbit olur. Mu’tezile’ye göre zâhirde öyle bir<br/>
şeyin ne sübûtu, ne de vücûdu mümkün değildir. Görünen şeyler, birer serâb, hayâl ve<br/>aslı olmayan soyut şekillerden ibârettir. Meselâ el çabukluğu veya aldatma noktasını<br/>gizlemekle yapılan göz boyayıcılık, ipleri yılan zannetmedir. Mu’tezîle bu konudaki<br/>görüşünü Allah Teâlâ’nın <i><b>“... değnekleri ve ipleri, sihirleri yüzünden Mûsâ’ya<br/>yürüyormuş gibi geldi.” </b></i>(Tâhâ, 20/66) âyetine dayandırır.<br/>
Bize göre bu konu iki kısımda ele alınmalıdır: Birincisi câiz olup olmayışı, ikincisi<br/>
ise meydana gelip gelmeyeceği meselesidir. İlk bölümü şöyle açıklayabiliriz: Sihrin<br/>bizâtihî kendisi mümkün ve Allah’ın kudreti dâhilindedir. Şüphesiz ki yaratan Allah’tır.<br/>Sihirbaz ise ancak bir fâil ve kâsibdir.<br/>
İkinci kısma gelince: <i><b>“Onlar o iki melekten erkekle hanımının arasını açacak</b></i><br/>
<i><b>şeyleri öğreniyorlardı. Oysa onlar Allah’ın izni olmadan onunla hiçbir kimseye<br/>zarar veremezler.”</b></i> âyet-i kerîmesi sihrin serâb veya hayâl olmadığına; bilakis gerçek<br/>olduğuna, etki edenin ve yaratanın sadece Allah olduğuna delîldir.<br/>
Çeşitli teknik âletler veya el çabukluğu vâsıtasıyla, birtakım ilaç veya madenlerin<br/>
özellikleriyle acâib şeyler ortaya çıkarmaya; yâni göz boyacılığına sihr denilmesi ise ya<br/>mecâzdır veya sihirdeki inceliğin bunda da olmasındandır. Çünkü göz boyacılık sebebi<br/>gizli, kaynağı lâtîf olan şeydir. Bundan dolayıdır ki göz boyacılığına “helâl olan sihir”<br/>denir.<br/>
Sihre en çok îtibâr edenler, kadınlardır. Özellikle de hayız hallerindeyken buna çok<br/>
îtibâr ederler. Kötü rûhların etkisi genellikle edilgen tabîatlılarda görülür. Eğer insan<br/>nefsi kadınlar ve çocuklar gibi, bir riyâzata sâhib değilse veya ahlâkı bozuksa kendi<br/>
