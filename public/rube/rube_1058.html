<a name=1059></a><img src="flower_sep.jpg"/><br/>
<img src="RuhulBeyan-1059_2.jpg"/><br/>
<img src="RuhulBeyan-1059_3.jpg"/><br/>
<b>îmanınızdan sonra sizi yeniden inkârcılığa sevkederler.</b><br/>
<i>“Ey inananlar, kitap verilenlerden bir guruba”</i> taifeye <i>“uyarsanız…”</i> Allah<br/>
Teâlâ’nın “bir gurubu” özel olarak zikretmesinin sebebi, kitap ehlinden, inananların da<br/>bulunmasıdır.<br/>
<i>“Îmânınızdan sonra sizi tekrar kâfirliğe döndürürler.”<br/></i><b>İkrime </b>diyor ki: “Bu âyet yahûdî Şâs b. Kays hakkında nâzil olmuştur. Şâs b. Kays,<br/>
Evs ve Hazrecliler’den oluşan bir kalabalığın bulunduğu bir grup görünce, onların bu<br/>şekilde birbirlerine ısınmış olmaları kendisini fenâ halde kızdırdı. Hemen gidip bir<br/>genç ayarlayarak Buâs harbi ile alâkalı şiirleri okumak üzere onların yanına gönderdi.<br/>Buâs, Evs ve Hazrec’in savaştığı ve Evs’in galip geldiği büyük bir gündü. Bu şiirler<br/>üzerine İslâm’ın tarihe gömdüğü kabilecilik ruhu tekrar hortladı. Ve tartışmaya<br/>başladılar. Durum hemen Hz. Peygamber’e haber verilince aralarını bulmak üzere<br/>evinden çıkıp oraya geldi.”<br/>
<b>101. Size Allah’ın âyetleri okunurken, üstelik Allah Rasûlü de aranızda iken nasıl</b><br/>
<b>inkâra saparsınız? Her kim Allah’a bağlanırsa kesinlikle doğru yola iletilmiştir.</b><br/>
<i>“Allah’ın âyetleri”</i> yani Kur’ân size okunmakta ve Allah’ın elçisi aranızda iken;<br/>
<i>“Nasıl inkâr edersiniz?”</i> Bu ifade, inkâr ve taaccüb ifade eder.<br/>
Mûcize olan Kur’ân, Hz. Peygamber’in lisânı ile taptaze olarak size okunup dururken;<br/>
Hz. Peygamber de gözlerinizin önünde size vaaz eder, sizi uyarır ve şüphelerinizi<br/>giderirken, nasıl olup da bu inkâr semtinize hâlâ uğrayabiliyor? Bütün bu şeyler apaçık<br/>gözlerinizin önünde iken îmandan çıkıp küfre girmeniz gerçekten acâib ve akıl<br/>almayacak bir durumdur.<br/>
Kim Allah’a yani Allah’ın Hz. Peygamber’in lisânı ile gelen âyetlerde açıkladığı hak<br/>
dînine sarılıp yapışırsa; -Allah’ın dînî <i>“sebîlullah”</i> diye anlatılan tevhid ve İslâm<br/>dinidir- muhakkak ki o, doğru yola iletilmiştir.<br/>
Allah Teâlâ, hidâyetten bahsederken, onlar için hidâyet kesinleşmiş gibi haber<br/>
vermektedir. Fakat burada bir beklenti mânası olduğu açıktır. Çünkü Allah’a sarılan,<br/>hidâyeti beklemektedir. Nitekim cömert birine yönelen de ondan ihsan beklemektedir.<br/>
<i>“Doğru yol”</i> diye ifade edilen <i>“müstakîm”</i>; matlûba ulaştıran yol demektir. Onlar<br/>
işte yola muvaffak kılınıp irşad edildiler.<br/>
Bu hitap, zâhiri itibariyle kitap ehline yönelik olsa da, bâtını itibariyle, dünya için<br/>
dinlerini satan ve bildikleri gerçeklere göre hareket etmeyen kötü bilginlere yöneliktir.<br/>
Bu kötü bilginler; dünyaya meyletmeme, verâ ve takvâya sarılma, nefse hevâyı<br/>
yasaklama, bâkîyi fâniye tercih, halktan yüz çevirip Hakk’a yönelme, maksûda nâil<br/>
