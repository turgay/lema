<a name=9667></a>“Rivâyet edilmiştir ki; <b>Abdullah b. Ömer</b> (r.a.) eşini âdet görürken boşadı. Hz.<br/>
Peygamber (s.a.) ona bu kararından dönmesini, âdetten temizlendikten sonra isterse<br/>boşayabileceğini söyledi. Bu sebeple bu âyet indi.”<br/>
Yukarıdaki dört açıklama çeşidinden birincisi ise daha uygundur. Bu konuda en sahih<br/>
olan görüşe göre âyet-i kerîme başlı başına bir şeriat kuralını açıklamak üzere nâzil<br/>olmuştur. Nitekim <b>Sa’dî Müftî’</b>nin hâşiyelerinde de böyle zikredilmektedir.<br/>
“<i>Onları iddetlerini gözeterek boşayın”</i> Âyet metninde yer alan “iddet” kelimesi<br/>
“adde-yeuddu” fiilinin masdarıdır. Hz. Peygamber’e kıyametin ne zaman kopacağı<br/>sorulunca: “<i>İki iddet tamamlandığında kopacaktır.”</i><a href="RuhulBeyans.html#9688">[177]<i> </i></a>diye cevap vermiştir. İki<br/>iddetten maksad cennetliklerle cehennemliklerin sayısı demektir. Boşanan ya da kocası<br/>ölen kadının bu olayın ardından bir başkasıyla evlenmeksizin bekleyecek olduğu zamana<br/>iddet denmesinin nedeni, kadının kendisine biçilen bu süreyi ve günleri saymasından,<br/>gözetlemesinden dolayıdır. Nitekim <i>el-İhtiyar’</i>da böyle ifâde edilmiştir.<br/>
Buna göre âyetin mânâsı; kadınları boşayacağınızda onları iddetlerini gözeterek<br/>
iddetlerine doğru boşayın, demek olur. Sayılacak olan ise Hanefi mezhebine göre<br/>yaşanacak olan hayızlardır. İddet kelimesinin başındaki lam hazfedilmiş bir kelimeye<br/>bağlıdır ki bu kelimenin ne olduğu ifâdenin anlamından anlaşılmaktadır. Kadın birinci<br/>hayzının ardından gelen temizlik döneminde boşandığı zaman iddetini beklemek üzere<br/>boşanmış olur. Maksad kadınların içersinde cimâ geçmemiş olan bir temizlik<br/>döneminde boşanmalarıdır. Bu boşanmanın ardından kadın iddetleri doluncaya kadar<br/>bekler. Bu çeşit bir boşama en güzel boşama olup sünnete en uygun olanı ve<br/>pişmanlıktan en uzak bulunanıdır. Çünkü üç talakı birden verip boşayan kimse daha<br/>sonra pişman olabilir.<br/>
Talak-ı sünnî ise erkeğin karısını içinde cinsel birleşmenin geçmediği bir temizlik<br/>
döneminde boşaması ve bu boşamayı üç ayrı temizlikte birer birer vermesidir. Yine<br/>erkeğin karısını hâmile iken boşaması da talak-ı sünnîdir. Çünkü kadın uzayıp giden bir<br/>temizlik döneminde ise boşanması helâldir ve aynı zamanda böyle bir boşama sünnî<br/>talaktır.<br/>
Talak-ı bid’î ise çeşit çeşittir. Bunlardan bir tanesi boşamanın, içersinde cinsel<br/>
birleşmenin geçtiği bir temizlikte yapılmış olmasıdır. Böyle bir boşanmada kadının<br/>bekleyecek olduğu iddet süresi uzatılmış olacağından buna bid’î talak denmiştir.<br/>Kadının iddetinin uzatılma durumu iddetin tuhur yâni temizlik esas alınarak yapılacağını<br/>söyleyenlere göredir ki bu da <b>İmam Şafi</b>’dir. Bu son örneğe göre kadının yaşayacak<br/>olduğu kalan temizlik günleri iddetten sayılmaz.<br/>
Talak-ı bid’î çeşitlerinden bir tanesi de kadının hayız ya da nifas esnasında boşanmış<br/>
olmasıdır. Bu durumda da yine iddeti hayız kabul edenlere göre kadının iddeti uzatılmış<br/>olur. İddetin hayız sayılarak bekleneceğini söyleyen <b>Ebû Hanife</b>’dir. Bu son<br/>örneğimizde kadının hayız günlerinden geri kalanı yine iddetten sayılmaz ancak kadın<br/>zifafa girilmemiş bir kadınsa hayız esnasında boşanmasıyla bıd’î talak gerçekleşmez.<br/>Çünkü zifafa girilmemiş kadının iddet beklemesi gerekmez ya da hayızlarla iddet<br/>
