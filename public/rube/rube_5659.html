<a name=5660></a><b>Kâşifî</b> der ki: “Bu âyet Tebük gazvesinde cihada gitmeyip bu hususta izin isteyen<br/>
bütün münâfıkları târiz içindir. Onlar hakkında <i><b>“Ancak Allah’a ve âhiret gününe<br/>inanmayanlar.... senden izin isterler.” </b></i>(Tevbe, 9/45) âyeti nâzil olmuştur. Yâni izin<br/>isteyenlerin bir kısmı (münâfıklar) ve izin istemeyip gidenlerin ise hepsi âyetteki<br/>tehdide dâhildir. Çünkü bunlar, bozuk niyetlerle böyle davranmaktadırlar. Bu seferden<br/>geri kalmak için izin istemekle sefer sırasında geri dönmek için izin istemek arasında<br/>fark vardır. Görmez misin ki <b>Hz. Ömer</b> (r.a.), Tebük seferinde iken âilesine dönmek<br/>üzere Hz. Peygamber (s.a.)’den izin istedi. Peygamberimiz de ona izin verdi ve: <i>“Git,<br/>Allah’a yemin ederim ki sen münâfık değilsin!”</i> buyurdu. Benim gönlüme bu şekilde<br/>doğdu.<br/>
“<i>Öyle ise,” </i>izin isteyenlerin îmânı tam kimseler oldukları kesinleştikten sonra onlar<br/>
<i>“bazı”</i> önemli<i> “işleri için”</i> başlarına gelen önemli bir sıkıntıdan dolayı<i> “senden”<br/></i>ayrılmak üzere <i>“izin istediklerinde, sen de onlardan dilediğine” </i>yâni izin verilmesinin<br/>hikmet ve maslahâta uygun olduğunu bildiğin kimselere <i>“izin ver” </i>Bu hususta sana bir<br/>itiraz yok. İzin verdikten sonra da <i>“onlar için Allah’tan bağış dile;” </i>Çünkü<i> </i>istenen<br/>izin, her ne kadar kuvvetli bir özür sebebiyle olsa da, dünya işini âhiret işine tercih<br/>etme şâibesinden uzak değildir. Burada, en fazîletli olanın, izin isteyip gitmek bir tarafa<br/>kişinin bunu aklına bile getirmemesi olduğuna işâret vardır. <i>“Allah mağfiret edicidir,”<br/></i>kulların günahlarını çokça mağfiret eden, bağışlayandır.<i> “merhametlidir.</i>” kulları<br/>üzerine rahmetini bol bol saçandır.<br/>
Âyette geçerli özür ve ihtiyaç olmakla birlikte Rasûlullah’ın meclisinden ayrılıp<br/>
gitmenin büyük bir hatâ olduğunu ifâde etmek için sadece “işleri için” değil “<i>bazı işleri<br/>için</i>” buyrulmuştur.<br/>
Âyette edebi koruma konusu açıklanmaktadır: Devlet başkanı, müslümanlarla ilgili<br/>
önemli bir husûsu görüşmek üzere insanları topladığında izin almadan kimsenin oradan<br/>ayrılmaması gerekir. Yine savaşa çıkıldığında komutanın emrine muhâlefet etmemeli ve<br/>dönmek gerekiyorsa ancak onun izniyle dönmelidir. Başkanın veya komutanın duruma<br/>göre izin verme veya vermeme yetkisi vardır. İzinsiz ayrılan ise heva ve bid’at ehlinden<br/>olur. Hz. Peygamber (s.a.), cuma günü minbere çıktığında dışarı çıkmak isteyeni görüp<br/>de dilediğine izin verebileceği bir yerde dururdu.<br/>
Bu sebeple tarîkat büyükleri (k.s.) demişlerdir ki: Zarûrî bir ihtiyaç için çıkmak<br/>
isteyip de şeyhini yerinde bulamayan mürid, kapıda durur. Kalbiyle teveccüh ederek<br/>şeyhinin rûhâniyetinden izin ister ki kendiliğinden çıkmış olmasın, bilakis bu tavrı<br/>şeyhine ittibâ yoluyla gerçekleşmiş olsun. Çünkü ittibâda büyük bir tesir vardır.<br/>
<i>et-Te’vîlâtü’n-Necmiyye</i>’de der ki: “Burada işâret vardır ki: Sâdık mürid, şeyhinin<br/>
bütün tasarruflarına teslim olan ve onun izni olmadan bir nefes bile almayan kişidir.<br/>Gizlide ve açıkta şeyhine muhâlefet eden kişi, asla doğruluk kokusunu duyamaz ve seyri<br/>süratli olmaz. Bu tür bir kusur işleyen mürid, yaptığı muhâlefet ve hıyânetten derhal<br/>vazgeçip özür dilemelidir. Şeyhi ona günahının keffâretinin ne olduğunu bildirmeli, o da<br/>şeyhinin bildirdiği borcu yerine getirmelidir. Mürid Allah’a ve şeyhine sıdk ile<br/>
