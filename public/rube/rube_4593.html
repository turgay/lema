<a name=4594></a><img src="RuhulBeyan-4594_1.jpg"/><br/>
<img src="RuhulBeyan-4594_2.jpg"/><br/>
<img src="RuhulBeyan-4594_3.jpg"/><br/>
<i>El üstünde el var… nereye kadar bu.<br/>Ta son erişilecek menzile, ta Allah’a kadar!<br/>Çünkü O, öyle bir denizdir ki ne dibi var, ne kıyısı!<br/>Bütün denizler, ona karşı sele benzer.</i><br/>
“<i>Namazında” </i>yâni Mescid-i Haram’da namazındaki kırâatta müşriklerin işiteceği<br/>
şekilde <i>“yüksek sesle okuma!</i>” Bu durum onların Kur’ân’a, O’nu indirene ve O’nu<br/>getirene küfretmelerine sebep olur. “<i>Onda sesini fazla da kısma;</i>” arkanda namaz kılan<br/>mü’minlerin işitemeyeceği ölçüde sesini de kısma “<i>ikisinin arası bir yol tut.</i>” Gizli ile<br/>âşikâr arasında orta bil yol seç. İşlerin en iyisi orta halli olanıdır. Bunun ‘<i>yol</i>’ diye<br/>ifâde edilmesi, yönelen kimselerin yöneldiği ve uyan kimselerin imam saydığı;<br/>kendilerini maksadlarına ulaştıran bir husus olduğu içindir.<br/>
Rivâyete göre <b>Ebû Bekir </b>(r.a.) Kur’an okurken gizli okur ve: “Rabbime gizli olarak<br/>
duâ ediyorum, O muhakkak benim hâcetimi bilir.” derdi. <b>Ömer </b>(r.a.) ise açıktan/cehren<br/>okur ve: “Şeytanı uzaklaştırıyor ve uyuklayanı uyandırıyorum.” derdi. Bu âyet nâzil<br/>olunca Rasûlullah (s.a.) Hz. Ebû Bekir’e okurken sesini biraz yükseltmesini, Hz.<br/>Ömer’e de sesini biraz kısmasını emretti.<a href="RuhulBeyans.html#4596">[154]</a><br/>
<b>111. Çocuk edinmeyen, hâkimiyette ortağı bulunmayan, âcizlikten ötürü bir dosta</b><br/>
<b>da ihtiyacı olmayan Allah’a hamd ederim” de ve tekbir getirerek O’nun şanını<br/>yücelt!</b><br/>
<i>“Çocuk edinmeyen,” </i>Çünkü doğurmak, başkalarının değil, cisimlerin sıfatlarındandır.<br/>
Bu âyet ‘Uzeyr Allah’ın oğludur’ diyen yahudileri, ‘Îsâ Allah’ın oğludur’ diyen<br/>hristiyanları ve ‘Melekler Allah’ın kızlarıdır’ diyen Müdlicoğulları’nı reddetmektedir.<br/>Allah bu bâtıl iddiâlardan yüce ve münezzehtir. <i>“Hâkimiyette” </i>âlemin mülkünde, yâni<br/>ulûhiyyette <i>“ortağı bulunmayan,” </i>çünkü herkes onun kuludur. Kul ise efendisinin<br/>mülkünde ortak olamaz. Burada da birden çok ilâh olduğunu söyleyen<br/>senevîler/dualistler reddedilmektedir.<br/>
<i>Mesnevî</i>’de der ki:<br/>
<i>Mülk ve devlette tektir, eşi yok.<br/>Kullarına ondan başka başbuğ yoktur.<br/>Halkına ondan başka kimse sahip değildir.<br/>Helâk olandan başka kimse ona şeriklik dâvâsına kalkışamaz.</i><br/>
