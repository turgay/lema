<a name=8030></a><img src="RuhulBeyan-8030_1.jpg"/><br/>
<img src="RuhulBeyan-8030_2.jpg"/><br/>
<img src="RuhulBeyan-8030_3.jpg"/><br/>
Kim bu zâhirî keramet/ikramlarla meşgul olursa, bunlar onu haktan perdeler. Ârifin<br/>dünya ekini Allah’ın mârifeti, muhabbeti ve hizmetidir. Yoksa mârifet ehline göre tüm<br/>kâinat bir zerre bile değildir.<br/>
Bazıları bu âyete şöyle bir mânâ vermişlerdir: Kim Allah sevgisinden dolayı Allah<br/>
için amel eder de ameline hiçbir karşılık beklemezse, Allah’tan başka her şey onun<br/>nezdinde küçülür. Bu kişi ne dünya ekini ne de âhiret ekini ister. Bilakis dünya ve<br/>âhirette sadece Allah’ı ister.<br/>
<b>Sehl</b> şöyle demiştir. Dünya ekini kanâat, âhiret ekini ise rızâdır.<br/>Yine <b>Sehl</b> der ki: Âhiret ekini dünyada kanâat, âhirette mağfiret, bütün hallerde<br/>
Allah’tan râzı olmaktır. Dünya ekini ise dünyadan hâcetini görmek, onu toplayıp<br/>stoklamak ve onunla övünmektir. Kim bu durumda olursa onun âhirette nasibi olmaz.<br/>
<b>Şeyh Attar</b> (k.s.) şöyle der:<br/>
<i>Çocuklar gibi sarıya kırmızıya bakma,<br/>Kadınlar gibi boya ve kokuyla mağrur olma.</i><br/>
Dünya yaşlı bir kadın gibidir. Kim dünya zînet ve yaldızlarıyla övünürse o kişi kadın<br/>
hükmündedir. Akıllı kişi sâlih ve bâki amellerle âhiret rütbesini elde edendir. Zîrâ<br/>dünya ve içindeki her şey yok olmaya mahkûmdur.<br/>
Nitekim Şâir <b>Lebid</b> şöyle demiştir:<br/>
<i>Bilin ki; Allah’tan başka her şey bâtıldır.<br/>Ve bütün nimetler elbette yok olmaya mahkûmdur.</i><br/>
Tabiî ki buradaki nimetlerden maksad, fâni dünya nimetleridir.<br/>
<i> </i><br/>
<b>21. Yoksa onların, Allah’ın izin vermediği bir dîni getiren ortakları mı var? Eğer</b><br/>
<b>erteleme sözü olmasaydı, derhal aralarında hüküm verilirdi. Şüphesiz zalimlere<br/>can yakıcı bir azap vardır.</b><br/>
<i>“Yoksa onların” </i>müşriklerin kendilerine,<i> “Allah’ın izin vermediği” </i>şirki kabul,<br/>
dirilişi inkâr, yalnız dünya için çalışma ve İslâm’a muhâlif nefse muvafık işleri emretme<br/>gibi bozuk <i>“bir</i> <i>dîni getiren” </i>şeytanlardan <i>“ortaklar mı var?”</i><br/>
Ortaklardan maksad, ins ve cin şeytanlarıdır. “Hüm” zamiri Kureyş müşriklerini ifâde<br/>
etmektedir. Mânâ şöyledir: “Yoksa onların şeytanlardan dostları mı var? Yani küfür ve<br/>isyanda onlara ortak olan ve bu durumu süsleyip tahrik eden ve bu konuda onlara<br/>
