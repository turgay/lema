<a name=8104></a>Ey Peygamber! Beşerin bireylerinden hiç birinin hiçbir şekilde Allah ile konuşması<br/>
doğru olmaz ve gerçekleşmez. Ancak bu vahiyle olur. “Vahy”in aslı hızlıca işâret<br/>etmektir. Vahye de süratle gerçekleştiği için bu isim verilmiştir. Zîrâ “vahiy”;<br/>anlamanın, anlatmanın ve anlaşılan şeyin ta kendisidir. Allah dostlarından ilham ehli<br/>olanlar onu zevken tadarlar. Bazıları vahyi şöyle tarif etmişlerdir: Vahiy; ibâre, söz ve<br/>yazının olmadığı yerde ibâre makamında olan işârettir.<br/>
<b>Râgıb</b> şöyle demiştir: Peygamberlere ve velîlere atılan ilâhî kelimeye vahiy denir.<br/>
Fakir <b>(Bursevî)</b> der ki: Bundan vahiyle ilhâmın gerçekte aynı şey olduğu anlaşılır.<br/>Ancak peygamberlere atılan ilâhî kelimeye “vahiy”, velîlere atılan ilâhî kelimeye ise<br/>edeben “ilhâm” denir. Peygamberlerin görevine “dâvet”, evliyânın görevine ise “irşâd”<br/>denmesi de bu kabildendir. Netice itibariyle her ikisi de aynı şey olmalarına rağmen<br/>peygamberlerde “dâvet”, evliyâlarda ise “irşâd” kelimesi kullanılmıştır.<br/>
“Vahiy” ya kalbe bir atıştır. Bu hususta Peygamberimiz (s.a.) şöyle buyurmuştur:<br/>
<i>“Muhakkak ki Ruhu’l-kudüs (Cebrâil) benim kalbime üfledi.</i>”<a href="RuhulBeyans.html#8112">[137] </a>Yahut ilhamdır.<br/>Nitekim Allah Teâlâ şöyle buyuruyor: <i><b>“Mûsâ’nın annesine onu emzir diye vahyettik<br/></b>(ilham ettik).”</i> (el-Kasas, 28/7) Yahut emre amâdeliktir. Allah Teâlâ: <i><b>“Rabbin bal<br/>arısına şöyle vahyetti”</b></i> (en-Nahl, 16/68) buyurmaktadır. Yahut uykuda, rüyâda mânâ<br/>âleminde olur. Peygamberimiz (s.a.) şöyle buyurmaktadır: <i>“Vahiy kesildi; artık<br/>müminlerin müjdeci rüyaları kaldı.”</i><a href="RuhulBeyans.html#8112">[138]</a><br/>
Bütün bu çeşit vahiylerin hepsine Allah Teâlâ’nın <i><b>“ancak vahiyle olur”</b></i> ifâdesi<br/>
delâlet etmektedir. Bunun mânâsı şudur: Ancak Allah o insana vahyeder ve ilhâm eder.<br/>Yine insanın kalbine atılan vahiy vardır. Mûsâ (a.s.)’ın annesine oğlunu suya bırakması<br/>ve İbrâhim (a.s.)’a oğlu İsmâil’i kurban etmesi vahyedildiği gibi. Dâvûd (a.s.)’a da<br/>Zebur göğsüne (kalbine) atılmak sûretiyle vahyolunmuştur. <b>Mücâhid </b>böyle demiştir.<br/>İnşallah bu âyetin îzâh ve yorumu detaylı olarak gelecektir.<br/>
<i>“Veya perde arkasından konuşur.” </i>Konuşanı görmeksizin Allah Teâlâ bazı<br/>
cisimlerde kendi kelâmını yaratıp kişiye duyurur. Bu anlatım, gerek perde arkasından<br/>Allah’ın peygamberler ve velîler gibi bazı hâs ve hâlis kullarına konuşup fakat<br/>görünmeyen meleğin hâlini temsildir. Öyleki bu meleğin sesi duyulur ancak kendisi<br/>görünmez. Yoksa cisimlerin özelliklerinden olan perdelenmekten yahut örtü ile<br/>saklanmaktan Allah münezzehtir. Burada hicap veya perde konuşan Allah ile alâkalı<br/>olmayıp sadece vahyi duyanla alâkalıdır. Bu durum, Allah Teâlâ’nın Tuvâ vâdisinde ve<br/>Tur dağında Mûsâ (a.s.) ile konuşması gibidir. Bu sebeple Mûsâ (a.s.)’a “Kelîmulllah:<br/>Allah ile konuşan” ünvanı verilmiştir. Zîrâ Mûsâ (a.s.), yaratıklardan hiç kimsenin kesb<br/>ve eseri olmayan, sadece Allah kelâmı olan bir ses işitmiştir. Bu sesi Yüce Allah özel<br/>olarak Mûsâ (a.s.)’a duyurmuştur. Diğer kullar ise ancak kulların kesbi olan bir sesi<br/>işitip bundan Allah kelâmını anlarlar.<br/>
Bu görüş bizim itikadda mezhep imamımız olan <b>İmam Ebû Mansur Maturidî</b><br/>
hazretlerinin görüşüdür. O bu görüşünü <i>Tevilat</i> isimli kitabında zikretmiştir. <b>Ebul</b><br/>
