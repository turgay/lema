<a name=8572></a>Rasûlullah (s.a.) onlara <i>“kesinlikle bize katılamayacaksınız”</i> deyince, onların<br/>
içinden münâfıklıktan dönenlerin tevbelerinin kabulünü açıklama ihtiyacı doğdu. Allah<br/>Teâlâ da bu tevbenin kabul edilmesine bir alâmet tayin etti. O da: Hudeybiye’ye<br/>katılmayanlar, Rasûlullah (s.a.)’ın vefatından sonra güçlü bir kavimle savaşmaya davet<br/>edileceklerdi. Kim o zamanın devlet başkanına itâat eder ve o kavimle savaşırsa<br/>tevbesi kabul edilecek ve güzel bir mükâfâta nâil olacaktı. Eğer bu “geri kalanlar”a<br/>böyle bir imtihan fırsatı verilmeseydi, onların münâfıklığı sürüp gidecekti. Tıpkı<br/>Sa’lebe’nin durumu gibi.<br/>
Nitekim Sa’lebe önce zekâtı vermekten kaçındı. Daha sonra bizzat kendisi getirdi,<br/>
fakat, bu defa da Rasûlullah (s.a.) kabul etmedi. Aynı şekilde sahabeden hiç birisi kabul<br/>etmediler. Kimbilir belki de Allah Teâlâ Sa’lebe’nin münâfıklık halinin<br/>değişmeyeceğini bildi de o sebeble onun tevbesinin kabulü için bir işâret ta’yin etmedi.<br/>Aynı şekilde bedevîlerin hallerinin değişeceğini bildiği için onların tevbesinin kabulüne<br/>bir işâret ta’yin etmiş olabilir.<br/>
Bazıları diyorlar ki: Osman (r.a.), Sa’lebe’den zekâtı kabul etmiştir. Böyle olsa bile,<br/>
Osman (r.a.) bir müctehiddir ve bu konuda ma’zurdur. Belki de Sa’lebe’nin samîmî<br/>olduğuna kanaat getirmiştir. Kesin bilgi ise Allah katındadır. Bir tarlada geceleyin<br/>yayılmış olan koyunlar hakkında Dâvûd (a.s.) bir hüküm vermiş, Süleyman (a.s.) da<br/>başka bir hüküm vermişti de, Allah Teâlâ; <i><b>“Biz Süleyman’a o hususu anlamasını<br/>sağladık. Her birine hüküm ve ilim vermiştik”</b></i> (Enbiyâ’, 21/79) buyurdu. Bu ve<br/>benzeri olaylardan anladığımız şudur: “Eğer bir hususta nass/kesin ve açık delil yoksa o<br/>konuda bütün müctehidler isabet etmiş sayılır.<br/>
<b>Hâfız</b> şöyle demiştir:<br/>
<i>Ey görünüşte temiz yaratılışlı zâhid! Rindleri kötüleme,<br/>Zira başkalarının günahı sana yazılacak değildir.<br/>Ben iyiysem iyiyim kötüysem de kötüyüm, sen kendi işine bak,<br/>Herkes sonunda kendi ektiğini biçecektir.<br/>Ezelî lütuftan beni ümitsiz etme,<br/>Gayb perdesi ardında kim iyi kim kötü, nereden biliyorsun?<br/>Yaptığın amele güvenme, çünkü kıyâmet günü<br/>Kudret kaleminin senin adını nasıl yazdığını ne biliyorsun.”</i><br/>
Birisi der ki: “Hiç kimsenin vaziyetini, elbisesini ve yiyeceğini şeriatın izni<br/>
olmaksızın yadırgamayın. Herkesi kendi haline bırakın.” Çünkü onlar içerisinde oruç<br/>tutanlar, ihlasla ibadet edenler, Allah’a hamd ü senâda bulunanlar, secde edenler, Allahı<br/>tesbih edenler, Allah’tan bağışlanma taleb edenler ve hakikat ehli olanlar vardır. Çünkü<br/>bir kimsenin herhangi bir durumunu yadırgamak, o kişiyi yalnızlığa iter. O kişilerin<br/>yalnızlığa itilmesi, yaradanın kapısından kopmasına yol açar. Herkes birbirine<br/>merhamet edip, acısın.<br/>
