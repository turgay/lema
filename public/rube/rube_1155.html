<a name=1156></a><img src="flower_sep.jpg"/><br/>
<img src="flower_sep.jpg"/><br/>
1. İnsanların, dünyayı isteyenler ve ukbâyı isteyenler olarak iki sınıfa ayrıldığını<br/>
müşâhede ettim, ben ise Mevlâ’yı isteyen biri oldum.<br/>
2. İslâm’a girdiğimden beri dünya yiyeceklerinden doyasıya yemedim. Çünkü Allah’ı<br/>
bilme (mârifetullah) lezzeti, beni dünya yiyeceklerinin lezzetinden alıkoydu.<br/>
3. İslâm’a girdiğimden beri dünya içeceklerinden kanasıya içmedim. Çünkü Allah<br/>
sevgisi (muhabbetullah), beni dünya içeceklerinden alıkoydu.<br/>
4. Karşıma dünya ve âhiret ile ilgili olarak iki iş çıktığında, daima âhiret işini dünya<br/>
işine tercih ettim.<br/>
5. Hz. Peygamber’le beraber oldum ve bu arkadaşlığın hakkını verdim. Ondan hiç<br/>
ayrılmadım.<br/>
Nitekim Ebû Bekir (r.a.), Hz. Peygamber ile birlikte bulunmaktan bir saat bile geri<br/>
kalmamış; birlikte mağaraya girmiş; onun uğruna nice sıkıntılara göğüs germiştir. Buna<br/>rağmen, ondan ayrılmak aklının ucundan bile geçmemiş; Uhud savaşında bozguna<br/>uğrayanlar, ona karşı çıktığı gibi, Ebû Bekir hiçbir zaman karşı çıkmamıştır.”<br/>
<i>Sûfî kimdir bilir misin? Tefrika boyasından arınandır.<br/>İki yüzü olan dünya kasrında âhiret yüzüne tutunandır.<br/>Böyle birisi çevirmez başını sevgilisinden başka yana<br/>Bir taraftan, bir arslan, diğer taraftan kaplan çıksa karşısına.</i><br/>
Allah Teâlâ Hazretleri, İbrâhîm (a.s.)’e şöyle vahyetti: “Yâ İbrâhîm, sen benim<br/>
halilimsin (dostumsun), ben de senin halilinim. Sırrının yani gönlünün benden<br/>başkasıyla meşgul olmamasına dikkat et! Senin sırrına bakıyorum da, onun benden<br/>başkalarıyla meşgul olduğunu görüyorum. Bu yüzden dostluğumu kaybedebilirsin.<br/>Çünkü benim dostum olduğu iddiâsında sâdık olan biri, ateşe bile atılsa, bana olan<br/>büyük hürmetinden dolayı sırrını benden başkasıyla meşgul etmez. Zira beni müşâhede<br/>etmekten bir an bile ayrı kalan bir sır benimle konuşmaya ve benim ona bakmama lâyık<br/>olmayan bir sırdır.” Cenâb-ı Hak bundan sonra İbrâhîm (a.s.)’a <i><b>“Teslimiyet göster<br/>(müslüman ol).” </b></i>deyince, İbrâhîm (a.s.): <i><b>“Âlemlerin Rabbi’ne teslim oldum”</b></i><b> </b>(el-<br/>Bakara, 2/131) dedi. Daha sonra Allah Teâlâ, onu bir belâ ile denedi. İbrâhîm (a.s.),<br/>mancınıkla ateşe atılırken, başına gelen bu belâ yüzünden ağlayıp sızlamadı, bilakis<br/>hâlini Allah Teâlâ’ya arz ve havâle etti. Cenâb-ı Mevlâ da onu kendisine halil edinerek<br/>şereflendirdi; ateşi ona serin ve emniyetli hale getirdi.<br/>
İşte Allah katından gelenlere hüsn-i rızâ göstermek kulu, böyle yüce makam ve hallere<br/>
ulaştırıyor. Her işin temelinde tevhid yatmaktadır. Yakîn derecesine ve velilik<br/>makamına ulaşmak ancak tevhidle kolaylaşır.<br/>
<b>Yahya b. Muâz</b>’a velinin özellikleri soruldu. O da şöyle cevap verdi: “Velinin şiârı<br/>
