<a name=2298></a><img src="RuhulBeyan-2298_1.jpg"/><br/>
<img src="RuhulBeyan-2298_2.jpg"/><br/>
bulduk diye itiraf ederler. <i>“Aralarından bir çağrıcı:”</i> izzet ve azamet çağrıcısı:<br/><i>“Allah’ın laneti,</i>” taleb kabiliyetini yerinde kullanmayan ve onu başka yönlere sarfeden<br/><i>“zalimlerin üzerine olsun!” diye bağırır. Onlar</i>, <i>Allah’ın yolundan”</i> ve O’nu talepten<br/><i>“yüz çevirirler” </i>kalb ve ruhu men ederler <i>“ve onu eğriltmek isterler.”</i> yüzlerini<br/>dünyaya ve dünyadakilere çevirirler. <i>“Onlar, ahireti de inkar ederlerdi.” </i>Yani onlar,<br/>muhabbet ehlinin taleb ettiği fakat kendilerinin hissedemedikleri hususları da inkar<br/>ederler. Onlar ahirette olanı bırakıp sadece zahiri duyu organları ile idrak edilebilen<br/>şeyleri isterler. <i>et-Te’vîlâtü’n-Necmiyye’</i>de böyle geçmektedir.<br/>
İnsanlar, ikrar ve inkarlarına, hak yoluna süluk edip etmeyişlerine göre kısım<br/>
kısımdırlar<br/>
<i>Mesnevî</i>’de denilmiştir ki:<br/>
<i>Çocuklar gerçi bir mektebe giderler<br/>Ders bakımından biri diğerinden daha üstündür<br/>Melekler bile bir cinsten değildir<br/>Bu yüzden gökyüzünde saf saf oldular</i><br/>
Sâlike gereken, Hakk’ı taleb yolunda hakikat hazinesi zuhûr edene kadar gayret<br/>
etmektir. Çünkü altını kalp paradan ayıranlar nezdinde en yüksek gâye budur.<br/>
<b>Zünnûn Mısrî </b>der ki: Allah, Mûsâ (a.s.)’a vahyetti ki: “Ey Mûsâ, ağaçların<br/>
yapraklarından yiyip derelerin suyundan içen, geceye ulaşınca da bana âsî olanlardan<br/>uzaklaşıp benimle başbaşa kalmak üzere bir mağaraya çekilen kuş gibi ol.<br/>
Ey Mûsâ, hiçbir iddiâcıya amelini tamamlatmamaya, benden başkasını umanların<br/>
emellerini kesmeye, benden başkasına güvenenleri helâk etmeye, benden başkasıyla<br/>ünsiyet edenlerin yalnızlıklarını uzatmaya ve benden başkasını sevenlerden yüz<br/>çevirmeye zâtım üzerine yemin ettim.<br/>
Ey Mûsâ, benim öyle kullarım var ki, bana münâcât edip yakarırlarsa onlara kulak<br/>
veririm. Bana nida ederlerse onlara yönelirim. Bana doğru yönelirlerse onlara<br/>yaklaşırım. Bana yaklaşırlarsa ben onlara daha çok yaklaşırım. Bana yalvarırlarsa<br/>başkalarına karşı ben onlara yeterim. Beni dost tutarlarsa onlara dost olurum. Bana<br/>karşı samîmî davranırlarsa ben de onlara samîmî olurum. Benim rızam için amel<br/>işlerlerse ben de onları mükafatlandırırım. Ben onların işlerini çekip çeviren, kalblerini<br/>idâre eden ve durumlarını üstlenenim. Onların kalbleri için zikrim dışında bir şeyde<br/>rahatlık yaratmadım. İşte bu kimselerin hastalıkları şifadır. Kalplerinin üzerinde bir ışık<br/>vardır. Onlar ancak benimle ünsiyet ederler. Gönülleri sadece benim yanımda rahata<br/>erer ve ancak bende karar kılarlar.”<br/>
