<a name=4054></a><img src="flower_sep.jpg"/><br/>
<img src="RuhulBeyan-4054_2.jpg"/><br/>
alay eden önceki ümmetlere yapıldığı gibi size de bir an bile mühlet verilmez. Buna<br/>müstahak olmalarına rağmen kader hükmünü yazan kalem onların azabının kıyâmete<br/>ertelenmesi yönünde çalışmıştır. Çünkü hem ilâhî ilim, hem de ilâhî irâde azablarının<br/>artmasına ve nesillerinden bazı mü’min insanlar gelmesine taalluk etmiştir.<br/>
<i>Kâşifî Tefsîri</i>’nde şöyle der: <i>“Biz melekleri</i>” ister vahiy ile ister azâb ile inmiş<br/>
olsunlar “<i>ancak hak ile indiririz”</i> yâni melek azâb cihetiyle nâzil olduğu vakit onu aslî<br/>sûreti üzere görmek mümkün olur. Semud kavmi, Cebrâil (a.s.)’ı sayha (korkunç ses)<br/>zamanında öylece gördüler. Ya da ölüm vaktinde herkes melekleri öylece görür. <i>“o<br/>zaman onlara mühlet verilmez.”</i> yâni melekleri aslî sûretlerinde gönderdiğimiz zaman<br/>mühlet verilenlerden olmadılar. Yâni hemen azâba dûçar oldular.”<br/>
<b>9. Kur an’ı kesinlikle biz indirdik; elbette onu yine biz koruyacağız.<br/></b><i>“Kur’an’ı kesinlikle biz indirdik;”</i> Hem kendisini hem de sana indirildiğini inkâr<br/>
ettikleri, kendisi yüzünden sana delilik isnadında bulundukları, aslı astarı olmayan bir<br/>şey ve fâili olmayan bir fiil olduğunu îmâ ederek fiili mef’ûle (vahyi kendisine<br/>vahyedilene) isnad ederek mertebesini görmezden geldikleri bu zikri/Kur’ân’ı büyük<br/>şanımız ve yüce cenabımız hasebiyle Biz indirdik.<br/>
<b>Kâşifî </b>der ki: “Zikir, şeref mânâsına gelir. Yâni bu kitab okuyanların şerefini gerekli<br/>
kılar.” yâni hem dünyâda hem de âhirette. Nitekim Allah Teâlâ: <i><b>“Aksine Biz, onlara<br/>zikr’i”</b></i> yâni şan ve şeref sâhibi olmalarını sağlayacak olan Kitab’ı <i><b>“getirdik”</b></i> (el-<br/>Mü’minûn, 23/71) buyurmaktadır.<br/>
<i>“Elbette onu</i>” her vakitte “<i>yine biz koruyacağız.”</i> Yâni, hakkında ileri geri konuşma,<br/>
hak olması konusunda mücâdele etme, onu yalanlama, onunla alay etme, tahrif, tebdil,<br/>ekleme, çıkarma ve benzerlerinden onun şanına yakışmayacak şeylerden onu devamlı<br/>olarak koruyacak olan da Biziz! Önceki kitapları korumayı ise Allah üstlenmemiş,<br/>insanlar korumak istedikleri için onlarda bozulma olmuştur.<br/>
<i>et-Tibyân</i>’da şöyle der: “Ya da onu şeytanların vesveselerinden ve karıştırmalarından<br/>
koruyan da Biziz!” Yâni, şeytan ona bâtıl bir nesne ilâve edemez, haktan da bir şey<br/>eksiltemez.<br/>
<i>Bahru’l-ulûm’</i>da der ki: “Allah’ın onu koruması, alıkoyma yolu ile gerçekleşmiştir.<br/>
Yâni insanlar Tevrât ve İncil’i tahrif ettikleri gibi onu tahrif etmeye ve eksiltmeye kâdir<br/>oldukları halde Allah onları bundan alıkoymuştur. Ya da âlimlerin koruması; lafız ve<br/>mânâlarını açıklamak üzere tefsir, kırâat ve diğer ilimlerle ilgili kitaplar yazmaları<br/>sûretiyle âlimler eliyle korumuştur.<br/>
<i>Mesnevî</i>’de der ki:<br/>
<i>Allah’ın lütufları, Mustafa’ya vaad etmişti ki:</i><br/>
