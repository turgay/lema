<a name=1761></a><img src="flower_sep.jpg"/><br/>
<b>Allah’ın indirdiği ile hükmetmezse işte onlar fâsıklardır.</b><br/>
<i>“Gerçekten Tevrat’ı biz indirdik. Onun içinde doğruya rehberlik ve nur vardır.”</i><br/>
Onun kanun ve hükümleri hakka götürür ve insanları ona yönlendirir. Gizli kalan<br/>hükümleri ve cehalet karanlıkları sebebiyle kapalı kalan şeyleri aydınlatır.<br/>
<i>“Allah’a teslim olmuş peygamberler onunla yahûdîlere hükmederlerdi.”</i> Yani,<br/>
İsrailoğulları’nın peygamberleri Tevrat’ın ahkâmı ile hüküm verirler ve insanları o<br/>hükümlere sevk ederlerdi.<br/>
“Peygamberlik ‘İslâm’dan daha üstündür. Bir peygamber nasıl olur da ‘müslüman<br/>
(Allah’a teslim olmuş) adam’ olmakla medhedilir? Peygamberlik vasfından sonra böyle<br/>vasfedilmesi en üst mertebeden en aşağı mertebeye indirmek olmaz mı?” dersen şöyle<br/>cevap veririm:<br/>
“Bazan bir vasıf başka bir vasfı medhetmek için zikredilir. Burada ‘İslâm’ vasfının<br/>
zikredilmesinden maksat, bu sıfatın önemine dikkat çekmek ve değerinin büyüklüğüne<br/>işaret etmektir. İşte bu sebeple büyükler (yani peygamberler) bununla tavsif olunmuştur.<br/>Nitekim (Kur’ân’ın başka yerlerinde) peygamberlerin sâlih olmakla, meleklerin de îman<br/>ile vasfedilmeleri de bunun gibidir. “Şerefli insanların vasıfları, vasıfların en<br/>şereflileridir.” denilmiştir. Şâir de şöyle der:<br/>
<i>“Ben sözlerimle Muhammed (s.a.)’i övmüş değilim<br/>Ama Muhammed (s.a.)’le kendi sözlerimi övdüm.”</i><br/>
<i>“Yahûdîlere hüküm verirlerdi.” </i>Yani, kendi aralarında hükmederlerdi. Bu ifâde,<br/>
onların lehine veya aleyhine hüküm verirlerdi demekten daha geneldir.<br/>
<i>“Rablerine samîmî olarak kulluk edenler ve âlimler de”</i> Tevrat’ın ahkamıyla<br/>
hükmederlerdi. Bu kişiler, Hârun (a.s.) neslinden peygamberlerin yolunda giden ve<br/>yahûdîlerin dînini koruyan zâhidler ve âlimlerdir.<br/>
<i>“Allah’ın kitabını korumakla görevlendirildikleri için onunla hükmederlerdi.”</i> Yani<br/>
peygamberleri tarafından korumaları istenilen kitapla hükmederlerdi. O kitap Tevrat’tır.<br/>Peygamberleri onlardan Tevrat’ı kaybolmaktan ve tahrif edilmekten mutlak sûrette<br/>korumalarını istemişlerdi. Şüphesiz ki peygamberlerinin bu talebi, Tevrat’ın<br/>ahkâmından hiçbirinin ihlal edilmeden icrası için onları yerlerine vekil bırakmak<br/>anlamına gelir.<br/>
Rabbanîler yani: Rablerine samîmî olarak kulluk edenler ve âlimler de<br/>
peygamberlerinin vasiyetleri ve talebleri gereği Allah’ın kitabını korumakla görevli<br/>oldukları için onunla hükmederlerdi.<br/>
<i>“Onlar, ona şâhitlerdi.”</i> Yani onu kontrol altında bulundururlar, kavimlerinin onu<br/>
değiştirmesine izin vermezlerdi. Şüheda kelimesi, “hazır olma, bulunma” anlamındaki<br/>şühûd kelimesindendir.<br/>
