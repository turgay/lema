<a name=8066></a><b>süreklidir.</b><br/>
Ey insanlar!<i> “Size verilen,” </i>elde etmeyi çok arzulayıp uğrunda birbirinizle<br/>
yarıştığınız mal, maaş ve evlâd gibi<i> “şeyler</i> <i>yalnızca dünyâ hayâtının geçimliği” </i>ve<br/>menfaatleri<i>“dir.” </i>Bunlardan dünya hayatınız boyunca az bir müddet faydalanırsınız,<br/>sonra yok olur giderler. Samimi olarak <i>“îman edenler ve” </i>başkasına değil yalnız<br/><i>“Rablerine dayanıp güvenenler için Allah’ın yanında bulunan” </i>âhiret sevâbı sırf<br/>fayda sağladığından ötürü, insanların elinde bulunanlara nisbetle<i> “daha iyi ve daha<br/>süreklidir,”</i> hiçbir zaman elden çıkmaz.<br/>
Bu âyette şuna işâret vardır: Dünyada elde edilen rahatlıklar bir takım şâibelerden<br/>
uzak değildir. Her ne kadar bir takım kimselere bazı zamanlarda bir rahatlık ulaşsa da<br/>bunun elden çıkıp gitmesi çok çabuktur. Allah katında vaad edilmiş olan sevap az<br/>olandan daha hayırlı ve devamlıdır. Hatta Allah katında olan gizli lutuflar, yüce<br/>makamlar, pek değerli mânevî hibe ve ikramlar dünyadan da âhiretten de hayırlı ve<br/>devamlıdır.<br/>
<i>Sadiyye Havâşi’</i>sinde, “<img src="RuhulBeyan-8066_1.jpg"/> lafzındaki “lâm”ın beyân için olduğunu, yani “bu<br/>
daha iyi ve sürekli olan nimet”in kime âid olduğunu açıkladığını söylemiştir. <b>Ebu’l-<br/>Leys</b> ise tefsirinde bu husûsu şöyle izah eder: Sonra Allah Teâlâ âhiret sevâbının kime<br/>âid olduğunu açıkladı ve şöyle buyurdu: “Îman edenler içindir.”<br/>
<i>“Rablerine dayanıp güvenenler” </i>başkasına değil. Bunlar başlarına gelen her işte<br/>
yalnız rablerine dayanır, her işi O’na bağlar, kendileri de yalnız O’na dayanır ve<br/>güvenirler. <b>Hz. Ali</b>’den rivâyet edildiğine göre Hz. Ebûbekir Sıddık (r.a.) Allah<br/>yolunda malının tamamını sadaka olarak verince Müslümanlardan bir grup onu<br/>kınadılar. İşte âyet-i kerîme bu olayla alâkalı olarak indi.<br/>
Şâir der ki:<br/>
<i>Kendi işimle o kadar meşgulüm ki,<br/>Kınayıcıya ayıracak zamanım yok.</i><br/>
Allah Teâlâ, âhiret sevabının mutlaka dünya metaından daha hayırlı ve devamlı<br/>
olduğunu haber verdi. Ancak bu sevap, bir takım özellik, güzellik ve nitelikleri<br/>kendinde bulunduranlar içindir. Bu niteliklerin başlıcaları îman ve tevekkül ile ilerideki<br/>âyetlerde zikredilecek olan bir dizi güzel hasletletlerdir. Dünyanın ve dünya metaının<br/>birer faydalanma unsuru olması bakımından mümin ile kâfir eşittirler.<br/>
<i>Bostan</i>’da şöyle denmiştir:<br/>
<i>Yeryüzü bütün genişliği ile onun sofrasıdır.<br/>Bu yağma sofrasından dost da alır, düşman da.</i><br/>
Mümin âhirete intikal ettiği zaman onun için Allah katında olan sevap daha hayırlıdır.<br/>
Kim dünya metâının fâni, Allah yanında olanın daha hayırlı ve devamlı olduğuna<br/>
