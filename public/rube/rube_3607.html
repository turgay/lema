<a name=3608></a><i>Benim gibi elsiz ayaksızı gamdan yakma<br/>Benim hazinem üzerine bu ejderhayı verme</i><br/>
Hâtiften şöyle bir ses duydu: “Üzülme ey Züleyhâ! Çünkü senin maksudun bu adam<br/>
vâsıtasıyla hâsıl olacak.”<br/>
<i>Züleyhâ’ya gaybdan bu müjde erişince<br/>Şükrâne olarak başını yere sürdü</i><br/>
Daha sonra Mısır’a girince, Züleyhâ’ya değer verip saygı göstererek Aziz’in evine<br/>
yerleştirdiler. O ise bu esnada ayrılık ve elemlerden dolayı için için kahroluyordu.<br/>
<i>Zâhiren onlarla konuşur söylediklerine kulak verirdi<br/>Fakat gönlünü başka yerde rehin tutardı<br/>Bülbülün önüne yüz deste reyhan koyma<br/>Onun gönlü gülün kokusundan başkasını istemez</i><br/>
Bu durum senelerce sürdü. Aziz cinsî ilişkiye gücü yetmeyen iktidarsız biri olduğu<br/>
için de bakire olarak kaldı.<br/>
<i>Ey Câmî, gel de himmet edelim<br/>Kenan’dan Kenan’ın ayını getirelim<br/>Züleyhâ gönülden ümidvârdır<br/>Ana yolda beklemektedir</i><br/>
Bu arada Yûsuf’un kardeşlerinin kıskançlığı baş gösterdi ve Yûsuf köle olarak<br/>
Mısır’a geldi. Züleyhâ Yûsuf’u görür görmez onun rüyasındaki kişi olduğunu anladı ve<br/>şöyle dedi:<br/>
<i>Rüyada gördüğüm güzel yüzlü ortaya çıktı<br/>Âşık olan canda sabır ve karar kalmadı<br/>Bu iklimde onun sevdasına düştüm<br/>Bu memlekette onun temennâsına düştüm</i><br/>
Yûsuf, Aziz’in evine gelince aşk sultanı eşyasını Züleyhâ’nın kalb hânesine getirdi.<br/>
Yûsuf’un güzelliğinin askerleri Züleyhâ’nın sabır ve sükûnunu yağmaladı.<br/>
<i>Züleyhâ Yûsuf ’un yüzüne gözlerini açınca<br/>Önceden aşkına düştüğünü görür görmez yine aşkına düştü<br/>Sûretinin güzelliğinden ve şemâilinin letâfetinden<br/>Bir gönül ile değil yüz gönül ile onun esiri oldu</i><br/>
