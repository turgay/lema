<a name=8457></a><img src="RuhulBeyan-8457_1.jpg"/><br/>
<img src="RuhulBeyan-8457_2.jpg"/><br/>
etmekle olur. Sonra Allah’ın dinini yüceltmek ve din düşmanlarının belini kırmak için<br/>fiilen savaş ve cihada katılmaktır. Bu da ya hakiki olur ki bizzat savaşa katılmakla<br/>gerçekleşir. Yahut hükmen olur ki bu da İslâm sancağı altında bulunup mücâhidlerin<br/>karaltısını çoğaltmakla gerçekleşir. Yahut Müslümanların yardım ve zaferi, kâfirlerin de<br/>mağlûbiyet ve hüsranları için duâ etmekle olur. Bu duâ şöyle yapılabilir: “Allahım!<br/>Dinine yardım edenlere sen de yardım eyle. Müslümanları aşağılamak isteyenleri de<br/>rezil ve rüsvay eyle.”<br/>
Sonra kişi, cihâd-ı ekberle bu işi sürdürmelidir. Bu da kişinin nefsinin aleyhine<br/>
Allah’a yardımcı olmasıdır. Ki böylece artık nefse galib olup onu öldürsün de ortada<br/>nefsin hevâ ve hevesinden eser kalmasın. Yardımın ikinci şekli ise Allah’ın yardımıdır.<br/>Bu peygamberleri göndermekle, kitapları indirmekle, âyet ve mucizeleri izhar etmekle,<br/>cennet ve cehenneme ve Mevlânın yüce Hz.ne ve zâtına giden yolları beyân etmekle,<br/>küçük ve büyük cihadı emretmekle ve bu hususta gayret etmeye muvaffak kılmakla olur.<br/>
Tabii ki kul bütün bunlarda Allah’ın rızasını talep etmeli, nefs ü hevâsına<br/>
uymamalıdır. Bir başka yoldan Allah’ın yardımı, O’nun dinini yüceltmede ve din<br/>düşmanlarına üstün gelip onları kahretmede kula yardım etmesiyle gerçekleşir. Yine bu<br/>yardım, Allah’ın cemal ve celal sıfatlarının tecellîsiyle Allah’ın bâki olan varlığında<br/>kendi fâni varlığını yok etme konusunda Allah’ın kula rüşd ve olgunluk vermesiyle<br/>husule gelir.<br/>
Bazı büyükler şöyle demiştir: Ayakların kayması üç şeyle olur:<br/>1- Allah’ın sana olan mevhibelerine ortak koşmak,<br/>2- Allah’tan başkasından korkmak,<br/>3- Allah’tan başkasından bir şey beklemektir.<br/>Yine ayakların sabit olup sağlam durması da üç şeyle olur:<br/>1- Sürekli Allah’ın fazl ü keremini görmek ve nimetlere şükretmek,<br/>2- Bütün hallerde kendi kusurunu görmek ve Allah’tan korkmak,<br/>3- Allah’ın kefâlet ve himayesinde gönül huzuruyla bulunup bundan hiçbir sıkıntı<br/>
duymama ve hiç hâcet beyân etmemektir.<br/>
İşte akıllı olanın yapması gereken şey bu kuvvetli ve sağlam ahdin gereğince dine<br/>
yardım etmektir.<br/>
<b>Hafız</b> şöyle demiştir:<br/>
<i>Ahde vefâ etmeyen kimse perîşan olur.<br/>Hakîkatte ahitler, akıllar padişahının katında emânettir.</i><br/>
Elbette akıl sahipleri nezdinde ahitler, hak ve sorumluluklardır.<br/>
