<a name=1535></a><img src="flower_sep.jpg"/><br/>
<img src="RuhulBeyan-1535_2.jpg"/><br/>
nefsin şehevî duygularını yerine getirme gibi dünyâ lezzetlerine kavuşmaları için <i>“söz<br/>verir ve” </i>öldükten sonra dirilme, ba’s, hesap ve cezânın olmadığı veyâ amel etmeden<br/>uhrevî mükâfâtlara ulaşılabileceği gibi elde edemeyecekleri şeyler için <i>“ümitlendirir;<br/>halbuki şeytanın onlara söz vermesi aldatmacadan başka bir şey değildir.”</i> Bu<br/>aldatmaca, zararı olan şeyde fayda varmış gibi göstermektir. Bu vaad, ya şeytanın<br/>insanın aklına ifsâd edici duyguları yerleştirmesi veyâ bu işi dostlarının dilleriyle<br/>yaptırması şeklinde olur.<br/>
Bil ki şeytanın insanları yoldan çıkarma metodu, insana dünya ziynetlerini güzel<br/>
göstermesi ve insanın kalbine bâzı umutlar vermektir. Şeytan insanın kalbine ömrünün<br/>uzun olacağını, dünyâdaki emeline ve gâyesine ulaşacağını, düşmanlarına üstün<br/>geleceğini, mevkî sahiplerinin ve zenginlerin sâhip oldukları şeyleri kolayca elde<br/>edebileceğini fısıldar. Bütün bunlar aldatmacadır. Çünkü ekseriyetle insanın ömrü uzun<br/>olmaz. Eğer ömrü uzun olsa bile emeline ve arzusuna erişemez. Ömrü uzun olup<br/>matlubunu da en güzel bir şekilde elde etse, ölümle yine ondan ayrılmak zorunda kalır.<br/>Böylece en büyük gam ve kedere gark olur. Çünkü kalp, sevdiği şeye ne kadar sıkı ve<br/>kuvvetli bir şekilde bağlanırsa ondan ayrıldığı zaman keder ve hasreti o kadar çok olur.<br/>Bu yüzden şöyle denilmiştir:<br/>
<i>Elif gibi kimseyle ülfet etme ki<br/>Ölüm anında elem ve keder sözleri işitmeyesin</i><br/>
Noksanlardan münezzeh olan yüce Allah; şeytanın insanı aldatmak, en yüce amacına<br/>
ulaşmasını engellemek için ona boş sözler ve ümitler verdiği husûsunda kullarını<br/>uyarmıştır.<br/>
Akıllı insan, şeytanın vesvesesine tâbi olmayan, yüce Kitâb’ına ve kerem sâhibi<br/>
Peygamber’inin sünnetlerine sımsıkı sarılan ve büyük kurtuluşu kazanmak için bu<br/>ikisiyle amel ederek Rahmân’ın rızâsını arzu edendir. Bu da nasîhat olarak yeterlidir.<br/>
<b>121- İşte onların yeri cehennemdir; ondan kaçıp kurtulacak bir yer de</b><br/>
<b>bulamayacaklardır.</b><br/>
<i>“İşte onların”</i> şeytanın dostlarının <i>“yeri”</i> yâni karar kılacakları yer <i>“cehennemdir;</i><br/>
<i>ondan kaçıp kurtulacak bir yer de bulamayacaklardır.”</i> Yâni ondan dönüş ve kaçış<br/>imkanı bulamazlar.<br/>
Allah, cenneti ve onun ehli olan mesut insanları, cehennemi ve onun ehli olan bedbaht<br/>
insanları yaratmıştır. Şeytanı da kötülükleri süsleyici, şerlere çağırıcı, hevâya uymayı<br/>emir ve teşvik edici olarak yaratmıştır. Her kim saptırma ve onu dilemenin hakîkatinin<br/>
