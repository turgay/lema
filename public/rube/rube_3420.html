<a name=3421></a><img src="RuhulBeyan-3421_1.jpg"/><br/>
<img src="RuhulBeyan-3421_2.jpg"/><br/>
Bilesin ki mal, makam, insanların övgüsü ve diğerleri ehlüllaha göre nefsin<br/>
meşreblerindendir. Bu sebeple şöyle demişlerdir: Kavmine bu sözü, yani: “Tebliğ<br/>görevime karşılık ben sizden bir ücret istemiyorum.” sözünü söylemeyen hiçbir<br/>peygamber yoktur. Bu sözün gayesi töhmeti ortadan kaldırıp sadece onların iyiliğini<br/>istediğini göstermektir. Çünkü nasihat, ancak hiçbir fânî arzu bulaşmadığı, halis ve içten<br/>olduğu zaman fayda verir.<br/>
<i>Tamahı bağla ve defteri hikmetle yıka<br/>Tamahı kes ve ne istersen söyle</i><br/>
Nitekim meşâyıhtan birisinden şöyle nakledilir: “Onun bir kedisi varmış ve kedisi<br/>
için komşusu olan kasaptan sakatat alırmış. Bir gün kasabın kötü bir amelini görmüş.<br/>Hemen eve giderek önce kediyi serbest bırakmış, sonra da kasabın yanına gelip emr-i<br/>bi’l-maruf nehy-i ani’l-münker görevini yapınca kasap: “Bugünden itibaren sana kedin<br/>için bir şey vermeyeceğim.” demiş. Bunun üzerine şeyh: “Ben zaten bu vazifeyi, kediyi<br/>serbest bırakıp sana karşı hiçbir tamahım kalmadığı için yapmıştım.” demiş.<br/>
Tamah, gelip gelmeyeceği şüpheli olan bir menfaata gönül bağlamaktır.<br/>
<i>Ey Sa‘dî kimsenin eline bakma<br/>Çünkü bahş ve ihsan etmek ancak Hakk’ın işidir.<br/>Tamah, vakarlı insanın yüzünün suyunu döker<br/>İki arpa için eteğindeki incileri döker.</i><br/>
Gerek peygamberlerin (aleyhimü’s-selâm) gerekse velilerin (kuddise sirruhum)<br/>
kalpleri, davet ve irşad esnasında Allah’tan başka varlıkları düşünüp onlara bağlanmak<br/>gibi bir pislikten temizdir. Bu ümmetin irşadla görevli olanları, mallarını ve dünyalık<br/>çıkarlarını artırmayı değil, sadece Rasûlullah (s.a.)’in peşinden gidenleri çoğaltarak<br/>O’nun mertebelerini yükseltmeyi isterler. Çünkü “<i><b>âhiret daha hayırlı ve devamlıdır</b></i>.”<br/>(el-A‘lâ, 87/17)<br/>
‘Seksen koyunu isteyenden daha cahil’ şeklinde bir darb-ı mesel vardır. <b>İbn Hâleveyh</b><br/>
der ki: Bu adam, Hz. Peygamber (a.s.)’ın bir ihtiyacını gidermiş, o da kendisine:<br/>“<i>Medine’ye gel</i> (de karşılığını vereyim).” buyurmuştu. Adam Medine’ye gelince<br/>Peygamberimiz:<br/>
“<i>Hangisi sana daha sevimli? Seksen koyun mu, yoksa cennette benimle birlikte</i><br/>
<i>olman için duâ etmem mi?</i>” buyurunca adam:<br/>
“–Hayır, ben seksen koyunu tercih ederim.” dedi.<br/>Hz. Peygamber (a.s.):<br/>“–<i>Bu adama koyunları verin</i>.” dedikten sonra şöyle buyurdu: “<i>Musa’nın kadın</i><br/>
<i>sahabisi senden daha akıllıymış</i>.”<br/>
