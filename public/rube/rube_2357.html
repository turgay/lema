<a name=2358></a><img src="flower_sep.jpg"/><br/>
<img src="RuhulBeyan-2358_2.jpg"/><br/>
halkı toplanıp devenin kesilmesine karar verdiler.<br/>
<b>İbn İshâk </b>şöyle demektedir: Deveyi boğazlayan dokuz kişi toplanıp: “Gelin, Sâlih’i<br/>
öldürelim. Eğer davasında doğru ise kendisini öldürmemize mani olur. Yok eğer yalancı<br/>ise onu da devesi gibi öldürürüz.” dediler. Geceleyin gelip ailesi ile birlikte ona baskın<br/>yaptılar. Bunun üzerine melekler taşlarla onların kafalarını parçaladı.<br/>
Bazıları demişlerdir ki: Kudar, Mısta‘ ve dokuz arkadaşı gidip Sâlih (a.s.)’ın devesi<br/>
sudan ayrılırken onu gözetlediler. Mısta‘, deve geçerken ona ok atmak üzere orada bir<br/>kayanın arkasına saklandı. Deve suyunu içip önüne gelince Mısta‘ oku fırlattı. Ok<br/>devenin bacağına saplandı. Sonra Kudar çıkıp kılıçla onu boğazladı. Bunun üzerine<br/>deve böğürerek yere yığıldı. Sonra da gerdanını kesip başını kopardı. Köy halkı gelip<br/>etini aralarında paylaştılar. Yavru deve annesinin bu durumunu görünce “Kâra” denilen<br/>bir dağa çıkıp gözünden yaşlar dökülerek üç kez böğürdü. Sonra yaratıldığı kayanın<br/>yanına geldi. Kaya yarıldı, o da onun içine girip gözden kayboldu. <i>“Derken dişi deveyi<br/>boğazladılar”</i> ifadesinin tafsilatı budur.<br/>
<i>“ve Rab’lerinin buyruğundan dışarı çıktılar.”</i> Yani Allah’ın emrine uymak<br/>
hususunda büyüklendiler. Bu emir, Salih (a.s.)’ın “Onu bırakın...” ve “Ona bir kötülük<br/>etmeyin.” diyerek kendilerine tebliğ ettiği emir ve yasaktı. Yâhut da Allah’ın emri<br/>demek olan dinine ve şeriatına karşı büyüklük gösterdiler.<br/>
Şöyle bir mânâ vermek de caizdir: Onların büyüklenmeleri, Rab’lerinin emrinden<br/>
çıktıkları için olmuştur. Rab’lerinin emri ise deveyi rahat bırakmaları idi. İşte bu<br/>onların büyüklenmelerinin sebebi olmuştur. Bu ifadenin benzeri şu ayette de geçer:<br/><i><b>“Bunları ben kendiliğimden yapmadım.</b></i>” (el-Kehf, 18/82) (<i>el-Keşşaf</i>’ta böyle<br/>geçmektedir.)<br/>
Semud kavmi Allah’ın emrine karşı gelip deveyi boğazladıkdan sonra köşeye<br/>
sıkıştırmak ve susturmak amacıyla Sâlih (a.s.)’a: <i>“Ey Salih, eğer hakikaten<br/>peygamberlerden isen bizi tehdit ettiğin” </i>deveyi öldürdüğümüz takdirde geleceğini<br/>söylediğin azabı <i>“getir.” dediler.”</i> Çünkü senin peygamberlerden biri olman, va‘d ve<br/>tehdit olarak söylediklerinin doğruluğunu gerektirir.<br/>
<b>78. Bunun üzerine onları o <i>(gürültülü) </i></b><b>sarsıntı yakaladı da yurtlarında diz üstü</b><br/>
<b>dona kaldılar.</b><br/>
<i>“Bunun üzerine onları, o sarsıntı” </i>şiddetli bir deprem <i>“yakaladı.”</i> Fakat bu, Sâlih<br/>
(a.s.)’a karşı söyledikleri sözün hemen akabinde olmadı. Bilakis daha sonra geleceği<br/>üzere üç gün içerisinde azabın habercisi olan bir kısım belalar meydana geldi.<br/>
Kur’an-ı Kerim’de Semûd kavminin kıssasının anlatıldığı yerlerde şu değişik ifadeler<br/>
vârid olmuştur: <i><b>“Onları, o sarsıntı yakaladı.”</b></i> (el-A‘raf, 7/78). <i><b>“Onları o korkunç ses</b></i><br/>
