<a name=9316></a><i>“Şüphesiz onlar” </i>yâni sizden eşlerine zıhar yapan erkekler bu <i>sözleriyle “çirkin bir</i><br/>
<i>laf ve yalan söylüyorlar.”</i> Âyet metninde geçen <i>“inne”</i> ve tekid “<i>lâm”</i>ından oluşan<br/>çifte pekiştirme, bu çirkin sözü onların söylemiş olduklarını vurgulamak için değil -<br/>zaten onların böyle söylediği apaçıktır-, söyledikleri bu sözün akıl, din ve insan tabiatı<br/>yönünden çok çirkin olduğunu vurgulamak içindir. Nitekim <i>münker</i> kelimesinin nekre ve<br/>lâm-ı târifsiz gelmesi de bunu bildirmektedir. Bu sözün çirkinliği şu sebepledir ki, zıhar<br/>yapanın karısı gerçekte anası olmadığı gibi, şerîatın analar hükmüne koyduğu<br/>kadınlardan da değildir. İşte zıhar yapan erkeğin, karısını anaya benzetmesi birbirine<br/>tamtamına zıd olan iki şeyden birini diğerine katmak olur ki, bu yalan, bâtıl, gerçekten<br/>uzak, tanınmayan, mutlak mânâda çirkin bir şeydir.<br/>
<i>“Zevr”</i> kelimesi meyl etmek, yönelmek demektir. Bu sebeple, eğilmek, haktan<br/>
ayrılmağa meyletmek olduğu için yalana <i>zûr</i> denmiştir. Denirse ki, erkeğin karısına:<br/>“Sen bana anamın sırtı gibisin” sözü, eşinden faydalanmasının artık haram olduğunu<br/>inşâ yoluyla bildirmesi olup haber değildir. İnşâ ise yalanla nitelendirilemez. Cevap<br/>olarak şöyle derim: Bu inşâ, kendisine helâl olan nikâhlısını ebediyen haram olan<br/>anasının durumuna katmayı kapsamaktadır. Helâli harama katma ise, evlilik gereklerine<br/>aykırı olduğundan dolayı yalan sayılır.<br/>
<b>Ebûbekir Sıddık</b> (r.a.)’den rivâyete göre Rasûlullah (s.a.) şöyle buyurmuştur: <i>“Size</i><br/>
<i>günahların en büyüğünü söyleyeyim mi?” </i>buyurdu. Evet ey Allah’ın Rasûlü! dedik.<br/><i>“Allah’a ortak koşmak ve ana babaya isyan etmektir” </i>buyurdu. Ayakta dayanmış<br/>olduğu yerden oturarak:<i> “Dikkat edin yalan söz ve yalan yere şâhidliktir. Yalan söze ve<br/>yalan yere şâhidliğe dikkat edin, yalana ve yalancı şâhidliğe dikkat edin” </i>buyurdu ve<br/>bu sözü o kadar tekrar etti ki, ben içimden keşke sussa, dedim.<br/>
Bazı âlimler şöyle demişlerdir: Câhiliye dönemi araplarının kadınlarını<br/>
boşamalarının dayanağı bu çirkin ve yalan sözden ibâret olunca Allah Teâlâ bu sözü<br/>boşama kabul etmedi. Haramlığının da yalnız keffâret ödeninceye kadar sürüp sona<br/>ereceğini bildirdi. Eğer câhiliye döneminin boşama şekli olan zıharın şeriatta sınırlı bir<br/>zaman için haram olduğu kabul edilirse bu âyet-i kerime o haramlığı nesh etmiştir.<br/>Haram kılınmamış ise nesih de söz konusu olmaz. Çünkü nesih olayı sadece dinî<br/>hükümlere girer. Peygamberimiz (s.a.) de zıharla kadının kocasına haram olduğunu<br/>söylememiştir. Zıharın önceki şeriatta haram olup olmadığı belirtilmemektedir. Ancak<br/>bazı müfessirler, önceki şeriatta zıharın haramlığı mevcud olup bu âyetle nesh edildiği<br/>görüşünü benimsemişlerdir.<br/>
<i>“Kuşkusuz Allah affedicidir, bağışlayıcıdır.”</i> Yâni Allah zıhar yapan kimsenin<br/>
geçmiş günahlarını hak mezhebe göre mutlak olarak çok affedici ve bağışlayıcıdır.<br/>Mu’tezile mezhebine göre ise tevbe etmesi hâlinde günahı affedilir. Şirkin dışında olan<br/>günahların affedilmesi Allah Teala’nın dilemesine havâle edilmiştir. Cenabı Hak<br/>dilerse kul tevbe etmese de affeder, dilerse kulun tevbe etmesinden sonra affeder. Şâyet<br/>kul yaptığı günahtan tevbe etmezse, Allah dilerse kuluna günahına göre azab eder.<br/>Burada söz, zıharın yerilmesi ve çirkin görülmesi hakkında olduğundan dolayı ilgilileri<br/>
