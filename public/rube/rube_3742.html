<a name=3743></a><b>77. <i>(Kardeşleri) </i></b><b>dediler ki: “Eğer o çaldıysa, daha önce onun kardeşi de çalmıştı.”</b><br/>
<b>Yûsuf bunu içinde sakladı, onlara açmadı. <i>(Kendi kendine) </i></b><b>dedi ki: “Siz daha kötü<br/>durumdasınız! Allah, sizin anlattığınızı çok iyi bilir.”</b><br/>
Kralın su kabı Bünyamin’in yükünden çıkınca, kardeşleri rezil rüsvây olup utanarak<br/>
başlarını önlerine eğdiler. Kendilerinin suçsuz olduğunu ifade etmek için <i>“dediler ki:<br/>“Eğer o”</i> Bünyamin <i>“çaldıysa,”</i> hiç şaşmamak lâzım, çünkü <i>“daha önce onun kardeşi<br/>de çalmıştı.”</i> Bu sözleri ile Yûsuf’u kastediyorlardı.<br/>
Ağabeylerinin Yûsuf (a.s.)’a isnâd ettikleri bu hırsızlık konusu ihtilâflıdır: Bir görüşe<br/>
göre Yûsuf (a.s.) çocukluk çağında annesinin babası olan dedesinin bir putunu çalmıştır.<br/>Dedesi Harran’da putlara tapardı. Annesi Rahil Yûsuf’a: “Şunun putunu al da kır, belki<br/>ona tapmaktan vazgeçer.” dedi. Yûsuf da putu alıp kırdı ve yolda bulunan pisliklerin<br/>içine attı. Bu konuyla ilgili en sağlam rivâyet budur. Çünkü <i>el-Firdevs</i>’te zikredildiğine<br/>göre Hz. Peygamber (s.a.) şöyle buyurmuştur: “<i>Yûsuf annesinin babası olan dedesinin<br/>altın ve gümüşten mâmûl putunu çalarak kırmış ve yolun ortasına atmıştır</i>.”<a href="RuhulBeyans.html#3747">[75]</a> İşte<br/>ağabeyleri bunun için Yûsuf (a.s.)’ı ayıplamışlardı.<br/>
Burada insân-ı kâmilin ilk başlarda hırsızlık töhmeti altında kalabileceğine işaret<br/>
vardır. Bu töhmet, dünyevî-nefsânî arzulardan çalmaktır. Nihâyette ise tamâmen uhrevî-<br/>rûhânî özelliklere sahip olur. Şu halde işin başı ile sonu arasında çok fark vardır.<br/>
Hırsızlık meselesi ile ilgili bir görüş de şöyledir: “Hz. İbrahim’in bir kuşağı vardı.<br/>
Bu kuşak devamlı çocuklarından en büyük olanlara mîrâs kalırdı. İlk olarak İshâk’ın<br/>tevârüs ettiği bu kuşak ondan sonra çocuklarının en büyüğü olan kızına kaldı. Bu hanım,<br/>annesi Rahil’in vefatından sonra halası olarak Yûsuf (a.s.)’ı terbiyesine alıp büyüttü.<br/>Yûsuf (a.s.)’ı öyle seviyordu ki ondan az bir müddet bile ayrı kalmaya tahammül<br/>edemiyordu. Yûsuf (a.s.), gençlik çağına gelince Yâkub (a.s.) onu halasından almak<br/>istedi. O da bunun üzerine bir çare bularak kuşağı uyumakta olan Yûsuf (a.s.)’ın beline<br/>bağladı. “Babam İshak’ın kuşağı kayboldu. Onu kimin aldığını bir araştırın.” dedi.<br/>Arayınca Yûsuf’un elbesinin altına bağlı olduğunu gördüler. Halası ‘Kuşağı Yûsuf<br/>çaldığına göre artık onun bana âid olması gerekiyor!’ dedi. Onların şerîatının hükmüne<br/>göre hırsızlık yapanlar köle olarak alıkonulurdu. Yâkub (a.s.) da o ölene kadar Yûsuf’u<br/>onun yanında bıraktı.”<br/>
<i>“Yûsuf bunu”</i> yani onların sözlerinin hâsıl ettiği öfkeyi, <i>el-Kevâşî</i>’de belirtildiğine<br/>
göre ise ağabeylerinin: “Kardeşi de çalmıştı.” sözlerini <i>“içinde sakladı” </i>gizledi.<br/>
Bu ifade, <b>“<i>Onlarla gizli gizli konuştum</i></b><b>.” </b>(Nuh, 71/9) âyetinde olduğu gibi bazı<br/>
adamlarına gizlice söyledi mânâsında değildir.<br/>
<i>“Onlara açmadı.”</i> ağırbaşlılık ve hoşgörüsü sebebiyle gerek sözlü olarak gerekse<br/>
davranışlarıyla bunu onlara hissettirmedi.<br/>
Sanki “Peki meseleyi içinde gizlerken kendi kendine ne dedi?’ şeklinde bir soru<br/>
sorulmuş ve şöyle cevap verilmiştir: Kendi kendine <i>“dedi ki: “Siz daha kötü<br/>durumdasınız!”</i> Hem kardeşinizi babanızdan çalıyor hem de suçsuz birine iftirâ atmaya<br/>kalkıyorsunuz!<br/>
