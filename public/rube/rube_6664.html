<a name=6665></a><img src="RuhulBeyan-6665_1.jpg"/><br/>
<img src="RuhulBeyan-6665_2.jpg"/><br/>
<img src="RuhulBeyan-6665_3.jpg"/><br/>
<img src="RuhulBeyan-6665_4.jpg"/><br/>
kendisine nisbet etmiştir). “<i><b>İstedik ki, Rableri onun yerine kendilerine, ondan daha<br/>temiz ve daha merhametlisini versin.</b></i>” (el-Kehf, 18/81) sözü de onun gibidir. Burada<br/>övülecek ve yerilecek şey ortak olduğu için böyle bir ifâde kullanmıştır. “<i><b>Rabbin istedi<br/>ki onlar (büyüyüp) güçlü çağlarına ersinler ve Rabbinden bir rahmet olarak<br/>hazinelerini çıkarsınlar</b></i>.” (el-Kehf 18/82) Burada ise övgü yalnız Allâh’a tahsis<br/>edilmiştir. Çünkü bir şey bir yöne nisbetle yergi, başka bir yöne izâfetle övgü<br/>kazanabilir. Aslında o şey bizâtihi aynıdır. Ancak nisbet ile hüküm değişir.<br/>
Hallerin edebi, tâatte sefer hâli ve ma‘sıyette sefer hâli gibidir. Hüküm de hâle göre<br/>
değişir.<br/>
Sayılardaki edeb, abdest uzuvlarına tahâret fiillerinde ilâve ya da eksiltme<br/>
yapmamaktır. Namazların, zekatların ve benzerlerinin sayılarında da durum aynıdır.<br/>Yine gusül abdestinde su miktarı bir sâ‘ı, abdestte ise bir müdd’ü geçmemelidir.<a href="RuhulBeyans.html#6673">[160]</a><br/>
Müessir konusunda kulun edebi, mesela katli/adam öldürmeyi veya gasbı fâiline<br/>
nisbet etmek ve ona hadleri uygulamaktır.<br/>
Te’sirin kendisinde görüldüğü kimse/şey hakkında kulun edebi, mesela kısas yoluyla<br/>
öldürülen kimsenin kendisinin öldürdüğü sıfatta mı yoksa başka bir şekilde mi<br/>öldürüldüğüne, yine gasbedilen şeyin gasbı bizzat yapan kimseden başkasının elinde<br/>bulunduğu zaman bakar (ve ona göre hareket eder).<br/>
İşte bütün bunlar şerîat âdâbının tamamıdır. Kim bunları bilip öğrenir ve uygularsa,<br/>
hak yolu bulanlardan ve mutlak dalâletten kurtulanlardan olur. Bu husus böyle<br/>bilinmelidir.<br/>
<i> </i><br/>
<i> </i><br/>
<b>5. Onları <i>(evlâd edindiklerinizi)</i></b><b> babalarına nisbet ederek çağırın. Allah yanında</b><br/>
<b>en doğrusu budur. Eğer babalarının kim olduğunu bilmiyorsanız, bu takdirde onları<br/>din kardeşleriniz ve görüp gözettiğiniz kimseler olarak kabul edin. Yanılarak<br/>yaptıklarınızda size vebal yok; fakat kalplerinizin bile bile yöneldiğinde günah<br/>vardır. Allah bağışlayandır, esirgeyendir.</b><br/>
<b>“Onları (evlât edindiklerinizi) babalarına nisbet ederek çağırın.”<br/></b>Bazıları “Bu âyet, Zeyd b. Hârise b. Şerâhîl el-Kelbî hakkındadır.” demiştir.<br/>
Câhiliyye döneminde Araplar birbirlerine baskın ve saldırı düzenler birbirlerini esir<br/>alırlardı. İşte böyle bir baskında küçük yaşta esir düşen Zeyd b. Hârise’yi, “Hakîm b.<br/>Hizam, halası Hüveylid kızı Hatice (r.a.) için satın aldı. Rasûlullah (s.a.) Hatice (r.a.)<br/>ile evlenince Zeyd’i O’na hîbe etti. Daha sonra Zeyd’i babası ve amcası istediler.<br/>
