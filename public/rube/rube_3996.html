<a name=3997></a><img src="flower_sep.jpg"/><br/>
O da:<br/>“–Ey Allah’ın Rasûlü! Henüz bülûğ çağına ermediği ve amelleri yazılmaya<br/>
başlamadığı halde şu oğlunuz, sizin gibi birisinin tevhîdi telkin etmesine ihtiyaç<br/>duyuyorsa, hem bülûğa ermiş; hem de amelleri yazılıp duran ve sizin gibi bir telkincisi<br/>de olmayan Ömer’in hâli ne olacak?!” dedi.<br/>
Bu söz üzerine Hz. Peygamber (a.s.) ve sahâbîler ağlamaya başladı. Bunun üzerine<br/>
Cebrail (a.s.): <i>“Allah, îmân edenleri dünyâ hayâtında da âhirette de sağlam sözle<br/>tesbit eder.”</i> âyetiyle geldi. Hz. Peygamber’in bu âyeti okuması üzerine herkes memnûn<br/>oldu, gönüller sükûnet buldu ve Allah’a şükrettiler.<a href="RuhulBeyans.html#3998">[25]</a><br/>
Bâzı âlimler der ki: Peygamberlere, çocuklara ve meleklere kabir suali sorulmaz.<br/>
Ümmetine kabirde kendisinin sorulması diğer peygamberlerin aksine bizim<br/>peygamberimize (s.a.) has kılınmış bir özelliktir. Bu durum ancak şu sebepledir: Önceki<br/>peygamberlerden birisi ümmetine vardığında onlar kendisinden yüz çevirmiş, o da<br/>onlardan ayrılıp uzaklaşmış, böylece hemen azâba dûçar olmuşlardır. Bizim<br/>peygamberimiz (s.a.) ise ümmetinin azâbı ertelenmek sûretiyle rahmet olarak<br/>gönderilmiştir. Ancak Allah O’na kılıcı da verdiği için bazıları O’nun dînine kılıç<br/>korkusuyla girmiştir. İşte Allah melekler ölünün içinde taşıdığı gerçek inancı soruyla<br/>ortaya çıkarmak için kabre gelirler. Müslüman sebat eder, münâfığın ise ayağı kayar.<br/>
Bâzı rivâyetlere göre kabir suâli bir mecliste üç kez tekrarlanır. Bâzı rivâyetlere göre<br/>
ise mü’mine yedi gün, münâfığa ise kırk gün suâl sorulur.<br/>
<b>Hâfız Süyûtî</b> şöyle der: “Telkinle ilgili olarak ne sahih ne de hasen bir hadis<br/>
mevcuddur. Bu konudaki hadis, muhaddislerin cumhûrunun ittifâkıyla zayıftır. Zayıf bir<br/>hadisle ise faziletler konusunda amel edilebilir.”<br/>
Şu halde akıllı kimseye düşen, ölmeden önce ölmek, güzel ve hoş bir hayatla<br/>
yaşamaktır. Bu ise kâmil bir mürşidin terbiyesi ile kendisine hayat sırrının zuhûru ile<br/>gerçekleşir. Nitekim <i>Mesnevî</i>’de şöyle der:<br/>
<i>Bilmiş ol ki velîler, vaktin İsrafîl’idirler.<br/>Ölüler, onlardan can bulur, dirilirler.<br/>Ölü canlar, ten mezarında kefenlerine bürünmüş yatarken<br/>Onların sesinden sıçrayıp kalkarlar<br/>Derler ki: Bu ses, öbür seslerden bambaşka;<br/>Çünkü diriltmek Tanrı sesinin işidir.<br/>Biz öldük, tamâmen çürüdük, mahvolduk.<br/>Fakat Allah’ın sesi gelince hepimiz dirildik, kalktık.<br/>O ses, Allah’ın bir kulunun boğazından çıksa da<br/>Esasen ve mutlak olarak Pâdişahlar Pâdişâhı’ndan gelmektedir.<br/>Allah ona dedi ki: “Ben dilim, sen vücûdsun.</i><br/>
