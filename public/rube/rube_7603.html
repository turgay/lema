<a name=7604></a><img src="RuhulBeyan-7604_1.jpg"/><br/>
<img src="RuhulBeyan-7604_2.jpg"/><br/>
<img src="RuhulBeyan-7604_3.jpg"/><br/>
<i>Kur’ân, peygamberlerin halleridir.<br/>Onlar, pâk, ululuk denizinin balıklarıdır.<br/>Kur’ân okur da Kur’ân’da olanları kabul etmezsen,<br/>Peygamberleri ve velîleri sadece görmüş say.<br/>Kıssaları okuyunca kabul edersen,<br/>Can kuşun kafeste daralır.<br/>Kafeste mahpus olan kuş,<br/>Kurtulmak istemezse bilgisizliktendir.<br/>Kafeslerden kurtulan ruhlar,<br/>Liyakatli rehber olan peygamberlerdir.</i><br/>
Bir gün Hz. Hasan ve Hüseyin Peygamber Efendimiz (a.s.)’ın huzurunda oynuyorlardı.<br/>
İkisi de Hz. Peygamber (s.a.)’in hoşuna gitmişti. Biraz sonra Cebrâil (a.s.) bir şişe ve<br/>kâğıtla geldi. Şişede kan, kâğıtta ise zehir vardı. Cebrâil (a.s.): “Onları seviyor musun,<br/>ey Muhammed? Şunu bil ki onlardan biri kılıçla öldürülecek. İşte kanı! Diğerine ise<br/>zehir içirilecek. İşte ona içirilecek zehir!” dedi. Hz. Peygamber (s.a.) de bunun üzerine<br/>gönlünü çocuklarından alıp tamamen Allah’a bağladı.<br/>
“Allah” deyip de Allah dışındakilerden Allah’a kaçmayan “Allah” dememiştir. Allah<br/>
Teâlâ’nın Habîbi’ne: <i><b>“Allah! de, sonra bırak onları”</b></i> (el-En’âm, 6/91), yâni onları<br/>bırak sonra “Allah” de, buyurduğu gibi kalbini de ruhunu da bırak, sonra “Allah” de.<br/>
Yüce Allah’tan Bizi herşeyden vazgeçip sadece kendisine yönelen ve kendi katında<br/>
hazır olanlardan kılmasını niyaz ederiz. Kendisinden istenecek yegâne varlık O’dur.<br/>
<b>30. Muhakkak sen de öleceksin, onlar da ölecekler.<br/></b>Bu âyet, onu takib eden kıyamet günü meydana gelecek olan dâvalaşma konusuna giriş<br/>
mâhiyetindedir. Ya da Kureyş kâfirleri Rasûlullah (s.a.)’in ölmesini bekliyorlardı. Yâni<br/>Mekke kafirleri: “Muhammed, nasıl olsa ölecek, o zaman kurtuluruz ondan!” diyorlardı.<br/>
Ölüm, varlığa âid bir özellik olup hayatın zıddı olarak yaratılmıştır.<br/><i>el-Müfredât</i>’ta şöyle der: “<br/>
 (ölüm)” canlılara mahsus hissedici kuvvenin yok<br/>
olması ve ruhun cesedden ayrılması demektir.”<br/>
Muhâtabı bu konuda tereddütlü biri yerine koymak, ölümle ilgili delillerin âşikar<br/>
olduğuna dikkat çekmek ve bu deliller üzerinde düşünmeye teşvik etmek için âyette<br/>“nun” harfi ile te’kidli olarak ifâde edilmiştir.<br/>
Mânâ ise şöyledir: Şüphesiz siz hepiniz ölümün eşiğindesiniz. Ölüm hepiniz için<br/>
geneldir. Öyleyse O’nun ölmesini beklemenin ve onun ölmesine sevinmenin mânâsı<br/>yoktur. Aksine bu cehâletin tâ kendisidir.<br/>
