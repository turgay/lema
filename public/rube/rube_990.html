<a name=991></a><img src="RuhulBeyan-991_1.jpg"/><br/>
<img src="RuhulBeyan-991_2.jpg"/><br/>
<img src="RuhulBeyan-991_3.jpg"/><br/>
<img src="RuhulBeyan-991_4.jpg"/><br/>
<img src="RuhulBeyan-991_5.jpg"/><br/>
<img src="RuhulBeyan-991_6.jpg"/><br/>
<img src="RuhulBeyan-991_7.jpg"/><br/>
<img src="RuhulBeyan-991_8.jpg"/><br/>
<b>HZ. ÎSÂ’NIN GÖĞE YÜKSELTİLMESİ</b><br/>
<i> </i><br/>
<i> </i><br/>
<i> </i><br/>
<i> </i><br/>
<b>55. Allah buyurmuştu ki: Ey Îsâ! Seni vefat ettireceğim, seni nezdime</b><br/>
<b>yükselteceğim, seni inkâr edenlerden arındıracağım ve sana uyanları kıyâmete<br/>kadar kâfirlerden üstün kılacağım. Sonra dönüşünüz bana olacak. İşte o zaman<br/>ayrılığa düştüğünüz şeyler hakkında aranızda ben hükmedeceğim.</b><br/>
<b>56. İnkâr edenler var ya, onları dünyâ ve âhirette şiddetli bir azaba</b><br/>
<b>çarptıracağım; onların hiç yardımcıları da olmayacak.</b><br/>
<b>57. İman edip iyi davranışlarda bulunanlara gelince, Allah onların mükâfatlarını</b><br/>
<b>eksiksiz verecektir. Allah zâlimleri sevmez.</b><br/>
<b>58. <i>(Rasûlüm!) </i></b><b>Bu söylenenleri biz sana âyetlerden ve hikmet dolu Kur’ân’dan</b><br/>
<b>okuyoruz.</b><br/>
Allah’ın şöyle dediği vakti hatırla. <i>“Ey Îsâ şüphesiz ki seni öldürecek olan benim.”</i><br/>
Sana takdir ettiğim müddeti tamamlatacağım. Kâfirlerin seni öldürmesinden<br/>koruyacağım ve sana yazdığım ecele kadar seni tehir edeceğim. Seni onların<br/>öldürmesiyle değil, kendi ecelinle öldüreceğim.<br/>
<i>“Seni kendime yükseltip kaldıracağım.”</i> Seni ikrâm mahallime, meleklerimin<br/>
makamına çıkaracağım. (Îsâ göğe yükseltilirken) <i>“Seni kendime yükselteceğim”<br/></i>buyurması Îsâ’nın şânını yüceltmek içindir. İbrâhîm (a.s.)’ın <i><b>“Ben Rabbime<br/>gidiyorum.”</b></i> (Saffât, 37/99) sözünün mânası da aynıdır. İbrâhîm (a.s.) Irak’dan Şam’a<br/>gitmişti. Hacılara, Allah’ın misafirleri denilir. Kâbe-i Muazzama civarında oturanlara<br/>Allah’ın komşuları denilir. Bütün bu ifadeler anılanların şânını yüceltmektir. Çünkü<br/>Cenâb-ı Hak mekândan münezzehtir.<br/>
<i>“Seni küfredenler içinden tertemiz çıkaracağım.”</i> Onlardan seni uzaklaştırıp, kenara<br/>
çekeceğim. Onların kötü komşuluğundan habîs arkadaşlıklarından ve kirli<br/>muaşeretlerinden temizleyeceğim.<br/>
