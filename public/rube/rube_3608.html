<a name=3609></a><img src="RuhulBeyan-3609_1.jpg"/><br/>
<i>Maşuklardan Yûsuf gibi kimse olmadı<br/>Onun cemâli güzellerin hepsinden fazlaydı<br/>Âşıklardan kimse Züleyhâ gibi olmadı<br/>Züleyhâ aşkta herkesten öndeydi<br/>Çocukluğundan ihtiyarlığına kadar aşkı seçti<br/>Şahlıkta ve esirlikte aşkı seçti</i><br/>
Aşk son haddine vardıktan ve şevk nihâyetine ulaştıktan sonra Yûsuf ile olan hali<br/>
ortaya çıktı.<br/>
Rivâyet edilir ki Yûsuf, Allah’a ibadet etmek için Züleyhâ’nın sarayında bulunan bir<br/>
bahçeye çekilirdi. Gündüzleri üçte birini namaz ve niyaza, üçte birini ağlamaya, üçte<br/>birini de Allah’ı tesbih ve zikretmeye ayırmıştı. Büluğ çağına ulaştığında Züleyhâ<br/>Yûsuf’un kendisinden murâd almasını istemeye başladı. O, Züleyhâ’dan bu bahçeye<br/>kaçıyordu. Bu iş böyle sürüp giderken Züleyhâ’nın rengi değişti, yüzü sarardı, yanına<br/>gelen nedimelerinden birine meseleyi açtı.<br/>
Nedime de Yûsuf için kendisiyle yakınlaşmasını sağlayacak olabildiğince süslü ve<br/>
hoş kokulu bir köşk yaptırmasını tavsiye etti. Ustalar köşkü bitirince Aziz’i dâvet etti.<br/>Aziz köşke girdi ve güzel bir mîmarî üsluba sahip köşkü beğendi. “Bu köşke dâru’s-<br/>sürûr/sevinç köşkü adını ver.” dedi ve köşkten ayrıldı.<br/>
Züleyhâ da bunun üzerine Yûsuf’un getirilmesini istedi. Görevliler Yûsuf’u mümkün<br/>
olduğu kadar süslediler. Züleyhâ bembeyaz çok güzel bir kadın olup gözlerinin arasında<br/>güzellikten parıldayan bir ben vardı. Saçlarını dört örgü yapıp inci ve yakutlarla bezedi.<br/>Üzerinde yedi kat giysi vardı ve kolyelerini göğüslerine sarkıtmıştı.<br/>
<i>Onun ziynetlere ihtiyacı yoktu<br/>Fakat süslenmesi daha da çekici olmak içindi<br/>Gülün güzelliği bostanda destan oldu<br/>Fakat gül şebnem ile daha da güzel olur</i><br/>
Nihâyet Yûsuf’u getirdiler.<br/>
<i>Ansızın kapıdan ay gibi geldi<br/>Utarit (merkür) heybetinde güneş görkeminde<br/>Vücudu, su ve toprağın özelliklerinden uzak<br/>Alnının parlaklığı nur üzerine nur</i><br/>
Yûsuf köşkün ilk bölümünde Züleyhâ’nın huzuruna çıkınca Yûsuf’u aldattı, kapıyı<br/>
kilitledi ve her türlü yola başvurarak ondan kâm almak istedi. Sonra onu bitişiğindeki<br/>bölüme soktu ve kapıyı kilitleyerek yine mümkün olan her yolla ondan kâm almak istedi.<br/>
