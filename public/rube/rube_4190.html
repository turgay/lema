<a name=4191></a><img src="flower_sep.jpg"/><br/>
<img src="RuhulBeyan-4191_2.jpg"/><br/>
<img src="RuhulBeyan-4191_3.jpg"/><br/>
(ez-Zuhruf, 43/13) ve benzeri âyetlerde ifâde edildiği gibi onlar üzerinde diledikleri<br/>gibi tasarrufta bulunma imkânını elde etmeleri demek değildir. Bilakis kulların menfaat<br/>ve maslahatına göre onların idâresi Allah’a âiddir. Sanki bu da onların hizmetine<br/>verme, kendileri tarafından isteklerine göre tasarruf gibidir.<br/>
<i>“Yıldızlar da Allah’ın emri ile hareket ederler.” </i>Yâni diğer yıldızlar da<br/>
hareketlerinde, üçlü, dörtlü ve benzeri şekillerdeki vaziyetlerinde Allah’ın emrine<br/>boyun eğmişlerdir. Onları da Allah yaratmış ve istediği şekilde idâre etmektedir. Yahut<br/>yıldızlar da onun irâde ve isteğine göre yaratıldığı halde insanlara sağladıkları faydalar,<br/>daha evvelki gece ve gündüz, ay ve güneşin faydaları gibi açıkça görülmediği için onlar<br/>hakkında insanların emrine verildiği ifâdesi kullanılmayıp sâdece Allah’ın hükmü<br/>altında olduğu belirtilmekle yetinilmiştir. <i>“en-Nücûme” </i>şeklinde mansûb okunmuştur.<br/>Buna göre mânâ: ‘Yıldızları da emrine âmâde kıldı’ veyâ ‘onlar Allah’ın emrine âmâde<br/>olduğu halde onlardan sizi faydalandırdı.’ Ya da ‘O’nun yaratması ve takdîri ile niçin<br/>yaratılmışlarsa sizi ondan faydalandırdı.’<br/>
“<i>Şüphesiz ki bunlarda”</i> toplu ve ayrıntılı olarak zikredilenlerle alakalı emre âmâde<br/>
kılma konusunda<i> “aklını kullananlar” </i>akıllarını düşünme ve istidlâl için açan ve ibret<br/>alanlar<i> “için pek çok”</i> açık<i> “deliller vardır.”</i> Allah’ın bu yüce eserleri çok çeşitli ve<br/>onlardaki kudret, ilim ve hikmetinin büyüklüğü Allah’ın vahdâniyeti konusunda açık ve<br/>zâhir olunca; tefekkür ve düşünme ifâde eden bir fiil kullanılmayıp sâdece akılla<br/>irtibatlandırılmıştır.<br/>
İlim ehli demiştir ki: Akıl Allah’ın dimağda yarattığı, nûrunu da kalbe koyduğu ışık<br/>
saçan bir cevherdir. Vâsıtalarla gâibleri, müşâhede ile mahsûsâtı anlar. Kalbe göre akıl,<br/>cesede göre ruh gibidir. Aklı olmayan kalb, ölü hükmündedir ve hayvanların kalbi<br/>mertebesindedir.<br/>
Rasûlullah (s.a.)’e: “İnsanların akıl bakımından en güzeli kimdir?” diye soruldu.<br/>
<i>“Allah’ın rızâsı için çalışıp, haramlarından kaçınan kimsedir.” </i><a href="RuhulBeyans.html#4201">[133]<i> </i></a>buyurdu. Halk<br/>arasında: ‘Serçe kadar aklı yok.’ derler. Ensar’dan Hassân b. Sâbit (r.a.) da şöyle<br/>demiştir:<br/>
<i>Kavmin uzun boylu ve iri yarı olmasının önemi yoktur.<br/>Zira onların cismi katır gibi, akılları serçe gibidir.</i><br/>
<b>13. Yeryüzünde sizin için rengârenk yarattıklarında da öğüt alan bir toplum için</b><br/>
<b>gerçek bir ibret vardır.</b><br/>
