<a name=4847></a><img src="flower_sep.jpg"/><br/>
<img src="RuhulBeyan-4847_2.jpg"/><br/>
<b>inanmamakta ısrar ederlerken iş bitirilmiş olur.</b><br/>
Ey Muhammed! <i>“Onları”</i><b> </b>yani o zâlimleri <i>“şu hasret gününe</i><b>”,</b> insanların<br/>
üzülecekleri ve kesin olarak pişman olacakları güne <i>“karşı uyar”</i> onları korkut. O gün,<br/>kötülük yapanlar kötülüklerinden dolayı, iyilik yapmış olanlar ise yaptıkları iyiliğin<br/>azlığından dolayı pişmanlık duyarlar. “<i>Ki o zaman kendileri” </i>âhirette onlara ne<br/>yapılacağından<i> “gaflet içinde inanmamakta ısrar ederlerken” </i>yâni onlar bu iki halde<br/>iken <i>“iş bitirilmiş olur.”</i> Yani hesap bitirilmiş olur. Cennetlikler cennete,<br/>cehennemlikler de cehenneme götürülür.<br/>
Rivâyet edildiğine göre Hz. Peygamber (a.s.)’a bu durum soruldu; o da şöyle cevap<br/>
verdi<i>: “Ölüm semiz bir koç şeklinde getirilip kesildiğinde iki grup (cennet ve<br/>cehennem ehli) bakarlar. Bir münâdî şöyle bağırır: “Ey cennet ehli ebedî olarak,<br/>ölümsüz bir şekilde cennete, ey cehennem ehli, ebedî ve ölümsüz olarak cehenneme<br/>girin!” O zaman cennet ehlinin sevincine sevinç, cehennem ehlinin de üzüntüsüne<br/>üzüntü katılır.<a href="RuhulBeyans.html#4848">”</i>[20]</a><br/>
<b>40. Yeryüzüne ve onun üzerindekilere ancak biz vâris oluruz ve onlar ancak bize</b><br/>
<b>döndürülürler.</b><br/>
<i>“Yeryüzüne ve onun üzerindekilere ancak biz vâris oluruz.”</i><b> </b>Yani dünyada ve<br/>
üzerinde bulunanlara sadece biz sahip oluruz. Onlar üzerinde bizden başkasının<br/>hâkimiyet ve mülkiyeti kalmaz. Bu âyetle ilgili açıklama Hicr sûresinde (23. âyetin<br/>tefsirinde) geçmişti.<br/>
<i>“Ve onlar ancak bize döndürülürler.”</i> Yani yaptıklarının karşılığını almak için<br/>
müstakil veya müşterek olarak bizden başkasına değil sadece bize döndürülürler.<br/>
Bil ki dönüş iki türlüdür: Birincisi, kahırla (zorla) dönmek ki bu, avâmın dönmesidir.<br/>
Çünkü onların nefisleri dünyada kalmış, onunla tatmin olmuştur. Onlar içinde<br/>bulundukları bu durumdan ancak zorla çıkarlar. İkincisi ise lütufla dönmektir ki, bu da<br/>havâssın dönmesidir. Çünkü onların nefisleri Allah’ta fânî olmuştur. Dünya ve âhiretle<br/>tatmin olmazlar, ancak Yüce Mevlâ ile tatmin olurlar. Ölüm ve Allâh’a kavuşmak onlar<br/>için her şeyden daha sevimlidir. İşte bu hâlde dünyadan çıkarlar.<br/>
Şu halde sâlike düşen, fenâ ve bakâyı elde etmeye, Allâh’a ulaşmaya olan şevkini<br/>
kemâle erdirmeye ve Allâh’a döndürülmeden önce O’na dönmeye gayret etmektir.<br/>Çünkü: <i><b>“Bugün mülk/hükümranlık kimindir?”</b></i> (el-Mü’min, 40/16) sırrı, buna<br/>dâirdir.<br/>
<i>Kahır rüzgarı vahdet mümkininden esti<br/>Taayyün çör çöpünün cümlesini berhevâ etti</i><br/>
