<a name=1758></a>olsun kadının bunu alması haramdır.<br/>
Rüşveti verenin haksız olması durumunda haram oluşu iki açıdandır: Birincisi rüşvet<br/>
alması, ikincisi ise haksız (adaletsiz) olarak hüküm vermeye sebep olmasıdır.<br/>
Rüşveti verenin haklı olması hâlindeki haramlığın sebebi tektir: O da kadının yapması<br/>
gereken bir görev için (devletin verdiği maaş dışında) mal kabul etmesidir. Kendi<br/>lehine hüküm verdirmek için rüşvet vermek câiz değildir.<br/>
<b>İbn Mes’ud </b>(r.a.) şöyle demiştir: “Kim bir hakkı geri almak veya bir haksızlığı<br/>
ortadan kaldırmak için aracılıkda bulunur da buna karşılık kendisine verilen hediyeleri<br/>kabul ederse bu haramdır.”<br/>
<i>Nisâbü’l-ihtisâb </i>adlı eserde şöyle denilmektedir: Muhtesip (denetçi) veya kadıya,<br/>
hükme veya denetlemeye (hisbe) ihtiyacı olduğu bilinen birisi hediye verirse bu kişinin<br/>hediyesi kabul edilmez. Eğer kabul edilirse bu rüşvet olur. Yok eğer bu hediye hüküm<br/>ve hisbe için değil de muhabbet ve sevgiden dolayı hediye verdiği bilinen bir kimseden<br/>olursa onu almakta bir beis yoktur. Sahâbe (r.anhum) aralarında hediye kabûlünde geniş<br/>davranırlardı. Çünkü hediyeleşmek onların âdeti idi. Hediye karşılığında bir menfaat<br/>beklemezler, bunu muhabbet ve sevgiden dolayı yaparlardı. Hediyelerinin geri<br/>çevrilmesini garip karşılarlardı. Bu hediyelerde rüşvet mânâsı da olmazdı. Bu yüzden<br/>onları kabul ediyorlardı.<br/>
Bir grup âlim şöyle demiştir. Sultanların armağanlarını almak, bunların haram yoldan<br/>
edle edildikleri kesin olarak bilinmediği müddetçe hem zengin hem de fakir için<br/>helaldir. Bunun sorumluluğu, verene aittir. Çünkü Rasûlullah (s.a.) İskenderiye kralı<br/>Mukavkıs’ın hediyesini kabûl etmiş ve Allah Teâlâ <i>“haram yerler” </i>buyurmasına<br/>rağmen yahûdîlerden borç almıştır.<br/>
Çarşının durumuna gelince eğer orada haram şeylerin çoğunlukta olduğunu biliyorsan<br/>
ancak iyice araştırdıktan sonra alışveriş yap. Eğer haram mallar fazla ama çoğunlukta<br/>değilse sorman gerekir. Nebi (s.a.) ve ashabı, aralarında fâizci, gaspçı ve hilekar<br/>kimselerin bulunduğunu bildikleri halde pazarlardan alışveriş yaparlardı.<br/>
<b>Haddadî</b> şöyle demiştir: “Haram kazanç; şarap, domuz, ölü hayvan karşılığında alınan<br/>
ücret, dişi hayvanı çektirmek için erkek hayvanın sâhibinin, ölüye ağlayan kadının,<br/>şarkıcı kadının ve büyücünün aldığı ücret ile aracılık eden kimseye verilen hediye,<br/>fâhişenin kazancı, kâhinin kehâneti karşılığında aldığı ücret ve benzerleridir.”<br/>
<b>Hz. Ömer</b>, <b>Hz. Ali</b> ve <b>İbn Abbas</b> -Allah onlardan râzı olsun- şöyle demişlerdir:<br/>
“Şarkı söyleyen erkeklerin, halk şâirlerinin ve benzerlerinin aldıkları malın (ücret)<br/>hükmü, rüşvetten daha hafiftir. Çünkü, mal sâhibi bu malı ona istemeden ve bir anlaşma<br/>olmaksızın vermiştir.”<br/>
<b>İbn Keysan </b>diyor ki: Hasan-ı Basrî’yi şöyle derken işittim: “Senin bir adamdan<br/>
alacağın varsa ve sen o adamın evinde yer içersen, işte bu haram kazançtır.<br/>
Ey muttakî mü’min! Sana gereken; işlerinde şüpheli, hattâ haram olan şeylere<br/>
düşmemen için gayet ihtiyatlı olmandır. Çünkü, kalbin tasfiyesi ancak ve ancak helâl<br/>gıda yemekle hâsıl olur.<br/>
