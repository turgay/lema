<a name=7044></a><img src="RuhulBeyan-7044_1.jpg"/><br/>
<img src="RuhulBeyan-7044_2.jpg"/><br/>
<img src="RuhulBeyan-7044_3.jpg"/><br/>
<b>14. Eğer onları <i>(putları)</i></b><b> çağırırsanız, sizin çağırmanızı işitmezler. Faraza işitseler</b><br/>
<b>bile, size cevap veremezler. Kıyâmet günü de sizin ortak koşmanızı reddederler.<br/><i>(Bu gerçeği)</i></b><b> sana, her şeyden haberi olan <i>(Allah)</i></b><b> gibi hiç kimse haber veremez.</b><br/>
<i>“Eğer onları (putları)”</i><b> </b>yardım ve belayı def’etmek için <i>“çağırırsanız”</i><b> </b>cansız<br/>
oldukları için <i>“sizin çağırmanızı işitmezler. Faraza işitseler bile,”</i><b> </b>dilleri olmadığı<br/>için yahut fayda sağlamaktan tamamen âciz oldukları için <i>“size cevap veremezler.”</i><b> </b>Zira<br/>kendisine faydası olmayanın başkasına faydası olmaz.<b> Kâşifî</b> der ki: “Faydalara<br/>eriştirmeye ve kötülükleri def’etmeye kâdir değillerdir.”<br/>
<i>Bahru’l-ulûm</i>’da der ki, burada putlardan bahseden “__WORD__ fiili akıl sâhipleri için<br/>
kullanılan “__WORD__” ile çoğul yapılmıştır. Çünkü müşrikler kendi cehâlet ve<br/>beyinsizliklerinden dolayı putları temyiz ve akıl sahibi olarak niteliyorlardı. Yine<br/>burada putlara akıl sahipleri için kullanılan “cevap verme” ve “duyma” fiilleri de isnâd<br/>edilmiştir. Aslında burada Allah’tan başka cinler, insanlar ve put olan bütün mabudlar<br/>murad edilmiş olabilir. Ne var ki putlar galebe çaldığı için yalnızca onlar zikredilmiştir.<br/>
<i>“Kıyâmet günü de sizin ortak koşmanızı”</i> ve onlara ibadet etmenizi, <i><b>“siz bize ibadet</b></i><br/>
<i><b>etmiyordunuz” </b></i>(Yûnus 10/28) sözleriyle <i>“reddederler.”</i> Ey Muhammed! (s.a.)<i> “(Bu<br/>gerçeği) sana, her şeyden haberi olan (Allah) gibi hiç kimse haber veremez.”</i> Zira<br/>bütün işlerin iç yüzünü bilen yalnızca O’dur; diğer haber verenler değil. Bu ifâdeden<br/>maksad, Allah Teâlâ’nın haber verdiği müşriklerin ilâhlarının hallerinin gerçekliğini ve<br/>onların duâ ettikleri ilahların yokluğunu tespit ve beyandır. <i>Lübâb</i> müellifi şöyle der:<br/>“Misl’in Allah’a izâfeti câiz değildir. Bu durumda bu Arap kelâmında yaygınlaşmış bir<br/>mesel olup sözü güvenilir olan kimseden haber verilirken kullanılır.” <b>Zerrûkî</b> der ki,<br/>“habîr” demek başkalarının ancak özel tercih ve bir takım hile ve teşebbüslerle<br/>ulaşabileceği ince ve gizli işleri iyi bilen demektir. <b>Gazzâlî</b> de der ki, “habîr” gizli<br/>haberlerin kendisinden uzak olmadığı mülk ve melekût aleminde hiçbir şey câri olmaz,<br/>bir zerre hareket etmez, sakin olmaz, bir canlı sallanmaz yahut durmaz ki bütün bunların<br/>haberleri o habîr olan zat nezdinde mâlûm olmasın.<br/>
<i>Bostân</i>’da der ki:<br/>
<i>Bilgisi, olmamış şeyleri görür.<br/>Lütfu, söylenmemiş sırlardan haberdar olur.</i><br/>
Kulun bundan nasibi, bedeninde ve kalbinde cârî olan hile, hıyânet, dünyanın peşinde<br/>
koşma, şerri gizleyip hayrı ızhâr etme, ihlâs ve samimiyeti izhar ederek güzel gözükme,<br/>ihlâs ve iflâsı izhâra tahammül etme gibi durumlardan haberdar olmasıdır. Yine kişi bu<br/>gibi gizliliklerden ancak tevhîdi izhâr edip hakikatini elde etmekle ve şirk ve şirkle<br/>ilgili unsurlara ilgi duymaktan ve meyletmekten yüz çevirerek Allah’a ulaşmakla<br/>
