<a name=5158></a><b>benden acele istemeyin.</b><br/>
<i>“İnsan,”</i> cinsi<i> “aceleci” </i>bir tabiatta<i> “yaratılmıştır.”<br/></i>Acele, bir şeyi vaktinden önce taleb etmek ve aramaktır. Bu da şehvetin<br/>
gereklerindendir. Bu yüzden aceleci olmak zemmedilmiştir. Hatta <i>“Acele<br/>şeytandandır.”</i><a href="RuhulBeyans.html#5159">[170]</a> denilmiştir. İnsanın aşırı aceleciliği ve sabrının azlığı sebebiyle<br/>âyette sanki aceleden yaratılmış gibi ifâde edilmiştir. Nitekim “Zeyd keremden<br/>yaratılmıştır.” denir. Bu, kişinin yaratılışında olan ahlâkın onun bütün yaratılışı yerine<br/>konulmasıdır ki bu ahlâkın onda fazlasıyla bulunduğunu ve asla ondan ayrılmadığını<br/>bildirmek içindir. Hemen küfre düşmesi ve Allâh’ın tehditlerini, hemen gelmesini<br/>istemesi de insanın aceleciliğindendir. Nitekim <b>Nadr b. Hâris</b> şöyle demiştir:<br/><i><b>“Allâh’ım, eğer bu, senin katından gelmiş gerçekse başımıza gökten taş yağdır,<br/>yâhut bize acı bir azab ver.”</b></i> (el-Enfâl, 8/32)<br/>
<b>İbn Abbas</b> (r.anhümâ) şöyle demiştir: “Buradaki ‘<i>insan</i>’dan murad Âdem (a.s.)’dır.<br/>
Çünkü ona üflenen ruh sadrına vardığında kalkmak istedi. Yâni ruh daha vücudunun<br/>aşağısına varmadan kalkmakta acele etti.<br/>
Ey acele edenler, <i>“size âyetlerimi göstereceğim;” </i>zât-ı ulûhiyyetimin kudret<br/>
nişanlarını, alâmetlerini dünyada Bedir muharebesi vâsıtasıyla, âhirette ise cehennem<br/>azâbıyla göstereceğim.<i> “benden”</i> onları<i> “acele”</i> getirmeyi<i> “istemeyin.”</i><br/>
Nefislerinin yaratılışında var olan bir şeyin yasaklanması, onları bu isteklerinden<br/>
vazgeçirmek içindir. Çünkü insanların irâdeleri ve seçme imkânları vardır. Onların<br/>aceleci olarak yaratılmış olmaları, bundan nehyedilmeleri ile çelişmez. Nitekim Allah<br/>Teâlâ şöyle buyurmuştur: <i><b>“Zaten nefsler cimriliğe hazır duruma getirilmiştir.”</b></i> (en-<br/>Nisâ, 4/128) İnsanda cimrilik yaratılmış, ama ona infak etmesi emredilmiştir. İnsanda<br/>zayıflık yaratılmış, ama cihadla emrolunmuştur. İnsanda şehvet yaratılmış, ama ona<br/>muhâlefet etmesi emredilmiştir. Şu halde bu, yapmaya güç yetirilemeyecek bir şeyle<br/>mükellef tutma kabilinden değildir.<br/>
<i>et-Te’vîlâtü’n-Necmiyye’</i>de şöyle der: “Burada bâzı mânâlara işaret vardır:<br/>1- Cahilliğinizden ve sapkınlığınızdan ötürü siz azâbı istemekte acele ediyorsunuz.<br/>
Çünkü alay ederek ve düşmanlıkta bulunarak Habîbime ve Nebîme eziyet ediyorsunuz.<br/>Kim benim bir dostuma, velî kuluma düşmanlık ederse, bana harp ilan etmiş ve azabı<br/>istemekte aceleci olmuş olur. Çünkü ben dostlarıma eziyet edilmesine, yavrulu arslanın<br/>yavrusu için öfkelendiği gibi öfkelenirim.<a href="RuhulBeyans.html#5160">[171] </a>Hâl böyle iken, biricik Habibime ve<br/>Nebîme (a.s.) ezâ edene karşı nasıl buğz etmem?<br/>
Bu yorumun doğruluğuna âyet de delâlet etmektedir: <i>“Size âyetlerimi” </i>yâni azâbımı<br/>
<i>“göstereceğim;” </i>Peygamberime eziyet ederek ve O’nunla alay ederek onu<i> “benden<br/>acele istemeyin.”</i><br/>
2- İnsan rûhu aceleci olarak yaratılmıştır. Çünkü ilâhî kudretin taalluk ettiği ilk şey<br/>
odur.<br/>
3- Allah Teâlâ gökleri, yeri ve ikisi arasında bulunanları altı günde yaratmıştır.<br/>
