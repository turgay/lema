<a name=5199></a>bakarak bu anlamı tercih etmişlerdir. Görüldüğü üzere bu, onun hiç eşi ve benzeri<br/>olmayan mûcizelerindendir. Çünkü, Cenâb-ı Hak sonsuz kudreti olmasa, yakıcı ateşin<br/>hoş bir havaya dönüşmesi mümkün değildir. Dolayısıyla bu hâdisenin meydana gelmesi,<br/>olağanüstü işlerdendir.<br/>
Bir görüşe göre ateş, olduğu hâl üzere kaldı. Ancak Allah Teâlâ Hz. İbrahim’in<br/>
cisminde ateşin yakıcılığının kendisine ulaşmasına mâni olacak bir keyfiyet yarattı.<br/>Tıpkı âhiretteki cehennem melekleri gibi. Yine kızgın demir yutan deve kuşuna bunun<br/>zarar vermemesi ve ateşte yanmadığı belirtilen semender kuşu gibi. Nitekim âyetteki<br/>“<i>alâ İbrahim</i>” buyruğunun zâhirdeki anlamı da bunu hissettirmektedir.<br/>
Denildi ki: “O gün, yeryüzündeki bütün ateşler soğudu, hiçbir kimse ateşin<br/>
sıcaklığından yararlanamadı. Eğer Allah “<i>İbrahim’e</i>” buyurmasaydı, dünyadaki ateş<br/>ebediyyen bütün yaratılmışlara, hattâ bütün peygamberlere soğuk olarak kalırdı. Eğer<br/>Allah “<i>serin ol</i>” sözünden sonra “<i>esenlik ol</i>” buyurmasaydı, İbrahim (a.s.) onun<br/>soğukluğundan ölürdü.”<br/>
<i>Tefsîr-i Kebir</i>’de şöyle der: “Ateşin, İbrahim (a.s.) için esenlik olmasının îzahı<br/>
şöyledir: Çünkü aşırı soğuk da, yüksek harâret gibi helâk edicidir. Şu halde mûtedil<br/>olması lâzımdır. Ne kavurucu sıcak ne de dondurucu soğuk. Bu ikisinin ortası selâmet.<br/>Bu da, ya serinliğin Allah’ın takdir ettiği ona tesir etmeyecek derecede olmasıyla ya da<br/>ateşin bir miktarının serin kılınıp diğer kısmının sıcaklığını aynen muhafaza etmesiyle<br/>olmuştur. Yahut da İbrahim (a.s.)’ın bedeninin sıcaklığı artırılmış ve soğukluk ona tesir<br/>etmemiştir.<br/>
Denildi ki: “O gün zehirli keler hâriç bütün hayvanlar, İbrahim (a.s.)’ın ateşini<br/>
söndürmeye çalışmıştır. O ise, Hz. İbrâhim’in ateşine üflemiştir. Bu sebepledir ki, Nebî<br/>(a.s.) zehirli kelerin öldürülmesini emretmiştir.”<br/>
Denildi ki: “İbrahim (a.s.) ateşe atıldığı vakit orada kırk ya da elli gün kalmıştır.<br/>
Hattâ o, şöyle demiştir: “Ateşte kaldığım günlerden, daha güzelini yaşamadım.”<br/>Nitekim, Lübnan dağında bulunup da ot kökleri ve ağaç yapraklarıyla beslenen bir ârif<br/>şöyle demiştir: “Buradaki hâlimin, cennet ehlinin yaşantısından daha güzel olduğunu<br/>zannettim.”<br/>
<b>Hâfız</b> der ki:<br/>
<i>Dostun sevgisi, âşıkları ateş üstüne oturtsa itaat gerek<br/>Nefse uyup Kevser çeşmesine bakarsam en değersiz insanım</i><br/>
Denildi ki: “İbrahim (a.s.)’ı ateşe attıkları vakit melekler süratle onu tutup bir yere<br/>
oturttular. Bir de ne görsün, orada tadı hoş bir su, kırmızı güller ve nergis var.”<br/>
<b>Kâşifî</b> der ki: “İbrahim (a.s.) ateşin ortasına inince, zincirden olan bağları hemen<br/>
yanıverdi.”<br/>
Allah Teâlâ, gölge meleğini Hz. İbrahim’in sûretinde gönderdi. Melek geldi, İbrahim<br/>
(a.s.)’ın yanına oturdu, ona eşlik ediyordu. Cebrâil (a.s.) da cennet ipeğinden bir<br/>
