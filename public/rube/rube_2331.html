<a name=2332></a><img src="RuhulBeyan-2332_1.jpg"/><br/>
çıkmasına izin verdiği, en güzel, en bol ve en faydalı bir nîmet olur.<br/>
<i>“Kötü olandan” </i>sanki ateşle yakılmış gibi simsiyah taşlarla örtülü ve toprağı hiçbir<br/>
şey bitirmeyecek kadar tuzlu olan araziler gibi toprağı kötü olan yerden “<i>ise” </i>hiçbir<br/>durumda<i> “yararsız”</i> az ve faydasız<i> “bitkiden başka bir şey çıkmaz.”</i><br/>
<i>“İşte” </i>bu benzersiz örnekte olduğu gibi <i>“biz,”</i> Allah’ın nimetlerine<i> “şükreden bir</i><br/>
<i>toplum için ayetleri böyle açıklarız.” </i>tekrar tekrar beyan ederiz. Onlar da bu ayetleri<br/>tefekkür ederler ve onlardan ibret alırlar.<br/>
“Şükreden bir toplum”un özellikle zikredilmesi, Kur’an-ı Kerim’den bahsedilirken<br/>
<i><b>“O müttakiler için hidayettir.”</b></i> (el-Bakara, 2/2) buyurulması gibidir. Çünkü, bu<br/>ayetlerden istifade edenler onlardır.<br/>
Bu ayet, kalplerin hayat suyu olan şeriatlarla peygamberlerin mükellef olan insanlara<br/>
gönderilmesine misal getirilmiştir. Toprağın iyi ve kötü olmak üzere iki kısma ayrılması<br/>gibi mükellefler de şeriatların saçtığı nurlardan istifade edenler ve mahrum kalanlar<br/>olmak üzere iki kısma ayrılırlar.<br/>
<i>Farsça tefsirde </i>der ki: Öğüt yağmurları Rabbü’l-erbâb’ın sözlerinin bulutlarından<br/>
mü’minin gönlüne yağdığı zaman, tâat ve ibadet nurları onun azalarında belirir. Bu<br/>sözleri kâfir işittiği zaman, onun gönül toprağı nasihat tohumunu kabul etmez; onda işe<br/>yarayacak hiç bir sıfat ortaya çıkmaz.<br/>
<b>Sa’di</b> (k.s.) der ki:<br/>
<i>Çorak toprak sünbül bitirmez<br/>Öyle yere amel tohumunu zayi ve telef etme</i><br/>
<b>Hâfız</b> (k.s.) da şöyle der:<br/>
<i>İlâhî feyzi kabul etmek için cevherin temiz olması gerek<br/>Yoksa her taş ve çamur, inci ve mercan olmaz</i><br/>
<b>Abdullah b. Mehran</b>’ın şöyle dediği rivayet edilmiştir: Harûn Reşîd haccettikten<br/>
sonra Kûfe’ye geldi ve orada birkaç gün kaldı. Kûfe’den ayrılmak üzere harekete<br/>geçince, insanlar onu uğurlamak için yollara döküldüler. Aralarında Behlûl de vardı. O<br/>çöplükte oturmuştu. Çocuklar onunla alay edip eğleniyorlardı. Harun’un develerinin<br/>hevdeçleri gözükünce çocuklar onunla oynamayı bıraktılar. Harûn Reşîd gelince Behlül<br/>var gücüyle:<br/>
“Ey mü’minlerin emiri! Ey mü’minlerin emiri” diye bağırmaya başladı. Harûn,<br/>
önündeki perdeyi eliyle açıp:<br/>
“Buyur, Behlül.” deyince o,<br/>“Ey mü’minlerin emiri! Bize Eymen b. Nail, Kudâme b. Abdullah Âmirî’nin şöyle<br/>
dediğini nakletti:<br/>
