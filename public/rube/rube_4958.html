<a name=4959></a><i>Nefsini sabırlı olmaya zorla</i><br/>
<b>Hucendî </b>şöyle der:<br/>
<i>Çalış ki vücud hazînesinin kilidini avucuna getiresin<br/>Ki taleb olmadan maksûd cevherini bulamazsın</i><br/>
<b>Molla Câmî</b> şöyle der:<br/>
<i>Talebsiz senin visâline ermek mümkün değildir.<br/>Çölün hararetini çekmedikçe hac devleti müyesser olmaz.</i><br/>
<b>Hâfız </b>da şöyle der:<br/>
<i>Zevk makamı meşakkatsiz müyesser olmaz<br/>Elest hükmünde ‘belâ’yı (evet demeyi) belâya bağlamışlardır</i><br/>
Rivayete göre Allah Teâlâ Mûsâ (a.s.)’a Mukaddes Vâdî’de nida edip onu Fir’avn’a<br/>
gönderince ve istediğini ona verince oradan Fir’avn’a ve adamlarına doğru yola çıktı.<br/>Melekler musâfaha ederek onu uğurladılar. Mûsâ (a.s.) âilesini daha önce bıraktığı<br/>yerde terk etti.<br/>
<i>Teysîr</i>’de nakledilir ki âilesi geceleyin Mûsâ (a.s.)’ı beklediler, fakat dönmedi.<br/>
Gündüz de ondan bir haber alamadılar. O sahrâda şaşırıp kaldılar. Orada beklemeye<br/>devam ettiler. Nihayet oradan geçen Medyenli bir çoban Mûsâ (a.s.)’ın âilesini tanıyıp<br/>Şuayb (a.s.)’a götürdü. İsrâiloğulları denizi geçtikten, Fir’avn ve kavmi de boğulduktan<br/>sonra onlara Mûsâ (a.s.)’ın haberi ulaştı. Şuayb (a.s.) onları Mısır’a, Mûsâ (a.s.)’ın<br/>yanına gönderdi.<br/>
Burada işâret vardır ki mü’mine dünya ile âhiret işinden birini tercih etmek arz<br/>
edildiğinde âhiret/din işini tercih eder. Çünkü bu Allâh’ın emridir. Görmez misin ki<br/>Allah Teâlâ Mûsâ (a.s.)’a Fir’avn’a gitmesini emredince dönüp arkasına bile bakmadı,<br/>âilesine, çoluk ve çocuğuna iltifat etmedi. O sadece sonsuz hikmet sâhibi ve her<br/>istediğini yapan Allâh’ı düşünüyordu. Çünkü O kendisine kâfî idi. Varlığında ve<br/>yokluğunda her işini Allâh’a havâle etmişti. Onun bir benzeri de İbrahim (a.s.)’dır. O da<br/>Allâh’ın emrini yerine getirmek üzere îtiraz etmeden ve gönlü daralmadan oğlu İsmail<br/>ile karısı Hâceri ıssız, suyu ve yeşilliği olmayan Mekke’de bırakmıştır. İşte bu yolda<br/>çabuk davranmak böyle olur.<br/>
Şeyhimden (k.s.) şöyle işittim ki bir gün kendisi Rumeli şehirlerinden Filibe’de<br/>
kuşluk uykusu uyurken İstanbul’a hicret etmesi emredilmiş. Uyanır uyanmaz hemen<br/>abdest alıp namaz kılmış ve hiç beklemeden yaya olarak yola düşmüş, âilesini ve<br/>çocuklarını orada bırakmış. Daha sonra da olanlar olmuş. Nitekim biz bu konuya<br/><i>Tamâmü’l-feyz</i> adlı kitabımızda genişçe anlattık.<br/>
