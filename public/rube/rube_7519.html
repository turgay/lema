<a name=7520></a>ortaya çıkar. Bu nerede o nerede!<br/>
9- Cenab-ı Hak Kitâb’ında toprağı bolca zikrederek onun faydalarından bahsetmiş ve<br/>
onun bir döşek, yatak, yaygı, ölüyü diriyi toplayan bir şey olduğunu anlatmıştır.<br/>Kullarını toprak üzerinde tefekkür etmeye topraktaki âyetler, ilginçlikler ve toprağa<br/>bıraktığı şeyler üzerinde durup düşünmeye dâvet etmiştir. Ateşe ise sadece bir ya da<br/>birkaç âyet hâriç hep azap, korkutma ve tehdîd unsuru olarak yer vermiştir. Bu birkaç<br/>yer, onun bir hatırlatma ve ıssız mekânlarda bulunanlar açısından bir metâ olduğunun<br/>belirtildiği âyetlerdir: Hatırlatma vasfı âhiret ateşle, metâ olma vasfı da sadece az<br/>sayıda insanla ilgili olup bunlar ıssız mekânlarda konaklayan yolculardır. Böyle bir<br/>yere gelen yolcu ateşten istifâde eder. Fakat bu vasıf, Kur’an’da toprağın vasfı olarak<br/>zikredilenlerin yanında hiç kalır.<br/>
10- Allah, toprağı Kitâb’ının pekçok yerinde bereket ile tavsif etmiştir. Bu bereket de<br/>
meselâ <i><b>“ve onu bereketli kıldı”</b></i> (Fussilet 41/10) ifâdesindeki gibi bütün toprakları<br/>ilgilendiren genel; <i><b>“böylece onu ve Lût’u bereketli kıldığımız bir toprağa ulaştırarak<br/>kurtarmış olduk”</b></i> (el-Enbiyâ 21/71) ifâdesinde de belli bir yerden bahseden özel bir<br/>tavsiftir. Ateşten ise bırakın bereket vasfıyla bahsedilmesini, o, bereketi yok etmesiyle<br/>meşhurdur. Şu hâlde, bizzat bereketli olan şey nerede, bereketi ortadan kaldıran şey<br/>nerede?<br/>
11- Allah, topraktan genel mâhiyette olmak üzere, <i><b>‘isminin zikredildiği ve</b></i><br/>
<i><b>kendisinin sabah-akşam tesbih edildiği evlerin’</b></i> (en-Nûr 24/36); özel mâhiyette<br/>olmak üzere de <i><b>“tüm âlemlere bereket ve hidayet kaynağı”</b></i> (Âl-i İmrân 3/96) ve<br/><i><b>“insanlar için kıyam yeri” </b></i>(el-Mâide 5/97) kılmış olduğu Beytullah’ın, üzerinde<br/>kurulduğu bir mahal olarak bahseder. Toprak üzerinde Beytullah’tan başka hiçbir şey<br/>olmasaydı bu bile onun ateşe karşı övünebileceği bir şeref olarak yeterdi.<br/>
12- Allah Teâlâ mâdenleri, ırmakları, pınarları, meyveleri, hubûbâtı, azıklarımızı,<br/>
türlü türlü canlıları ve bunlardan sağladığımız metaları, dağları, bağları, değerli<br/>binekleri, eşsiz güzellikteki manzaraları hep toprağa âid kılmışken, bunlardan hiçbirini<br/>ateşe vermemiştir. Ateşte hangi bağ, bahçe, maden, manzara, gürül gürül akan pınar,<br/>ırmak ya da lezzetli meyve bulunabilir?<br/>
13- Ateşin gayesi toprağa hizmet etmektir, dolayısıyle ateşin konumu bütün bu<br/>
varlıklara hizmetçi olmaktır. Ateş sadece bunlara tâbîdir, onların hizmetkârıdır.<br/>Bunların ona ihtiyacı olmadığı zaman, onu kovup yanlarından uzaklaştırırlar, ihtiyaç<br/>duyduklarında da efendinin hizmetçisini çağırışı gibi çağırırlar.<br/>
14- Düşünce eksikliği ve görme zaafı yüzünden Lâîn, Âdem’in mayasını suyla<br/>
karıştırılmış bir toprak yâni çamur şeklinde görüp onu küçümsedi ve onun iki asıldan;<br/>Allah’ın bütün canlıları kendisinden yarattığı “su”dan ve bir menfaat ve nimet deposu<br/>olan “toprak”tan mürekkep olduğunu anlamadı. Bakışını çamurdan çekip bu menfaatlere<br/>ve türlü türlü metâa çeviremedi. Şayet gözü çamurun şeklî yapısını geçerek onun tüm<br/>maddesini ve nihâyetini görebilmiş olsaydı, bu çamurun ateşten daha üstün ve daha<br/>hayırlı olduğunu da idrak edebilecekti.<br/>
