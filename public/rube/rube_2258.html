<a name=2259></a>örtecek bir elbise ve bir de süslenecek bir elbise.” Çünkü süslenmek insan oğlunun<br/>hakkı ve tabii isteklerindendir. Nitekim Allah Teâlâ: <i><b>“Binmeniz ve süs için atları,<br/>katırları ve merkepleri yarattı.”</b></i> (en-Nahl, 16/8) buyurmaktadır.<br/>
<b>Hüseyin Kâşifî </b>der ki: İmam Zâhid tefsîrinde buyurulmuştur ki: Libâs (çirkin<br/>
yerlerinizi örtecek giysi), pamuktan olan elbisedir. Rîş (süslenecek elbise) ise ibrişim,<br/>keten ve yünden olan elbisedir.<br/>
<i>“Hayırlı olan ise takva elbisesidir.”</i> Allah Teâlâ’dan korkup sakınmaktır.<br/>Burada takva, elbiseye benzetilmiştir. Çünkü o da sahibini elbise gibi örter ve<br/>
dışarıdan gelecek zararlı etkilerden korur.<br/>
<b>Katâde </b>ve <b>Sûddî </b>der ki: Takvâ, salih amellerdir. Çünkü onlar, sahibini azabtan korur.<br/>Sanki ayette şöyle buyurulmaktadır: “Takva elbisesi, diğer giysilerden hayırlıdır.”<br/>
Çünkü facir, ne kadar süslü elbiseler giyse de avret yerini açık bırakır.<br/>
Şair der ki:<br/>
<i>Sanki ben, hayası olmayan ve güvenilmeyen kimseyi<br/>Toplum içinde çıplak gibi görüyorum</i><br/>
<b>Hâfız </b>der ki:<br/>
<i>Hakikat kalenderleri, hünersiz kişinin<br/>Atlas kaftanını yarım arpaya bile almazlar</i><br/>
Farsça tefsirde şöyle denilmiştir: <i>“Takvâ elbisesi”</i> yani, tevazu için giyilen yünlü ve<br/>
kaba elbiseler, <i>“işte o daha hayırlıdır.”</i> yumuşak elbiselerden daha iyi ve güzeldir.<br/>
Bir rivayette şöyle buyurulmuştur: “Elbisesini incelten, dinini de inceltmiş<br/>
demektir.”<a href="RuhulBeyans.html#2265">[17]</a><br/>
İlk olarak yün elbise giyenlerin cennetten çıktıkları vakit Âdem ve Havvâ olduğu<br/>
söylenmiştir. İsa (a.s.) da kıldan yapılmış elbise giyer, ağaçların meyvalarından yer ve<br/>nerede akşam olursa orada gecelerdi. Kıldan ve yünden yapılmış elbise giymek tevazu<br/>alametidir. Onda yoksullara benzemek vardır.<br/>
Akıllı insan, salihlerin tercih ettiklerini tercih edendir.<br/><b>Sâib </b>der ki:<br/>
<i>Kerem postunu aşk ile giymeyenler<br/>Samurun nazını ve sincabın minnetini çekerler</i><br/>
Bil ki insanın her azasından sadır olan kötülükleri, zahir ve bâtın yönünden örten bir<br/>
elbise vardır. Şeriat elbisesi, şer‘î hükümlerle zâhirde olan kötü fiillerin çirkinliklerini<br/>örter. Yerilmiş nefsânî ve hayvânî sıfatların çirkinliği, bâtında tarikat âdâbı ile örtülür.<br/>Takvâ ise kalbin, ruhun, sırrın ve hafînin elbisesidir.<br/>
