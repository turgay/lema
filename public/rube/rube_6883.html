<a name=6884></a>“<i>yüklenmek</i>” olarak ifâde edilmiştir. Bu ise emâneti kaldırmak için cismânî kuvvetlerin<br/>kullanıldığı ağır cisimler yerine koyarak emânette bulunan zorluk mânâsını teyid etmek<br/>içindir. Zâten cismânî güçlerin, en şiddetlisi ve büyüğü gökler, yer ve dağlarda olan<br/>kuvvet ve şiddettir.<br/>
Buna göre mânâ şöyle olur: “Bu emânetin durumu o kadar büyük ve yücedir ki şiddet<br/>
ve kuvvette mesel/örnek olan bu büyük cisimler bu emânete riâyetle mükellef kılınsalar,<br/>şuur ve idrâk sâhibi da olsalardı, emâneti kabulden imtina ederler ve ondan<br/>korkarlardı.”<br/>
Fakat farz edileni gerçek gibi tasvir etme sûretiyle sözü alışıldığı kullanım şeklinden<br/>
çevirmek/çıkarmak, temsil ile kastedilen mânâyı teyid etmek ve açıklamak amacıyladır.<br/>
Kendisine arz/teklif edildiği zaman <i>“Onu insan yüklendi.”</i> Nitekim <b>İmam Kuşeyrî</b><br/>
şöyle demiştir: “Emânetleri onlara arz etti ve insana farz kıldı. Arz edilen yerde yüz<br/>çevirdiler; farz olan burada (dünyâda) taşımak durumunda kaldılar.”<br/>
Âyette “<i>insan</i>” ile insan cinsi murad edilmiştir. <i>“Doğrusu o çok zâlim, çok câhildir.”</i><br/>
ifâdesi buna delildir.<br/>
Yani insan bünyesinin zayıflığına ve gücünün azlığına rağmen bu emâneti yüklendi ve<br/>
sorumluluğu kabul etti. Çünkü bir şeyi yüklenmek kuvvetle değil himmetle olur.<br/>
<i>el-İrşâd</i>’da der ki: “İnsanın emâneti yüklenmesi, ya fıtrî istîdadı gereği onu kabul<br/>
etmesi ya da ruhlar âleminde kendisinden mîsak/söz alındığı zaman “belâ (evet)” (el-<br/>A‘raf, 7/172) sözüyle onu îtiraf etmesidir.”<br/>
İnsan emânetini yüklenince Allah Teâlâ şöyle buyurdu: “<i><b>Biz hakikaten insanoğulunu</b></i><br/>
<i><b>şan ve şeref sahibi kıldık. Onları</b> (çeşitli nakil vasıtaları ile)<b> karada ve denizde<br/>taşıdık.</b></i>” (el-İsrâ, 17/70) “<i><b>İyiliğin karşılığı iyilikten başka bir şey midir?</b></i>” (er-<br/>Rahmân, 55/60)<br/>
Bunun zâhirde misali şudur: Öyle ağaçlar vardır ki kökleri sağlam, dalları çok, ancak<br/>
meyveleri daha küçük ve hafiftir. Öyle ağaçlar da vardır ki daha güçsüz/cılız ve<br/>gevşektir; meyveleri daha büyük ve güzeldir. Kavun ve kabak gibi. Burada bir incelik<br/>vardır: Meyvesi daha büyük ve güzel olan ağaç, o meyveyi taşıyamaz. Ona şöyle<br/>denilir: Üzerindeki ağır yükü yere koy ki dünyâdakiler, nerede zayıf birisi varsa onun<br/>mürebbîsinin Hz. Allah olduğunu bilsinler. İşte “<i><b>Onları karada ve denizde taşıdık.</b></i>”<br/>âyetinin sırrı budur.<br/>
Diğer mahlûkât arasında aşk ve vasıtasız olarak feyzi kabul etmek ve yüklenmek,<br/>
yalnız insana mahsus kılınmıştır. Çünkü ilâhî nurunun serpintilerinin isâbet etmesi<br/>insana özeldir. Allâh’ın nurunun serpintilerinin kendisine isabet ettiği her ruh, ilâhî feyzi<br/>vâsıtasız kabule istîdadlı olur. Aşk ve feyzin teklif edilmesi, bütün mahlûkâta genel idi.<br/>Fakat onu özel olarak insan yüklendi. Çünkü insanın diğer mahlûkâta nisbeti, kalbin<br/>şahsa nisbeti gibidir. Buna göre bütün bir âlem bir şahıs ve onun kalbi de insandır.<br/>Ruhun arz ve teklif edilmesi, insanın şahsına genel olduğu gibi onu vâsıtasız olarak<br/>kabul edip yüklenmek de kalbe mahsustur. Sonra kalpten uzanan damarlar vasıtasıyla<br/>ruhun aksi, bütün uzuvlara ulaşır ve ruh sâyesinde insan hareket eder.<br/>
