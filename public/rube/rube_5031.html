<a name=5032></a><img src="flower_sep.jpg"/><br/>
<img src="RuhulBeyan-5032_2.jpg"/><br/>
<img src="RuhulBeyan-5032_3.jpg"/><br/>
meyleder. Şu halde siz, mallarınızı semaya bırakın ki gönülleriniz oraya yönelsin” Yani<br/>mallarınızı Allah uğruna tasadduk edin. Kendiniz bu dünyadan göçmeden önce<br/>mallarınızı âhiret yolunda harcayın. Çünkü âhiret yurdu, daha hayırlı ve daha yücedir.<br/>
“Mal”a bu adın verilmesinin sebebi, maksadlarına ulaşma ve ihtiyaçlarını giderme<br/>
hususunda kalplerin bizzat ona meyletmesi sebebiyledir.<br/>
<i>Mesnevî</i>’de der ki:<br/>
<i>Dünya malı zayıf kuşların tuzağıdır...<br/>Âhiret mülkü, yüce kuşların tuzağı!<br/>Şimdi siz, malın, mülkün esirisiniz...<br/>Mala sahip olan; mala esir olmayan kişidir.</i><br/>
<b>96. O da: “Ben, onların görmediklerini gördüm. Zira, o elçinin izinden bir avuç</b><br/>
<i><b>(toprak) </b></i><b>alıp onu <i>(erimiş mücevheratın içine) </i></b><b>attım. Bunu böyle nefsim bana hoş<br/>gösterdi.” dedi.</b><br/>
<i>“O da:” </i>Sâmirî de, Mûsâ (a.s.)’a cevap vermek üzere: <i>“Ben, onların görmediklerini</i><br/>
<i>gördüm.” </i>Sâmirî, Cebrâil (a.s.)’ı ata binmiş olarak görmüştü. Atın ayağı yolda kupkuru<br/>bir yere bassa, onun geçtiği yerden yemyeşil otlar bitiyordu. İşte Sâmirî bunda bir iş<br/>olduğunu anladı ve onun bastığı yerden bir avuç toprak aldı.<br/>
<i>Tefsîr-i Kebîr</i>’de şöyle der: “Sâmirî, denizin yarıldığı günde Fir’avn oraya atını<br/>
sürdüğü vakit, bir kısrağa binip de denizi yaran Cibril’i ve onu taşıyan kısrağını<br/>görmüştü.” Diğer tefsirlerde ise şu görüşe yer verilmiştir: “Sâmirî Cibril’in atını, Hz.<br/>Mûsâ’yı Tûr’a götürdüğü vakit görmüştür.”<br/>
<i>Celâleyn</i>’de şöyle der: “Mûsâ (a.s.), Sâmirî’ye: “Bu senin yaptığın nedir?” dedi. O<br/>
da: “Hayat atının üzerinde iken Cebrâil’i gördüm. İçimden onun izinden bir avuç toprak<br/>almak geldi. Onun izinden aldığım toprağı bir şeye katarsam, ona kan, et ve rûh (hayat)<br/>veriyordu. Kavminin senden kendileri için (diğer milletlerin ilahları/putları) gibi bir<br/>ilah yapmanı istedikleri zaman, nefsim bana böyle (böğüren buzağı heykeli) yapmayı<br/>hoş gösterdi.” dedi.<br/>
<i>“Zira, o elçinin izinden bir avuç (toprak) alıp”</i> Yani âlemlerin Rabbinin sana<br/>
gönderdiği elçinin atının ayak bastığı yerden bir avuç toprak aldım. Buradaki attan<br/>murad, Cebrâil’in hayat atıdır. Sâmirî, “Cebrâil’i ya da Rûhu’l-kudüs’ü gördüm.”<br/>dememiştir. Çünkü o, gördüğünün Cebrâil (a.s.) olduğunu bilmiyordu.<br/>
<i>“Onu”</i> aldığım bir avuç toprağı erimiş olan mücevherâtın içine veya buzağının ağzına<br/>
<i>“attım” </i>Böylece olan oldu. Buzağı ses çıkarmaya başladı.<br/>
