<a name=8849></a><img src="flower_sep.jpg"/><br/>
<img src="RuhulBeyan-8849_2.jpg"/><br/>
<i>Birliği ortaklıktan mukaddestir.<br/>Sayıdan bahsetme ki o Ferd’dir<br/>Ferd için hiç aded bahis konusu olur mu?<br/>Ahad’dir ve sayılmaktan uzaktır<br/>Samed’dir, mahlûk gibi kavim ve kabilesi yoktur.</i><br/>
Bu âyet-i kerîmede Allah Teâlânın âlem-i ecsâm olan âlem-i mülkü âlem-i melekûta<br/>
yâni âlem-i ervâha eş olması için yarattığına da işâret edilmektedir. Alem-i mülkün<br/>âlem-i ervâha eş olarak yaratılmasının zikr sebebi de; bu cismânî olan âlemin, melekût<br/>âlemiyle, onun da ilâhî kudret eliyle ayakta kalabildiğini gösterip, insanların ancak<br/>Allah Teâla’dan geldiğini ve tekrar O’na döndürüleceklerini bildirmek içindir.<br/>
<b>50. O halde Allah’a koşun. Çünkü ben, size O’nun katından <i>(gelmiş)</i></b><b> açık bir</b><br/>
<b>uyarıcıyım.</b><br/>
<i>“O halde Allah’a koşun.”</i> Yâni ey Rasûlüm! İş bu durumda olursa sen ve ashabın<br/>
O’nun ikabından kurtulup mükâfâtına erişmek için îman ve tâatle Allah’a firar edin,<br/>yönelin! Burdaki “firar/kaçış” lafzı ile îmanın emredilmesinin ve tâate devamlılığın<br/>getirilmesinin sebebi, insanların kaçmaları gereken öbür dünya azabına dikkat çekmek<br/>içindir.<br/>
Bazı meşâyıh buranın takdirini şöyle yapmıştır: “Ey iki dünya endişesi ile Allah’tan<br/>
kaçanlar! Gelin sadece şevk, muhabbet ve tecerrüd/zühd sıfatları ile Allah’a kaçın ki O<br/>sizin bu vücûd/benlik taalluklarınızı ve kendisinden başkalarıyla olan bağınızı tam<br/>olarak koparsın. Kimin Allah’a yönelişi sağlam olursa, O’nun yanındaki yeri de sağlam<br/>olur. Ve yine siz yalnız Allah’tan kaçıp yine O’na sığının ki O’nda fenâya kavuşasınız.”<br/>Meşâyıhtan biri, bu sözün selef ulemâsı indinde sâbit bir tefsir olmadığı kanâatini<br/>belirtmiştir.<br/>
<b>Sehl </b>(r.h.) de bu âyetin tefsirini; “mâsivallahdan Allah’a, mâsiyetten tâate, cehlden<br/>
ilme, azaptan rahmete ve O’nun gazabından hoşnudluğuna kaçın” şeklinde yapmıştır.<br/>
<b>Muhammed b. Hâmid </b>de bu âyet hakkında şöyle demiştir: Firarın gerçek anlamı<br/>
Rasûlullah (s.a.)’den rivâyet edilen <i>“Sırtımı sana dayadım<a href="RuhulBeyans.html#8853">”</i>[24]</a> hadisi ile Hz. Âişe<br/>vâsıtasıyla yine Efendimiz (s.a.)’e nisbet edilen <i>“Sen’den yine ancak sana<br/>sığınırım”</i><a href="RuhulBeyans.html#8853">[25] </a>sözüdür. İşte bu hadisler, firarın en yüce mertebesinin Allah’tan yine<br/>Allah’a doğru olduğunu göstermektedir.<br/>
<b>Vâsitî</b> de şöyle demiştir: Allah’a kaçışın mânâsı; insanların daha önce işlemiş<br/>
oldukları (günahlar) sebebiyle yine kendilerine âid olan zan, davranış ve nefislerine<br/>geri dönmemeleri, onlara tevbe için Allah’a yönelmeleridir.<br/>
