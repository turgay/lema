<a name=1826></a><img src="RuhulBeyan-1826_1.jpg"/><br/>
<img src="RuhulBeyan-1826_2.jpg"/><br/>
<img src="RuhulBeyan-1826_3.jpg"/><br/>
<img src="RuhulBeyan-1826_4.jpg"/><br/>
değil de kendisiyle meşgul olur. Ancak o vuslata ermek için bâtınını tasfiye ile<br/>meşgûldür. Vuslat ise, Hakk’ın kula açıkça keşfolunması ve kulun O’nunla istiğrak<br/>hâline gelmesidir. İnsan o hâle gelir ki Allah’tan başka bilgisi, O’ndan başka arzusu<br/>kalmaz. Müşâhede ve arzu bakımından tüm varlığı Hak ile meşguldür. Bu halde sâlik<br/>artık, zâhirini ibadetle, bâtınını da güzel ahlâkla îmar etmek için kendisiyle ilgilenmez.<br/>Çünkü bütün bunlar vuslat için bir temizliktir ve işin başlangıcıdır. İşin nihâyeti ise<br/>sâlikin nefsinden tamâmen sıyrılıp “sanki O’nun gibi” oluncaya kadar Hak ile meşgûl<br/>olmaktır. İşte vuslat budur.<br/>
<i>Mesnevî</i>’de şöyle geçer:<br/>
<i>Allah’ın sanat yurdu da yokluktandır, hazinesi de<br/>Sen varlığa aldanmış kalmışsın, yokluk nedir ne bileceksin?<br/>Testideki su ırmağa döküldü mü<br/>Irmakta yok olur, ırmak kesilir</i><br/>
<b>78. İsrâiloğulları’ndan kâfir olanlar Dâvud ve Meryem oğlu Îsâ diliyle</b><br/>
<b>lânetlenmişlerdir. Bunun sebebi, isyan etmeleri ve sınırı aşmalarıdır.</b><br/>
<i>“İsrâiloğulları’nın kâfir olanlarına Dâvud ve Meryem oğlu Îsâ diliyle</i> <i>lânet</i><br/>
<i>edilmiştir.” </i>Yani<i> </i>Allah’ın rahmetinden tardedilmiş ve uzaklaştırılmışlardır.<br/>
Dâvud (a.s.)’ın diliyle lânetlenenler cumartesi yasağına riâyet etmeyen Eyle<br/>
ahâlîsidir. Dâvud (a.s.) onlar hakkında “Allahım onlara lânet et, onları sonradan<br/>geleceklere âyet ve ibret yap!” diye bedduâ etti. Bunun üzerine maymuna çevrildiler.<br/>
Meryem oğlu Îsâ’nın diliyle lânetlenenler ise, ondan gökten bir sofra indirilmesini<br/>
talep eden, istekleri yerine getirildikten sonra yine îman etmeyenlerdir. Îsâ (a.s.) onlar<br/>için: “Allahım cumartesi gününün hürmetine riâyet etmeyenlere lânet ettiğin gibi bunlara<br/>da lânet et! Onları kıyâmete kadar anılacak bir ibret yap!” diye bedduâ etti. Bunun<br/>üzerine domuza çevrildiler. Bu şekilde meshe uğrayanlar beş bin erkek olup, içlerinde<br/>kadın ve çocuk yoktu.<br/>
Sanki “Ne sebeple bu meydana geldi?” diye sorulmuş, cevap olarak da şöyle<br/>
buyurulmuştur: <i>“Bunun sebebi, isyan etmeleri ve sınırı aşmalarıdır.” </i>Meshe<br/>uğramalarını gerektirecek kadar feci bir lânete uğramalarının sebebi, isyanları ve<br/>kendilerine haram kılınan şeyleri çiğnemeleridir.<br/>
