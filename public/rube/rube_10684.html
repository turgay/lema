<a name=10685></a><img src="flower_sep.jpg"/><br/>
yardımına başvurduğu “<i>iki dudak vermedik mi?</i>”<br/>
<b>Secâvendî</b> der ki: Dudak harflerin çoğunun çıkış yeri olarak tahsis edilmiştir.<br/>Bir duâda şu ifâdeler yer alır: <i>“Bir et ile bizi konuşturan, bir yağ ile görmemizi</i><br/>
<i>sağlayan, bir kemik ile bizi işittiren Allah’a hamdolsun.”</i><br/>
Âlimlerden birisi şöyle der: Hikmet sâhibi yaratıcı ağzın önüne dudak gibi iki taraflı<br/>
bir perde indirmiştir. Kul ihtiyaç esnasında dudaklarını kapatır, içecek olduğu şeyi<br/>bunların yardımıyla içer. Bıyıklar üst dudaklarda yaratılmıştır ki içilecek nesnenin<br/>yüzündeki zararlı şeyler içme sırasında ağza girmesine engel olsun.<br/>
(Kudsî) bir hadiste şöyle buyrulmuştur: <i>“Allah şöyle buyurur: Ey Ademoğlu, dilin</i><br/>
<i>sana haram kıldığım bir şeyi işlemek için seninle çekişirse ben sana iki dudak<br/>verdim, onların yardımına başvur ve dudaklarını kapat. Şâyet gözün benim haram<br/>kıldığım bir şeye bakmak için senin karşına dikilirse sana iki göz kapağı verdim,<br/>onlarla gözünü kapat. Cinsel organın sana haram kıldığım bir fiili işlemek için<br/>karşına dikilirse sana yine yardımcı oldum. Çünkü sana iki bacak verdim, onlarla<br/>organını muhafaza et.” </i><a href="RuhulBeyans.html#10691">[105]</a><br/>
Bir haberde: “<i>İnsanın cinsel organı emanettir, kulak emanettir, el emanettir, ayak</i><br/>
<i>emanettir. Emaneti olmayan kimsenin îmanı yoktur</i>.” <a href="RuhulBeyans.html#10691">[106] </a>denilmiştir.<br/>
Kişiye derler ki: “Biz sana iki temiz göz teslim ettik, sen temiz olmayan nazarlarla onu<br/>
kirlettin, hattâ ondaki mukaddes eserler kayboldu ve kirlendi. Şimdi bizim mukaddes<br/>cemâlimizi bu kirlenmiş nazarınla görmek istersin. Heyhât! Biz tertemiziz ve ancak<br/>temizlere temiz olanlar lâyıktır. Sana, vahiy incilerini içinde saklamak maksadıyla iki<br/>hazine yapman ve bugün geri teslim etmen için iki kulak verdik. Sen onu yalan dinleme<br/>mahalli ettin, kötü seslerin geçeceği yol eyledin. Bizim nidamız, seslenmemiz temizdir,<br/>temiz olmayan kulaktan başkası bu nidayı işitemez. Bugün hangi kulakla sözümüzü<br/>işitmek istersin? Sana, halvette bizimle konuşasın, ibâdette Kur’ân okuyasın, doğru<br/>söyleyesin ve dostlarımızla sohbet edesin diye bir dil verdik. Sen kendi dilini gıybet<br/>otağı, cedel defteri ve düşmanlık dîvânı hâline getirdin. Bugün sen sözümüzü hangi<br/>lisanla istersin?<br/>
<i>Dil, şükür ve hamd için yaratılmıştır,<br/>Hakkı bilen kimse gıybet etmez.<br/>Kulak, Kur’ân ve nasîhat dinleme yeridir,<br/>Bâtıl şeylere ve iftiraya kulak verme.<br/>İki göz Allah’ın sanatlarını görmek içindir,<br/>Kardeşinin ve dostunun ayıbına gözünü kapa.</i><br/>
Âyette kalp lisânının ve baş lisânının iki dudağına işâret vardır.<br/>
