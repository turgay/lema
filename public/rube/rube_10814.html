<a name=10815></a><img src="RuhulBeyan-10815_1.jpg"/><br/>
<img src="RuhulBeyan-10815_2.jpg"/><br/>
<img src="RuhulBeyan-10815_3.jpg"/><br/>
kalbinden geçmeyen nimetler verildiği, özellikle de en büyük maksad olan Rabbe<br/>kavuşma nimeti bahşedildiği için <i>“Allah’tan razı olmuşlardır.”</i><br/>
<i>Herkesin Senden bir arzu ve isteği vardır<br/>Bizim dünyada ve ukbada maksudumuz Senin cemâlindir.</i><br/>
<i>“İşte bu”</i> zikri geçen mükâfat ve hoşnutluk <i>“Rabbinden korkan içindir.”</i> Bazı<br/>
âlimlere göre, “bu” kelimesi ile işâret olunan; îman ve sâlih amelin sonucu olan mükâfat<br/>ve hoşnutluktur.<br/>
Rabbinin cezâsından korkarak sevabı gerektiren işlerle meşgul olan kimse içindir.<br/>Burada zikri geçen “korkma”, Allah’ın “işler”ini bilen âlimlerin özelliklerindendir.<br/>
Ki böyle bir korku, bütün ilmî ve amelî kemâlâtın dayanağıdır. Dînî ve dünyevî<br/>saâdetleri o korku sağlar. Allah: <i><b>“Allah’ın kulları arasında ondan korkanlar, ancak<br/>bilginlerdir.”</b></i> (Fatır, 35/28) buyurmaktadır.<br/>
Bu âyet-i kerimede, mâlikiyet ve terbiyenin rubûbiyet kelimesi ile ifâde edilmesi,<br/>
korkunun illetine işâret etmek ve terbiye ile aldanmaktan sakındırmak içindir.<br/>
<b>Hz. Enes</b>’ten rivâyet edildiğine göre Peygamber Efendimiz (s.a.) <b>Übeyy b. Ka’b</b>’a<br/>
buyurdu ki: <i>“Allah bana, sana ‘lem yekün’ süresini okumamı emretti.”</i> Übeyy: “Yâ<br/>Rasûlallah! Allah bizzat benim adımı size anarak mı bunu emretti?” deyince, Efendimiz<br/>(s.a.): <i>“Evet”</i> diye cevap verdi. Übeyy, Efendimiz (s.a.)’e tekrar: “Ey Allah’ın elçisi!<br/>Alemlerin Rabbi katında adım zikredildi öyle mi?” diye tekrar sorunca, Efendimiz (s.a.)<br/>yine: <i>“Evet”</i> buyurdu. Bunun üzerine Übey’in gözünden yaşlar boşalmaya başladı.<br/>
Zaman zaman Kur’ân’ı başkalarından dinlemek sünnettendir. Nitekim <b>Abdullah b.</b><br/>
<b>Mes’ûd </b>şöyle der: “Birgün Peygamber Efendimiz (s.a.) minberede iken <i>“bana Kur’ân<br/>oku”</i> buyurdu. Ona: Ey Allah’ın elçisi! Kur’ân sana indirilmişken ben mi sana Kur’ân<br/>okuyacağım?” diye sordum. Bana, <i>“Ben Kur’ânı başkalarından dinlemeyi severim”<br/></i>dedi. Bunun üzerine ben de Nisâ sûresinin başından,<i><b> “Her ümmete bir şâhit<br/>getirdiğimiz, ve ey Muhammed, seni de bunlara şâhid getirdiğimiz, vakit durumları<br/>nasıl olacak?”</b></i> (Nisa, 4/41) âyetine kadar okudum. Tam bu âyete gelince, Efendimiz<br/>bana: <i>“Şimdilik yeter”</i> buyurdu. Kafamı kaldırıp ona baktığımda, bir de ne göreyim<br/>gözlerinden yaşlar akıyordu.<br/>
<b>Hz. Ömer, Ebû Mûsa el-Eş’arî</b>’ye: “Rabbimizi bize hatırlat” der, Ebû Musâ da<br/>
Kur’ân okurdu. Nihâyet namaz vaktinin yarısı geçer ve Hz. Ömer’e; Ey mü’minlerin<br/>emiri, namaz, namaz diye hatırlatılınca: “Ben namazdayım” diye cevap verirdi.<br/>
