<a name=424></a><img src="RuhulBeyan-424_1.jpg"/><br/>
<i>Ölümünden sonra yâdigâr bırakmayanın<br/>Vücûdu, meyve vermeyen ağaca benzer.<br/>Bu âlemden göçüp hayır eseri bırakmayanın<br/>Övgü ve senâ ile yâd edilmesi lâyık değildir.</i><br/>
2. İnsanın akl-ı selîminden doğan ve kendisinden meydana gelip istifâde edilen<br/>
şeylerdir. Hz. Peygamber buna da <i>“yahut kendisinden faydalanılan ilim” </i>sözüyle<br/>işâret etmiştir. Burada zikredilen ilimden maksadın âyet ve hadîslerden çıkarılan şer’î<br/>hükümler olduğu söylenmiştir. Fakat bu ifâdeden zâhir olan maksadın eğitim, öğretim,<br/>eser te’lîfi ve öğrenilmesine ihtiyaç duyulan tüm bilgiler olduğudur. İlmin <i>“faydalı”<br/></i>lâfzıyla vasıflanmasının sebebi ise, faydasız ilmin bir değerinin olmadığını beyân<br/>içindir. Tıpkı faydalı olan ilmi gizlemenin günah ve azâbdan başka bir şey<br/>sağlamayacağı gibi. Zira bir hadis-i şerîfde: <i>“Kim bir ilmi gizlerse kıyâmet günü<br/>ağzına ateşten bir gem vurulur.”</i><a href="RuhulBeyans.html#429">[357]</a> buyrulmuştur. <b>İmâm Sehâvî</b> bu hadîsin, istifâde<br/>etmek için kitap isteyene vermemeyi de içine alacağını söylemiştir.<br/>
3. İnsanın nefsinden bedeninden doğan şeylerdir. Erkek ve kız çocukları gibi. Hz.<br/>
Peygamber: <i>“Veya kendisine duâ eden sâlih bir evlâd” </i>sözüyle de buna işâret etmiştir.<br/>Hz. Peygamber evlâdı <i>“sâlih” </i>olmakla kayıtlamıştır; zirâ sâlih olmayan bir evlâddan<br/>herhangi bir ecir ve fayda hâsıl olmaz. Eğer çocuk sahibi olmakta babanın niyyeti hayra<br/>yönelik ise, daha sonra çocuğun işleyeceği kötülüklerin cezâsı babaya yüklenmez.<br/>Çocuğun: <i>“Duâ eden” </i>diye kayıtlanmasının sebebi ise, çocuğu babasına duâ etmeye<br/>teşvîkdir. Yoksa duâ etse de etmese de çocuğun her hayırlı amelinde babası için bir ecir<br/>vardır. Bu aynen ağaç diken kişinin durumuna benzer ki, ağacın meyvesinden yiyen<br/>kişiler duâ etseler de etmeseler de, her yedikleri meyvede ağaç sâhibine bir ecir vardır.<br/>Baba için hâsıl olan bu ecir ve sevâb aynen anne için de geçerlidir. Eğer zikredilen bu<br/>hadis-i şerîfle Hz. Peygamber’in: <i>“Kim İslâm’da hayırlı bir yol açarsa kıyâmete<br/>kadar o kimse onunla amel edenlerin sevâbını alır.”</i><a href="RuhulBeyans.html#429">[358] </a>ve <i>“Ölen kişinin amel defteri<br/>kapanır; ancak Allah yolunda nöbet bekleyen murâbıt hâriç. Onun amelinin ecri<br/>kıyâmete kadar devam eder.”</i><a href="RuhulBeyans.html#429">[359] </a>hadîsleri nasıl uzlaştırılabilir?” diye sorulursa, deriz<br/>ki: Önceki hadiste <i>“Sünnet-i mesnûne”</i>; yâni hayırlı yol, kendisinden istifâde edilen<br/>ilimden bir parçadır. Murâbıt hadîsinin anlamı ise; hayatta iken yaptığı ameli, kıyâmete<br/>kadar kendisine ecir ve sevâb getirir, demektir. Hadîsde zikredilen üç şeye gelince,<br/>bunlar her ne kadar kişinin vefâtından sonra ortaya çıkan ameller ise de, var olmaları<br/>insana bağlı olduğu için, bunlardan hâsıl olacak sevâbtan dâimâ kendisine de bir pay<br/>ayrılır.<br/>
4. Ruhdan doğan şeylerdir. Bunlar ise terbiye vâsıtasıyla yetişmiş mânevî evlâdlardır.<br/>
Şerîata uygun tahkîk ehli sûfiyye ve kâmil şeyhlerin yetiştirdiği evlâdlar gibi. Aslında<br/>bu kısım bir önceki bölüm içerisinde değerlendirilebilir.<br/>
