<a name=10022></a>bağışlanacak değildir. Bu sebeple Allah Teâla “bâzı” kelimesini kaldırarak<br/>“günahlarınızı bağışlasın” buyurmamıştır. Çünkü bu ifâde geçmiş ve gelecek bütün<br/>günahların mağfiretini ihtivâ etmektedir. Bâzı âlimlere göre “bâzı günahlar” ifâdesinden<br/>maksad îman öncesi dönemde işlenen günahların -hepsi değil- bir kısmıdır. Bunlar da<br/>kul haklarıyla ilgili olmayan günahlardır.<br/>
<i>“Ve sizi”</i> katledilmek, suda boğulmak, ateşte yakılmak ve benzeri helâk olmanıza ve<br/>
kökünüzün kazınmasına yol açacak cezâlardan ve ukubetlerden koruyarak <i>“belli bir<br/>süreye kadar ertelesin!”.</i> Onların inancına göre bu sebeplerden biriyle helâk edilen<br/>kimse eceliyle ölmüş değildir. İşte onların bildikleri üzere Cenâb-ı Allah kendilerine<br/>hitâb ediyor. Burada Allah Teâlâ, îmânın onların ecellerini arttıracağını söylemek<br/>istemiyor. Nitekim bâzı tefsirlerde böyle kayıtlıdır.<br/>
<i>“Belli bir süreye kadar”</i> yâni Allah Teâlâ’nın katında takdir olunmuş muayyen bir<br/>
süre demektir. <i>“Ecel”</i>; herhangi bir şey için konulmuş müddet demektir.<br/>
<i>el-İrşad’</i>da ecel şöyle târif olunur: Bu ecel, küfür ve isyân üzere kalmaları hâlinde<br/>
takdir edilen ecellerinden sonra Cenâb-ı Hakk’ın onlara, îman ve itâat şartıyla takdîr<br/>buyurmuş olduğu en son süredir. “Ecel” kelimesinin, “müsemmâ/muayyen” diye<br/>vasıflanması ve tehirlerinin îman ve itâate bağlanması, onların, -eğer Allah’a îman<br/>etmezlerse- aşamayacakları başka bir ecellerinin daha olduğunu açıkça ifâde<br/>etmektedir. Nitekim şimdi gelen: <i>“Allah’ın takdir ettiği süre”</i>den maksad budur.<br/>
<i>“Allah’ın takdir ettiği süre” </i>ki o da küfür üzere kaldığınız takdirde Allah Teâlâ’nın<br/>
sizin için takdir buyurmuş olduğu eceldir. Bu da uzak ve kesin olan <i>“Ecel-i<br/>müsemmâ”</i>nın zıddına yakın, muallak/bir şeye bağlı ve kesin olmayan eceldir. Burada<br/>“ecel” kelimesi Allah Teâlâ’ya isnâd edilmiştir. Çünkü ecelin sebeplerini takdir eden<br/>ve yaratan O’dur. <i><b>“Ecelleri gelince ne bir an geri kalırlar ne de bir an ileri<br/>gidebilirler.”</b></i> (el-A’raf, 7/34) âyet-i kerîmesinde ecelin insanlara nisbet edilmesi ise<br/>buna mübtelâ olacak ve bununla karşılaşacak olanların insanlar olması sebebiyledir.<br/>
Allah’ın takdir ettiği süre <i>gelince </i>sizler hâlâ küfür üzerinde bulunursanız <i>“o geri</i><br/>
<i>bırakılmaz.”</i> O hâlde eceliniz gelmeden önce îmâna ve itâata koşunuz ki o ecelin şartı<br/>gerçekleşmesin. Bu şart ise sizlerin küfür üzere devam etmenizdir. Şu hâlde o inkâr<br/>durumundan çıkınız ki eceliniz gelmesin ve ecel-i müsemmâya ertelenme şartı<br/>gerçekleşsin ve böylece ecel-i müsemmâya kadar tehir edilip yaşama şansını elde<br/>edesiniz. Şu hâlde tehir edilecek ecel, îman ile şarta bağlanmış olan eceldir.<br/>Kaçınılması gereken ecel ise küfür üzere kalma şartına bağlanmış olan eceldir. Şu hâlde<br/>iki cümle arasında şart birliğinin olmamasında bir çelişki yoktur.<br/>
Buradaki ecel kelimesi ile <i>“kendilerine elem verici bir azap gelmeden önce”</i><br/>
cümlesinde ifâdesini bulan “azâb”ın gelme vakti de kasdedilmiş olabilir. Çünkü bu azap<br/>vakti kesin olarak belirlenmiş bir eceldir.<br/>
<i>“Keşke”</i> bir şey <i>“bilseydiniz”</i> hemen size emredilene koşardınız veya ecelin -geldiği<br/>
zaman- hiç tehir ve ihmâl edilmeyeceğini bilirdiniz.<br/>
Bu söz işâret ediyor ki; onlar dünya sevgisine daldıkları ve onun lezzetlerinin<br/>
