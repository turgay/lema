<a name=8378></a><img src="RuhulBeyan-8378_1.jpg"/><br/>
<img src="RuhulBeyan-8378_2.jpg"/><br/>
<img src="RuhulBeyan-8378_3.jpg"/><br/>
Adam dikkatli bakınca yükün devenin sırtından bir karış yukarıda olduğunu gördü.<br/>Onun/devenin bu ağırlıktan hiç haberi yoktu. Adam: “Subhânallâh, ne acayip iş” dedi.<br/>Bâyezid: “Hakîkati sizden gizlediğimde melâmet dilini uzatıyorsunuz, hakîkati size<br/>gösterdiğimde ise bu sefer de buna tâkat getiremiyorsunuz. Size ne yapmalı bilmiyorum”<br/>dedi. Sonra Medîne’ye gidip burayı ziyaret etti. Annesinin hizmetine dönmesi<br/>gerektiğine dâir emir alınca bir cemaatle birlikte Bistâm’ın yolunu tuttu. Geleceği<br/>haberi duyulunca bütün Bistâm halkı onu karşılamaya çıktı. Kendisine yaklaştıklarında<br/>Şeyh entarisinin altından bir çörek çıkardı. Ramazan ayı idi, çöreği yemeğe başladı.<br/>Halk onu bu halde görünce ondan yüz çevirdiler. Şeyh arkadaşlarına: “Gördünüz mü<br/>şerîata dâir bir meseleyi bu şekilde uygulayınca bütün halk beni reddetti” dedi.<br/>
Fakîr (<b>Bursevî</b>) der ki: Bâyezîd Bistâmî’nin muradı insanları kendinden nefret ettirip<br/>
uzaklaştırmak, kendisini Allah’tan meşgul etmemelerini sağlamaktır. Çünkü sâliki<br/>Allah’tan meşgul eden her şey onun düşmanıdır. Hangi hile ve çarelerle olursa olsun<br/>kişi düşmandan kaçınmalıdır. İşte Ramazan’da gündüzleyin oruç yemek bu maksada<br/>vesile sayılmıştır. Şâyet “mübârek Ramazan’da gün ortasında yemek yemekle<br/>Ramazan’ın hürmet ve saygınlığı ihlâl edilmiş oldu bu nasıl câiz olur” dersen ben de<br/>şöyle derim:<br/>
Bunun iki türlü îzahı vardır. 1. Birincisi Bâyezîd bunlarla karşılaşınca bu belayı<br/>
başından def ve bertaraf edecek başka bir çare bulamadı, kerhen orucunu bozdu. Sonra<br/>keffâretle bunu telafî etti. Bu şekilde Allah katında kabul ve ünsiyet sağlayarak büyük<br/>bir iş başarmış oldu. Ayrıca Bâyezîd bu durumda şâyet misafir idiyse kendisine keffâret<br/>de gerekli değildir. Çünkü misafir Ramazanda oruç tutup tutmamakta muhayyerdir,<br/>ruhsatlıdır. Bazıları “bu makamda âdeten çirkin olan bir iş işlemektedir. Şâyet imkân<br/>varsa böyle bir şey yapmaması uygundur. Çünkü şerîatın zâhirinin korunması vâciptir,”<br/>derler.<br/>
2. Bâyezîd bu durumda görünüşte iftar etmiş, fakat gerçekte iftar etmemiştir. Çünkü o<br/>
bu durumda orucu bozacak unsuru yok edip ortadan kaldırmaya muktedir idi. Yani<br/>görünürde yemek yerken hakikatte boğazından orucu bozacak bir şey geçmiyordu. Ki<br/>Melâmiyye’nin durumu budur. Bunun bir benzeri şarab içmektir. Çünkü şarapta Allah’ın<br/>kişiye verdiği kudret ve tasarrufla eşyanın hakikat ve maddelerinin değişmesi esasına<br/>dayalı bir özelliği vardır. Şâyet kişi şarabı istihâle etmeye muktedir ise şarap boğaza<br/>ulaştığında bal olur. Fakat böyle şeyler mânen zayıf olan insanlarda müşâhede edilir.<br/>Kâmil ve kuvvetli olanlarda olmaz. Çünkü bunlar cidden şeriatın zâhirine muhâlif bir<br/>davranış içine girmezler. Allah’tan bizi korumasını diliyoruz.<br/>
