<a name=8699></a>yaratır. Bu melekler Allah’ın heybeti karşısında başlarını önüne eğmiş, kulağını Hakk’ın<br/>emirlerine kabartmışlardır. Allah tarafından onlara “söz söyleyin” diye nidâ edildiğinde<br/>hepsi birden “Allah’tan başka ilah yoktur” diye cevap verirler ve başka bir şey<br/>söylemezler. Âlemlerin Rabbi’nin; <b>“<i>Rûh’un (Cebrâil) ve meleklerin saf duracağı<br/>gün…”</b> </i>(Nebe, 78/38) buyruğu bununla ilgilidir.”<br/>
Semânın yeşilliğinin öküzün altındaki en aşağı arz tabakasının altındaki kayadan<br/>
olduğu söylenir. Şu âyet-i kerimede bu duruma işâret vardır: <i><b>“Şüphesiz yapılan iş bir<br/>hardal tanesi ağırlığında olsa ve bir kayanın içinde olsa…” </b></i>(Lokman, 31/16)<br/>
Cenâb-ı Hak gözlere daha münasip olduğu için semayı yeşil yaratmıştır. Çünkü yeşile<br/>
bakmak gözü güçlendirir ki bu bir hikmettir. Allah’ın yarattığı her şey âlemde<br/>bulunanlara bir hikmet ve fayda içindir. Hadis-i şerifte şöyle buyrulur: <i>“Üç şey, gözü<br/>güçlendirir: Yeşile, akarsuya ve güzel yüze bakmak.”</i><a href="RuhulBeyans.html#8710">[231]</a><br/>
<b>İbn Abbâs</b> (r.a.) şöyle söylemiştir: Uyurken göze sürme çekmek ve -beyaz hariç- diğer<br/>
renkler gözün bakışını kuvvetlendirir.<br/>
<b>Hâlid b. Abdullah</b>’tan naklen Zülkarneyn İskenderiyye’yi inşâ ettiği zaman duvarlarını<br/>
ve yerlerini beyaz mermerle donattı. İskenderiyye’de bembeyaz mermerlerin<br/>parlaklığından dolayı siyah elbise giyilirdi. Rahipler de bu sebeple siyah giyerlerdi.<br/><b>İbn Sipâhî</b>’nin <i>Evdahu’l-mesâlik</i> isimli eserinde böyle geçmektedir.<br/>
<b>Şeyh-i Ekber</b> (k.s.) şöyle der: Allah, yeryüzünü suyun üzerinde yarattığı zaman,<br/>
yeryüzü biraz hareket etti ve eğildi. Cenâb-ı Hak, yeryüzünün coşkusu sebebiyle<br/>kendinden yükselen kalın ve yoğun buharlardan dağları yarattı. Bundan sonra<br/>yeryüzünün eğilmesi durdu. Yeryüzünün istikrar bulmasını engelleyen bu hareket durdu.<br/>Allah yeryüzünü kapsayan yeşil kayadan oluşan bir dağ ile yeryüzünün çevresini kuşattı.<br/>Bu dağı da başı kuyruğunda olan büyük bir yılan ile sardı. Kaf dağının üstüne çıkan<br/>abdâlden birini gördüm. Kaf dağının yüksekliğini sorduğumda şu cevabı aldım: “Duhâ<br/>namazını Kaf dağının en alt kısmında, ikindi namazını da en üst kısmında kıldım.” Yani<br/>velîlerin adımıyla duhâ vaktinden ikindiye kadar ancak Kaf dağının tepesinden en altına<br/>inebildiği anlaşılmaktadır. Nitekim velîlerin bir adımı doğudan batıya kadar uzanır.<br/>
Fakîr (<b>Bursevî)</b> şöyle der: Herhalde bu, yolculukta tecellî eden bast kabilindendir.<br/>
Yoksa dünya semâsının Kaf dağına bitişik olduğu sâbittir. Semâ ile yeryüzü arasında<br/>doğu ile batı arasındaki kadar mesafe vardır ki bu da beş yüz senelik yola tekabül eder.<br/>Dolayısıyla böyle zayıf adımlarla bu mesafeleri almak kolay değildir.<br/>
Bir rivâyette şöyle geçer: “Kaf dağının semâda yedi şubesi vardır. Her bir şube için<br/>
de semada bir şube vardır. Yedi kat sema kaf dağının şubeleri üzerinde kubbe şeklinde<br/>durur. Allah Kaf dağının ardında altı tane dağ yaratmıştır. Kaf, onların yedincisidir. Bu<br/>altı dağ yeryüzünün çeşitli taraflarında kayanın üzerine kazık gibi çakılmıştır. Kaf dağı<br/>da bunların ardında havadadır.”<br/>
Şöyle de denilmiştir: Allah yeryüzündeki canlıları yerin yedi kat altındaki cehennem<br/>
ateşinin şiddetinden korusun diye Kaf dağını mülkün üst kısmında bir kale şeklinde<br/>
