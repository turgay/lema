<a name=3026></a><img src="RuhulBeyan-3026_1.jpg"/><br/>
<img src="RuhulBeyan-3026_2.jpg"/><br/>
duâ etti.<br/>
Mehîa, Cuhfe demektir. Cuhfe ise Mısır yönünden gelen hacıların ihram mahalli olan<br/>
Râbiğ’a yakın bir yerleşim yeridir. O vakit buranın sakinleri yahudi idi.<br/>
Hz. Peygamber (a.s.)’in müminlere Medine’yi sevdirmesi için Allah’a duâ etmesi,<br/>
insan fıtratında mevcûd olan vatan sevgisi ve onu özleme özelliğinden dolayıdır. Bu<br/>yüzden Hz. Âişe (r.a.)’ın hadisinde geldiği üzere o, Mekke’den Medine’ye gelen bir<br/>adama, Hz. Peygamber (a.s.)’ın huzurunda: “Mekke’yi nasıl terk ettin (Mekke’de ne var<br/>ne yok)?” diye sordu. Adam Hz. Âişe’ye Mekke’nin güzel vasıflarından bahsetti. Bunun<br/>üzerine Rasûlullah (a.s.)’ın gözleri doldu ve: “<i>Mekke’yi özendirip durma, ey adam!</i>”<br/>buyurdu.<br/>
<i>Dostun meskeni ve oturduğu yer hatırıma gelince<br/>Toplulukta benim yanmamdan fitneler kopar</i><br/>
<i>Es’iletü’l-hikem</i> adlı eserde zikredildiğine göre sünnet olmak, temiz olmak içindir.<br/>
Çünkü temizlik, ilâhî muhabbeti icab eder. Nitekim Allah Teâlâ: <i>“Allah, çok<br/>temizlenenleri sever” </i>buyurmuştur. Sünnet olmak suretiyle idrardan korunma ve<br/>temizlenme meydana gelir. Fakihler demişlerdir ki: Sünnetsiz bir kimsenin<br/>(taharetlenirken) suyu sünnet derisinin içine kadar ulaştırması gerekir. Çünkü bunda bir<br/>zorluk yoktur. Bir hadiste şöyle buyurulmuştur: “<i>İdrardan korunun. Çünkü kabir<br/>azabının çoğu idrardan dolayıdır. Kulun kabirde hesaba çekileceği ilk şey de<br/>odur</i>.”<a href="RuhulBeyans.html#3032">[283] </a>Nitekim <i>et-Terğib</i>’de böyle geçmektedir.<br/>
Bilesin ki âyette geçen münâfıkların mescidi, nefis mezbelesine; takvâ üzere tesis<br/>
edilen mescid ise kalp mescidine işarettir. Kalp mescidi, Allah Teâlâ’nın <i>“Ben sizin<br/>Rabb’iniz değil miyim?”</i> hitabı ve <i><b>“Elbette bizim Rabb’imizsin”</b></i> (el-A‘râf, 7/172)<br/>cevabının verildiği o mîsak gününden bu yana, (Allah’a) kulluk, itaat ve O’nun birliğini<br/>ikrar üzerine tesis edilmiştir. Kalp mescidine sahip olanlar, kötü sıfatlardan ve alçak<br/>huylardan, hatta vücud (varlık) kirinden, hudûs pisliğinden temizlenmiş kimselerdir.<br/>Allah temizlenenleri, yani varlıklarından fânî olup Allah ile bâkî olanları sever. Eğer<br/>Allah’ın onlara muhabbeti olmasaydı, kendilerini temizlemeye muvaffak kılmazdı.<br/>Mutlak olarak onların temizlenmiş olması, Allah’ın onlara olan muhabbetinin<br/>eserlerinden bir eserdir.<br/>
<b>Hâfız</b> der ki:<br/>
<i>Eğer âşık ciğer kanıyla temizlenmezse<br/>Aşk müftüsünün fetvâsına göre namazı sahih olmaz</i><br/>
<i>Mesnevî</i>’de şöyle denilmiştir:<br/>
