<a name=8866></a>Bu kelime, “toprağı pek ve yüksekçe olan yer” anlamındaki “metin” kelimesine teşbih<br/>
olunarak “sağlam kuvvet mânâsında” kullanılmaktadır. Çünkü “metn” sırt anlamındadır.<br/>“Metene” “sırtı sağlam olup da kuvvetli bir hale geldi” mânâsındadır. Bu mânâ<br/>hasebiyle sağlam ipe de “habl-i metîn” denilmiştir.<br/>
<i>Reşef Tercümesi</i>’nde kavî ve metin kelimelerinin mânâsı hakkında kahredici kudretin<br/>
kuvvetinin yüksekliğine delil, kuvvetinin şiddeti ise metânetinin kudretine hüccet<br/>olmuştur. İş yapmada metânetinde fütûr olmadığı gibi rızkın verilmesinde ve kuluna<br/>şefkat göstermede de kudretinde kusur olmaz.<br/>
<i>Rızkı olması gerektiği şekilde ulaştırır,<br/>İşleri nasıl yapılması gerekiyorsa öylece yapar<br/>Fakirlere rızıkla şefkat ve iltifat eder,<br/>Kimsesizlerin işini de merhametle görür.</i><br/>
Ulemâdan biri şöyle demiştir: Allah bazı insanları mânevî üstünlükle, bazılarını<br/>
îmanla, bazılarını yakîn ile bazılarını da irfan ile rızıklandırmıştır. Yine bir kısım insanı<br/>beyân, bir kısmını da iyân ile rızıklandırmıştır. İşte bu mezkur insanlar lütuf ve saadet<br/>ehlidirler. Yine Allah Teâlâ bazı insanları hizlan/yardımsızlık, bazılarını<br/>hirman/mahrûmiyet, bazılarını isyan ve bazılarını da nankörlükle rızıklandırmıştır.<br/>Bunlar da kahr ve şakâvet ehlidir.<br/>
Bir başka âlim de şöyle demiştir: Rızıklarını elde etmek için gayret edip de onlardan<br/>
mahrum kalan akıllıya ve rızkını istemekten âciz olup da rızıkların kendisine ardarda<br/>geldiği bebeğin hâline bakın ki, rızkın kişiye tâlib olduğunu, onun talep edilmekle elde<br/>edilen bir şey olmadığını anlayasınız.<br/>
<i>Şerhu’l-Esmâ </i>adlı kitabında <b>İmam Gazzali</b> şöyle diyor: “er-Rezzâk” ismi, Allah’ın<br/>
rızıkları ve rızık yollarını yaratıp mahlukata ulaştırmasını ve ondan mahrum bırakma<br/>sebeplerini yaratmasını anlatan bir ism-i şerifidir. Rızık iki kısımdır: Birincisi, zâhiri<br/>rızıktır ki bunlar azık ve yiyeceklerden ibârettir. Zâhirî olmasının sebebi, bedenlere<br/>müteveccih olması hasebiyledir. İkincisi ise bâtınî rızık olup mârifet ve keşiflerden<br/>müteşekkil olup kalplerin ve sırların rızkıdır.<br/>
Bâtınî olan rızık, iki rızıktan en yüce olanıdır. Çünkü onun meyvası ebedî hayattır.<br/>
Zâhirî olan rızkın meyvası da mesâfesi yakın bir müddete kadar olan bedenin<br/>takviyesidir. Bu iki rızkın yaratılmasını üzerine alan ve her iki fırkaya ulaştırma<br/>ihsânında bulunan ancak Allah Teâlâ’dır. Fakat O, rızkı dilediğine genişletir, dilediğine<br/>de kısar. Allah Teâlâ’nın bu vasfından kulun alacağı iki ders şudur:<br/>
1- Bu vasfın hakikatini kavrayarak onun ancak Allah’a lâyık olduğunu bilmesi ve bu<br/>
sûretle rızkı ancak O’ndan taleb etmesi, bu hususta başka kimseye güvenmemesidir.<br/><b>Hâtim-i Esam</b>’dan nakledilen şu hâdise buna misâldir: Bir adam Hâtim’e, “Nereden<br/>yersin” deyince, “O’nun hazinesinden” demiş. Bunun üzerine adam, “Sana ekmek gökten<br/>mi bırakılıyor?” demiş, Hâtim de ona, “Şâyet o ekmeğin atılacak bir yeri olsaydı, oraya<br/>
