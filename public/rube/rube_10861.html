<a name=10862></a><img src="RuhulBeyan-10862_1.jpg"/><br/>
<img src="flower_sep.jpg"/><br/>
<img src="RuhulBeyan-10862_3.jpg"/><br/>
<i>“Onu sayar”</i> kelimesinin mânâsı; o maldaki Allah’ın hakkını edâ etmeksizin onu<br/>
tekrar tekrar sayar durur, demektir.<br/>
Bâzı âlimlere göre “addedeh” fiili, hazırlık yapmak mânâsınadır; yâni malını zamanın<br/>
belâlarına karşı bir azık olarak hazırlar.<br/>
Yukarıda zikredilen Ahnes’in dört bin dînârı ve onbin dirhemi vardı.<br/>Öte yandan âyet-i kerimede, <i>“toplamak”</i> fiilinin kullanılması, kuvve-i şehevânîye,<br/>
malı gelecek musîbetler için azık olarak hazırlamak da cehâlet olduğuna işâret<br/>etmektedir. Çünkü musîbet halleri için mal biriktiren kimse bilmiyor ki başına belâyı<br/>getiren, bizâtihî o malın kendisidir. Çünkü Allah Teâlâ’nın hikmeti o malın bir takım<br/>belâlarla birlikte dağıtılmasını gerektirmektedir. O hâlde o mal ondan bu belâları nasıl<br/>defedebilsin ki?!<br/>
<i>et-Te’vîlâtü’n-Necmiyye</i>’de şöyle denir: Kötü ahlâk ve çirkin vasıflardan müteşekkil<br/>
malı toplamak ve bunları âhiret menzilleri ile Cenâb-ı Hakk’ın huzûruna varmak için<br/>azık olarak hazırlamak…<br/>
<b>3. <i>(O)</i></b><b>, malının kendisini ebedî kılacağını zanneder.<br/></b>Bu âyette <i>“mal”</i> kelimesinin açıkça ifâde edilmesi, onun yerine zamir kullanılmaması,<br/>
mânâyı zihinlere iyice yerleştirmek içindir. Yâni, o kişi binâlar kurar, onları taş ve<br/>kerpiçle sapasağlam yapar, ağaç diker, nehir açar, ama bütün bunları hiç ölmeyecek<br/>biriymiş gibi yapar, malının kendisini hep hayatta koyacağını zanneder.<br/>“Husbân/zannetmek” hakîkat değildir, bilâkis temsîl, örnek getirme mânâsına alınır.<br/>
<b>Ebû Bekir b. Tâhir</b> (r.a.) bu âyeti şöyle tefsir eder: O, malının kendisini ebedîlik<br/>
makâmına ulaştıracağını sanır. Burada “ebedi kılar” fiili değil de “ebedî kıldı” fiili<br/>kullanılmıştır. Zîrâ burada anlatılan insan, malın kendisine ebedîlik getireceğini, ölüme<br/>karşı kendisine emân vereceğini sanır. Sanki bu, sonuçlanmış bir hükümdür. Kelime<br/>bunun için “mâzî/di-li geçmiş zaman” kipi ile kullanılmıştır.<br/>
<b>Hasan Basrî</b> (rh.) der ki: “Ölüm kadar, hiç şüphesi olmayan bir yakîn iken hiç yakîni<br/>
olmayan bir şüphe gibi algılanan başka bir şey görmedim! Hasan, hasen/en güzel<br/>söylemiş!<br/>
<b>4. Hayır! Andolsun ki o, Hutame’ye atılacaktır.<br/></b>Burada yer alan <i>“kellâ”</i>, o kimseyi böylesine boş bir zandan caydırmak için gelmiştir.<br/>
Yâni insanın zannettiği gibi değildir. Bâzı âlimlere göre en doğrusu “kellâ”nın, zandan<br/>değil, yukarıda geçen “hemz ve lemz”den caydırmak için gelmiş olmasıdır.<br/>
<i>“Le yünbezenne</i>/<i>atılacatır”</i> fiili, mukadder bir yemînin cevâbıdır. Cümle bir<br/>
