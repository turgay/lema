<a name=3516></a><img src="RuhulBeyan-3516_1.jpg"/><br/>
<img src="RuhulBeyan-3516_2.jpg"/><br/>
olduğu için çok açık bir biçimde Kur’an’dan bahsedildiği anlaşılıyor.<br/>
<b>111. “Şüphesiz Rabb’in, onların her birinin amellerinin karşılığını tam olarak</b><br/>
<b>verecektir. Çünkü O, onların yapmakta olduklarından haberdardır.”</b><br/>
<i>“Şüphesiz Rabb’in, onların her birinin”</i> mü’min olsun, kâfir olsun Kur’an hakkında<br/>
anlaşmazlığa düşen herkesin <i>“amellerinin karşılığını tam olarak verecektir.”</i> Rabb’in<br/>onların hepsinin, yani mü’minlerin îmanlarının ve diğer güzel amellerinin, kâfirlerin<br/>küfür ve diğer günahlarının karşılığını tam olarak verecektir. Yani, ister hayır olsun,<br/>ister şer olsun Allah onlara amellerinin karşılığını tam ve eksiksiz olarak verecek,<br/>ödeyecektir.<br/>
<i>“Çünkü O, onların”</i> yani Allah Teâlâ, ihtilafa düşen bu ferdlerin hayır veya şer<br/>
olarak tüm <i>“yapmakta olduklarından haberdardır.”</i> Öyle ki onların ne apaçık<br/>olanlarından, ne de çok gizli olanlarından hiçbiri O’dan gizli kalmaz. Bu sebeple<br/>hepsine ameline göre karşılık verir.<br/>
Tâatlerin karşılığını tam olarak vermek, büyük bir vaad; masiyetlerin karşılığını tam<br/>
olarak vermek ise büyük bir tehdiddir. Şu halde akıllı kimseye düşen gafletten uyanıp<br/>Allah Teâlâ’nın emrine muhâlif davranışlardan uzak durmaktır. Çünkü Allah Teâlâ’dan<br/>hiçbir şey kaçmaz.<br/>
<i>Kulun bütün işlerini bilen O’dur,<br/>Kula mükâfât vermeye kadir olan yine O’dur.</i><br/>
Bilesin ki, ehl-i îmânın saîd, ehl-i küfrün ise şakî olacağına dâir ezelî bir ilâhî hüküm<br/>
bulunmaktadır. Her iki grup da Hakk’ın lütuf ve kahır ellerindedir. Onlara mühlet<br/>verilip vakit tanınması, sırf kendilerinin ve başkalarının saâdet ve şakâvetlerinin<br/>olgunlaşmasını sağlamak içindir. Allah Teâlâ’nın kitabı nefislerin mihengidir. Ona îmân<br/>edip ahkâmı ile amel edenlerin saâdeti kemâle erer. Onu inkar edip ahkâmı ile amel<br/>etmeyenlerin de şakaveti kemale erer. İlk gruptan olanların her biri yakin ve kurtuluş<br/>ehlidir. İkinci gruptan olanların her biri ise şüphe ve helak ehlidir.<br/>
Allah Teâlâ’nın süregelen âdeti ise ikrar ehlinin cevherlerinde bulunan eziyetlere<br/>
sabretme, belalara göğüs germe, anlayışsız insanlara karşı yumuşak davranma, cahilleri<br/>bağışlama ve hayası olmayanlara aldırış etmeme gibi güzel vasıfları, ortaya çıkarmak<br/>için inkarcıları ikrar ehline musallat etmektir. Ta ki böylece ikrar ehli Allah Teâlâ’nın<br/>ahlâkı ile ahlâklansın; bu sayede kulluklarında sâdık oldukları ve derecelerinin farklı<br/>olduğu ortaya çıksın. Çünkü mertebeler iddia ve kuruntulara göre değil, hakikat ve<br/>mânâlara göre belirlenir.<br/>
