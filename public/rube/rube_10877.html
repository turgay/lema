<a name=10878></a><img src="flower_sep.jpg"/><br/>
<img src="RuhulBeyan-10878_2.jpg"/><br/>
<img src="flower_sep.jpg"/><br/>
<img src="RuhulBeyan-10878_4.jpg"/><br/>
<i>İnsânü’l-uyûn</i>’da deniyor ki: Allah Teâlâ fil sâhibini ve kavmini helâk edince<br/>
Kureyş’in değeri arttı, herkes onlardan korktu. “Onlar Allah’ın ehlidir. Çünkü Allah<br/>onlarla beraberdir’ diyorlardı. Habeşli’ler paramparça, darmadağın oldular. Ebrehe’nin<br/>yaptığı kilisenin çevresi harâb oldu, o kiliseyi bir daha hiç kimse îmâr etmedi, etrâfını<br/>yırtıcı hayvanlar, yılanlar ve azgın cinler sardı. Bu kiliseden bir şey almak isteyen<br/>kimseyi cin çarpmaya başladı. Durum, ilk Abbasi halîfesi <b>Seffâh</b> zamanına kadar böyle<br/>devam etti. Bu kilisenin durumu Seffâh’a anlatılınca, halîfe Yemen vâlisini oraya<br/>göndererek kiliseyi tamamen yıktırdı. Vâli kilisenin yığın yığın altın değerinde olan,<br/>altınla süslü tahtalarını, gümüş kaplamalı âlet ve edevâtını aldı ve bu enkâzdan büyük<br/>bir servet sâhibi oldu. İşte ondan sonra kilise ortadan kalktı, haberi dillerden düştü ve<br/>izleri silinip gitti.<br/>
<b>3. Onların üstüne sürü sürü kuşlar gönderdi.<br/></b>Bu ifâde, daha önce geçen “Onların tuzaklarını boşa çıkarmadı mı?” âyeti üzerine<br/>
atfedilmiştir.<br/>
<i>“Ebâbîl”</i>, <i>“tayran”</i> kelimesinin sıfatıdır ve “sürü sürü” demektir. Çünkü bu kuşlar,<br/>
grup gruptu. Herbir grup diğerinin ardından gelmekteydi. Veya bir kısmı bir taraftan, bir<br/>kısmı bir taraftan geliyordu. “Ebâbîl” kelimesinin müfredi olan “ibbâle” büyük huzme,<br/>deste demektir. Odun destesi gibi.<br/>
Burada, kuş sürüsü bir arada bitişik gibi durmaları sebebiyle odun destesine<br/>
benzetilmiştir. Bazı âlimlere göre “ebâbîl” kelimesi çoğul değil, tekildir.<br/>
<b>4. O kuşlar, onların üzerlerine pişkin tuğladan yapılmış taşlar atıyordu.<br/></b>Bu cümle de kuşların bir diğer sıfatıdır.<br/><b>İmam A’zam Ebû Hanife</b> bu âyeti, “yermîhim” şeklinde okumuştur. O zaman taşları<br/>
atan, kuşlar değil, Allah Teâlâ olmuş olur. Ya da taşları atan “tayr/kuşlar” da olabilir.<br/>Çünkü bu kelime çoğul anlamı ifâde eden bir isimdir. Müennes olması, mânâsı îtibârı<br/>iledir.<br/>
<i>“Siccîl”,</i> “taşlaşmış çamur” demektir ki o da tuğladır. Bu kelime Arapçaya yabancı<br/>
dilden geçip Arapçalaşmıştır. Çamurdan taş.<br/>
Bazı âlimlere göre, <i>“siccîl”</i>, iki unsurdan oluşarak taşlaşmıştır. Bunlar; taş anlamına<br/>
gelen “senc” ile çamur mânâsına gelen “cîl”dir. Senc ve cîl aslında “seng” ve “kîl”dir<br/>
