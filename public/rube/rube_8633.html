<a name=8634></a><img src="RuhulBeyan-8634_1.jpg"/><br/>
boşa çıkardı, iptal etti” demektir. <b>Râğıb Isfahânî</b> der ki: Bu kelimenin aslı (<br/>
) olup<br/>
hayvanın çok et yiyip karnının şişmesi ve kendinden hiçbir şey çıkmaması anlamına<br/>gelir.<br/>
<b>Baklî</b>, <i>el-‘Arâis</i> adlı eserinde der ki: Bu edeplendirme ile Cenâb-ı Hak bize<br/>
Habîb’inin gönlünün çok latîf olmasından ve dâimâ Rabb-i Zü’l-Celâl’in melekûtunu<br/>murâkabe etmesinden dolayı yüksek seslerden etkilendiğini bildirmiştir. Bu da onun<br/>sürekli Allah ile meşgûl olup bütün ihtimâmını O’nun huzûrunda olmaya verdiği içindir.<br/>Biri kendisinin yanında yüksek sesle konuşunca kalbi incinir, göğsü daralırdı. Sanki<br/>sırrı, bir an için ezel meydanlarında dolaşmaktan geri kalırdı. Cenâb-ı Hak onları bu<br/>hususta uyardı ve böyle bir şey karşısında korku duymaları gerektiğini bildirdi.<br/>Rasûlullah (s.a.)’in gönlünü bulandırmak amellerin boşa gitmesine sebeptir. Arştan arza<br/>kadar hiçbir şeyin onun hatırı karşısında zerre miktarı kıymeti yoktur. Enbiyâ ve<br/>evliyânın gönüllerinin muhabbette toplanması Allah Teâlâ’ya ins ü cinnin bütün<br/>amellerinden daha sevimlidir. Yine bu âyette Rasûlullah’a olan ihtiramın muhâfazası ve<br/>evliyâullah karşısında müridlerin edeplendirilmesi söz konusudur.<br/>
Fakir [<b>Bursevî</b>] der ki: Efendimiz (s.a.)’in letâfetinden dolayı ölüm kendisine daha<br/>
şiddetli idi. Çünkü latîf, kesîfin etkilenmediği şeylerden etkilenir. Nitekim bazıları<br/>şöyle demiştir: Bedevî Araplardan bazı kimseler gördük ki, yöneticileri onlardan<br/>birinin derisini yüzüyor o ise hiçbir tepki vermiyor. Eğer evliyâullahın en büyüğünün<br/>derisini yüzseler, his duygusunu ortadan kaldıracak bir müşâhede ile aklı alınması hariç,<br/>muhakkak çığlık atardı.<br/>
Buradan anlaşılıyor ki, cehrin de hafânın da ayrı yeri var. Sert yapılı olana sesli ve<br/>
âşikar; yumuşak yapılı olana ise sessiz konuşmak, hitap etmek uygundur. Nitekim cehrî<br/>ve hafî zikir halinde de durum böyledir. Herkes müşâhede sâhibi değildir.<br/>
<b>Sehl</b> der ki: Hz. Peygamber (s.a.) ile ancak soru sormak için konuşun. Sahâbe-i kirâm<br/>
(r.a.), bu âyet-i kerimenin nüzûlünden sonra Rasûlullah (s.a.) ile fısıltıya yakın bir sesle<br/>konuşmuşlardır. Bazı âlimler Rasûlullah (s.a.)’in kabri başında yüksek sesle konuşmayı<br/>da mekruh saymışlardır. Çünkü o, kabrinde diridir. Yine Hz. Peygamber (s.a.)’e selâm<br/>vermek için onunla karşı karşıya gelindiğinde dört zirâ’dan (yaklaşık 3 m.) daha yakın<br/>bir mesafede durmak mekruh görülmüştür. Yine bazı âlimler fakîhlere tazîm bakımından<br/>onların meclislerinde yüksek sesle konuşulmasını da hoş görmemişlerdir. Çünkü onlar<br/>peygamber vârisidirler.<br/>
<b>Süleyman b. Harb</b> der ki: Bir kimse Hammâd bin Zeyd’in yanında Rasûlullah<br/>
(s.a.)’den hadîs rivâyet ederken güldü. Hammâd kızarak şöyle dedi: Rasûlullah (s.a.)<br/>ölü iken onun hadîsi söylendiğinde sesi yükseltmeyi, o hayatta iken huzûrunda sesi<br/>yükseltmek gibi görürüm. Sonra da kalktı ve o gün hadîs rivâyet etmedi. Hâsılı, bu<br/>olayda hadîsin ve muhaddisin huzurunda sesi yükseltmek söz konusudur. Şu kadar var ki<br/>gülme; alay ve istihzâdan hâlî olmaz. Ciddî bir meclis ise böyle bir şeyi kaldırmaz.<br/>Selef-i sâlihîn bugünün vaaz, ders ve mevlid vb. bir meclise gelselerdi, görecekleri<br/>münker davranışlar ve sû-i edebden dolayı ânında dışarı çıkarlardı.<br/>
