<a name=6435></a>olması, her şeyden bereketin kalkması, hayvanlara kıran girmesi, insanlar arasında vebâ<br/>ve tâûn çıkması, yangınların çoğalması, düşmanların galip gelmesi, fitnelerin ve savaşın<br/>çıkması ve benzeri zararlı durumlarda “<i>ve denizde</i>” boğulma, –yağmur deniz hayvanları<br/>için insanların gözlerine çektiği sürme yerinde olduğu için– yağmurun kesilmesi<br/>yüzünden deniz hayvanlarının kör olması, inci dalgıçlarının eli boş dönmeleri, yâni inci<br/>bulamamaları gibi durumlarda “<i>düzen bozuldu,</i>” fesâd yayıldı.<br/>
İnci, nisan yağmurundan meydana gelir. Nisan yağmuru yağmayınca da oluşmaz. Şöyle<br/>
ki ilkbahar geldiği zaman rüzgârlar çok eser, dalgalar yükselir ve deniz çalkalanır.<br/>Nisanın on sekizi olunca sedefler Hind ve Fars denizinin diplerinden çıkar. Onların<br/>sesleri, takırtıları ve her sedefin ortasında bir kurtçuk vardır. Sedefin iki yanında<br/>istakoz/deniz yengeci gibi kendisine saldıran bir düşmandan korunacağı iki kanat ve<br/>duvar gibi bir şey vardır. Havayı koklamak için bazen sedef kanatlarını açar, istakoz<br/>kıskacını onun kanatları arasına sokar ve kurtçuğu yer. Bazen de istakoz ince bir hileye<br/>başvurur. Yengeç, kıskacında çamur saçması gibi yuvarlak bir taş taşır ve sedefin<br/>içindeki kurtçuğun kanatlarını açmasını bekler. Açınca da hemen istakoz, taşı sedefin<br/>kanatlarının arasına atar. Böylece kanatlar kapanmaz ve istakoz kurtçuğu yer.<br/>
On sekiz Nisan’da denizlerin diplerinde ‘inci’ olarak bilinen hiç bir sedef kalmaz,<br/>
mutlaka su yüzüne çıkar. Suyun yüzüne doğru açılır. Suyun yüzü inci gibi beyaz olur.<br/>Sonra bir bulut çokça yağmur yağdırır. Sonra bulut dağıldığında her sedefin içine<br/>Allâh’ın takdir ve ihtiyar ettiği kadar yağmur damlası düşer. Ya bir damla, ya iki damla,<br/>ya üç damla, ya da yüze, iki yüz ve daha fazlasına kadar düşer. Ardından sedefler<br/>kapanır, kanatları birbirine yapışır. Derhal sedefin içindeki kurtçuk ölür. Sedefler, suyun<br/>kendisini hareket ettirip içindekini bozmaması için denizin dibine çöker. İçindeki inciye<br/>deniz suyu girip onu sarartmasın diye de sıkı sıkıya sedefin yanları yapışıp kapanır. Bu<br/>sedeflerde meydana gelen en üstün inci, bir yağmur tanesinden oluşandır. Sonra iki<br/>yağmur tanesinden, sonra üç yağmur tanesinden oluşan gelir. Yağmur tanesinin sayısı<br/>azaldıkça incinin cismi daha büyük ve kıymeti daha fazla olur. Yağmur tanesinin sayısı<br/>çoğaldıkça incinin cismi daha küçük ve kıymeti daha ucuz olur. Bir yağmur damlasından<br/>meydana gelen inci “dürr-i yetim”dir ki ona paha biçilmez. Diğerleri onu tâkip eder.<br/>
<i>Buluttan denize bir damla düşer,<br/>İnsanın sulbünden de rahme bir nutfe<br/>O yağmur damlasından inciler,<br/>Nutfeden de yüksek serviler olur</i><br/>
Sedef üç merhale geçirir: Birincisi, canlılık dönemidir. İçine yağmur damlası düşünce<br/>
kurtçuk ölür ve taşlık dönemine geçer. Bu sebeple de suyun dibine batar. Bu, taşın<br/>özelliğidir ve ikinci dönemdir. Üçüncü dönem olan bitkisel dönemde denizin dibinde<br/>ağaç gibi köklenir ve dal budak salar. İşte bu, Azîz ve Alîm olan Allâh’ın takdîridir.<br/>Sedefin inciyi taşımasının ve incinin meydana gelmesinin bilinen bir vakti ve mevsimi<br/>
