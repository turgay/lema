<a name=3225></a><img src="flower_sep.jpg"/><br/>
<img src="RuhulBeyan-3225_2.jpg"/><br/>
<img src="RuhulBeyan-3225_3.jpg"/><br/>
<i>Hayatının tamamını baştan başa sarf etti<br/>Kırâat-ı seb‘a ve aşere öğrenmek için</i><br/>
Bu beytin anlatmak istediği şudur: Arapça harfleri doğru çıkarıp mahreclere riayet<br/>
edebilecek kadar Kur’an öğrendikten sonra geri kalan ömrün Allah Teâlâ’yı tanımaya<br/>sarf edilmesi gerekir.<br/>
Mârifetullah, kalp ile ilgilidir. Kalp ise dilden ve öteki organlardan daha şerefli bir<br/>
organdır. Mârifetullah genellikle zikirle, sonra da eşyânın hakîkatlerinin ve Kur’an’ın<br/>hakîkatlerinin inkişâfını düşünmekle elde edilir.<br/>
Allah Teâlâ’nın Hz. Peygamber (s.a.)’i Cebrail (a.s.) ile te’yid ettiği gibi veli<br/>
kullarını da Cebrail (a.s.) demek olan Kur’an’la te’yid etmiştir.<br/>
Şeriat ilmi dünyada kalır. Çünkü onun ilgili olduğu konular fânîdir. Âhirete sadece<br/>
ihlasla yapılan amellerin sevabı götürülür. Hakikat ilmine gelince, bu ilim âhirete<br/>götürülür. Çünkü o bâkîdir; ezeli ve ebedidir, hiçbir yerde zeval bulmaz. Nitekim<br/>şeyhim, bana bu şekilde ifade etmiştir. Allah onun faydalı ilminden bizi de sizi de<br/>faydalandırsın.<br/>
<b>59. “De ki: “Baksanıza Allah’ın size rızık olarak indirdiği şeylerin bir kısmını</b><br/>
<b>haram, bir kısmını helal yaptınız.” De ki: “Allah mı size böyle izin verdi, yoksa siz<br/>Allah’a iftira mı ediyorsunuz?”</b><br/>
<i>“De ki: “Baksanıza”</i> Ey müşrikler bana haber verin bakalım <i>“Allah’ın size” </i>helâl<br/>
<i>“rızık olarak indirdiği şeylerin…”</i> rızıklar topraktan çıktığı halde âyette rızkın gökten<br/>indirildiği ifâde edilmiştir. “<i><b>Rızkınız göktedir</b></i><b>”</b> (ez-Zâriyat, 51/22) âyetinde belirtildiği<br/>gibi ya gökte takdir edildiği ve topraktan ancak takdir edildiği kadar çıktığı için; ya da<br/>rızık topraktan yağmur, güneş ve ay gibi semâvî sebeplerin yardımı ile çıktığı için böyle<br/>buyrulmuştur. Çünkü yağmur, bitkilerin yerden bitmesinin, güneş ise olgunlaşmalarının<br/>sebebidir.<br/>
<i>“bir kısmını haram, bir kısmını helal yaptınız.”</i> Allah’ın bütün indirdikleri helal<br/>
olmasına rağmen bu rızkın bir bölümünün haram olduğuna; bir kısmının ise helal<br/>olduğuna hükmettiniz. Yâni, Allah size neyi rızık olarak indirmişse onu kendi kafanıza<br/>göre helal ve haram diye ayırdınız. Bu ifadenin maksadı, müşriklerin rızkı bölümlere<br/>ayırmalarını kötülemektir. Nitekim onlar: <i><b>“Bu hayvanlarla ekinler haramdır”</b></i> (el-<br/>En’am, 6/138); <i><b>“Bu hayvanların karnındakiler, erkeklerimize has olup<br/>kadınlarımıza haramdır.”</b></i> (el-En’am, 6/138) demişlerdir. Bunlar, bahîra, sâibe, vasîle,<br/>
