<a name=5291></a><img src="flower_sep.jpg"/><br/>
<img src="RuhulBeyan-5291_2.jpg"/><br/>
<img src="RuhulBeyan-5291_3.jpg"/><br/>
<img src="RuhulBeyan-5291_4.jpg"/><br/>
kodu ile helâk olmuşlardır. Lâzım olan sünnetten sâbit olan şeylere sıkı sıkıya sarılmak,<br/>onlarla amel etmek, onlara başkalarını dâvet etmek, onlarla hükmetmek ehl-i bid‘atın<br/>sözlerine kulak vermemek, onlara da sözlerini dinlemeye de meyletmemektir. Çünkü<br/>bunların hepsi şer‘an yasaklanmış ve haklarında şiddetli tehdid vârid olmuştur. ‘Tabîat<br/>çok cezb edicidir, beraberlik müessirdir ve hastalıklar bulaşıcıdır.’ demişlerdir.<br/>
<b>Molla Câmî</b> (k.s.) der ki:<br/>
<i>Akıllı ol, aklını başına topla, çünkü<br/>Hileci dünya gelini, bir çok bekârın/sâlikin yolunu kesti<br/>Zamânenin hayırsız evlâtların sözüne mağrur olma<br/>Sâmirî gibi doğru yoldan çıkıp da buzağının sesine doğru gitme</i><br/>
Şu halde bid’at ve hevâ ehlinin sözü, buzağının böğürmesi gibidir. Sâmirî bu böğürme<br/>
ile yoldan çıktığı ve İsrâiloğulları’ndan pek çok kimseyi yoldan çıkardığı gibi, onun<br/>hükmünde olan herkes de böyledir. Sahih ilimler olduğu zannıyla kendi vehimleri ve<br/>hayallerine aldanır, vehim sâhiplerini de onlara dâvet eder ve onları yoldan çıkarır.<br/>Sahih bir ilmi ve sarih bir keşfi olan kimse ise onun aksinedir. O câhillerin sözlerine<br/>iltifat etmez, hârikulâde/alışılmışın dışında olan şeylere meyletmez. Görmez misin ki<br/>Mûsâ (a.s.)’ın dininde sâbit olan kimseler böğürtüye kulak asmadılar ve onun kullar<br/>için Allah Teâlâ’dan bir imtihan olduğunu bildiler.<br/>
Bâtıl üzere olup onun uğrunda tartışan kimseye ve onu dinleyene yazıklar olsun! Allah<br/>
Teâlâ tartışan bu kimseyi kibirli olmakla yermiştir. Kibir hakkı kabûle mâni olan<br/>sıfatlardandır. Yerilen sıfatlar içerisinde ondan fenâsı yoktur. <b>Aristo</b>’nun “İnsanlara<br/>karşı kim tepeden bakarsa insanlar onun zelil olmasından memnun olurlar.” dediği<br/>nakledilir.<br/>
Yine o şöyle demiştir: “İsâbetli konuşma insanın kadr u kıymetini artırır. <b>Tevâzu</b><br/>
muhabbeti çoğaltır. <b>Hilm</b>/yumuşak huylu olmak insanın yardımcılarını artırır. <b>Rıfk </b>ile<br/>gönüller kazanılır. <b>Vefâ </b>ile kardeşlik devamlı olur. <b>Sıdk</b>/doğruluk ile fazîlet tamam<br/>olur.” Allah’tan bizi çirkin ve bayağı sıfatlardan kurtarıp güzel ve hoş melekelerle<br/>bezemesini niyaz ederiz.<br/>
<i> </i><br/>
<b>11. İnsanlardan kimi Allah’a yalnız bir yönden kulluk eder. Şöyle ki: Kendisine bir</b><br/>
<b>iyilik dokunursa buna pek memnun olur, bir de musibete uğrarsa çehresi değişir</b><br/>
