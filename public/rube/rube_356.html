<a name=357></a><img src="RuhulBeyan-357_1.jpg"/><br/>
<img src="RuhulBeyan-357_2.jpg"/><br/>
<img src="RuhulBeyan-357_3.jpg"/><br/>
bâzılarına zâhiren intisâb etmekte; fakat bu kararlarında irâdesizlik gösterip ehl-i gaflete<br/>meyletmekte, onların sözlerine kulak asıp onlar gibi davranmaya çalışmaktadırlar.<br/>Böyleleri nefislerine hoşgelen şeylere koşarak, cihâd gibi ağır gelen şeylere de<br/>istemeyerek giderler. Bunların Hak yolundaki dostluklarında ihlâs yoktur. Bu gibi<br/>insanların elleriyle yazdıklarına da, haktan saptırmak, bâtıl inancı aşılamak ve halkı<br/>sapıtıp yoldan çevirmek gâyesiyle kesbettikleri şeylere de yazıklar olsun. İşte hem<br/>kendileri sapıtıp, hem de halkı sapıtanların tâ kendileri bunlardır. <i>Mesnevî</i>’de denmiştir<br/>ki:<br/>
<i>Ey Allah’ım, yüzbinlerce tuzak ve yem var,<br/>Biz de azıksız aç gözlü kuşlar gibiyiz.<br/>Her an tuzağa düşüp avlanmışız;<br/>Her birimiz doğan ve anka kuşu olabilsek, o da değiliz.</i><br/>
Gerçek sâlike gereken, vusûl yolunda Hakk’a ulaşmak, vehimden uzaklaşmak ve bâtınî<br/>
hedeflerden uzaklaşmamak için zâhirî birtakım hallere aldanmamaktır. Çünkü hakk yol,<br/>son derece ince bir yol, derin bir göl ve uzun bir vâdîdir. İnsanların en câhili, içinin<br/>zanla dolu olduğuna şüphe edilmeyen nefsinin sıfatlarını değiştirmekle uğraşmayan ve<br/>yanındaki büyüklerden hallerini ıslah etmek için faydalanmayandır.<br/>
<b>Hâris b. Esed el-Muhâsibî</b> şöyle der: Hoş olmayan bir yönünün medhedilmesine râzı<br/>
olan bir adamın hâli, birileri tarafından “senden çıkan pislikte misk kokusu gibi güzel<br/>bir koku vardır” diye alaya alındığı halde bundan hoşlanan adamın hâline benzer. Akıllı<br/>insan, bu tür şeylere aldanmaz; bilakis hakîkate ulaşmak için gayret sarfeder. İnsanların,<br/>elini öpmesiyle kibirlenen, büyüklenen, kendini dinleyenlerden büyük gören ve nefsini,<br/>övme ve yerme ölçüsüne göre ayarlayan vâizlere yazıklar olsun. Kalbine böyle duygular<br/>getirmeyip gönlünden takdîr edilme arzusunu atabilenlere sözümüz yok. Ölçü el öpenle<br/>tokat atanın aynı tutulması, hattâ ve hattâ tokat atanın diğerine tercih edilmesidir.”<br/>
Bir gün bir sohbetinde <b>Cüneyd Bağdâdî</b> hazretleri şöyle dedi: “Ben Peygamber<br/>
(s.a.)’ın: <i>“Allah, bu dîni fâcir kul ile de te’yîd eder.”</i><a href="RuhulBeyans.html#361">[321]</a> sözünü duymasaydım asla<br/>va’z etmezdim. Çünkü ben fâcir bir kulum.”<br/>
<i> </i><br/>
<b>80. İsrâîloğulları: Sayılı birkaç gün müstesnâ, bize ateş dokunmayacaktır, dediler.</b><br/>
<b>De ki <i>(onlara): </i></b><b>Siz Allah katından bir söz mü aldınız -ki Allah sözünden caymaz-,<br/>yoksa Allah hakkında bilmediğiniz şeyleri mi söylüyorsunuz?</b><br/>
Yahûdîler, birkaç günün yedi gün olduğunu söylüyorlardı. Çünkü onlar, dünyâ<br/>
hayatının 7000 sene olduğunu ve her bin seneye mukabil bir gün yanacaklarını<br/>
