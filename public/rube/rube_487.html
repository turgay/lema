<a name=488></a><b>134. Onlar bir ümmetti, gelip geçti. Onların kazandıkları kendilerinin sizin</b><br/>
<b>kazandıklarınız sizindir. Siz onların yaptıklarından sorguya çekilmezsiniz.</b><br/>
Burada işâret edilen ümmet yukarıda bahsedilen, tevhid inancına mensûb, İbrâhîm,<br/>
Ya’kûb ve oğullarıdır. Ümmet kelimesi maksûd mânâsındadır, bu kelimeyle toplum<br/>kasdolunmuştur. Çünkü insanlar önder kılınanı kasdederler. <i>“Onların kazandıkları<br/>kendilerinin, sizin kazandıklarınız sizindir.”</i> Siz geçmiş ümmetlerin yaptıkları<br/>kötülüklerden de sorguya çekilecek değilsiniz. Cenâb-ı Hak, bunu diğer bir âyette: <i><b>“De<br/>ki: Bizim işlediğimiz günahtan size bir sorumluluk gelmez. Sizin işlediklerinizden<br/>de bize sorulmaz.”</b></i> (Sebe, 34/25) şeklinde ifâde etmiştir. Âyette aynı zamanda onların<br/>iyiliklerinden de bir sevap alamazsınız, mânâsı vardır. Herkes için, amelinin karşılığı<br/>vardır.<br/>
Yahûdîler, Ya’kûb’un Yahûdîlik üzerine öldüğünü ve öldüğü gün çocuklarına da<br/>
Yahûdîliği vasiyet ettiğini iddia edince <i>“Ya’kûb ölürken siz yanında değildiniz..”</i> âyeti<br/>nâzil oldu ve iddiâları yalanladı. Bunun üzerine Yahûdîler: “Diyelim ki olay âyetteki<br/>gibidir. Pekâla, onlar bizim babalarımız değil miydi ve bizim soyumuz da onlara<br/>dayanmıyor mu? Öyleyse zararı yok. Biz de onların iyi amel ve hallerinden Allah<br/>yanındaki mevkilerinden faydalanırız.” dediler. Bunu da geçmişleriyle övünerek<br/>söylediler. Son âyetle bu iddiâları cevaplandırıldı ve soy açısından onlara dayanmanın<br/>kendilerine bir fayda temîn etmeyeceği, fayda verecek şeyin ancak amel açısından<br/>onlara uymak olduğu belirtildi. Çünkü hiç kimseye başkasının çalışması fayda vermez.<br/>
Peygamber (s.a.)’in de: <i>“Ey Hâşimoğulları! İnsanlar bana amelleriyle geliyorlar,</i><br/>
<i>siz ise soylarınızla geliyorsunuz.”</i><a href="RuhulBeyans.html#493">[26] </a>buyurduğu gibi amel olmazsa soy yakınlığı bir<br/>şey ifâde etmez. Allah Rasûlü, diğer bir hadisinde de: <i>“Kim ameli geri bırakırsa, soyu<br/>onu ileri götürmez.”</i><a href="RuhulBeyans.html#493">[27] </a>buyurmuştur. Kim âhırette, kötü amellerinin çokluğu, ya da iyi<br/>amellerinin azlığı sebebiyle cehenneme giderse, soyunun yüceliği ona bir yarar<br/>sağlamaz ve eksikliğini de onunla gideremez, demek istemiştir. Nitekim bir şâir şöyle<br/>der:<br/>
<i>Soyunun Ali’ye ulaşmasıyla övünüyor musun?<br/>Oysa ki irinin aslı da temiz sudur.<br/>Temiz soyun bir faydası olmaz insana.<br/>Çünkü yaptığın çirkinlikler yetişir sana.</i><br/>
Çocuklar dünyâda babalarının şerefleriyle iftihar edebilirlerse de, âhırette sûra<br/>
üfürülünce soy-sop kalmayacaktır. Kaldı ki, bu tür bir övünme başkasının malıyla<br/>övünmek gibidir ki, bu da bir çeşit deliliktir. O halde iyi amel yapmak ve ihlâslı olmak<br/>gerekir. Allah Teâlâ’nın da lütfuyla kurtarıcı olan bunlardır. Uzunca bir hadis-i şerifte<br/>Allah Rasûlü’nün şöyle dediği rivâyet edilmiştir:<br/>
<i>“Dün gece çok hayret edilecek şeyler gördüm. Ümmetimden, ölüm meleği Azrâîl’in</i><br/>
<i>rûhunu almak üzere geldiği bir kişiyi gördüm. Hemen anne babasına yaptığı iyilik<br/>geldi ve onu uzaklaştırdı.</i><br/>
