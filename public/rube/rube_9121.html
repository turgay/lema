<a name=9122></a><img src="RuhulBeyan-9122_1.jpg"/><br/>
<img src="RuhulBeyan-9122_2.jpg"/><br/>
kendilerine ulaşanlar sayılıp döküldükten sonra, âhirette kendilerine fazlasıyla<br/>verilecek olan nimetlerin sayılmasına bir başlangıçtır. “Makam” kelimesi “bir yer<br/>ismi”dir. Rabbinizin makamından maksad, hesap vermek üzere kulların duracakları<br/>yerdir. <i><b>“İnsanlar o günde âlemlerin Rabbinin huzurunda divan duracaklardır”</b></i> (el-<br/>Mutaffifîn, 83/6) buyrulduğu gibi. Makam’ın Rabb’e izâfe edilmesi gerçek mânâda<br/>mülkün Allah’a mahsus olmasındandır. Çünkü o günde hükümranlık yalnız Allah’ındır.<br/>
<i>Aynü’l-maanî’</i>de<b> </b>denilmiştir ki; bu âyet-i kerîme, Hz. Ebû bekir (r.a.) hakkında<br/>
inmiştir. Susuz olduğu bir anda içtiği süt hoşuna gitmiş, helal olmadığı haberi verilince<br/>de kusmuştur. Rasûlullah (s.a.) bunu işitince kendisine, “Allah sana rahmet etsin, senin<br/>hakkında âyet indi. Günah işlemeye niyet edip de Allah’ı hatırlamak suretiyle Allah<br/>korkusundan günahı terk eden herkes bu âyetin hükmüne girer,” buyurdu.<br/>
<i><b>“İki cennet vardır.”</b></i> Biri Allah’tan korkan insan için, diğeri de Allah’tan korkan<br/>
cinler içindir. Şübhesiz ki, hitap her iki topluluk için olmakla beraber, mânâ iki<br/>topluluktan Allah’tan korkan, isyan ve inkârdan sakınan içindir. Yahut, her bir kimse için<br/>îmânından dolayı bir cennet, ameli için de diğer bir cennet, ya da ibâdet ve tâat için bir<br/>cennet, günah ve isyanı terk ettiği için diğer bir cennet vardır. Yahut, işlediği sevap<br/>karşılığı bir cennet, diğer cennet de Allah’ın fazl u kereminden ikram olarak verdiği<br/>cennettir. Cismânî ve rûhânî cennet olduğu da söylenmiştir.<br/>
<i>Muvazzah</i>’da şöyle gelmiştir: “onlara cennette iki bahçe verir. Bunlardan birisinin<br/>
uzunluk ve genişliği yüz yıllık yoldur. Her bahçenin ortasında güzel saraylar, gönül<br/>çelici hûrîler vardır.”<br/>
<b>Kuşeyrî </b>demiştir ki; biri peşin cennettir. O da Allah’a yapılan münâcâtın tadı,<br/>
müşâhede hakikatlerinden ve kalplere gelen vâridâtın doğruluğundan zevk almaktır.<br/>Diğeri de te’cil edilmiş cennettir. O da âhirette verilmek üzere vaad edilen cennettir.<br/>
<b>Bahru’l-ulûm</b> adlı eserde denilmiştir ki; Cennetin biri Allah’a isyan etmekten korkan<br/>
insanlar, diğeri de isyandan korkan cinler içindir. Çünkü hitab her iki toplumadır. Ancak<br/>bu görüşe karşı itiraz vardır. Çünkü Peygamber Efendimiz (s.a.): “<i>Cinlerin îman<br/>edenlerine sevap, isyan edenlerine de ikab vardır” </i>buyurmuştur.<i> </i>Muhammed<br/>ümmetiyle birlikte cennet ehli değillerdir. Onlar, içinde ağaçların ve meyvelerin bittiği,<br/>ortasından nehirlerin aktığı cennetin duvarı durumundaki âraf üzerindedirler.<br/>
Fakir (<b>Bursevî</b>) der ki: Ahkâf sûresinin sonunda mezhebin görüşü şöyledir; cin<br/>
tâifesi, sevap ve azab bakımından âdemoğlu hükmündedir. Her ne kadar sevabı ne<br/>şekilde aldıklarını bilmiyorsak da cinler de insanlar gibi mükelleftirler. O sûrenin bu<br/>konudaki açıklamasına bak.<br/>
<b>47. Öyleyken Rabbinizin nimetlerinden hangisini yalanlayabilirsiniz?</b><br/>
