<a name=6919></a><img src="flower_sep.jpg"/><br/>
Dâvud (a.s.) ne zaman Zebur okumaya başlasa, yırtıcı ve vahşî hayvanlar<br/>
yuvalarından çıkar onun gönül okşayan sesini dinlerlerdi. Kuşlar onun can bahşeden<br/>nağmeleriyle mustarip olup yuvalarından kendilerini atarlardı.<br/>
<i>Gönül çekici sesiyle can tazelenir,<br/>Ruh sınırsız tat alırdı<br/>Erganun çalan iki büklüm felek,<br/>Ondan daha güzel ses işitmemişti</i><br/>
Rivayete göre Dâvud (a.s.) tesbih ettiği zaman dağlar ona sesleriyle yardım<br/>
eder/katılır, kuşlar başının üzerinde durup gönül çekici nağmelerle yardım ederlerdi.<br/>Kim onun sesini işitecek olsa, o nağmenin lezzetinden ötürü kendisinden geçerdi.<br/>
<i>Benim mutribim çalmaya başlayınca,<br/>Onun şevkinden ruh kuşu uçmaya başlardı</i><br/>
<b>Kurtubî</b> der ki: “Ses güzelliği Allah vergisidir. Fukahâdan bir çoğu cümlenin yapısını<br/>
(mebnâ) bozup değiştiren ve mânânın sıhhatinden nazmı çıkaran bir lahn/edâ olmadığı<br/>sürece sesi süsleyerek ve nağme ile Kur’an okumayı güzel görmüşlerdir. Çünkü bu,<br/>gönüllerde rikkate ve haşyetin harekete geçirilmesine sebeptir.” Nitekim <i>Fethu’l-<br/>Garîb</i>’de böyle geçmektedir.<br/>
Bir gece Dâvud (a.s.) kendi kendine: “Allah’a benzeriyle kimsenin ibâdet etmediği bir<br/>
ibâdet edeceğim.” dedi. Bunu söyleyip ibadet ve tesbihatla meşgul olmak için dağa gitti.<br/>Gece yarısı kendisine bir korku, ürperti geldi. O an âlemlerin Rabbi olan Allah dağa,<br/>Davud’un gönlünün sükûneti için tesbih ve tehlilde ona yardımcı olmasını emretti.<br/>Dağdan öyle bir tesbih ve tehlil sesi yükseldi ki Davud (a.s.)’ın sesi onun yanında bir<br/>hiç kaldı. Kendi kendine dedi ki:: “Bütün bu seslerle birlikte benim sesim nasıl<br/>duyulacak?!” dedi. Bunun üzerine bir melek indi. Dâvud (a.s.)’ın pazusundan tutup onu<br/>denize ulaştırdı. Melek ayağını denize koydu ve deniz yarıldı. Nihayet denizin altındaki<br/>yere ulaştı. Ayağını yine denizin altındaki yere koydu, nihayet o da yarılıp açıldı.<br/>Böylece yerin altındaki balığa ulaştı. Sonra balığın altındaki kayaya ulaştı. Ayağını bu<br/>kayanın üstüne koydu, o da yarıldı. Ortaya bir böcek çıktı. Böcek ses ve vızıltı<br/>çıkarıyordu. Melek Dâvud (a.s.)’a: “Ey Dâvud, işte senin Rabbin yedi kat yerin altında<br/>bu yerdeki bu böceğin vızıltısını duyuyor. Kayaların ve dağların sesleri arasında senin<br/>sesini nasıl duymasın?!” dedi. Dâvud (a.s.) bu durumu anladı ve makamına döndü.<br/>
Fakir (<b>Bursevî</b>) der ki:<br/>
<i>İster açık ister gizli olsun<br/>Hakk’ın katında her ses bellidir</i><br/>
