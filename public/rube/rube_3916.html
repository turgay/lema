<a name=3917></a>olmaktadır. Şer’î mükellefiyetlerin tamamı Kur’an’dan istinbât edildiği için Kur’an,<br/>hükmün sebebi olmaktadır. Bu sebeple hüküm mecâzî bir isnâd ile Kur’an’a isnâd<br/>edilmekte, sonra da mübâlağa yoluyla hükmün bizzat kendisi olarak takdim<br/>edilmektedir.<br/>
Buradaki “<i>hüküm olarak</i>” ifadesinin, nesh ve değişik kabul etmeyen muhkem bir kitab<br/>
mânâsında olduğu da söylenir.<br/>
Rivâyete göre müşrikler Hz. Peygamber (a.s.)’ı müşrik atalarının dinine tâbi olmaya<br/>
çağırıyorlardı. Yahudiler de kıblenin Beytü’l-makdis’ten Kâbe’ye çevrilmesinden sonra<br/>kendi kıbleleri olan Beytü’l-makdis’e yönelmeye çağırıyorlardı. İşte bunun üzerine<br/>Allah Teâlâ şöyle buyurdu:<br/>
<i>“Eğer sana gelen” </i>doğruluğu delillerle bilinen din hakkındaki <i>“bu ilimden sonra,</i><br/>
<i>onların”</i> kendi dinlerini yerleştirmek maksadıyla seni çağırdıkları <i>“arzularına<br/>uyarsan”</i> o zaman <i>“Allah tarafından”</i> O’nun azâbı konusunda <i>“senin ne” </i>yardım<br/>edecek <i>“bir dostun ne de”</i> seni koruyacak bir<i> “koruyucun olur.”</i><br/>
Müşriklerin ve yahudilerin Hz. Peygamber’i çağırdıkları bâtıl dinleri ile eğri yolları<br/>
hevâ olarak ifade edilmiştir. Çünkü bunların dinleri, keyif ve hevesten başka bir şey<br/>değildir. Hevâ, insan tabîatıyla nefsinin hiçbir makbûl senede dayanmaksızın, sırf nefsin<br/>arzu ve isteğiyle meyil ve heves ettiği şeydir.<br/>
Burada hitap Hz. Peygamber (a.s.)’adır. Maksad ise ümmetini dine iyice sarılmaya<br/>
teşvik ve ayaklarının kaymasından sakındırmaktır. Çünkü herkesten mertebesi yüksek<br/>olan birisi böyle sakındırılırsa başkaları buna daha lâyıktır. Her makamda Allah sana<br/>da bana da yardım etsin.<br/>
Şu halde aklı başında olana düşen rubûbiyyet âlemine doğru giden kulluk yoluna<br/>
girmek, dünyadan ve âhiretten hiçbir şeyi ortak koşmamak, aksine talebinde ihlâslı<br/>olmaktır. Kendisine ilim, (enâniyyeti ayaklar altına alarak vahdâniyyet talebi) geldikten<br/>sonra şirke tâbi olanlar için kendilerini ikilik karanlıklarından vahdâniyyet nûruna<br/>çıkaracak Allah tarafından ne bir dost ne de Allah’tan uzak olma azâbından ve Allah’ın<br/>varlığına kendi varlığını ortak koşma perdesinden kurtaracak bir koruyucu olur. Öyleyse<br/>kurtulmanın yegâne yolu, ubûdiyyettir.<br/>
İmam <b>Fahreddîn Râzî</b> <i>Tefsir-i Kebîr</i>’de şöyle der: “Ubûdiyyet şerefi öyle bir<br/>
dereceye ulaşmıştır ki âlimler peygamberlerde bulunan kulluk ile peygamberlik<br/>sıfatlarından hangisinin daha üstün olduğunda ihtilâf etmişlerdir. Bazıları kulluk<br/>sıfatının daha üstün olduğuna hükmetmiştir. Buna da peygamberliğin Hak’tan halka<br/>gelmesine mukabil kulluğun halktan Hakk’a gitmesini delil göstermiştir. Kulluk, kulun<br/>işlerini Efendisine bırakması, böylece kulun işlerini düzenlemeyi O’nun üstlenmesi<br/>demektir. Peygamberlik ise ümmetin işlerini üstlenmektir. Dolayısıyla aralarında<br/>oldukça büyük bir fark vardır.” <b>Fahreddin Râzi</b>’nin sözü burada sona eriyor.<br/>
Ubûdiyyet, cem’ makamıdır. Peygamberlik ise fark makamıdır. Bir bak ki Nebî (s.a.)<br/>
sırf bir kul olduğu zaman Rabbiyle beraber olup “<i>Rabbimin katında gecelerim, O beni<br/>yedirir ve içirir.</i>”<a href="RuhulBeyans.html#3918">[147]</a> buyururken peygamberlik hâlinde ise Hak’tan ayrılıp halka<br/>
