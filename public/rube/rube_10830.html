<a name=10831></a>alınmıştır.<br/>
Rivâyet edildiğine göre Rasûlullah Efendimiz (s.a.) Kinâne Oğulları’ndan bazılarının<br/>
üzerine bir seriyye göndermişti. Bu seriyyenin başına, Akabe Bey‘ati’ndeki<br/>temsilcilerden biri olan <b>Münzir b. Amr el-Ensârî</b>’yi kumandan tâyin etti. Nebî (s.a.)<br/>bir ay bu seriyyeden haber alamadı. Bunun üzerine münafıklar onların öldürüldüğünü<br/>söylemeye başladılar. Bunun üzerine Âdiyât Sûresi nâzil olarak Nebî (s.a.) Efendimiz’e<br/>onların selâmette olup düşmana baskın yaptıklarını müjdeledi ve onlar hakkında asılsız<br/>haberler çıkaranların içinde bulundukları nankörlüğü ortaya koydu.<a href="RuhulBeyans.html#10835">[196]</a><br/>
<i>“Ve’l-Âdiyât”</i> kelimesinin başındaki “lâm”, “ahd” için olup bilinen atlar<br/>
kasdediliyorsa, o zaman üzerine yemin edilenler, yukarıda bahsedilen seriyyedeki<br/>atlardır. “Cins” için ise, o zaman bu yemin Allah yolunda koşan ve burada bahsedilen<br/>sıfatlarla muttasıf olan bütün atlar üzerine yapılmış olur. Her iki takdirde de atlar, bu<br/>şerefli vasıflara sâhip oldukları için, üzerlerine yemin edilmeye lâyık hayvanlardır.<br/>
Husûsiyle gâzîlerin atları üzerine yemin edilmesi, daha ötesi olmayan muhteşem bir<br/>
sanat hârikasıdır. Burada âdetâ şöyle denmektedir: “Şöyle şöyle yapan atlara yemin<br/>olsun ki şu münâfıklar onların süvârileri hakkında asılsız haberler uydurmuşlar ve bu<br/>hareketleriyle nankörlükte çok ileri gitmişlerdir.” Gâzîlerin atları bile, Allah’ın<br/>üzerlerine yemin edeceği kadar şerefli olursa, ya onlara binen gâzîlerin Allah katındaki<br/>şeref ve faziletleri ne olur düşünmek gerekir!<br/>
Nebiyy-i Ekrem (s.a.) Efendimiz’in “Kenûd” kelimesini şöyle tefsir ettiği rivâyet<br/>
edilir: <i>“Kenûd”, kölesini döven, yemeğini tek başına yiyen ve kimseye ihsânda<br/>bulunmayan cimri kimsedir.”</i> <a href="RuhulBeyans.html#10835">[197]</a><br/>
Denildiğine göre, Araplardan aynı asırda üç kişi yaşamıştı. Bunların biri cömertliğin<br/>
sembolü oldu ki o <b>Hâtim et-Tâî</b> idi. İkincisi cimriliğin sembolü oldu. O da <b>Ebû<br/>Hubâhih</b> idi. O derece cimri idi ki, ekmek pişirmek için ateşi ancak insanlar uyuyunca<br/>yakardı. İnsanlar uyandığında hemen ateşini söndürürdü ki kimse istifâde edemesin.<br/>Üçüncüsü de tamahkarlığın sembolü oldu. Bu zat Mus‘ab b. Zübeyr b. Avvâm’ın azadlı<br/>kölesi <b>Eş’ab b. Cübeyr</b> idi. Bir çocuk Kur’ân okuyordu, Eş’ab da çocuğunun yanında<br/>oturuyordu. Çocuk <i>“İnne ebî yed‘ûke: Babam seni çağırıyor” </i><a href="RuhulBeyans.html#10835">[198] </a>âyetini okudu. Eş’ab<br/>hemen ayağa kalkıp ayakkabılarını giymeye başladı. Çocuk, “Ben hizbimi okuyorum”<br/>dedi. Eş’ab boynunu kaşıyan birisini görse, hemen onun gömleğini çıkarıp kendisine<br/>vermek için çektiğini zannederdi. Herhangi bir evden bir duman yükseldiğini görse, o<br/>ev hakının kendisine bir yiyecek getirmesini beklerdi. Alayla bir yere götürülen bir<br/>gelin görse, o gelinin kendi evine girmesi için hemen evinin önünü süpürmeye başlardı.<br/>Kendisi şöyle dermiş: Benden daha tamahkar olarak ancak bir köpek gördüm,<br/>çiğnediğim bir sakız için tam bir fersah peşimden geldi.<br/>
<b>Hasan Basrî</b> (r.a.) şöyle der: <i>“Kenûd”</i>, başına gelen musîbetleri zikredip sâhip<br/>
olduğu nîmetleri unutarak Rabbini çokça kınayan kimsedir.”<br/>
<b>Ebû Ubeyde</b> der ki: Toprağın hayrı ve bereketi az olan, hiçbir şey bitirmeyen kısmına<br/>
