<a name=2133></a>muhabbeti ile gerçekleşir. Yine ölüm bilgisizlikle, hayat ise marifet iledir. Marifet<br/>hayatı ile beşerî hayat arasında fark vardır: Avâm, beşerî hayat ile diridirler, fakat<br/>beden kalıbının kabrinde ölü gibidirler. Mecâzî varlığının karanlıklarından çıkması<br/>imkansızdır. Havâs ise, mârifet hayatı ile diridir. Beşerî hayat, marifet hayatının aksine<br/><i><b>“Her can ölümü tadacaktır.”</b></i><b> </b>(el-Ankebût 29/57) âyeti mûcibince zeval bulur. Marifet<br/>hayatı ise <i><b>“Ona hoş bir hayat yaşatırız.”</b></i> (en-Nahl 16/97) âyeti ile “<i>Mü’min, iki<br/>cihanda diridir.</i>” hadîsinde belirtiliği üzere son bulmaz.<br/>
<i>Sen birinin canı isen, o asla ölmez<br/>Ne güzel candır o ki cânânı sensin</i><br/>
<b>Hâfız</b> şöyle demiştir:<br/>
<i>Gönlü aşkla diri olan asla ölmez; biz de âşığız<br/>Şu halde âlem defterinde ebedîliğimiz kayıtlıdır</i><br/>
Farsça tefsirde <b>Şâh Kirmânî</b> bu ayetini okudu ve şöyle dedi: Bu âyetin belirtisi üçtür:<br/>
Halktan uzlet etmek, Hakk’a davet, dil ve kalple zikre devam. Ardından bununla ilgili şu<br/>şiiri okudu:<br/>
<i>İnsanlarla oturup kalkma<br/>Tamamen Hakk’a yönel<br/>Gönül zevkinden ve dil zikrinden gâfil olma<br/>Böylece iki cihanda da ebediyyen diri kalırsın</i><br/>
Bil ki ölmeyen ve ebediyyen ölmeyecek olan hakîkî diri, Allah Teâlâ’dır. Allah’dan<br/>
gayrısı ölü hükmündedir. Çünkü onlar henüz yaratılmadan önce yoklukta birer ölü<br/>idiler. Ecelleri geldiğinde tekrar öleceklerdir.<br/>
<b>Hâfız</b> der ki:<br/>
<i>Ben aşk pınarından abdest alır almaz<br/>Ne varsa bütün varlığa dört tekbir getiriverdim</i><br/>
Yani, aşk ve fenâ makamına vâsıl olduğum için bütün mahlûkatın ölü (hükmünde)<br/>
olduğuna şâhit oldum.<br/>
<b>Şeyh-i Ekber</b> (k.s.) der ki: Mahlûkatın fiillerinin esasen onlara ait olmadığına şâhit<br/>
olan kurtuluşa ermiştir. Onların diri olmadıklarını müşahede eden kurtuluşa ermiştir.<br/>Onları yokluk gözü (aynü’l-adem) ile müşâhede eden vuslata ermiş demektir.<br/>
<b>Abdülvahid b. Zeyd</b> (rh.a.)’ın şöyle dediği nakledilmiştir: Bir gün bir rahibin yanına<br/>
uğramıştım. Ona: “Kaç senedir buradasın?” diye sordum. “Yirmi dört senedir.” dedi.<br/>“Arkadaşın, can yoldaşın kim?” diye sordum. “Bir tek ve samed olan hiçbir şeye muhtaç<br/>
