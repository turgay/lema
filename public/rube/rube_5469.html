<a name=5470></a>azarlamaya geçilmiştir. Soru da vâkıayı/onların bu durumunu reddetmek ve yadırgamak<br/>içindir.<br/>
“Hayır; O, kendilerine hakkı getirmiştir.” Yâni durum onların Kur’an ve Rasûl<br/>
hakkında iddiâ ettikleri gibi değildir. Aksine Rasûl (a.s.) kendisinde asla bâtıla meyil<br/>ve hiçbir yönden bâtılın kendisine girmesine imkân olmayan sâbit bir doğruyu<br/>getirmiştir. <b>Kâşifî</b> şöyle der: “Hak”, İslâm veya doğru kelâm olan Kur’ân’dır.”<br/>
“<i>Onların çoğu ise haktan”</i> zamir kullanılacak yerde hak kelimesinin açık olarak<br/>
kullanılmasından anlaşılacağı üzere sâdece bu haktan değil hangi hak olursa olsun<br/>haktan<i> “hoşlanmamaktadırlar.</i>” Çünkü, onların cibilliyetlerinde bâtıla uygun düşen<br/>doğru yoldan sapma ve kayma vardır. Onun için bu parlak gerçeği kerih gördüler ve<br/>dosdoğru yoldan sapıp uzaklaştılar.<br/>
Onların “<i>çoğu</i>”na bu vasfın tahsis edilmesi, geri kalanlarının haklardan her bir hakkı<br/>
kerih görmemelerini gerektirmez. Bu, onların bu apaçık haktan hoşlanmamalarına da<br/>ters düşmez. Fakir (<b>Bursevî</b>) der ki: Herhalde bu tahsis şu yönden yapılmıştır: Kavmin<br/>küfür üzere kalan çoğu, hakkı kerih görüyordu. Bu yüzden ısrar ettiler. Îmanı tercih eden<br/>azı ise hakkı kerih görmüyordu. Bu yüzden ikrar ettiler. Çünkü ilâhî hikmet, her<br/>peygamberin kavminin çoğunun inatçı kimseler olması şeklinde cereyan etmiştir.<br/>Nitekim Allah Teâlâ: <i>“<b>Andolsun, onlardan önce, evvelkilerin çoğu da sapmıştı.</b>”</i><b> </b>(es-<br/>Sâffât, 37/71)<br/>
<b>Hâfız</b> der ki:<br/>
<i>Feyzi kabul etmek için temiz bir yaratılış gerek<br/>Yoksa her taş her topaç inci ve mercan olmaz</i><br/>
İstîdadlı olanların pek azı ise nefis cevherler ve güzel çiçekler gibidir. İstîdadsız<br/>
olanların çoğu ise değersiz taşlar ve kuru otlar gibidir.<br/>
Bilesin ki kâfirler, tab‘an ve aklen sevilen ve rağbet edilen haktan hoşlanmadılar.<br/>
Tab‘ı ve aklı terk edip şer‘a tâbi olsalar ve onu sevselerdi dünyada ve âhirette kendileri<br/>için daha hayırlı olurdu.<br/>
“İnsanın dünyada hoşlanmadan/kerhen yaptığı tâat âhirette kabul olunacak mı?” diye<br/>
soracak olursan, şöyle cevap veririm: Hayır, çünkü Allah insanın iç dünyasına nazar<br/>eder. Ancak ihlasla yapılan işlerden razı olur. Bunun için Efendimiz (a.s.): <i>“Ameller<br/>niyetlere göredir.</i>”<a href="RuhulBeyans.html#5478">[88]</a><i>,</i> <i>“Samîmî/ihlâs sâhibi ol, az amel sana yeter.</i>”<a href="RuhulBeyans.html#5478">[89]</a> buyurmuştur.<br/>
<b>Sa‘dî</b> (k.s.) der ki:<br/>
<i>İbadet, hâlis niyetle yapılırsa iyidir<br/>Yoksa içi olmayan kabuktan ne çıkar?<br/>Tuttuğun yol Hakk’a değil de başka yere gidiyorsa<br/>Seccâdeni ateşte silkeceklerdir (cehennemde toplayacaklardır)</i><br/>
