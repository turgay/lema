<a name=3629></a>karmaşık olduğunu haber vermektedir. Yâni Yûsuf’a duyduğu sevdâ, Züleyhâ’nın<br/>kalbinin dış zarını yarıp geçerek gönlüne (fuâd) ulaştı, bağrını yaktı.<br/>
Bilesin ki “mahabbet (sevgi)”, güzel bir şeye meyletmek demektir. Bu meyil aşırı bir<br/>
hâl aldığı zaman “aşk” adını alır. Aşk da aşırı olduğu zaman sekr/sükr ve heyemân adını<br/>alır. Aşırı aşk sahibi, mâzur görülür ve kınanmaz. Çünkü böyle bir aşk, delilik ve<br/>hastalık gibi semâvî bir âfettir. Var etmenin asıl sebebi de muhabbettir. Nitekim Allah<br/>Teâlâ şöyle buyurur: “<i>Ben gizli bir hazine idim, bilinmeyi sevdim</i>.”<a href="RuhulBeyans.html#3641">[32]</a><br/>
<b>Kâşânî</b> der ki: “Aşk muhabbetten daha özel bir kavramdır. Çünkü o, aşırı muhabbettir.<br/>
Allah’ın sıfatlarında aşırılık olmadığı için Allah hakkında ‘aşk’ kelimesi kullanılmaz.”<br/>
<b>Cüneyd</b> şöyle der: “Cehennem ateşi: “Yâ Rab! Eğer sana itâat etmeseydim, bana da<br/>
benden daha şiddetli bir şeyle azab eder miydin?” diye sordu.<br/>
Allah Teâlâ:<br/>“Evet, sana en büyük ateşimi musallat ederdim.” buyurdu.<br/>Cehennem ateşi:<br/>“Benden daha büyük bir ateş var mı ki?’ deyince<br/>“Evet, var: Mü’min veli kullarımın kalbine yerleştirdiğim muhabbetimin ateşi.’<br/>
buyurdu. <i>Fethul’l-karîb</i>’te böyle geçmektedir.<br/>
<b>Yahyâ b. Muâz</b> da şöyle der: “Şâyet azap melekleri benim emrime verilecek olsaydı,<br/>
hiçbir âşığa aslâ azâb etmezdim. Çünkü aşk ihtiyârî değil, mecbûren düşülen bir<br/>durumdur.”<br/>
Bir hadiste şöyle buyrulur: “<i>Âşık olup da iffetli davranan ve bunu gizleyerek bu hal</i><br/>
<i>üzere ölen kimse şehid olarak ölür</i>.”<a href="RuhulBeyans.html#3641">[33]</a><br/>
<b>Hâfız </b>der ki:<br/>
<i>Âşık ol, yoksa bir gün cihanın işi son bulur<br/>Varlık dükkanından maksad onun nakşını okumamaktır</i><br/>
Züleyhâ’nın aşkı, mecâzî bir aşk olsa da hakîkate ve doğruya bu aşk sayesinde erdiği<br/>
için kendisini esas maksûda çekip götürdü. Sonunda iş mecâzdan hakîkate dönüştü.<br/>Çünkü mecâz, hakîkatin köprüsüdür.<br/>
<b>Attâr</b>, <i>Mantıku’t-tayr</i>’da şöyle der:<br/>
<i>Kim aşkta sâdık olursa<br/>Mâşuku o âşığın başı üzeredir<br/>Eğer aşk sıdk ile önüne gelirse<br/>Aşkın kendi mâşukunu sana getirir</i><br/>
<i>“Biz onu, gerçekten açık”</i> yani ya sapıklık olduğu hiç kimseye gizli olmayacak kadar<br/>
açık ya da kendisinin insanlar arasındaki durumunu ortaya koyan <i>“bir sapıklık”</i> bir<br/>hata; olgunluk ve doğruluk yolundan uzaklaşma <i>“içinde görüyoruz!”</i> Yani uşağına karşı<br/>
