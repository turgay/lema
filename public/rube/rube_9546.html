<a name=9547></a>ulaşırsınız, demektir. Akıllı kimsenin fânî ve geçici olanı ebedî olana değiştirmesi<br/>gerekir. Çünkü bu onun için daha iyidir. Rasûlullah (a.s.)’a bir adam yularlı bir deve ile<br/>gelerek: “Ey Allah’ın Rasülü! Bu deve benim Allah yolunda bir bağışımdır”, demesi<br/>üzerine, Rasûlullah (a.s.): “<i>Kıyâmet günü bunun karşılığında sana herbiri yularlı<br/>olmak üzere yediyüz deve verilecektir” </i>buyurdu<a href="RuhulBeyans.html#9553">.[115]</a><br/>
Büyüklerden birisi buyurdu: Bu ticaretin aslı şudur ki Hak’tan başkasını verir, Hakk’ı<br/>
alırsın. <i>Nefahât</i>’ta <b>Ebû Abdullah Tüsterî</b>’den şöyle nekledilmiştir. Tüsterî’nin oğlu<br/>geldi ve şöyle dedi: “Bir desti yağım vardı ve bütün sermayem bundan ibâretti. Evden<br/>çıkarırken desti düştü ve kırıldı, sermayem zâyi oldu.” Tüsterî dedi ki: “Ey oğul, senin<br/>sermayen babanın sermayesi gibi olsun. Allah’a yemin olsun ki babanın dünya ve<br/>âhirette Allah’tan başka hiçbir şeyi yoktur.” Şeyhülislâm <b>Abdullah Ensârî </b>(k.s) buyurdu<br/>ki: “Faydanın tamam olması, onun babasının bile olmamasıyla olur. Allah’ın likâ<br/>pazarında, fayda ve sermayeyi elden çıkarmak/kaybetmek fenâ mertebesine işârettir.”<br/>
<i>Bu benlik pazarında daha ne kadar alçakta kalacaksın<br/>Acele et ki fenâ kadehinden içip mest olasın<br/>Her iki cihanın fayda ve sermayesinden yıka elini<br/>Asıl fayda tamamıyla elindekileri çıkarman ve eli boş kalmandır.</i><br/>
Yetmiş iki guruptan oluşan bidatçılarla cihad bu âyet-i kerîme’nin kapsamına<br/>
girmektedir.<br/>
“Bu kâfir, İslam kalesinin yıkılmasını ister, şu bid’atçi sünnet hisarının vîran olmasını<br/>
arzular, bu şeytan kalp memleketinin karışıklığını arar, şu nefsin hevâsı senin dininin<br/>yerle bir olmasını ister. Allah Teâlâ sana bu düşmanlarından her birisiyle savaşman ve<br/>onları yenmen için bir silah vermiştir. Kâfirlerle savaşma, siyaset kılıcıyla olur, bid’at<br/>ehliyle dil ve huccet süngüsüyle, şeytanla ise Hakk’ın zikrine devam etmek ve kelime-i<br/>tevhîdin hakîkatine varmakla harp edilir. Nefsin hevâsına karşı ise mücâhede oku ve<br/>riyâzet mızrağı kullanılır. Seçkin kulların amelleri ve sâliklerin ibâdetleri tamamıyla<br/>budur. Zira bu yüzden İzzet sâhibi Rabbimiz şöyle buyurdu: <i><b>“Eğer bilirseniz, bu sizin<br/>için daha hayırlıdır.”</b></i> (et-Tevbe, 9/41).<br/>
Büyüklerden bazıları şöyle demiştir: Ey taklîdî îman ile inananlar! Sizi acı bir<br/>
azaptan kurtaracak ticareti göstereyim mi? Allah’a ve Rasûlüne inanır yâni delile<br/>dayanan kesin ve gerçek bir inançla inanırsınız, delil ile sağlam isbattan sonra,<br/>mallarınızla ve canlarınızla Allah yolunda savaşırsınız. Çünkü malı ve canı Allah<br/>yolunda fedâ etmek ancak yakîn bir îmandan sonra olur.<br/>
Bil ki, tevhid ya dille veya gözle görmek sûretiyle olur. Sağlam inanca dayalı dil ile<br/>
tevhid ehli iki kısımdır. Bir kısmı yalnız taklid durumunda kalmış, tahkik noktasına<br/>ulaşmamış olanlardır ki, mü’minlerin alt tabakasını oluştururlar. İkinci kısmı ise, akla<br/>ve nakle dayalı kesin burhanlara ve huccetlerin eteğine yapışmış olanlardır. Bunlar sırf<br/>taklid durumundan çıkmış olsalar da irfan ve şuhud ehlinin ulaştıkları gibi iyân ve keşf<br/>
