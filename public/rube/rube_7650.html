<a name=7651></a><img src="RuhulBeyan-7651_1.jpg"/><br/>
<img src="RuhulBeyan-7651_2.jpg"/><br/>
<i><b>dilediği kimse için bağışlar.</b></i>” (en-Nisâ, 4/48, 116) âyeti ve “<i><b>O sana verecek ve sen<br/>razı olacaksın</b></i><b>.</b>” (ed-Duhâ, 93/5) âyeti olduğunu söylemişlerdir. Bunun sebebi şudur:<br/>Allah tarafından gönderilen her peygamber rahmet hükümlerinin bir bölümüne<br/>mazhardır. Bu yüzden peygamberlik görevi de belli bir kavimle sınırlı olmuştur. Bizim<br/>Peygamberimiz ise rahmetin hakîkatine mazhar olduğu için umûma gönderilmiştir. O’nun<br/>hakkında <i><b>“Biz seni ancak âlemlere rahmet olarak gönderdik.”</b></i><b> </b>(el-Enbiyâ, 21/107)<br/>buyrulmuştur. Allah’ın rahmâniyyet hükmü Hz. Peygamber’in şefâati ile tam olarak<br/>ortaya çıkar. O şefâat sâyesinde O’nun bütün insanların efendisi olduğu belli olur. Öyle<br/>ki şefâat yetkisine sâhip olan melekler, peygamberler, velîler ve mü’minler ancak ondan<br/>sonra şefâat ederler. Öyleyse ey ümmet-i merhûme/rahmete lâyık ümmet, Allah’ın<br/>mutlak rahmetinden ümit kesmeyin. Allah bu rahmetin mazharı olan zâtın şefâati ile<br/>bütün günahları bağışlar.<br/>
<b>Câmî</b> der ki:<br/>
<i>Ayrılıktan âlemin canı çıktı,<br/>Merhamet ey Allah’ın Rasulü, merhamet et.<br/>Günah deryasına batmış olsak da<br/>Dudakları kuru yol tozuna düşmüş kimseleriz.<br/>Sen rahmet bulutusun,<br/>Dudakları kurumuş olanlara bir nazar et.</i><br/>
<b>54. Size azap gelip çatmadan önce Rabbinize dönün, O’na teslim olun, sonra size</b><br/>
<b>yardım edilmez.</b><br/>
Ey kullarım! “<i>Size</i>” dünyâda ve âhirette “<i>azap gelip çatmadan önce”</i> işlediğiniz<br/>
günahlardan tevbe ederek “<i>Rabbinize dönün</i>,<i> O’na teslim olun,</i>” Amellerinizi sırf<br/>O’nun rızâsı için yapın. Çünkü sâlim, hâlis mânâsınadır. “<i>Sonra size yardım edilmez.</i>”<br/>Allah’ın azâbı gelmeden evvel tevbe etmezseniz kimse Allah’ın azâbının başınıza<br/>gelmesini engelleyemez! Yâni, hiç kimse başınıza gelecek azâbı savuşturmanıza yardım<br/>edemez. Âyetin sonundan anlaşılan buradaki hitâbın kâfirlere olduğudur. Mânâ ise<br/>şöyledir: Ey insanlar! Şirkten îmâna dönün ve Allah Teâlâ için tevhîdi samîmî yapın.<br/>Sûfiler tâifesinin seyyidi <b>Cüneyd</b> (k.s.) der ki: Herşeyden tamamıyla kesilin/alâkayı<br/>koparın. Başkasının üzerinde izi bulunan ve sırrında kâinâta dâir düşünce olduğu halde<br/>kimse bize hakîkaten dönmemiştir. Kim bize âid olursa bizim dışımızdakilerden<br/>(mâsivâ) hür olur.<br/>
<i>el-Es’iletü’l-müfhıme</i>’de der ki: “Tevbe ile inâbe arasındaki fark şudur: Tevbe eden<br/>
cezâdan korkarak Allah’a döner. İnâbe eden (münîb) ise Allah’tan utanarak ve O’nu<br/>arzuladığı için Allah’a döner.”<br/>
