<a name=7268></a><img src="RuhulBeyan-7268_1.jpg"/><br/>
<img src="RuhulBeyan-7268_2.jpg"/><br/>
” nur ve çevresine saçtığı ışıkla üzerine düşen şeyi delip geçen ışık demektir. Yani<br/>
bu ışık ve alev kütlesi çevresini öyle aydınlatıcıdır ki sanki aydınlığı ile havayı ve<br/>atmosferi delip kulak hırsızlığı yapmak için yükselen şeytanları kovmaktadır.<br/>
<b>İbn Abbas</b> (r.a.)’dan rivayet edildiğine göre o der ki: “Bir ara Hz. Peygamber (s.a.),<br/>
sahabeden bir grupla birlikte oturuyordu. Ansızın bir yıldız ışık saçıverdi ve ortalık<br/>aydınlandı. Hz. Peygamber (s.a.) ashabına ‘Siz câhilliye döneminde buna ne<br/>diyordunuz?’ diye sordu. Ashâb-ı kirâm: ‘Büyük bir insanın doğacağı yahut öleceği<br/>şeklinde yorumluyorduk’ dediler. Hz. Peygamber (s.a.): ‘Bu ışık herhangi birinin<br/>doğumu yahut ölümünden dolayı atılmaz. Ancak Allah Teâlâ bir işe hükmettiği zaman<br/>arşı taşıyan melekler ile yedinci kat semadaki melekler Allah’ı tesbih ederler. Yedinci<br/>kat semadaki melekler arşı taşıyan meleklere ‘Rabbiniz ne buyurdu?’ diye sorarlar. Arşı<br/>taşıyanlar da durumu onlara haber verirler. Böylece her kattaki gök ehli melekler bu<br/>haberi sorup öğrenirler. Sonunda haber birinci kat semaya ulaşır. Bu sırada cinler ve<br/>şeytanlar bu konuşmalardan bir şeyler kapıp kaçarlar. İşte bu yıldızdan kopan meşâleler<br/>şeytanları kovalarlar. Bu cin ve şeytanların meleklerden duyup aynen getirdikleri hak ve<br/>doğrudur. Bu habere bir çok ilaveler yapar ve yalan söylerler. Onların söylediklerinin<br/>doğru olanları meleklerden işittikleridir. Yalan olanlar ise kendi ilaveleridir. Bu<br/>durumun aynı şekilde câhiliyye döneminde olduğu da söylenmiştir. Ancak Hz.<br/>Peygamber (s.a.)’in gönderilmesinden sonra tedbir ve engeller artırılmıştır.<br/>
Denilir ki şeytanların kulak hırsızlığı yapmaları şöyle olurdu. Şeytanlar birbirlerinin<br/>
sırtına biner böylece birinci kat semaya yükselirlerdi. En üstteki şeytan meleklerden<br/>duyduğu sözü bir alttakine iletir ve böylece o söz kahin ve falcıya ulaşırdı. İşte bu<br/>esnada yıldızdan fırlatılan kıvılcımlara hedef olurlardı. Yıldızdan gelen bu atış hiç<br/>şaşmaz ve tam isabet ederdi. Bu durumda hedef olanlardan bazıları ölür; bazılarının bir<br/>takım uzuv ve organları yanar; bazılarının da aklı giderdi. Bazen çaldığı bu sözü<br/>aktarmadan bu delici ışık ona yetişir; bazen de ışık gelmeden sözü aktarabilirlerdi.<br/>Yıldızdan kopan bu delici ışığa bazen hedef olup bazen de kurtuldukları için bu<br/>hırsızlıktan tamamen vazgeçmezlerdi. Bunların hali ticaret için deniz ve gemi yolculuğu<br/>yapan gibidir. Bu kişi bazen dalga ve fırtınaya yakalanır, alabora olur; bazen de fırtına<br/>olmaz. Bundan dolayı her defasında sahile selâmetle çıkacağı ümidiyle yine deniz yolu<br/>ve gemi ticaretine döner.<br/>
“Şeytan zaten ateştendir, yıldızdan çıkan delici ışık ve kıvılcımla yanmaz” denemez.<br/>
İnsan halis topraktan olmadığı gibi şeytan da halis ateşten değildir. Kaldı ki kuvvetli<br/>ateş zayıf ateşe galebe çalıp üstün gelince onu yok eder. Sonra bu delici ışıktan<br/>kastedilen yıldızdan ayrılan bir ateş şulesidir. Bizzat yıldızın kendisi değildir. Çünkü<br/>yıldız kendi yörüngesinde yerleşik bir haldedir.<br/>
Filozoflar der ki, bu ışıklar buharların yükselip felekte (yörüngede) ateşte<br/>
birleşmesiyle havada meydana gelen ateş molekülleridir.<br/>
Hakikat ehlinden bazı büyükler der ki, yerle gök arasında bulunan esîr (kâinattaki<br/>
bütün boşlukları doldurduğu farz edilen, görülemeyen ve ağırlığı olmayan madde) (<br/>
)<br/>
