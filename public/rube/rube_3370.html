<a name=3371></a><img src="RuhulBeyan-3371_1.jpg"/><br/>
<img src="RuhulBeyan-3371_2.jpg"/><br/>
<img src="RuhulBeyan-3371_3.jpg"/><br/>
<img src="RuhulBeyan-3371_4.jpg"/><br/>
<img src="RuhulBeyan-3371_5.jpg"/><br/>
<img src="RuhulBeyan-3371_6.jpg"/><br/>
<img src="RuhulBeyan-3371_7.jpg"/><br/>
<img src="RuhulBeyan-3371_8.jpg"/><br/>
<b>32. Dediler ki: “Ey Nûh! Bizimle mücâdele ettin, hem bizimle mücâdelede çok</b><br/>
<b>ileri gittin. Eğer doğrulardan isen haydi bizi tehdit ettiğin şeyi bize getir!”</b><br/>
<i>“Dediler ki: Ey Nûh! Bizimle mücâdele ettin, hem bizimle mücâdelede çok ileri</i><br/>
<i>gittin.”</i> mücâdeleyi çok uzattın...<br/>
Mücâdele, iki hasımdan birinin diğerini susturmak, görüşünden şiddetle vazgeçirmeye<br/>
çalışması mânâsındaki cedelden gelmektedir.<br/>
<i>“Eğer”</i> iddiâ ve tehdîdinde <i>“doğrulardan isen haydi bizi”</i> kendisi ile <i>“tehdid</i><br/>
<i>ettiğin şeyi”</i> yani dünyevî/muaccel azâbı <i>“bize getir!”</i> Çünkü seninle yaptığımız<br/>münâzaralar bizi müteessir ediyor.<br/>
<b>33. <i>(Nuh) </i></b><b>dedi ki: “Dilerse onu size ancak Allah getirir. Ve siz <i>(Allah’ı) </i></b><b>âciz</b><br/>
<b>bırakacak değilsiniz.”</b><br/>
Nuh<i> “dedi ki: “Dilerse”</i> âcilen ya da âhirette <i>“onu size ancak Allah getirir.”</i> Buna<br/>
ben vekil kılınmış değilim. Ayrıca bu benim kudret sahama giren şeylerden değildir.<br/>
Burada azâbın, azâbı gerektiren fiiller sebebiyle değil de Allah’ın dilemesi sebebiyle<br/>
gerçekleştiğine dâir bir işaret vardır.<br/>
<i>“Ve siz”</i> kaçmak ya da konuşurken savunduğunuz gibi kendinizi savunarak Allah’ı<br/>
<i>“âciz bırakacak değilsiniz.”</i><br/>
<b>İmam Râzî</b> der ki: “Hiç kimse O’nu âciz bırakamaz.” Yâni yapmak istediği hiçbir<br/>
şeye engel olamaz. Mu‘ciz, gücü dahilinde olan şeyleri yapan kişidir. Başkası dilediğini<br/>yapma konusunda onun karşısında eli kolu bağlı kalır. Böylece o kimse, onu âciz<br/>bırakmış olmakla vasfedilir. İşte <i>“Ve siz </i>(Allah’ı)<i> âciz bırakacak değilsiniz.”</i> sözünün<br/>mânâsı şudur: Gücünüz dâhilinde olanı bile yapmanıza imkân yoktur ki Allah’ın size<br/>azap indirmeyi dilemesi durumunda dilediği bu azap Allah için imkansız/mümteni<br/>olsun.”<br/>
<i> </i><br/>
