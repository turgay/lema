<a name=10438></a>Bu sayılanların dışında bir çok <i>“meyveler”</i> bitirdik. Üzüm, nar ve taze hurma, Hanefi<br/>
mezhebinden İmameyn İmam Ebû Yusuf ile İmam Muhammed’e göre meyvedir. İmam-ı<br/>A’zam Ebû Hanife’ye göre ise böyle değildir. Çünkü atıf, atfedilen ile üzerine atfedilen<br/>ismin birbirinden farklı olmasını gerektirir. Öyle görünüyor ki İmam-ı Azam Ebû<br/>Hanife’nin maksadı şudur: Yaş üzüm ve taze hurma gibi nesneler gıda olarak yenilen<br/>şeylerden oldukları için bunların meyvelik vasıfları biraz eksilmiş olmaktadır. Çünkü<br/>meyve; yemekten önce veya yemek üstüne zevk olsun diye yenilen şey demektir. Şu<br/>halde bu açıdan bakıldığında meyve kelimesi taze üzüm ve hurmayı içermez. Hatta<br/>herhangi bir kimse “meyve yemeyeceğim” diye yemin etse, bunları yemekle yemini<br/>bozulmuş olmaz. Çünkü taze üzüm ve hurma bir açıdan gıda maddesi, bir açıdan<br/>meyvedir. Âyette “fakihe/meyve” kelimesinin hurma ve üzüm üzerine atfedilmesi,<br/>bunların bir yönden meyve olmalarıyla çelişmez. Çünkü bu âyette atıf yapılan<br/>“fakihe/meyve” kelimesi ile kasdedilen, sâdece bir yönden değil her yönden meyve<br/>özelliği taşıyan yiyeceklerdir. Şu halde her yönden meyve özelliği taşıyan bir nesnenin,<br/>her yönden değil de sâdece bir açıdan meyve özelliği taşıyandan farklı olduğu kimseye<br/>saklı değildir. O halde “fakihe” kelimesinin daha önce geçen “üzüm ve hurma”<br/>kelimesine atfedilmesi veyahut onların bu kelimeye atfedilmesi yanlış değildir. Nitekim<br/>Kur’an’da bu çeşit atıflar bir çok yerde geçmiştir.<br/>
<i>“Ve çayırlar bitirdik.”</i> Âyette “çayır” karşılığı olarak yer alan kelime “ebben”dir. Bu<br/>
kelime tercümede işâret ettiğimiz üzere “otlak, mer’a” demektir. “Ebben” kelimesinin<br/>kökü “ebbe” şeklindedir. Bu kök “herhangi bir şeye kasdetmek ve yönelmek”<br/>anlamınadır. Otlak da insanların hayvanlarına ot biçmek için yöneldikleri yer<br/>olduğundan dolayı bu kökten türeme olarak buralara “ebben” denmiştir. “Ebben”<br/>kelimesi “ebbe li seyfihi/filanca kişi kılıcını çekmeye hazırlandı” kökünden türemiş de<br/>olabilir. Aynı kökten türeme bir başka deyim daha vardır: Bu deyim “ibbânu zâlike”<br/>deyimidir. Bu deyimde de aynı şekilde hazırlanma anlamını görebiliyoruz. Çünkü;<br/>“ibbânu zalike” işâret edilen işin yapılması veya herhangi bir şeyin gelmesi için hazır<br/>olan zaman demektir. Âyetteki “ebben” kelimesi “kuru meyve” anlamına da gelebilir. Bu<br/>takdirde de yine hazırlanma anlamı mevcuddur. Çünkü kuru meyve kışa hazır edilmiş,<br/>hazırlanmış meyve demektir. Bu anlam da daha önceki anlamlara uyumludur. Bir hadis-i<br/>şerifte şu ifâdeyi görüyoruz: <i>“Sizler yedi şeyden yaratılıp yedi şeyden<br/>rızıklandırıldınız. O halde Allah’a yedi kemiğiniz üzere secde ediniz.” </i><a href="RuhulBeyans.html#10439">[22] </a>Bu hadiste<br/>“yedi şeyden yaratıldınız” ifâdesiyle kasdedilen yedi unsurdur. Bunlar; menî, alaka,<br/>mudğa gibi başka âyetlerde zikredilen yedi temel unsurdur. Hadisteki “yedi şeyden<br/>rızırlandırıldınız” ifâdesiyle kasdedilen ise “ekin”den başlayarak “üzüm” ve burada en<br/>son olarak zikredilen “ebben” kelimesine kadar sayılan nesnelerdir. Zannediyorum ki bu<br/>âyet grubu arasında geçen ve bahçeler anlamına gelen “hadâık” kelimesi bu hesabın<br/>dışındadır. Çünkü bahçeler bu ekilen nesnelerin bittikleri, yeşerdikleri yerlerdir. Aynı<br/>hadisteki “yedi kemik üzerine secde edin” ifâdesiyle kasdedilen ise yedi organımızdır.<br/>Bunlar yüz, iki el, iki diz kapağı ve iki ayakdır.<br/>
