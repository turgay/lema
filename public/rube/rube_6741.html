<a name=6742></a><img src="flower_sep.jpg"/><br/>
<img src="RuhulBeyan-6742_2.jpg"/><br/>
<img src="RuhulBeyan-6742_3.jpg"/><br/>
<img src="RuhulBeyan-6742_4.jpg"/><br/>
<i>Sâlikler dostun çekmesi/cezbesi olmadan bir yere ulaşamazlar,<br/>Yıllarca bu yolda koşuştursalar bile.</i><br/>
<i> </i><br/>
<i> </i><br/>
<b>36. Allah ve Rasûlü bir işe hüküm verdiği zaman, inanmış bir erkek ve kadına o</b><br/>
<b>işi kendi isteklerine göre seçme hakkı yoktur. Her kim Allah ve Rasûlü’ne karşı<br/>gelirse, apaçık bir sapıklığa düşmüş olur.</b><br/>
Rivâyete göre Rasûlullah (s.a.) halası Ümeyme bint Abdulmuttalib’in kızı Zeyneb bint<br/>
Cahş’ı âzâdlısı olan Hârise b. Zeyd’e istedi. Zeyneb beyaz tenli ve güzeldi. Zeyd ise<br/>siyah tenli yassı burunlu biriydi. Zeyneb bu teklifi reddetti ve: “Yâ Rasûlallah ben senin<br/>halanın kızıyım ve Kureyş’in eşrafındanım. Kendim için ona râzı değilim.” dedi. Aynı<br/>şekilde Zeyneb’in kardeşi Abdullah b. Cahş da bu teklifi reddetti. İşte bu âyet bunun<br/>üzerine nâzil oldu.<br/>
<i>“Allah ve Rasûlü”</i><b> </b>Zeyneb bint Cahş’ın nikahlanması gibi <i>“bir işe hüküm verdiği</i><br/>
<i>zaman,”</i> yâni Rasûlullah (s.a.) hüküm verdiği zaman. Burada Allâh’ın zikredilmesi,<br/>Rasûlullah (s.a.)’in durumunu yüceltmek, O’na (a.s.) itâat etmenin Allah Teâlâ’ya itâat<br/>demek olduğu gibi, O’nun (a.s.) verdiği hükmün de Allâh’ın hükmü demek olduğunu<br/>hissettirmek içindir. <i>“İnanmış bir erkek ve kadına”</i><b> </b>Abdullah ve kız kardeşi Zeyneb de<br/>buna dâhildir.<b> </b><i>“O işi kendi isteklerine göre”</i> diledikleri gibi<b> </b><i>“seçme hakkı yoktur.”<br/></i>Böyle bir şey yapmaları doğru ve düzgün olmaz. Bilakis görüş ve tercihlerini Hz.<br/>Peygamber (s.a.)’in görüş ve tercihinden yana kullanmaları zorunludur.<br/>
Âyetteki iki zamîrin de çoğul yapılması mü’min ve mü’mine kelimelerinin nefiyden<br/>
sonra gelerek umumîlik ifâde etmesindendir. Bazıları ikinci zamîrin Rasûlullah (s.a.)’e<br/>âid olduğunu ve tâzim için çoğul yapıldığını söylemişlerdir. Buna göre mânâ şöyle olur:<br/>“İnanmış erkek ve kadına O’nun emri konusunda seçme hakkı yoktur.”<br/>
<i>“Her kim Allah ve Rasûlü’ne” </i>işlerden herhangi bir işte <i>“karşı gelirse”</i><b> </b>ve kendi<br/>
görüşüyle amel ederse, <i>Keşfü’l-esrâr</i>’da geçtiği üzere Allâh’a karşı gelir ve Kitâb’a<br/>muhâlif davranırsa, Rasûlü’ne karşı gelir ve sünnete muhâlif davranırsa <i>“apaçık”<br/></i>doğruluktan sapma olduğu besbelli olan<b> </b><i>“bir sapıklığa düşmüş olur.”</i> Hakk’ın<br/>yolundan sapmış ve dosdoğru yoldan ayrılmış olur.<br/>
<i>et-Te’vîlâtü’n-Necmiyye</i>’de der ki: “Kulun Allâh’ın onun için seçtiği dışında bir<br/>
tercihte bulunmasının uygun olmayacağına işâret etmektedir. Bilakis kulun tercihi<br/>Allâh’ın tercihinden yana olmalıdır. Kul Allâh’ın ezeli hükümleri ortaya çıkınca onlara<br/>îtiraz etmemelidir. Belki meydana gelmeden önce Allâh’ın takdir ettiği şeylerin şer<br/>olanlarından Allâh’a sığınmalıdır. İş meydana geldiği zaman ya şerîata uygun olur veya<br/>
