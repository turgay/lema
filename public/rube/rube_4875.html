<a name=4876></a><img src="RuhulBeyan-4876_1.jpg"/><br/>
âhiretle ilgili şeylerden sıyrılmakla olur. Rûhun ibâdeti ise şühûda ulaşmak için vücûdu<br/>fedâ etmekle olur.”<br/>
<i>“Ve O’na kullukta sabret.”</i> Yani ibâdetin zorluklarına sabret, vahyin gecikmesine,<br/>
kâfirlerin seninle alay etmelerine ve şamatalarına hiç üzülme! Allah, seni gözetir, korur,<br/>dünya ve âhirette sana lütufta bulunur. Bu ifâde, ibâdetin zorluklarına tahammüle devam<br/>etmek mânâsını içermektedir.<br/>
<i>“Hiç O’nun adıyla anılan birini biliyor musun?” </i>Yani ‘ilâh adını almayı hak eden<br/>
O’na benzer birini biliyor musun?’demektir. Bir şeyin benzerine “ <br/>
 ” denir. Çünkü<br/>
birbirine benzeyen şeylerin her biri diğerinin adını alır. Müşrikler inatçılık, büyüklenme<br/>ve dik kafalılıkta ileri gitmiş olmalarına rağmen asla putlara Allah adını<br/>vermemişlerdir. Bir şeyi bilmeyi inkâr ve reddetmek, bilinen şeyi de red ve inkâr etmek<br/>demektir. Yani Allâh’ın adıyla anılan hiçbir şey olmamıştır, olmayacaktır da. Âyette<br/><i>“O’nun adıyla anılan birini biliyor musun?” </i>sorusu, olumsuz tarzda (inkârî) olarak<br/>getirilmiştir. Yani, bilemezsin, çünkü böyle birisi yoktur, demektir.<br/>
<b>Kâşifî </b>şöyle der: “İlâhî satvetin eserlerinden birisi de şudur: Şirk ehlinden hiçbir<br/>
kimse kendi mâbuduna Allah dememiştir. Ahadiyyet izzeti ve ulûhiyyet gayreti, bu yüce<br/>ismi kâfirlerin tasarrufundan korumuştur. Çok sağlam olan emân kalesinde Allah ism-i<br/>şerifini muhafaza etmekle onların putlarını Allah ismiyle çağırmalarına engel olmuştur.<br/>Ayrıca her zaman nimet ve mihnette, zahmet ve meşakkatte, zorluk ve kolaylıkta îman<br/>ehlinin lisanını o şerefli ismin zikriyle cârî kılmıştır.”<br/>
<i>‘Allah Allah’ bu ne hoş nâmdır<br/>Gönlün sığınağı, cânın zikrinin tamamıdır<br/>İmdi bu mânâ sahibinin yanında olur<br/>İşte bu dâvâya “hasbiyallah” şâhid olur</i><br/>
Rivâyet edildiğine göre zorbalardan birisi, kendisini Allah diye isimlendirdi. Hemen<br/>
karnında ne varsa arkasından çıktı ve o anda öldü. Mısır Firavun’u da Kıptîlere: <i><b>“Ben<br/>sizin en yüce rabbinizim”</b></i> (en-Nâziât, 79/24) demiş, ama “Ben Allâh’ım.” demeye<br/>gücü yetmemiştir.<br/>
<b>İbn Abbas</b> (r.anhümâ) “Allah’tan başka kimse ‘er-Rahmân’ diye isimlendirilemez.”<br/>
demiştir.<br/>
<b>Molla Fenârî</b>, besmelenin isimlerinin tertibi hakkında şunları söylemiştir: “İsm-i<br/>
Celâl’in (Allah isminin) hem vaz’ edilişi (dilde yerini alışı) hem de kullanışı özeldir.<br/>Rahmân adının ise kullanımı özeldir. Nitekim Arapların, Yemâme’yi hâkimiyeti altına<br/>alan yalancı peygamberlik iddiasında bulunan Müseyleme’ye ‘Rahmânü’l-Yemâme’<br/>demeleri, kâfirliklerinde aşırılıktan dolayıdır. Mesela ona Allah adını vermiş olsalardı<br/>da durum aynı olurdu. Ancak, Rahîm isminin özel bir kullanımı yoktur.<br/>
Kureyş, Rasûlullah (s.a.)’e: “Duyduğumuza göre bunları Yemâme’de ‘Rahmân’<br/>
denilen bir adam sana öğretiyormuş. Biz Rahmân’a inanmayız!” dediler. Rahmân adının<br/>
