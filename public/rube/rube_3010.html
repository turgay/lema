<a name=3011></a><img src="flower_sep.jpg"/><br/>
<img src="RuhulBeyan-3011_2.jpg"/><br/>
<img src="RuhulBeyan-3011_3.jpg"/><br/>
<i>Lânetim onun üzerine olsun!”</i><br/>
<i>Kulun amelini götüren yedi bin -veya üç bin- melek de: “Ey Rabbimiz, senin lanetin</i><br/>
<i>ve bizim lanetimiz onun üzerine olsun!” derler. Gök halkı da: “Allah’ın laneti ve<br/>lanet edenlerin laneti onun üzerine olsun!” derler.</i>”<a href="RuhulBeyans.html#3015">[270]</a><br/>
<b>Sa‘dî </b>der ki:<br/>
<i>Gümüşle kaplanmış bakırı,<br/>Ancak işten anlamayanlara yutturursun<br/>Fakat canım, mangıra altın suyu sürme,<br/>Bilgili sarraf onu bir pula bile almaz</i><br/>
Bilesin ki kalemler, âlemin bütün gizlilerini ve açıklarını levhalara yazmıştır. Sonra<br/>
bu levhalar, bekçilere teslim edilmiştir. Her şey için hazineler yaratılmış, hazinelere de<br/>koruyucular ve hiç uyumayan gözetleyiciler görevlendirilmiştir. Nitekim Allah Teâlâ:<br/><i><b>“Hiçbir şey yoktur ki onun hazineleri bizim yanımızda olmasın.”</b></i> (el-Hicr, 15/21)<br/>buyurmuştur. Sefera (amel defterini yazan) melekleri hazene meleklerinden, hafaza<br/>melekleri de sefera meleklerinden yazıp kopya ederler. Amellerin tamamına âid<br/>mahzenler (muhafaza yerleri) vardır. Bütün ameller buradan taksim edilir ve yine<br/>buraya ulaşır. Sâlih amellerin hazinelerinin nihayeti (ulaştığı en son yer) Sidretü’l-<br/>müntehâ’dır.<br/>
Buradan anlaşılmaktadır ki hafaza melekleri, kulların işledikleri kalbî ve bedenî<br/>
amellere muttalîdirler. Fakat, amellerin makbul olanı ile makbul olmayanına muttalî<br/>değildirler. Ancak Allah Teâlâ’ya yükselttikten ve arzettikten sonra muttalî olurlar.<br/>Kaydedilen her amelin karşılığı verilir. Kul, amelinin gerçek niyetini insanlardan<br/>gizlese de Allah Teâlâdan ve meleklerden gizleyemez.<br/>
<b>Sa‘dî </b>(k.s.) der ki:<br/>
<i>Komşular vâkıf olmasın diyerek<br/>Kendimi sakladımsa da az çok<br/>Gizliye, âşikâra vâkıf olan<br/>Âlimü’l-gayb’a karşı faydası yok</i><br/>
<b>106. Başka bir takımları da var ki Allah’ın emrine bırakılmışlardır. <i>(Allah) </i></b><b>onlara</b><br/>
<b>ya azab eder, ya da tevbelerini kabul eder. Allah en iyi bilendir, hüküm ve hikmet<br/>sahibidir.</b><br/>
