<a name=4833></a><img src="RuhulBeyan-4833_1.jpg"/><br/>
<b>Ferrâ</b> şöyle demiştir: Araplar bir masdarla pekiştirilmediği sürece hangi yolla olursa<br/>
olsun insana ulaşmaya “söz-kelam” demişlerdir. Masdarla pekiştirildiğinde ise ancak<br/>sözün hakîkati anlaşılır.<br/>
Hz. Meryem’in insanlarla konuşmamakla emrolunmasının sebebi, ahlâksızlarla<br/>
mücâdele etmenin ve tartışmanın kötü oluşudur. Hz. İsa’nın sözüyle yetinilmesi ise<br/>ithâm edenin ithâmını ve onun günahsız olduğunda şüphe edenin şüphesini ortadan<br/>kaldırır. Allah Teâlâ, İsa vâsıtası ile onun günahsız olduğunu ortaya koymak istedi. O<br/>zaman İsa henüz beşikte idi. Âyette sefih (beyinsiz, ahlâksız) karşısında sükût etmenin<br/>gerekli olduğuna da işâret vardır. Beraber sefihlik edeceği bir kimse bulamadığı halde<br/>sefihlik eden kimse insanların en alçaklarındandır.<br/>
<b>Sâib</b> şöyle demiştir:<br/>
<i>Susan dudak işini yapan kılıç gibidir cenkte<br/>Cevap vermeye ne gerek var câhile</i><br/>
Yine <b>Sâib</b> şöyle demiştir:<br/>
<i>Sakın ey cânân, ağır söz söyleme ki sen de işitme<br/>Değildir dağda yankılanan söz dağın tercihiyle</i><br/>
<b>Zemahşerî</b>’nin beliğ sözlerinden birisi şöyledir: Yüz çevirmek gibi sefihi/alçaklığı<br/>
küçük düşüren bir şey yoktur. Onun yularını, ancak ona aldırmamak çözer. Onun<br/>şiddetini yumuşak huylular kırar. Alevle yanan ateşi de ancak su söndürür. Yani, sefihin<br/>şiddeti alevli ateş gibidir. Ateşi nasıl ki ancak su söndürüyorsa onun şiddetini de ancak<br/>yumuşak huy söndürür. Ateş ise yiyecek bir şey bulamayınca kendini yer.<br/>
Âyette Allah’tan başka şeylere yönelmekten sakınmaya işâret vardır. Büyüklerden<br/>
birisi şöyle der: “Dünya bir gündür, orada bize gereken oruç tutmaktır. Onun iftarı ise<br/>ancak Allâh’ın cemâlini seyretmekle olur.”<br/>
Şu halde sâlike gereken, nâsût (insanlık) âleminden ayrılıp dilini Allâh’ın<br/>
dışındakileri zikretmekten engellemektir. Ta ki yolu kat’edebilsin ve hakikat menziline<br/>ulaşsın. Meryem, hurma ağacını sallayıp üzerine taze hurma düşürdüğü gibi, kalb<br/>Meryem’i de zikir ağacını, yâni lâ ilâhe illallah zikrini sallayınca üzerine rabbânî<br/>müşâhedeler ve ilâhî keşifler düşer. Bunlar vâsıtasıyla vuslata ermiş (büyük) adamların<br/>meşrebleri olan nimetler elde edilir. Nitekim Hz. Peygamber (s.a.)’in durumu böyleydi.<br/>O: <i>“Ben Rabbimin katında gecelerim. O, beni yedirip içirir.”</i><a href="RuhulBeyans.html#4834">[17]<i> </i></a>derdi. Allâh’ım! Bizi<br/>işin hakîkatinin yüzünden perdeler kendilerine açılmış, cemâl ve celâl tecellîlerine<br/>ulaşmış kimselerden kıl!<br/>
