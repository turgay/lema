<a name=9351></a><img src="flower_sep.jpg"/><br/>
<img src="RuhulBeyan-9351_2.jpg"/><br/>
gerçekleştirmektir. Yahut gazab, acıtıcı ve şiddetli bir şekilde yakalamak, sırları yırtıp<br/>yok etmek, ateş ile azab etmek veya nimeti değiştirmektir.<br/>
<i>“Onlar,”</i> yahûdileri dost edinenler gerçekte <i>“ne sizdendirler ne de onlardan”</i> yâni<br/>
ne de gazaba uğrayanlardandırlar. Çünkü onlar, yahûdilerle müminler arasında<br/>bocalayıp duran münâfıklardır. Zira onlar gerçekte kâfir iseler de durumları itibariyle<br/>yahûdi de değillerdir. Çünkü onların inandıkları gibi inanmazlar ve onlara vefakarlık<br/>etmezler. Sonuç itibariyle de onlar Yahûdiler gibi değildirler. Çünkü, münâfıklar<br/>cehennemin en alt tabakasındadırlar.<br/>
<i>“Bilerek yalan yere yemin ediyorlar.”</i> Buradaki <i>half</i> kelimesi, söz verme demektir.<br/>
<i>Mühâlefe</i>, andlaşma, karşılıklı sözleşmedir. <i>Hilf</i> kelimesi aslında bazı insanların<br/>diğerlerinden söz aldıkları yemindir. Daha sonra her türlü yeminin yerine kullanılmaya<br/>başlandı. Yâni münâfıklar, “vallahi biz elbette Müslümanız” diye yemin ediyorlardı.<br/>İşte bilerek yalan yere yemin, müslüman olduklarını iddiâ etmeleridir. Bu cümle, “dost<br/>edinenler” cümlesine vav bağlacıyla bağlı olup hayret ifâde etmektedir. Fiilin muzârî<br/>olması, yeminin tekrar ettiğini ve yenilendiğini gösterir. Üzerine yemin edilen iddiâ,<br/>gamûs yemini gibi yalandır. Bile bile bir işi yaptım veya yapmadım diye yalan yere<br/>edilen yemine gamûs denir. Sâhibini günaha ve dolayısıyla cehenneme daldırıp batırdığı<br/>için bu isim verilmiştir. Onların yalan yere yaptıkları bu yeminlerine gamûs adı<br/>verilmedi, çünkü gamûs yemini geçmişe âid olan bir şeye yemin etmektir. Onların<br/>yemini ise hale âiddir. Son cümle, <i>yahlifüne</i> (yemin ediyorlar); filinin fâilinden hal<br/>olup, yaptıkları işin son derece çirkinliğini kaydetmektedir. Dolayısıyla bu yemin,<br/>bilindiği üzere çok kötü bir yalandır. Bu kayıtta yalanın, haber verenin gerçeğe uygun<br/>olmadığını bildiğine ve bilmediğine de şâmil olduğunu göstermektedir. Bu bakımdan,<br/>Cahız ve Nizâm’ın da aleyhine ve reddine bir delil teşkil etmektedir.<br/>
Rivâyet edildiğine göre, bir gün Peygamberimiz (a.s.) hücrelerinden birinde<br/>
bulunduğu sırada yanındakilere:<i> “Şimdi yanınıza kalbi bir zorbanın kalbi gibi olan ve<br/>şeytan gözü ile bakan biri girecek” </i>buyurdu. Biraz sonra içeriye münâfık <b>Abdullah b.<br/>Nebtel</b> girdi. Mavi gözlü idi. Peygamberimiz (a.s.) ona: <i>“Sen ve arkadaşların beni ne<br/>diye kötülüyorsunuz?”</i> diye sordu. İbn Nebtel, böyle bir şey yapmadığına dâir Allah’ın<br/>adına yemin etti. Rasûlullah (s.a.): <i>“Yaptın”</i> dedi. Arkadaşlarının yanına gitti, onlar da<br/>küfretmediklerini Allah’a yeminle söylediler. İşte bunun üzerine bu âyet-i kerime nâzil<br/>oldu.<a href="RuhulBeyans.html#9354">[19] </a>Bu rivâyete göre yalan yere yapılan yemin, küfretmediklerini söylemeleridir.<br/>
<b>15. Allah onlara çetin bir azap hazırlamıştır. Gerçekten onların yaptıkları şey çok</b><br/>
<b>kötüdür!</b><br/>
<i>“Allah onlara”</i> bu sebeple <i>“çetin bir azab hazırlamıştır.”</i> Âyet-i kerîmede geçen<br/>
