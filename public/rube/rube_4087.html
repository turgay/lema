<a name=4088></a>insanın özü (cevheri) birçok kuvvetleri bulunan tek bir hakîkattir. Bu öze sûfîler ‘ruh’ ve<br/>‘kalb’ derken, filozoflar ‘nefs-i nâtıka’ derler. Bedene taalluk edince kuvveleri dağılır,<br/>nûru gizlenir ve birçok mertebeleri meydana gelir. İşte bu mertebeler şunlardır:<br/>Dünyevî yaratılışın perdeleri ile perdelenip tabîî özellikler yüzünden değişime uğradığı<br/>zaman ‘nefis’; bu özelliklerden sıyrılıp nûru zuhûr edince ‘akıl’; Hak Teâlâ’ya yönelip<br/>kudsî âleme ve bu âlemi müşâhedeye döndüğünde ‘ruh’; Cenâb-ı Hakk’ı, sıfatlarını,<br/>isimlerini, toplu ve tafsîlî olarak bilmesi ve tanıması bakımından ‘kalb’; sâdece cüz’î<br/>varlıkları kavraması ve fiillerin kaynağı olan meleke ve durumlarla muttasıf olması<br/>itibâriyle de ‘nefs’ adını alır.”<br/>
Fakir (<b>Bursevî</b>) der ki: Aralarında Gazzâlî ve İmam Râzî’nin de bulunduğu çok sayıda<br/>
Ehl-i sünnet alimi, filozoflar ve sûfilere muvâfakat ederek rûhun bedende yer<br/>kaplamayan ve bedene tıpkı bir âşıkın mâşukuna bağlanışına benzer bir şekilde bağlı<br/>olan mücerred bir eser/te’sir olduğu ve bedeni sâdece Allah’ın bildiği bir şekilde<br/>yönettiği görüşündedirler.<br/>
Konunun mâhiyeti şöyledir: Ruh, sultânî ve hayevânî olmak üzere iki çeşittir. İlki emr<br/>
âlemindendir. Bedenden ayrılmasından ötürü ‘el-mufârık’ adını da alır. Bedenle alâkası,<br/>bedeni yönetme ve onda bir takım tasarruflarda bulunma alâkasıdır. Bu ruh, bedenin<br/>harâb olmasıyla birlikte yok olmaz. Sâdece organlardaki tasarruf gücü yok olur. Bu<br/>rûhun taayyün mahalli sanevberî; çamkozalağını andıran kalbdir. Kalb melekût<br/>âlemindendir. <i>et-Târifat’</i>ta der ki: “En büyük ruh (rûh-i a‘zam), ilâhî zâtın rubûbiyyet<br/>açısından zuhûr yeri olan insan rûhudur.”<br/>
İkincisi ise halk âlemindendir. Ona ‘kalb’, ‘akıl’ ve ‘nefs’ de denir. Bu ruh bedendeki<br/>
bütün organlara sirâyet etmiş vaziyettedir. Nitekim <i>et-Târifat’</i>ta şöyle der: Hayevânî<br/>ruh, menbaı cismânî kalbin boşluğu olan latîf bir cisimdir. Atardamarlar sâyesinde<br/>bedenin diğer bölgelerine de dağılır. En güçlü biçimde zuhûr ettiği yer kan, taayyün<br/>ettiği yer ise dimağdır. Bu ruh, sultânî rûhun neticesi; fiil ve hareketlerin de başlangıç<br/>noktasıdır. Hayevânî ruh, sıfatın zât karşısındaki durumuna benzer bir durumdadır. İlâhî<br/>fiiller zâtın sıfatla aynı anda bir arada bulunmasına bağlı olduğu gibi insan fiilleri de<br/>sultânî rûhun hayevânî ruh ile aynı anda bir arada bulunmasına bağlıdır. Yine ilâhî<br/>kemâl sıfatları, bu ilâhî fiiller ile neticelerin varlık sahnesine çıkışından evvel zât-ı<br/>ahâdiyyet gaybının içinde bulunduğu gibi hayevânî ruh da bilkuvve olarak bedenle<br/>taallukundan evvel sultânî rûhun içinde bulunmaktadır.<br/>
Hz. Şeyhim (<b>Osman Fazlî Ef.</b>) (k.s.) bir eserinde şöyle der: “Sırrın gaybı -ki o sırr-ı<br/>
ahfâ, yâni sırrın sırrıdır-, selbî ve îcâbî bütün taayyünlerden zâfî, nisbî, vehmî, îtibârî<br/>mutlaklık ile değil zâtî, aslî, hakîkî ve vücûdî mutlaklık ile mutlak olan varlığın<br/>mazharıdır. Sır zâtî, ahadî ve cem‘î taayyün-i evvelin mazharıdır. Sultânî ruh sıfâtî,<br/>vâhidî ve farkî taayyün-i sânînin mazharıdır. Hayevânî ruh ise fi‘lî taayyün-i sâlisin<br/>mazharıdır. Nefsin kendisini bilmemesinden ve kendisinden gâfil olmasından başka bir<br/>hicab yoktur. Nefsin cehâlet ve gafleti ortadan kalkmış olsa tıpkı göğün orta yerinde<br/>güneşi müşâhede edip gözleriyle gördüğü gibi durumu müşâhede edecek ve görecektir<br/>
