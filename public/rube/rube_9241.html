<a name=9242></a>nezdinde bulunan, âhirete âid ve ebediyyen kalacak olan hayattır. Sonradan yaratılmış,<br/>dünyaya âid, yok olmaya mahkûm olan hayatla nasıl eşit olabilir? Çünkü fânî olan<br/>hayatın rızkı biter, Allah nezdindeki ise ebedîdir. Bu sebeple Allah Teâlâ “<i><b>Takva<br/>sâhiplerine vaad olunan cennetin özelliği (şudur): Onun zemininden ırmaklar<br/>akar. Yemişleri ve gölgesi süreklidir...</b></i>” (er-Ra‘d, 13/35) buyurmuştur. Yâni,<br/>gölgesinden maksad rahatı süreklidir, demektir. Öyleyse akıllı olan insan, dünyaya âid<br/>olan azıcık rahatını Allah için terk etmesiyle âhirete âid olan çok büyük ve sonsuz<br/>rahata ulaşır. Bu sebeple de onun durumu Allah için cihâd etmeyi ve îcâbında<br/>savaşmayı gerektirmektedir.<br/>
“<i>Onların</i>” Fetihten önce Allah yolunda savaşıp harcayanlar ki, onlar da ensâr ve<br/>
muhâcirlerin önde gelenleridir. <i>“Onların derecesi, sonradan infak eden ve<br/>savaşanlardan yüksektir.</i>” Allah nezdinde makam itibariyle de daha yüksektir.<br/>Derecenin büyüklük ve yüksekliği sâhibinin yüceliğini gösterir. Derece, rütbe ve tabaka<br/>demektir. Çoğulu derecat’tır. Merdiven, basamak mânâsına alındığında çoğulu derece<br/>olur. Çünkü onlar, İslâm’ın güçlenmesinden ve müslümanların kuvvet kazanmasından<br/>önce yardıma en çok ihtiyaç duyulduğunda Allah yolunda savaşıp canlarını ve mallarını<br/>harcamışlardır. Sonradan gelenler ise, din kuvvet kazanıp insanlar bölük bölük İslâm’a<br/>girmeye başladıktan, harcayıp savaşmaya ihtiyaç azaldıktan sonra bunları yapmışlardır.<br/>Peygamberimiz (s.a.) de âyet-i kerîmede bahsedildiği gibi öncekilerin derecelerinin<br/>üstün olduğunu şu hadîs-i şerîfiyle açıklamıştır: “<i>Sizden biriniz Uhud dağı kadar altın<br/>infak etse onların bir müddüne/ölçeğine, hattâ bunun da yarısına ulaşamaz</i>”<a href="RuhulBeyans.html#9249">[253]<br/></a>buyurmuştur. <i>Kamus’</i>ta müdd, bir ölçek olup iki rıtıl veya bir rıtılla üçte bir rıtılın<br/>toplamıdır. Yahut da mutedil bir insanın iki avuç dolusu ağırlığında bir ölçektir. İnsan<br/>doldurmak için iki elini uzattığından (medd) bu ölçeğe müdd adı verilmiştir. Ben bunu<br/>deneyerek doğru olduğunu gördüm.<br/>
Hadîs-i şerifte geçen nasîf ve nısıf bir şeyin iki yarısından biri mânâsına olup aynı<br/>
anlamdadırlar. Nasîfehü kelimesindeki zamir onlardan birine âid olup müdde râcî<br/>değildir. Böylece hadîs-i şerîfin mânâsı şöyledir: “Ey şimdi hazır olan Ashâb! Sizden<br/>biriniz Uhud dağı kadar altın sadaka olarak verseniz, onların verdikleri bir müd yiyecek<br/>veya yarısının sevabına ulaşamaz. Bu hadîs-i şerîfte, ilk önceki ensâr ve muhâcirlerin<br/>sahâbîliklerinin ilk ve onlardan önce oldukları için sonradan gelenlere göre tam ve daha<br/>kâmil olduğuna bir işâret vardır.<br/>
Yine bir hadîs-i şerîfte şöyle buyrulmuştur: “<i>İleride</i> <i>bir topluluk gelecek ki, siz</i><br/>
<i>onların amelleri yanında kendi amellerinizi küçümseyeceksiniz.</i>”<i> </i>Ashâb-ı Kirâm: Ey<br/>Allah’ın Rasûlü, biz mi üstünüz onlar mı? diye sormaları üzerine Efendimiz (s.a.)<br/>“<i>Onlardan biri Uhud dağı kadar altın infak etse sizden birinizin fazîletine, hattâ<br/>yarısına bile ulaşamaz. Bu âyet, size kimsenin eşit olmadığını belirterek sizinle diğer<br/>insanların arasındaki farkı belirtmiştir.</i>” <a href="RuhulBeyans.html#9249">[254] </a>Bu<i> </i>âyet hakkındaki bu rivâyeti <b>Ebü’l-<br/>Leys</b> tefsîrinde zikretmiştir.<br/>
Yine bu âyette, önce ve sonra olmak ve bir takım fazîletlere sâhib olmak bakımından<br/>
