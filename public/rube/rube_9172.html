<a name=9173></a><i>Rabbim razı oldum» dedim. «Şüphesiz bu büyük kalabalıkla beraber hiç bir sorgu ve<br/>sual olunmadan yetmiş bin kişi cennete girecektir» denildi.”</i><br/>
Bunun üzerine Allah’ın Nebisi (s.a.):<i> “Eğer gücünüz yetip bu yetmiş bin kişiden</i><br/>
<i>olabilirseniz onlardan olmağa çalışın. Şayet buna gücünüz yetmezse, Mekke’nin<br/>tepelerini dolduran sîmâlardan olmağa gayret ediniz. Buna da gücünüz yetmezse ufku<br/>dolduranlardan olmağa çalışın. Şübhesiz ki, ben orada birbirine karışmış bir çok<br/>insan gördüm.”</i><a href="RuhulBeyans.html#9174">[214]</a><br/>
<i>Kamus</i>’ta denilmiştir ki: Hadiste geçen birbirine karışmış anlamındaki<img src="RuhulBeyan-9173_1.jpg"/> (hevş)<br/>
kelimesi “sayısı çok” anlamındadır. <i>Hevşe</i> kelimesi “karışmak”, <i>hevişetü</i> kelimesi<br/>“karışık cemaat” demektir. <i>Hüvâşât </i>ve<i> tehâvüş</i> kelimeleri de “insanların oluşturduğu<br/>topluluklar” demektir.<br/>
Hadis-i şerifte şöyle buyrulur: <i>“Bütün kışkırtma ve karışıklıklar, karışık</i><br/>
<i>topluluklarda olur”</i><a href="RuhulBeyans.html#9174">[215]</a> buyrulur.<br/>
<i>Tehevveşû</i> ve <i>tehâveşû</i> fiilleri “karıştılar, birbirine girdiler” demektir. <i>Hâveşehum</i> de<br/>
“onlara karıştı” anlamındadır.<br/>
Rivâyete gore, Peygamberimiz (s.a.): <i>“Şübhesiz ki, cennet halkının yarısı</i><br/>
<i>olacağınızı umarım” </i>buyurmuş, peşinden de:<i> “Bunların birçoğu önceki<br/>ümmetlerdendir. Birçoğu da sonrakilerdendir”</i> (el-Vâkıa 56/39-40) âyet-i kerîmelerini<br/>okumuştur.<a href="RuhulBeyans.html#9174">[216]</a><br/>
Fakir (<b>Bursevî</b>) der ki: Bu açıklamalardan anlaşıldığına göre bu ümmetin sâlih amel<br/>
sâhibi bahtiyarları öncekilerden ve sonrakilerden olmak üzere pek çoktur. Geçmiş<br/>ümmetlerinkiler de böyledir. Hayırda önde olanlar ise daha önce geçen âyet-i<br/>kerîmelerin de ifâde ettiği gibi (bk. el-Vâkıa 56/13-14), bu ümmetin öncekileri arasında<br/>çoktur, ama sonrakiler arasında değil.<br/>
<b>Hasan Basrî</b> (r.h) de bu görüştedir. Çünkü o şöyle demektedir: Bedir savaşında<br/>
bulunmuş yetmiş sahâbî gördüm. Onlar, sizin Allah’ın haram kıldığı şeylerden<br/>sakındığınızdan daha çok, Allah’ın kendilerine helal kıldığı şeylerden sakınıyor ve uzak<br/>duruyorlardı. Sizin bir iyiliğe sevindiğinizden daha çok onlar başlarına gelen belaya<br/>seviniyorlardı. Şayet siz onları görmüş olsaydınız onlara <i>deli</i> derdiniz. Onlar sizin<br/>iyilerinizi görselerdi, “bunların âhiretten nasipleri yok” derlerdi. Kötülerinizi<br/>görselerdi bunların hesap gününe îmanlarının olmadığına hükmederlerdi. Onlara helâl<br/>olan bir mal arz edilse, kalblerinin fesada uğraması korkusuyla onu almazlardı.<br/>
Geçmiş ümmetlerin “iyilikte önde olanları”na peygamberler de katılacak olursa bu<br/>
ümmetin önde olanlarından daha çok olurlar. Peygamberler onların dışında tutulacak<br/>olursa, onların sayıları Hz. Muhammed (s.a.)’in ümmetinden az olurlar. Daha önce de<br/>belirttiğimiz gibi, önceki ümmetlerin zâhidleri her ne kadar bu ümmetin zâhidlerinden<br/>sayıca daha çok ise de pek çoğunun yakîn üzere bulundukları kesinleşmediği için az<br/>sayılırlar. Bu ümmetin zâhidleri ise öncekilerden olanlara nisbetle her ne kadar sayıca<br/>az iseler de yakîn üzere bulunmaları, sahih itikad sâhibi olmaları ve Kur’ân’a<br/>
