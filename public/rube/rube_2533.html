<a name=2534></a>sarılmaktan ve gerekleri ile amel etmekten uzaklaşmaktan kinâyedir.<br/>
<i>“ve hevesinin peşine düştü.”</i> Dünyayı tercih etme bakımından nefsinin arzusuna uydu<br/>
ve kavminin isteğine boyun eğdi. Onun için son derece alçaldı ve aşağıların aşağısına<br/>indi. Allah Teâlâ tarafından verilen şu misal, bu alçaklığa işaret etmektedir: <i>“Onun<br/>durumu,” </i>alçaklık ve rezalette onun misâli <i>“tıpkı şu köpeğin durumuna benzer:<br/>Üstüne varsan da dilini sarkıtıp solur, bıraksan da dilini sarkıtıp solur.” </i>Yani, ister<br/>azarlamak ve kovmak için üstüne varılsın, ister hiç dokunulmasın sürekli dilini sarkıtıp<br/>soluyan köpek gibidir. Çünkü köpek, kalbinin zayıflığı ve yüreğinin yetmemesi<br/>sebebiyle kolaylıkla sıcak havayı verip soğuk havayı almaya güç yetiremez. Diğer<br/>hayvanlar ise böyle değildir. Çünkü onlar, sık nefes alıp vermeye ihtiyaç duymadıkları<br/>gibi, nefes alma esnasında herhangi bir güçlük ve darlıkla da karşılaşmazlar. Ancak<br/>yorgunluk ve bitkinlik dışında onlarda sıkıntı ve daralma olmaz.<br/>
İşte bahsedilen köpek devamlı soluduğu ve sıkıntıda olduğu gibi bu kâfiri de azarlasan<br/>
ve ona nasihat etsen uslanmaz ve öğüt almaz. Kendi hâline bıraksan o zaman da asla<br/>düşünüp doğru yolu bulamaz. O, nihayeti olmayan bir alçaklığa doğru gider durur.<br/>
Dünya sevgisine ve onun kötülüğüne bak. Özellikle âlimlerin başlarına neler<br/>
getiriyor! Bir hadiste şöyle buyurulmuştur: <i>“İlmi arttığı halde hidayeti artmayan<br/>kimsenin, ancak Allah’a uzaklığı artar.”</i><a href="RuhulBeyans.html#2536">[115] </a>Nimet, ancak kadrini bilmeyenlerin<br/>elinden alınır. O, nimetin şükrünü edâ etmeyen nankör kimsedir. Köpek, ikram edilmeyi<br/>horlanmadan, üstünlük ve şerefi hakaretten ayıramaz. Onu yanına koltuğun üzerine ya da<br/>toprak, hatta pislik üzerine oturtsan da ona göre bütün iyilik, yediği bir parça yiyecekte<br/>veya önüne atılan bir kırık kemiktedir. Kötü kul da bunun gibidir. İyiliğin kadrini<br/>bilmez, nimetin hakkını vermez. Nihayet lütuf ve kerem elbisesinden soyunarak kahır ve<br/>mekir ridasina bürünür.<br/>
<i>et-Te’vîlâtü’n-Necmiyye</i>’de denilir ki: Cahil ve saptırılmış kimse, hevâya, nefsin arzu<br/>
ve isteklerine tâbî olmanın hiçbir zararı olmadığını sanıp aldanmasın. Çünkü Allah<br/>Teâlâ peygamberleri bile hevâya uymaktan sakındırmış ve ona uymanın sapıklığa sebep<br/>olacağını bildirmiştir. Nitekim bir ayette şöyle buyurulmaktadır: <i><b>“Ey Davud, biz seni<br/>yeryüzünde hükümdar yaptık. İnsanlar arasında adaletle hükmet; hevâna uyma,<br/>sonra seni Allah’ın yolundan saptırır.”</b></i> (es-Sâd, 38/26)<br/>
<b>Hâfız</b>, şöyle der:<br/>
<i>İlim ve amelle sürekli gururlanma ey fakih!<br/>Hiç kimse Allah’ın kazasının dışına çıkamaz</i><br/>
<i>“İşte” </i>bu kötü durum<i> “ayetlerimizi yalanlayanların durumu budur.” </i>Bunlar,<br/>
yahudilerdir. Bel‘am, kendisine Allah’ın ayetleri verildikten sonra onlardan sıyrılıp<br/>çıkarak dünyaya meylettiği ve nihayet köpek gibi olduğu gibi yahudiler de kendilerine<br/>Tevrat verildikten sonra Rasûl-i Ekrem (s.a.v.) hakkındaki inançlarından sıyrıldılar.<br/>O’nu yalanladılar ve ismini tahrif ettiler. Halbuki Tevrat’ta Rasûlullah (s.a.v.)’in<br/>
