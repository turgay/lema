<a name=8261></a><img src="flower_sep.jpg"/><br/>
<img src="RuhulBeyan-8261_2.jpg"/><br/>
yarılmış olarak sâkin ve açık şekilde kendi hâline bırakmalıdır. Çünkü nefis Firavunu<br/>ve onun sıfatları vahdet denizinde fânî olup şehvet cennetlerini, hayvânî lezzet<br/>pınarlarını, bozuk emel ekinlerini ve rûhânî makamları bunlardan geçerek terk etmek<br/>durumundadır. Bundan başka dünyâ ve âhiretin diğer nîmet ve lezzetlerini de seyr u<br/>sülûk yoluyla yüz çevirerek terk etmelidirler.<br/>
Allah Teâlâ’nın <i>“İşte böyle oldu ve biz onları başka bir topluma mîrâs verdik”</i><br/>
kavliyle de şöyle işârî bir mânâ elde edilmektedir: “Rabbânî sıfatların tecellîsiyle her<br/>ne kadar nefsânî sıfatlar fânî oluyorsa da, kalıpta hayâtiyet kaldıkça ondan tekrar nefsânî<br/>sıfatlar doğabilir ve bu rabbânî tecellîlerin yok olmasına dahî sebep olabilir. Şâyet bu<br/>nefsânî sıfatların yeniden doğma durumları olmasaydı, bu mânevî yolda terakkî etmenin<br/>imkânı olmazdı. Bunu iyi anla! Zîrâ bu terakkî sâyesinde sâlik, melekî makamdan<br/>geçmektedir. Çünkü meleğin, bulunduğu makamdan terakkî edip yükselmesi imkânı<br/>yoktur.<br/>
Allah Teâlâ şöyle buyuruyor: <i><b>“Bizden herkesin belli bir makamı vardır”</b></i> (Saffat,<br/>
37/164) Melekî kemâl bir defâlık olup artık bundan başka terakkî olmaz. Beşerî kemâl<br/>ise tedrîcî olup onun seyri dünyâda ve âhirette hiçbir kesintiye uğramaz. Cömertliği bol<br/>bol akıtan Allah Teâlâ’dır.<br/>
<b>29. Onlara gök ve yer ağlamadı. Ve kendilerine fırsat da verilmedi.<br/></b><i>“Onlara gök ve yer ağlamadı”</i> Bu ifâde onların varlıklarının önemsiz kabûl<br/>
edilmesini ve helâk olmaları karşısında keder ve üzüntü duyulmaya değmeyeceklerini<br/>anlatmak üzere mecâz-ı mürseldir. Çünkü bir şeye ağlamanın sebebi, o şeyin varlığına<br/>değer vermektir. Yani burada gök ve yerde istiâre-yi mekniyyeden sonra istiâre-yi<br/>temsîliyye yapılmıştır. Gök ve yer kinâye olarak keder ve üzüntü duyacak birine<br/>benzetilerek istiâre-yi tahyîliyye yoluyla ağlama işi gök ve yere isnâd edilmiştir.<br/>Araplar kıymet ve hatırı yüksek bir kişi ölünce, ona gök ve yer ağladı, derlerdi. Yani,<br/>bu zâtın ölümüyle musîbet bütün herkesi kuşattı ve bu zâta yere ve göğe varana kadar<br/>herkes ağladı, demektir. Bir kişi için de, ona gök ve yer ağlamadı, dediklerinde ise<br/>kıymet ve şeref sahiplerinin ölümünden sonra ortaya çıkan durumun o kişide ortaya<br/>çıkmamasını kasd etmektedirler. Bu ifâdede kendilerinin kaybından dolayı büyük üzüntü<br/>duyularak gök ve yer ona ağladı, denilen kimsenin hâline zıt olan kâfirlerin halleriyle<br/>alay edilmektedir. Bazıları ise ifâdenin mecaz değil, hakîkat olduğunu söylemişlerdir.<br/>
Peygamberimiz’in (s.a.) şu buyruğu bu mânâyı teyîd etmektedir. “<i>Her mü’minin gökte</i><br/>
<i>iki kapısı vardır. Bu kapıların birinden o mü’minin rızkı çıkar gelir. Diğerinden ise<br/>mü’minin ameli girip yükselir. Mü’min vefat edince bu kapılar mü’mine ağlayıp<br/>gözyaşı dökerler.</i>” Peygamberimiz (s.a.) buna delil olarak bu âyeti okumuştur<a href="RuhulBeyans.html#8264">.[207] </a>Yani<br/>
