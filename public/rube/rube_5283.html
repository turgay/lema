<a name=5284></a><img src="flower_sep.jpg"/><br/>
<i>Irmaktan akan su, dönmez bir daha<br/>Biçilmek çağına gelmiş ekinler<br/>Taze otlar gibi salınır mı ya?</i><br/>
<i>Yaşın kırkı geçtiyse eğer<br/>Yüzmeye çalışma, artık su başını aşmıştır<br/>Gönlüm, çayırla çimenle nasıl tazelensin<br/>Toprağımdan çimen bitmek üzeredir<br/>Biz heva ve heves peşinde dolaşırken<br/>Nice kimselerin toprağına basmıştık<br/>Henüz gayb âleminde bulunanlar da<br/>Bir gün gelecekler, bizim toprağımıza basıp geçecekler<br/>Heyhat, gençlik çağı geçti<br/>Oyunla, eğlenceyle hayatımız geçti<br/>Öğretmeni çocuğa ne de güzel söylemiş:<br/></i>“<i>Hiçbir iş yapmadık, vakit de geçip gitti.</i>”<br/>
<b>Nesefî</b>, <i>Keşfü’l-hakâik</i>’de şöyle der: “Ey dervîş! İlimden önceki cehalet,<br/>
cehennemdir. İlimden sonraki cehalet ise cennettir. Bunun sebebi, ilimden önceki<br/>cehalet, hırs ve tamah sebebidir; ilimden sonraki cehalet ise rıza ve kanaate vasıtadır.”<br/>
<b>Baklî</b>’nin <i>Arâis</i>’inde der ki: “Erzel-i ömür (ömrün en verimsiz çağı)”, müşâhededen<br/>
sonra olan mücâhede günleri ve vuslattan sonra olan fetret günleridir. Tâ ki sahip<br/>olduğu şerefli halleri ve yüksek makamları bildikten sonra bir şey bilmez hale gelsin.<br/>İşte bu, sırlarını pek çok iddiâlarla ifşâ ettikleri zaman muhakkıklar üzerindeki Hakk’ın<br/>gayretidir. Ben bunlardan Allah’a sığınırım. Bizi sâyesinde nefsin fitnesinden ve<br/>şerrinden kurtarması için O’ndan lütfunu ve keremini artırmasını niyaz ederim.<br/>
<i>et-Te’vîlâtü’n-Necmiyye</i>’de şöyle der: “Âyette işâret vardır ki mükevvenâtın<br/>
çocukları, adem analarının rahimlerinde idiler. Hakk’ın onları orada karar kıldırması<br/>ile orada yerleşmişlerdi. Kadîm irâde ve ezelî hikmet ile oradan her çıkanın belirlenmiş<br/>bir süresi vardır. Mükevven/yaratılmış olan hiçbir çocuk Allah Teâlâ’nın dilemesi<br/>olmadan ve belirlenmiş süre gelmeden adem rahminden dışarı çakamaz.<br/>
Bu ise âlemin kadîm olduğunu söyleyen filozofları reddetmektir. Onlar bu konuda<br/>
şöyle istidlalde bulunurlar: “Âlemi kemâl ile var etme konusunda Allah Teâlâ için<br/>ezelde ilâhî sebepler var mıydı, yok muydu? Eğer “Yoktu” dersek O’na noksanlık isbât<br/>etmiş oluruz. Noksan olan ise ilâh olmak için uygun değildir. “O’nun hiçbir mâni<br/>olmaksızın âlemi varetmek için kemâl üzere ilâhî sebepleri vardı.” dersek, yaratanın<br/>yaratılana zaman bakımından, hatta mertebe bakımından bir önceliği olmaksızın ezelde<br/>âlemin var edilmiş olması lâzım gelir.”<br/>
Biz onlara cevap olarak şöyle deriz: Âyet Allah’ın ezelde var olduğuna, O’nunla<br/>
