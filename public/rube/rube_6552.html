<a name=6553></a><img src="RuhulBeyan-6553_1.jpg"/><br/>
<img src="RuhulBeyan-6553_2.jpg"/><br/>
işârettir.<br/>
<b>Baklî</b> (r.h.) der ki: “<i>Elif</i>”, i‘lâma, yâni bildirmeye; “<i>Lâm</i>”, lüzûma, yâni<br/>
gerekliliğe/zarûrete; “<i>Mîm</i>” ise mülke, yâni saltanat ve hükümranlığa işârettir. Yâni,<br/>Hak Teâlâ bütün varlıklara, kul olmalarının zarûretini bildirdi. Onlara kahr ve cebr<br/>yoluyla mâlik ve hükümran oldu da isteseler de istemeseler de O’na ibâdet ettiler. Bilen<br/>isim tecellîsine mazhar oldu, ibâdet eden sıfat tecellîsine, O’nun mûrâdına râm olan ise<br/>zât nûruna mazhar oldu.<br/>
<i>et-Te’vîlâtü’n-Necmiyye</i>’de şöyle denilir: “<i>Elif</i>” ile şu hususa işâret etmektedir:<br/>
Muhabbet ehli, benim kurbetime/yakınlığıma ülfet etti. Onun için benden ayrı kalmaya<br/>sabredemezler. Ârifler, benim temcîdime, beni yüceltmeye ülfet etti. Onun için benden<br/>başkasıyla ünsiyet ve dostluk kuramazlar. “<i>Lâm</i>”daki işâret şudur: Ben beni sevenler<br/>için likâmı/vuslatımı hazırladım; artık onlar benim safâm üzere devam etsinler, isterse<br/>ahdime vefâ konusunda eksiklikler içinde olsunlar aldırmam. “<i>Mîm</i>”deki işâret şudur:<br/>Velîlerim benim murâdım uğruna kendi isteklerini terk ettiler. İşte bu sebeple ben de<br/>onları bütün kullarıma tercih ettim.”<br/>
<i>Keşfü’l-esrâr</i>’da şöyle denilmiştir: “Rivâyet olunur ki Yüce Allah, Mustafa (a.s.)’nın<br/>
fıtrat nurunu yarattığında, istediği kadar onu kendi huzûr-i izzetinde tuttu.”<br/>
Allâh’ın huzurunda yüz bin yıl -diğer bir görüşe göre iki bin yıl- kaldı. Bu müddet<br/>
zarfında her gün yetmiş bin rabbânî nazar onu kaplıyordu. Her nazarda yeni bir nûr ve<br/>yeni bir ikrama mazhar oluyordu. O nazarlarda onun fıtrat sırrına şu söylenmiştir: “(Ey<br/>Habîbim!) Kur’ân’ın izzeti senin ismetinin mertebedârı olacaktır (mertebesini<br/>tutacaktır).” O haber, o müjde, onun fıtratında sâbit olmuştu. Onun ayn-ı tıyneti, fıtratının<br/>sırrı ile bu âleme gelince ve dergâh-ı izzetten Kur’ân nâzil olunca Hz. Peygamber (s.a.):<br/><i>“Ey Rabbim, ümit olunur ki bu Kur’ân bana o zaman verilen vaadin<br/>gerçekleşmesidir.”</i> buyurdu. Onun gönlünü teskîn etmek ve düşüncesini tasdik etmek<br/>üzere <i>“Elif. Lâm. Mîm.” </i>âyeti gönderildi. “<i>Elif</i>” Allâh’a, “<i>Lâm</i>” Cebrâil’e, “<i>Mîm</i>” de<br/>Muhammed’e işârettir. Bununla Hak Teâlâ şunu murad etti: Benim ülûhiyyetime,<br/>Cebrâil’in kudsiyyetine ve ey Muhammed senin şan ve şerefine yemin ederim ki bu,<br/>senin nübüvvetinin mertebesini ve sâhip olacağın devletin mûcizesini göstermek üzere<br/>vaadettiğimiz vahiy ve Kur’ân’dır.<br/>
Tefsir ehli “<i>Elif. Lâm. Mîm.</i>” “Bu sûre “<i>Elif. Lâm. Mîm</i>” adlı sûredir.” demektir,<br/>
demişlerdir.<br/>
<b>2. Bu Kitab’ın, âlemlerin Rabbi tarafından indirilmiş olduğunda asla şüphe yoktur.<br/></b>“<i>Bu Kitab’ın,</i>” Kur’ân’ın “<i>âlemlerin Rabbi tarafından indirilmiş olduğunda</i>”<br/>
ibret/ders alanlar nezdinde “<i>asla şüphe yoktur.</i>”<br/>
