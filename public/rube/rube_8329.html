<a name=8330></a><img src="RuhulBeyan-8330_1.jpg"/><br/>
<img src="RuhulBeyan-8330_2.jpg"/><br/>
<img src="flower_sep.jpg"/><br/>
<img src="RuhulBeyan-8330_4.jpg"/><br/>
<img src="RuhulBeyan-8330_5.jpg"/><br/>
<img src="RuhulBeyan-8330_6.jpg"/><br/>
<b>16. Andolsun ki biz, İsrailoğullarına Kitap, hüküm ve peygamberlik verdik. Onları</b><br/>
<b>güzel rızıklarla besledik ve onları dünyalara üstün kıldık.</b><br/>
<i>“Andolsun biz, İsrâîl oğullarına kitap”</i>, Tevrat, <i>“hüküm”</i>, nazarî ve amelî hikmet,<br/>
dinde fıkıh bilgisi yahut mülk ve yönetim kendilerinde olduğunda insanların dâvâları<br/>arasında hüküm vermeyi <i>“ve peygamberlik verdik.”</i><b> </b>Zira peygamberler, başka hiçbir<br/>millette olmadığından daha çok İsrailoğullarında vardı. İbrâhîm (a.s.) peygamberlerin<br/>soy ağacı idi. <i>“Onları”</i><b> </b>kudret helvası ve bıldırcın gibi <i>“güzel rızıklarla besledik ve<br/>onları âlemlere üstün kıldık.”</i><b> </b>Çünkü onlara denizi yarma, bulutla gölgelendirme ve<br/>benzerleri gibi başkalarına vermediğimiz nice mûcizeler verdik.<br/>
<b>Müfti Sa’dî</b> şöyle demiştir: Belki de burada evlâ olan “kitab” kelimesinin cins<br/>
mânâsına hamledilmesidir. Böylece bu ifâde Zebur ve İncil’e de şâmil olur. Çünkü<br/>Mûsâ (a.s.), Dâvûd (a.s.) ve İsâ (a.s.) hep İsrailoğullarından idiler. Bu ifâdeden onların<br/>din ve sevap bakımından başkalarına üstün kılınmış olduğu lazım gelmez. Yahut kendi<br/>zamanlarının âlemlerine üstün kılınmışlardır. Zira İsrailoğulları döneminde Allah<br/>katında onlardan daha kıymetli kimse yoktu. Bu husus bir önceki sûrede izah edilmiştir.<br/>
<i> </i><br/>
<b>17. Din konusunda onlara açık deliller verdik. Ama onlar kendilerine ilim</b><br/>
<b>geldikten sonra, aralarındaki çekememezlik yüzünden ayrılığa düştüler. Şüphesiz<br/>Rabbin, ayrılığa düştükleri şeyler hakkında kıyâmet günü aralarında hüküm<br/>verecektir.</b><br/>
<i>“Ve onlara bu dîn işinde açık delîller”</i><b> </b>ve kâhir mûcizeler <i>“verdik.” </i>Buradaki<br/>
“min”, “fî” mânâsındadır. Cum’a sûresi 9. âyetteki <i><b>“Ey îmân edenler! Cuma günü<br/>namaz için çağrıldığınız zaman Allah’ı anmaya koşun”</b></i> ifâdesindeki “min” de<br/>aynıdır.<br/>
<b>İbn Abbâs</b> şöyle demiştir: Bu açık deliller Peygamber (s.a.)’in peygamber olarak<br/>
gönderilmesini bilmeleri ve ona dâir diğer bilgilerdir. Özellikle Peygamberimiz<br/>(s.a.)’in Mekke’den Yesrib’e (Medine’ye) hicret etmesi ve Yesrib halkının<br/>Peygamberimiz (s.a.)’in yardımcıları oluşu bilgisidir. Bu konuda ancak işin hakkını ve<br/>hakikatini bildikten sonra ihtilaf ettiler. Esasen ihtilafın ortadan kalkmasına vesile<br/>
