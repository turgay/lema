<a name=8991></a>“Ecinne” kelimesi, “cenîn” kelimesinin çoğuludur. Cenîn anne karnında bulunan<br/>
çocuğa verilen isimdir. Bu kelime faîl vezninde olup mef’ûl anlamındadır. Yâni<br/>“cenin”den maksad gömülmüş ve saklanmış/çocuktur. Cenîn, bir şeyin içinde gömülü ve<br/>saklı olandır. Bu kelime, bir kimsenin bir şeyi örttüğü (kapatıp gizlediği) anlamında<br/>bulunan “Cenne” kökünden gelmektedir.<br/>
Cenin anne karnından çıktığı zaman artık “cenîn” adıyla değil de “çocuk” veya<br/>
“düşük” adıyla tesmiye olunur.<br/>
<i><b>el-Eşbâh</b></i>’ta der ki: Anne karnında kaldığı müddetçe o çocuğa “cenîn” adı verildiği,<br/>
anne karnından erkek olarak çıktığı zaman ona “sabî” ve miras âyetinde bulunduğu üzere<br/>sabîlikten bülûğ çağına kadar da “recül” diye tesmiye olunur. Sözlükte ise çocuğa on<br/>dokuz yaşına kadar “gulâm”, otuz dört yaşına kadar “şâb”/genç, elli bir yaşına kadar<br/>“kühul”/erişkin ve bu yaştan ömrünün sonuna kadar da “şeyh”/ihtiyar diye tesmiye<br/>olunur. Şer’î mânâya göre de çocuk büluğ çağına kadar “gulâm”, gulâmdan otuz yaşına<br/>kadar “şâb” ve “feta”, otuzdan elli yaşına kadar “kühul” (erişkin) ve o yaşdan itibaren<br/>de “şeyh” diye isim verilmektedir. Yaşların tam ifâdeleri <i>İmânu’l-Bezzâziyye</i> adlı<br/>eserde mevcuddur.<br/>
Şâyet “ceninin, çocuğun anne rahminde bulunduğu esnadaki ismi olduğu halde<br/>
<i>“annelerinizin karınlarında bulunduğunuz zaman”</i> şeklindeki ifâdenin îrad<br/>buyrulmasındaki faydanın ne olduğu” sorulursa biz şöyle cevap veririz: Bunun faydası,<br/>Allah’ın ilmindeki kemâlin ve kudretindeki üstünlüğün beyânıdır. Zira annelerin<br/>karınları son derece karanlıktır. Karınların içindeki rahimlerde bulunanları dahi bilen<br/>Allah’a o rahimlerdekilerin ahvâlinin bilgisi de gizli olamaz.<br/>
<i>“Artık kendinizi övüp yüceltmeyin.”<br/></i>Cümlenin başındaki “fâ” harfi, küçük günahla/<i>lemem</i> muâhaza olunmamasının, günah<br/>
olması açısından değil de, bilakis Allah Teâlâ’nın o günahların çıktığı yer olarak sizi<br/>bilmesiyle birlikte sırf sizi bağışlama amacına matuf olarak daha önceden zikri geçmiş<br/>olan nefis tezkiyesinin nehyine ilişkin bir tertibi ifâde eder. Yâni hal böyle iken<br/>kendinizi mâsiyetlerden tamamen uzak görüp o şekilde medh ü senâya cür’et etmeyin,<br/>özellikle uzak gördüğünüz (kötü) amellerinizi ve hayırlarınızı tezkiyeye yönelmeyin;<br/>bilakis Allah Teâlâ’nın mağrifetine şükürde bulunun.<br/>
Kendilerini günah işlememek, pek çok hayır yapmak ve güzel vasıflara sâhip olmakla<br/>
methediyorlar.<br/>
<b>Hasan</b> (r.h.) bu cümlenin mânâsını “Allah Teâlâ her nefsin ilerde ne yapacağını ve<br/>
nasıl bir hale dönüşeceğini bilir. Bu nedenle nefislerinizi tezkiye ederek günahlardan<br/>arındırmaya kalkışmayın ve onların amelini “güzel amel” diyerek medhetmeyin. Zira<br/>amelleri övgüden kaçınmak da onu ballandırarak anlatmak da ancak o amelin değerine<br/>mebnîdir. Nihâyet o amele Allah Teâlâ’nın rızâsı has kılınmış ise ne âlâ! Yok eğer böyle<br/>değilse zaten Allah Teâlâ sizin ahvalinizi sizden daha iyi bildiği için o amelinizi tezkiye<br/>etmenin ne mânâsı vardır?<br/>
