<a name=3618></a>Züleyhâ’nın Yemliha adlı yeğeniyle birlikte oturmakta olan <i>“kocasına” </i>Kıtfir’e<br/>(Aziz’in adı) <i>“rastladılar”</i> görüp tesadüf ettiler. Kadının kocası hakkında ‘efendisi’<br/>denilmektedir, ‘ikisinin efendisi’ denilmemiştir. Çünkü Yûsuf gerçekten köle değildi.<br/>Gerçek mânâda onun efendisi yoktu.<br/>
<b>Ka’b</b>’dan rivâyet edilmiştir ki Yûsuf kaçarken bütün kapılardan çıkana kadar kilitler<br/>
kendiliğinden teker teker açılıp düşmeye başladı.” Nitekim <b>Molla Câmî</b> şöyle der:<br/>
<i>Yûsuf hızlı adımlarla geri döndü,<br/>Çıksın diye her kapı ona yol verdi.<br/>Açılsın diye her kapıya geldiğinde,<br/>Kapının kilidi yerinden uçup düştü.<br/>Züleyhâ onun gittiğini görünce takip etti.<br/>Kasrın son kapısında Yûsuf ’a yetişti.<br/>Geri gelsin diye Yûsuf ’un eteğini çekti.<br/>Gömleğinin arka tarafını yırttı.<br/>Kendisine gam ulaşan Yûsuf dışarı çıktı.<br/>Gonca gibi gömleği yırtılmıştı.<br/>Dışarıya Aziz’in önüne geldi.<br/>Seçkin adamlarından bir grup oradaydı.</i><br/>
Âyetin devamında sanki ‘kapının yanında Aziz’e rastlayınca ne oldu?’ diye bir soru<br/>
sorulmuş ve buna şöyle cevap verilmiştir: <i>“Kadın”</i> kendisini temize çıkararak: <i>“Senin<br/>ailene kötülük”</i> zina vb. şeyler <i>“yapmak isteyenin cezası, zindana atılmaktan veya<br/>elem verici bir işkenceden başka bir şey değildir!’ dedi.”</i> Yani bunun cezası zindana<br/>atılmak veya kırbaçlanma ve buna benzer acı verici bir işkenceden başka bir şey<br/>değildir. “Böyle birine verilecek ceza, bunlardan başka ne olabilir?”<br/>
Aziz: “Kim benim aileme kötülük yapmak isteyebilir?” diye sorunca Züleyhâ şöyle<br/>
dedi: “Yatakta uyuduğum sırada şu İbrânî delikanlı gelip elbiselerimi açtı ve nefsimden<br/>kâm almak istedi.”<br/>
<i>(Züleyhâ:) O, hırsızlar gibi yastığımın başına geldi<br/>Fulya çiçeği harmanımı yağmalamaya geldi<br/>O benim kendisinden haberdar olmadığımı zannetti<br/>Benim gülistânımın haremine yol uğrattı<br/>Bahçıvandan izin almaya ihtiyaç duymadı,<br/>Ki sümbül ve gülü yağma eylesin.</i><br/>
Bunun üzerine Yûsuf’a yönelen Aziz: “Ey delikanlı, sana yaptığım iyiliklerin karşılığı<br/>
beni böyle üzmek mi?’ diye azarladı.<br/>
<i>Bu âfetlerle dolu hanede lâyık değildir,</i><br/>
