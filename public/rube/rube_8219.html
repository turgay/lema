<a name=8220></a>zâtından hayâ etmeye çağırdı. Bir gurubu da yazıcı meleklerden hayâ etmeye çağırdı.<br/>Buna göre kim, Allah’ın kendisine devamlı nazar ettiği bilgisiyle başka şeylerden<br/>müstağni olup Allah’tan hayâ ederse, bu insanın yazıcı meleklerle meşgul olmasına<br/>gerek kalmaz.<br/>
<b>Yahya b. Muaz Râzî</b> (r.a.) şöyle demiştir: Kim işlediği günahları insanlardan<br/>
gizleyip göklerde ve yerde hiçbir şeyin kendisine gizli kalmayacağı Allah’a izhar<br/>ederse, Allah Teâlâ onu, kendisine nazar edenlerin en bayağısı yapar. Ki bu durum<br/>münâfıklık alâmetlerindendir.<br/>
<b>Şeyh Sa’dî</b>, <i>Gülistan</i>’da şöyle demektedir: Allah’ın rahmet ve lutfu, günah içinde<br/>
kaybolmuş bir kimseye hidâyet ve tevfîk çerağını tuttu, ona doğru yolu gösterdi ve o<br/>kimse gerçek dervişlerin arasına girdi. Dervişlerin sohbetinin bereketi, temiz<br/>nefeslerinin tesiriyle kötü huyları iyi huylara dönüştü, elini hevâ ve hevesten çekti.<br/>Fakat bir takım kötü sözlü insanlar ona dil uzatıp “o yine eskisi gibidir, onun zühdüne<br/>ve iyi işlerine itimâd etmemek gerekir” diye konuşmaya başladılar.<br/>
“İnsan tevbe edip özür dileyerek Allah’ın azâbından kurtulabilir, Fakat halkın dilinden<br/>
kurtulamaz.”<br/>
Adam halkın bu haksız sözlerine daha fazla dayanamadı ve gidip şeyhine şikâyette<br/>
bulundu. Şeyh ağladı ve “bu nimetin şükrünü nasıl ödersin, çünkü sen onların<br/>zannettiklerinden daha iyisin” dedi. “Hasedçiler, kötülük düşünenler ben zavallının<br/>ayıbını arıyorlar, bazen kanımı dökmeye kalkışıyorlar, bazen oturup hakkımda kötülük<br/>düşünüyorlar” diye ne söyleniyorsun? İyi olduğun halde halkın sana kötü demesi, kötü<br/>olup ta halk tarafından iyi birisi olarak tanınmaktan iyidir. Bana gelince benim daha çok<br/>düşünüp daha fazla üzülmem lâzım. Çünkü insanların bana olan hüsn-i zanları çok fazla,<br/>oysa ben çok nakıs biriyim.<br/>
<i>Eğer söylediklerimi yapmış olsaydım, iyi huylu/müttaki olurdum.<br/>Komşularımdan saklanabilirim, fakat Allah benim açığımı da gizlimi de bilir.<br/>İnsanlar ayıbımızı görmesin diye, kapıyı kapatırız.<br/>Âlimü’l-gayb O, gizliyi de âşikârı da bilmektedir. ”</i><br/>
Fakir <b>(Bursevî)</b> der ki: Âyetin delâletinden anlaşıldığına göre koruyucu melekler<br/>
sırları ve bir takım kalbî işleri de yazmaktadırlar. Süfyan b. Uyeyne’ye “bu yazıcı iki<br/>melek gaybı bilirler mi?” diye soruldu. Süfyan “hayır bilmezler” diye cevap verdi.<br/>“Peki o zaman henüz yaşanmamış olan kalp amelini/niyet ve düşünceyi nasıl<br/>yazıyorlar?” diye sorulunca şöyle dedi: “Mücrim, âsî ve kâfir insan nasıl sîmâsından<br/>tanınıp bilinirse, aynı şekilde her amelin de tanınıp bilinebileceği bir sîmâsı vardır. Kul<br/>herhangi bir iyilik yapmak isteyip bunu kalben murad ettiğinde bu kişinin ağzından misk<br/>kokusu yayılır. Melekler bu kokudan niyet edilmiş olan işin iyi olduğunu bilir ve<br/>yazarlar. Yine kul herhangi bir kötülük yapmak isteyince kalp bu durumdan tedirgin olur<br/>ve bu kişinin ağzından pis bir koku yayılır.<br/>
