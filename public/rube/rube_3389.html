<a name=3390></a><img src="RuhulBeyan-3390_1.jpg"/><br/>
<img src="RuhulBeyan-3390_2.jpg"/><br/>
Hikaye edilir ki gemiyi yaparken Nuh (a.s.)’ın yanına yaşlı bir kadıncağız uğradı.<br/>
Kendisine îmân edenlerdendi. Ona ne yaptığını sordu. Nuh (a.s.):<br/>
“Allah Teâlâ kâfirleri tufanla helâk edecek, mü’minleri ise bu gemi ile kurtaracak.”<br/>
diye cevap verdi. Kadın, tufanın zamanı gelince müminlerden biri olarak gemiye<br/>binebilmek için kendisine haber vermesini rica etti.<br/>
Tufan vakti gelince Nuh (a.s.) insanlarla, hayvanları gemiye bindirmekle meşgul<br/>
olduğundan kadıncağızın ricasını unuttu.<br/>
Kadın epeyce de uzakta oturuyordu. Daha sonra olanlar olup kâfirler helak edildikten<br/>
ve mü’minler kurtulup gemiden çıktıktan sonra bu kadıncağız Nuh (a.s.)’a gelip:<br/>
“–Ey Nuh, bana tufan olacak demiştin. Daha vakti gelmedi mi?” diye sordu. Nuh (a.s.)<br/>
da cevaben:<br/>
“–Tufan oldu. Allah’ın emri gerçekleşti.” dedi.<br/>Yaşlı kadın bu duruma şaşırdı. Çünkü ne gemiye bindiği ne de tufanı gördüğü halde<br/>
Allah Teâlâ kadıncağızı evinde dururken kurtarmıştı. İşte Allah mü’min kullarını böyle<br/>himaye eder.<br/>
<i>Mesnevî</i>’de şöyle denilir:<br/>
<i>Kâmiller, uzaktan senin adını duyarlar da,<br/>Varlığının ta derinliklerine inerler.<br/>Hattâ sen doğmadan yüzlerce sene önce<br/>Onlar senin hallerini bilirler, görürler.<br/>Herkes gönlü ne kadar aydın ise,<br/>Gayb âlemini, gizli şeyleri o kadar görür.</i><br/>
Âyetin işârî yorumu şöyledir: Şeriat gemisi, kendisine binenleri nefis ve dünya<br/>
fitnelerinin tufanından kurtarmak için yapılmıştır. <i>“Gemiye binin.”</i> ifadesindeki ‘binme’<br/>emri şeriat sırlarından bir sırrın keşfine işaret ediyor. Bu sır şudur: Şeriat gemisine<br/>tabîatı îcabı ya da atalarını ve hocalarını taklid ederek binenlere bu binişleri hakîkî<br/>mânâdaki bir kurtuluş için fayda sağlamaz. Nitekim münafıklar da emre uyarak değil,<br/>tabiatları icabı binerler ve bu binişin bir faydasını göremezler. Ayrıca İblis de Nuh’un<br/>gemisine binmiş, ama bundan bir fayda görememiştir. Gerçek kurtuluş, sadece gemiye<br/>emre uyarak binenlere mahsustur.<br/>
Nûh (a.s.) bulunduğu makamın edebini muhâfaza ederek: <i>“Onun yüzüp gitmesi de</i><br/>
<i>durması da Allah’ın adıyladır.” </i>dedi. Yani yüzüp gitmesi Allah’tan başlamıştır,<br/>durması da Allah’ta son bulacaktır. Nitekim Allah Teâlâ: <i><b>“Son varış Rabb’inedir.”</b></i> (en-<br/>Necm, 53/42) buyurmuştur. <i>“Şüphesiz ki Rabb’im”</i> gemiye binenleri kurtararak <i>“çok<br/>bağışlayan”</i> gemiye tabîatı icabı değil de emre uyarak binenleri de <i>“pek esirgeyendir.”<br/>et-Te’vîlâtü’n-Necmiyye</i>’de böyle geçmektedir.<br/>
