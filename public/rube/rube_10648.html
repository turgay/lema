<a name=10649></a><img src="flower_sep.jpg"/><br/>
<img src="RuhulBeyan-10649_2.jpg"/><br/>
<i>Tibyân’</i>da gelmiştir ki bu âyet Tâif’te ve başka zamanlarda Hz. Peygamber (s.a.)’in<br/>
parmaklarından su akması mûcizesine işârettir. Yine bu âyetin Hz. Sâlih (a.s.)’ın<br/>devesinin kayadan çıkmasına ya da pınar ve menbalardan suların fışkırmasına yâhut<br/>Mûsâ (a.s.)’ın taşa vurmasıyla suyun fışkırmasına veya buluttan yağmur boşalmasına ya<br/>da günahkârların gözlerinden gözyaşı gelmesine işârettir.<br/>
<i>Bu sebeple her iki gözünün çeşmelerini akıt<br/>Üzerinde kir, pas namına ne varsa yıka, temizle.</i><br/>
<b>2. On geceye <i>(haccın on gecesine)</i></b><b>,<br/></b>Bu “on gece” Zülhicce ayının ilk on gecesidir. Araplar gece deyince o gecelerin<br/>
gündüzlerini kasdederler. Ya da bu “on gece”den maksad Ramazan ayının son on<br/>gecesidir.<br/>
Gece kelimesinin nekre getirilmesi tâzim ifâde etmek içindir. Çünkü bu geceler<br/>
başkalarında olmayan bir takım faziletlerle tahsis edilmiştir. Bundan dolayı Allah bu<br/>gecelere yemin etmiştir. Bu faziletlerden birisi de Zülhicce ayının ilk on gününde hac<br/>amelleriyle meşgul olmaktır. Bir hadiste Hz. Peygamber (s.a.): “<i>Allah katında Zülhicce<br/>ayının on gününde yapılan bir hayırdan ne daha iyi, ne de sevabı daha büyük bir<br/>amel vardır</i>.” buyurdu. Bunun üzerine: “Allah yolunda cihad eden de mi?” denildi. Hz.<br/>Peygamber (s.a.) şöyle cevap verdi: <i>“Allah yolunda cihad eden de. Ancak kendi malı<br/>ve canıyla cihada çıkıp da bunlardan hiçbir şeyi geri getirmeyen</i>/<i>şehit düşen hariç.”<br/></i><a href="RuhulBeyans.html#10652">[92] </a>Bu hadiste cihada çıkan kimsenin evinden çıkarken bir daha geri dönmemeye niyet<br/>etmesi gerektiğine işâret vardır. Allah Teâlâ dilediğini yapar.<br/>
Ramazan ayının son on gününün şerefine gelince bin aydan daha hayırlı olan kadir<br/>
gecesinin bu gecelerde aranması (fazîletini anlatmak için) yeterlidir.<br/>
Bu “on gece”nin âşurâ gününün de içinde olduğu Muharrem’in on gece ya da içinde<br/>
Berat gecesinin de olduğu Şaban ayının ortasında bulunan on gecedir.<br/>
<b>Baklî</b> şöyle der: Bu on gece, Allah Teâlâ’nın günlerinde gökleri ve yeri yarattığı altı<br/>
gün ile Âdem (a.s.)’ın yaratıldığı gece/gün, gündüzünde kıyametin kopacağı gece,<br/>Allah’ın Hz. Mûsâ (a.s.) ile konuştuğu ve Hz. Peygamber (s.a.)’e isrânın meydana<br/>geldiği gecedir.<br/>
<b>Kâşânî</b> der ki: Allah, rûhun bedene taallukunun ilk tesiri ortaya çıktığı zaman rûhun<br/>
nurunun beden maddesi üzerine zuhûrunun başlangıcına yemin etmiştir. Yine “on<br/>geceye”, kemâli elde etmenin sebep ve araçları olduğu için rûhun bedene taalluku<br/>sırasında taayyün eden zâhir ve bâtın hislerin yerlerine yemin etmiştir.<br/>
<i>et-Te’vîlâtü’n-Necmiyye</i>’de der ki: Allah mü’minin kalp toprağından bir tek<br/>
