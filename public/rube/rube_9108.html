<a name=9109></a><img src="RuhulBeyan-9109_1.jpg"/><br/>
<b>28. Öyleyken Rabbinizin hangi nimetlerini yalanlayabilirsiniz?<br/></b>Onları Allah Teâlâ’nın ebedî bir hayat ile diriltmesi ve devamlı nimetlerini ihsân<br/>
etmesi, nimetlerin en yücesidir.<br/>
<b>Tayyibî</b> demiştir ki; muhatab bir olduğu halde, “Vechü Rabbike”deki zamir müfred,<br/>
Rabbikümâda ise nasıl tesniye gelmiştir? Ben derim ki, öncekinde iş çok ciddi ve büyük<br/>olduğundan dolayı hitab edilmeğe kabiliyeti olan herkese ayrı ayrı hitabı genelleştirmek<br/>gerekmiş olduğundan insan ile cin bu hitapda toplanmış ve “Rabbinin zâtı” buyurularak<br/>her birine seslenilmiştir. İkincisi böyle olmadığından insan ve cin topluluğuna râci<br/>tesniye zamiri ile bırakılmıştır.<br/>
<i><b>“Yeryüzünde bulunan her canlı yok olacaktır.”</b></i> (er-Rahmân, 55/26) âyet-i<br/>
kerîmesinde beşer zemininde bulunan herkesin yok olacağına bir işâret vardır. Bu yok<br/>oluş ya bedenî lezzet ve zevklere, hayvanî şehvetlere dalarak tabii ölümle olur veya<br/>beşerî zaaf ve sıfatlardan sıyrılarak rûhânî sıfatlara bürünerek isteğe bağlı ölümle olur.<br/>Ayrıca, akıllılarda kullanılan “men” lafzının, hayal ve vehim gibi hastalıklardan sâlim<br/>akıllı varlıklar çoğunluk kabul edilerek kullanıldığını da göstermektedir. Çünkü akl-ı<br/>selîm sahibleri yaratılış zekaları ve topraklarının temizliği sebebiyle biyolojik<br/>bağlardan kurtulup ilâhî tecellîlerle kalırlar. <i><b>“Ancak azamet ve ikram sâhibi Rabbinin<br/>zâtı bâki kalacak” </b></i>(er-Rahmân, 55/27) âyet-i kerîmesi ile yine, isimlere dayalı nisbet<br/>çokluğunun fânî, Cemal, Celal sıfatlarıyla nitelenmiş zât-ı ilâhîye mahsus vahdet-i<br/>hakîkînin bâkî olduğu gösterilmiştir. Böyle olunca Rabbinizin nimetlerinden hangisini<br/>yalanlayabilirsiniz? Bu nimetler, hakîkî hayatı bâkî, mecazî hayatı fânî kılmakla, ilâhî<br/>lütfa hak kazanan kimse için Latif, kahra müstehak olan kimse hakkında da Kahhâr<br/>sıfatını göstermekle, her şeyi kuşatan ilmiyle her iki taraftan kimin neye hak kazandığını<br/>bildiği için bunları böyle yapmıştır. Bazıları demişlerdir ki; kâinâta araştırmacı bir<br/>gözle bakacak olursan onun gerçekten fânî olduğunu, bu kâinatta bulunan yaratılmışların<br/>da fânî olduğunu görürsün. Varlığı başkasına muhtâc olan bir şey gerçekte fânîdir.<br/>Çünkü kendi kendine var olamaz, aslında kendi benliği yoktur. Hakikî vucud, gerçek<br/>varlık, kıdem sıfatına sâhib olan varlıktır. Bu sebeple Allah zâtını <i><b>“Ancak azamet ve<br/>ikram sâhibi Rabbinin zâtı bâkî kalacaktır”</b></i> âyet-i kerîmesiyle övmüştür.<br/>
<b>Şeyh Mağribî</b> şöyle demiştir:<br/>
<i>Gölge, varlık ızhar eder; fakat aslı yoktur<br/>Yokluğu varlıkta tanırsan kurtulursun.</i><br/>
<b>Molla Câmî</b> şöyle demiştir:<br/>
<i>Sen ortada hiçbir şey bile değilsin, var olan her şey O’dur<br/>Hem “elest” diye sorup hem “belî” diyen bizzat O’nun kendisidir.</i><br/>
