<a name=4816></a>Sonra Zekeriyya (a.s.) zikredilen vasıfları taşıyan bir kalbin doğumuyla müjdelenince,<br/>
Allâh’ın nuruyla diri olan kalbi, kısır bir kalıbın nasıl taşıyacağını kendisine gösterecek<br/>bir alâmet istedi. Allah Teâlâ da ona: <i>“Senin alametin insanlarla konuşmamandır.”<br/></i>buyurdu. Yani Allah’tan başkasıyla muhatap olmaman ve üç gece Allah’tan başkasına<br/>yönelmemendir. “<i>Üç gece</i>” ifâdesi, Allâh’ın dışındaki şeylerin mertebelerine de işaret<br/>etmektedir. Bunlar üçtür: Cansız varlıklar, canlılar ve rûhânî varlıklardır. Kişi,<br/>Allah’tan başkasına yönelmemek sûretiyle Allâh’a yaklaştığında O da ona bir çocuk<br/>vererek yaklaşır. Bu çocuk, Allâh’ın nûruyla dirilen kalbdir.<br/>
Zekeriyya (a.s.), rûhunu hevâsının mâbedinden çıkarıp nefsinin, kalbinin ve benliğinin<br/>
vasıflarından meydana gelen bir topluluğa kattı ve onların hepsine birden şöyle dedi:<br/>“Gecenin bütün vakitlerinde ve gündüzün her tarafında, hatta ezel sabahı ve ebed<br/>akşamında Allah dışındaki şeylerden yüz çevirerek sadece Allâh’a yönelin!” Onun için<br/>kalb Yahya’sı doğunca ona şöyle denildi: “Ey Yahya! İlâhî feyz kitabını insânî değil,<br/>rabbânî bir kuvvetle tut. Çünkü insan zayıf yaratılmıştır, kuvvetsizdir. Allah Teâlâ ise<br/>bol rızık veren, güç ve kuvvet sahibidir.” Böylece Yahya ilim, hikmet, merhamet, takvâ<br/>sâhibi ve Allâh’ın dışındaki şeylere meyletmekten kendini temizlemiş bir kimse oldu.<br/>
Aynı zamanda o, “<i>O, ana babasına iyilik ediciydi, baş kaldıran bir zorba değildi.</i>”<br/>
Yani sürekli kötülüğü emreden nefis (nefs-i emmâre) gibi değildi. Babası olan ruha<br/>iyiliği, onu ilâhî feyzin nuruyla nurlandırmasıydı. Çünkü ruh, feyzi kabul mahalliydi.<br/>Çünkü ilâhî feyz her ne kadar ilk olarak ruhun nasibi ise de ruh latîf olduğu için onu<br/>tutamaz ve ondan geçer. Onu kalb kabul eder ve tutar. Çünkü kalbde sâfiyet (temizlik) ve<br/>kesâfet vardır. Sâfiyeti dolayısıyla feyzi kabul eder, kesâfetle de onu tutar. Tıpkı güneşin<br/>feyzini (ışığını) sâfiyetinden dolayı havanın kabul etmesi, fakat latîf olduğundan<br/>tutamaması gibi. Ayna ise güneşin feyzini sâfiyetinden dolayı kabul eder, kesâfetinden<br/>dolayı da onu tutar. İşte bu, emâneti meleklerin yüklenmeyip insanın yüklenmesinin<br/>sırlarından biridir.<br/>
Annesi olan kalıba (bedene) iyiliği ise onu kabir azabından kurtarıp cennete sokmak<br/>
için şeriatın emir ve yasaklarına uygun bir şekilde kullanmasıydı. <i>et-Te’vîlâtü’n-<br/>Necmiyye</i>’de özetle böyle geçmektedir.<br/>
Velîlerden birisi şöyle der: İsrailoğullları’nın bulunduğu çölde (Tîh’de) idim. Bir de<br/>
baktım ki bir adam benimle birlikte yürüyor. Onun durumuna şaştım. Bana onun Hızır<br/>(a.s.) olduğu ilham edildi. Ona “Allah aşkına sen kimsin?” diye sordum. O da: “Ben<br/>senin kardeşin Hızır’ım.” dedi. Ona: “Sana bir şey sormak istiyorum.” dedim. O da:<br/>“Sor!” dedi. Ben de: “Seni hangi vesileyle gördüm?” diye sordum. O da: “Annene iyilik<br/>etmen sebebiyle…” dedi. <b>İmam Sehâvî</b>’nin <i>el-Makâsıdü’l-hasene</i>’sinde böyle<br/>geçmektedir.<br/>
Şu halde akıllı kimse mutlak olarak maddî-manevî anne ve babasına iyilik etmelidir.<br/>
Çünkü iyilik cennete, ikram evine götürür. Zor durumlarda insanı emniyet, güven ve<br/>çeşitli kurtuluşlarla müjdeler.<br/>
