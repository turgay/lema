<a name=7868></a><img src="RuhulBeyan-7868_1.jpg"/><br/>
<img src="RuhulBeyan-7868_2.jpg"/><br/>
<b>7. Onlar zekâtı vermezler; âhireti inkâr edenler de onlardır.<br/></b><i>“Onlar zekâtı vermezler;”</i> yani ne farz olduğuna îman ederler ne de vermeye<br/>
yanaşırlar; “<i>âhireti</i>” yani ölümden sonra dirilmeyi ve sevap ve ikâbı <i>“inkâr edenler de<br/>yalnız onlardır, </i>onlar!” İkinci “( ) onlar” zamiri, meramı pekiştirmek için tekrar<br/>edilmiştir. Yani âhirette karşılığını alacaklarına inanmadıklarından dolayı zekât<br/>vermezler, demektir.<br/>
<i>“İnkâr edenler de yalnız onlardır”</i> ifâdesi, sılanın alanına dâhil olup <i>“zekât</i><br/>
<i>vermezler” </i>cümlesine mâtuftur. Birincisinin fiil cümlesi olmasına karşılık ikincinin<br/>isim cümlesi olmasının sebebi, zekât vermemelerinin ara sıra ortaya çıkan bir fiil<br/>olmasına karşın, ‘küfür’lerinin hiç kesintiye uğramayan bir şey olmasıdır.<br/>
Şâfiî âlimler der ki: Müşriklerin şirklerinden ve zekât vermediklerinden dolayı tehdîd<br/>
edilmesi, bir müşrikin şirk koştuğu esnâda bile zekât vermekle mükellef bulunduğunu<br/>gösterir. Şâyet müşrikler mükellef olmamış olsalardı, zekât vermedikleri için söz<br/>konusu tehdide de müstehak olmazlardı. Zekât vermekle mükellef olduklarına göre,<br/>İslâm’ın diğer teklifleriyle de mükelleftirler demektir. Çünkü mükellefiyetler arasında<br/>herhangi bir fark bulunduğunu söyleyen bir âlim yoktur. Buna göre müşrik, tekliflerden<br/>herhangi birisini terketmesi durumunda azâba çarptırılacak demektir. Bizim Iraklı<br/>Hanefî âlimler de bu görüştedir. Ancak bazı âlimler, müşriklerin bu tür emirlerin sadece<br/>‘farz olduğuna inanmak’la mükellef olduklarını; yoksa bizzat yerine getirmekle mükellef<br/>bulunmadıklarını ifâde etmişlerdir. <i>Usûl</i>’de genişçe açıklandığı üzere sadece inanılması<br/>gerekli bir şeye inanmadıkları için cezâya çarptırılacakları görüşünde oldukları ifâde<br/>edilmiştir.<br/>
Bizim Hanefî âlimlerimizden müşriklerin -önce müslüman olmak şartıyla- İslamın tâlî<br/>
ibadetleri ile de mükellef olduğunu söyleyenler vardır. Tıpkı bir müslümanın önce<br/>abdest almak şartıyla namazla mükellef olması gibi.<br/>
<b>Ebussuûd Efendi</b> <i>İrşâdü’l-akli’s-selîm</i> adlı tefsirinde der ki: Cenab-ı Hak zekât<br/>
vermemenin ne denli kötü bir eylem olduğunu göstermek ve iyice sakındırıp korkutmak<br/>amacıyla zekât vermemeyi müşriklerin özellikleri arasında saymış; müşrikleri de ‘zekât<br/>vermezler’ diye tavsîf etmiştir. Ayrıca <i>“âhireti inkâr edenler de yalnız onlardır”<br/></i>buyurarak ‘zekât vermeme’yi, ‘âhireti inkâr’ eylemi ile birlikte zikretmiştir.<br/>
Denilir ki: Zekât İslam’ın köprüsüdür; her kim bu köprüyü geçerse kurtuluşa erer, kim<br/>
de geçemez ve geri kalırsa helâk olup gider.<br/>
<b>İbnü’s-Sâib</b> der ki: Müşrikler de haccederler, umre yaparlar; ancak zekât vermek<br/>
sûretiyle mallarını temizlemezlerdi. Bir de inkârcı idiler.<br/>
<b>Kâşifî</b> der ki: “Müşriklerin diğer sıfatlarına nazaran zekât vermeye engel olmaları<br/>
üzerinde özellikle durulması, insanın malı çok sevmesi ve mal vermenin diğer amellere<br/>göre nefse daha ağır gelmesi sebebiyledir. Bu sıfat onların cimriliğine, insana şefkat<br/>
