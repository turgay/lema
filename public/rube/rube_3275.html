<a name=3276></a><img src="flower_sep.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
Haberlerde <b>Abdullah b. Ömer </b>(r.a.)’ın şöyle dediği rivâyet edilmiştir: “Fir’avn<br/>
zamanında Nil kurumuş. Onun üzerine halk Fir’avn’a gelip:<br/>
“–Hükümdarımız, Nil’in akmasını sağla” demişler. Buna cevaben Fir’avn:<br/>“–Ben sizden razı değilim ki?” demiş. Halk aynı isteği üç kez tekrarlamış, olumlu<br/>
cevap alamayınca da geri dönmüşler. Ama çok geçmeden tekrar gelen halk:<br/>
“–Hükümdarımız, hayvanlarımız telef oluyor, çocuklarımız, gençlerimiz ölüyor. Şayet<br/>
Nil’in akmasını sağlamazsan senden başka bir tanrı ediniriz.” demişler. Bunun üzerine<br/>Fir’avn halka:<br/>
‘-Madem öyle, çıkın araziye’ demiş. Halk araziye çıkınca, onların kendisini görüp<br/>
işitemeyeceği bir yere giderek onlardan uzaklaşmış. Yanağını toprağa yapıştırıp işaret<br/>parmağıyla işaret edip şöyle dua etmiş:<br/>
“–Allah’ım, efendisinin huzuruna zelil bir şekilde çıkan bir köle gibi huzuruna geldim.<br/>
Biliyorum ki Nil’i akıtmaya senden başka hiç kimsenin gücü yetmez. Lütfen Nil’i akıt.”<br/>
Sonra ayağa kalkmış. O sırada Nil coşkulu bir şeklide akmaya başlamış. Halkın<br/>
yanına gelen Fir’avn: “İşte Nil’in akmasını sağladım.” demiş. Bunun üzerine bütün halk<br/>ona secdeye kapanmış.”<br/>
Fakir <b>(Bursevî)</b> der ki: Bu Fir’avn’un mü’min olduğunu göstermez. Çünkü her ne<br/>
kadar îmân, tasdik ve ikrardan ibaret ise de mü’min bir kimseden tekzib ve inkar sâdır<br/>olmamasının yanı sıra onun bir yalanlama ve inkar lafzı ile küfre düşmemesi de gerekir.<br/>Şu da var ki Şârî Teâlâ’nın tekzib emaresi saydığı bazı mâsiyetler de vardır. Fir’avn’un<br/>insanları kendine kulluk etmeye çağırması ve kavminin kendisine secde etmesinden<br/>hoşnut olması bunlardandır. Böyle bir durumda asla mü’min olamaz.<br/>
Denilir ki bir gün Cebrail (a.s.), Fir’avn’a insan suretinde görünerek şöyle dedi:<br/>“–Ey hükümdar, öteki kölelerimin başına geçirdiğim, hazinelerimin anahtarlarını<br/>
verdiğim bir köle, bana düşmanlık etse, düşmanlarıma dost olup dostlarıma düşman<br/>olsa buna ne dersin?”<br/>
Fir’avn bu soruya şöyle cevap verdi:<br/>“–Benim böyle bir kölem olsaydı, onu Kızıldeniz’de boğardım.”<br/>Bu cevap üzerine Cebrail (a.s.) Fir’avn’a:<br/>“–Bunu bana yazılı olarak verebilir misin?” dedi.<br/>Bunun üzerine Fir’avn kalem-kağıt ve mürekkep getirterek şunları yazdı:<br/>“–Ebü’l-Abbas Velid b. Mus’ab der ki: Efendisine karşı çıkıp ona nankörlük eden bir<br/>
kölenin cezası denizde boğulmaktır.”<br/>
İşte Fir’avn boğulmakla yüz yüze gelince Cebrail ona yazısını gösterdi, o da yazısını<br/>
tanıdı. Cebrail ona şöyle dedi: “Bu hüküm, kendi aleyhine verdiğin hükümdür.”<br/>
