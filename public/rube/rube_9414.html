<a name=9415></a><img src="RuhulBeyan-9415_1.jpg"/><br/>
<img src="RuhulBeyan-9415_2.jpg"/><br/>
da zat itibariyle bir oldukları gibi. Bir oldukları zatları, onların insanlık yönüdür.<br/>Birinin ortadan kalkması, diğerinin de ortadan kalkmasını gerektirmez. Hevâ, kalıbın<br/>rûhâniyetinin üstün gelmesi sebebiyle bazan ruha yönelir. Bazan da kalıbın yoğunluk<br/>kazanması sebebiyle nefse meyleder. Dolayısıyla nefse devamlı olarak yardım edemez.<br/>Varlığının odunundaki zulmet ateşine üfürmekle yardım etse bile, kalp, ruh ve sır<br/>aydınlığının dalgalarının saldırıları karşısında, karanlığın aydınlığa; gecenin de<br/>gündüzden kaçarak yenildiği gibi yenilirdi. <i><b>“(Bilinsin ki) üstün gelecek olanlar<br/>şüphesiz Allah’ın tarafını tutanlardır.”</b></i> (el-Mâide, 5/56)<br/>
<b>13. Onların içlerinde size karşı duydukları korku, Allah’a olan korkularından</b><br/>
<b>daha şiddetlidir. Böyledir, çünkü onlar anlamayan bir topluluktur.</b><br/>
<i>“Onların içlerinde”</i> Ey müminler! <i>“size karşı duydukları korku, Allah’a olan</i><br/>
<i>korkularından daha şiddetlidir.”</i> <i>Rahbet</i> kelimesi ıstırab ve sıkıntı ile karışık üzüntü<br/>demek olup burada mechûl fiilden masdardır. Yâni korkulmak bakımından daha<br/>şiddetlidir. Âyet-i kerimedeki <i>siz</i> anlamında olan <i>entüm</i> muhatab zamiri müslümanlara<br/>râci olup hitâb onlaradır. Yâni korkanlar müslümanlar değil, münâfıklardır. O halde<br/>kendilerine hitâb edilen Müslümanlar, korkanlar değil kendilerinden korkulanlardır.<br/>Âyetin mânâsı şöyledir: “Münâfıkların sizden korkuları, kalplerindeki Allah<br/>korkularından daha şiddetlidir.”<br/>
<i>Keşşaf</i>’ta şöyle denilmiştir: Âyet-i kerimede <i>içlerinde</i> anlamındaki <i>sudûrihim</i><br/>
kelimesi, onların iki yüzlülük ve nifaklarına delildir. Yâni onlar görünürde Allah’tan<br/>korktuklarını açıklıyorlar, oysa siz onların içlerinde daha heybetli ve daha çok<br/>korkulacak durumdasınız. Şâyet, “sanki onlar Allah’tan o kadar korkuyorlar mı ki,<br/>O’ndan olan korkuları en şiddetli ve her şeyden çok olsun?” denilirse cevap olarak<br/>derim ki: “Onların gizlide sizden olan korkuları, size açıkladıkları Allah korkusundan<br/>daha şiddetlidir” demektir. Zira onlar Allah’tan çok korktuklarını sadece açıktan iddiâ<br/>ediyorlardı.<br/>
Fakîr (<b>Bursevî</b>) derim ki: Onlar, müminlerden gönüllerinde Allah’ın nuru yansıdığı<br/>
için korkuyorlardı. Karanlık aydınlıktan kaçtığı, hoşlanmadığı ve ona karşı koyamadığı<br/>gibi karanlıktan yana olanlar aydınlık kişilerden nefret eder, onunla bir arada bulunmaz.<br/>Karanlıktan maksadımız, şirkin, inkârın, riyânın ve iki yüzlülüğün karanlığıdır.<br/>Aydınlıktan maksadımız da tevhidin, îmânın, samîmiyet ve Allah korkusunun nurudur. Bu<br/>sebepledir ki, Allah Teâlâ: <i><b>“Allah’tan korkun ve bilin ki, Allah muttakîlerle<br/>beraberdir” </b></i>(el-Bakara, 2/194) buyurarak, takvâ sâhipleri ile beraber olduğunu haber<br/>verip, muhâliflerine karşı onlara yardım etmiştir.<br/>
<i>“Böyledir, çünkü onlar anlamayan bir topluluktur.” </i>Yâni Allah Teâlâ’dan çok<br/>
