<a name=8507></a><img src="RuhulBeyan-8507_1.jpg"/><br/>
Allah Teâlâ zulümden ve amellerin karşılığını eksiksiz yapmaktan münezzeh olunca<br/>
artık kul gönlünü hoş ve niyetini hâlis tutmalı hattâ hiç ecre talib olmamalıdır. Çünkü<br/>Allah Teâlâ cömertlerin en cömerdidir. Allah kuluna kulun istediğinden daha fazlasını<br/>verir.<br/>
<i>Sen kulluğu dilenciler gibi ücret karşılığı yapma,<br/>Çünkü dost kullarını beslemenin yolunu kendisi bilir.</i><br/>
<i>Mesnevi</i>’de şöyle denilmiştir:<br/>
<i>Âşıkların sevinci de kederi de O’dur.<br/>El emeği, hizmet ücreti yine O’dur.<br/>Âşık mâşuktan başkasını temâşa ederse,<br/>Bu aşk değil, beyhûde bir sevdâdır.<br/>Aşk öyle bir alevdir ki tutuştuğunda,<br/>Mâşuktan başka ne varsa her şeyi yakar kavurur.</i><br/>
<b>Ebulleys </b>(r.a.) tefsirinde belirtildiğine göre âyette şu hususa bir delil vardır:<br/>
Müslümanlar müşrikler üzerine hükümran ve güçlü oldukları zaman barış çağrısına<br/>icabet etmeleri doğru olmaz. Çünkü müşriklerle barış imzalamak cihadı terk etmek<br/>demek olur. Şâyet Müslümanlar güçlü ve üstün durumda değillerse bu durumda barış<br/>yapmakta bir sakınca yoktur. Allah Teâlâ şöyle buyuruyor: <i><b>“Eğer onlar barışa<br/>yanaşırlarsa sen de ona yanaş. Ve Allah’a dayan çünkü o işitendir bilendir.”</b></i> (Enfâl<br/>8/61) Yâni onlar sulh ve barışa meylederlerse sen de meyl edebilirsin. Daha başkaları<br/>da böyle demiştir. Nitekim bu durum, Müslümanları kâfirlerle sulh ve barış istemekten<br/>nehy etmektedir.<br/>
Ulema şöyle demiştir: Bu, Peygamberimiz (s.a.)’in Mekke’ye barış yoluyla değil<br/>
cihad ve savaş şartlarında girdiğinin bir delilidir. Çünkü Peygamberimiz, bu durumda<br/>barış yapmaktan nehyedilmiştir.<br/>
<b>Haddadi</b> Nisâ suresinin tefsirinde şöyle demiştir: Müslümanların cihad ve savaş gücü<br/>
varsa, kâfirlerle barış imzalamaları ve onları cizye vermeye mecbur etmeksizin öylece<br/>bırakmaları câiz değildir. Fakat Müslümanların onlara mukavemet edecek gücü olmaz<br/>ve kendi canları ve çoluk çocukları için bir endişe taşırlarsa bu durumda cizye<br/>ödemeksizin dahi kâfirle barış imzalayabilirler. Çünkü barış imzalamanın câiz<br/>olmaması, Müslümanların kuvvetli oluşlarına bağlıdır. Sebep ortadan kalkınca yasak da<br/>ortadan kalkmış olur. Cumhur ulemanın görüşü Mekke’nin savaşarak fethedildiği<br/>yönündedir. Yâni fetih barış yoluyla değil savaşla olmuştur. Çünkü mevzii de olsa<br/>Mekke’nin fethinde yer yer direniş ve çatışmalar yaşanmıştır. Şâyet barış yoluyla<br/>olsaydı Peygamberimiz (s.a.), <i>“Ebû Sufyan’ın evine giren emindir…”</i><a href="RuhulBeyans.html#8508">[75] </a>buyurmazdı.<br/>
