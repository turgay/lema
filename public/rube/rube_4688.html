<a name=4689></a><img src="RuhulBeyan-4689_1.jpg"/><br/>
<img src="RuhulBeyan-4689_2.jpg"/><br/>
<img src="RuhulBeyan-4689_3.jpg"/><br/>
<i>Zâhid, sakın Hakk’ın mekrinden emin olma!<br/>Çünkü ibâdethânenden ateşgede o kadar uzak değil</i><br/>
4. Bu işaretlerden birisi de Âdem sûretinde olup da İblis sıfatı taşıyan Âdemoğulları<br/>
ile ilgilidir. Onlar insan şeytanlarıdır. Onların alâmetleri, Allah’ı bırakıp şeytanı ve<br/>onun neslini dost edinirler. Rahman’a itâat etmez, şeytana boyun eğerler. Âdem’in<br/>neslinden olan peygamberlere ve velîlere tâbi olmaz, İblis’in soyuna uyarlar. Dostla<br/>düşmanı ayırt etmezler. Bu cehâletlerinden ötürü kendi nefislerine de zulmetmiş olurlar.<br/>Şeytana dost olmayı, Allah’a dost olmakla değişirler. Oysa şeytan ve nesli, kendilerinin<br/>düşmanıdır. Allah’ın dostları ise Allah Teâlâ’yı, O’nun dışında (masiva) hiçbir şeyle<br/>değişmezler ve Allah’tan gayrısını düşman edinirler. Nitekim İbrâhim Halîlullah<b> </b>(a.s.)<br/>şöyle demiştir: <i><b>“Siz ve eski atalarınız. Onlar benim düşmanımdır. Yalnız âlemlerin<br/>Rabb’i (benim dostumdur.)”</b></i> (eş-Şuarâ, 26/76-77) Çünkü o Allah’a gerçek anlamda<br/>dost olabilmenin ancak O’ndan gayrısını (masiva) düşman tanımakla mümkün olacağını<br/>görmüştü.<br/>
5. Bu işaretlerden birisi de şudur: Allah Teâlâ’nın şeytanları ne göklerin ve yerin<br/>
yaratılmasına, ne de kendilerinin var edilmesine şâhid tutmadığını haber vermesi, O’nun<br/>düşmanlarını şâhid tutmadığı bir takım şeyleri bazı dostlarına gösterdiğine delildir.<br/>Onlara ezelî nûruyla yok olan bazı eşyaya kudretinin ilk taalluk edişini ve yokluktan<br/>varlığa nasıl çıkardığını göstermiştir. Ehl-i nazarın ‘Bârî Teâlâ’nın vücudunun keyfiyeti,<br/>kudretinin yok olan şeylere (ma‘dûmât) nasıl taalluk ettiği ve ölümden sonraki azâbın<br/>nasıl olacağı ve benzerleri şeyler araştırılmaz.” şeklindeki sözlerine gelince bu bizim<br/>yukarıda söylediklerimizle çelişmez. Çünkü herhangi bir şeyin cüz’î akla göre imkansız<br/>olması, küllî keşfe yakın olmasına engel değildir. Zâten bizim sözümüz de keşf<br/>ehlinedir, başkasına değil.<br/>
<b>Sâib</b> der ki:<br/>
<i>Aşk sözünü akla söylemek<br/>Ölünün damarına neşter vurmaktır</i><br/>
<i>Mesnevî</i>’de ise şöyle der:<br/>
<i>Ey kendini, aklını beğenip hediye olarak Allah’a götüren kişi!<br/>Allah’ın huzûrunda, zavallı aklın, topraktan daha değersizdir.</i><br/>
<b>52. O gün <i>(Allah kâfirlere)</i></b><b>: Benim ortaklarım olduklarını ileri sürdüğünüz</b><br/>
