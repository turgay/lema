<a name=2933></a><i>“Onlara sert davran.”</i> Cihad konusunda her iki gruba da sert ve katı davran, onlara<br/>
yumuşak davranma.<br/>
<i>Tüyünün yumuşaklığı samurun canının belâsı olur<br/>Kirpinin dikeninin sertliği, canını kurtarır</i><br/>
<b>Atâ</b> şöyle der: “Bu âyet, gayr-i müslimleri affetme ve onların hatâlarından geçmeyi<br/>
emreden bütün âyetlerin hükmünü kaldırmıştır. Çünkü her vaktin bir hükmü vardır.”<br/>
<i>“Onların varacakları yer cehennemdir.”</i> Bu cümle, dünyada onların başlarına<br/>
gelecekler açıklandıktan sonra âhirette karşılaşacakları hususları açıklamak üzere<br/>getirilmiş bir başlangıç cümlesidir.<br/>
<i>“Ne kötü bir varış yeridir o!”</i> Varacakları, dönecekleri yer ne de kötüdür.<br/>“Merci’ (dönüş yeri) ile masîr (varış yeri) kelimeleri arasındaki fark şudur: “<img src="RuhulBeyan-2933_1.jpg"/>”<br/>
kelimesinde, önceki hâlinden farklı olması gerekirken, “<img src="RuhulBeyan-2933_2.jpg"/>” kelimesinin kullanımında<br/>
böyle bir şart yoktur.<br/>
Bir hadiste şöyle buyurulmuştur: “<i>Sana Allah korkusunu (takvâ) tavsiye ederim.</i><br/>
<i>Çünkü takvâ her işin başıdır</i> (yani her tâatin aslıdır). <i>Sana cihâdı tavsiye ederim.<br/>Çünkü cihad, ümmetimin ruhbanlığıdır</i>.”<a href="RuhulBeyans.html#2950">[202]</a><br/>
Takvâ, Allah Teâlâ’dan korkmak demektir. Çünkü kişi ancak Allah’tan korkmak<br/>
suretiyle itaate yönelir ve günahlardan yüz çevirir. Kalbde takvâ ağacı dikildiği zaman<br/>insanın her tarafı iyiliklere yönelir, günah işlemeye cür’et edemez.<br/>
Ruhbanlık, ruhban sınıfına âid olan manastırlarda ve mağaralarda kendini ibadete<br/>
verme, et ve güzel yiyecekleri terk etme, kaba elbise giyme gibi hasletlerdir. Peygamber<br/>Efendimiz (a.s.) bu sözleriyle daha önceki milletlerin ruhbanlıkla kazandıkları sevabı,<br/>Allah’ın rahmetine mazhar olan bu ümmetin ruhban hayatı yaşamadan gazâ ile elde<br/>edeceklerini ifade etmiştir. Çünkü canının arzuladığı her şeyi yiyen nice insan vardır ki<br/>kalbinde dünya sevgisi filizlenen oruçlu insandan daha hayırlıdır.<br/>
<b>Sa‘dî</b> (k.s.) der ki:<br/>
<i>Elinden hayır gelen bir oruç yiyici<br/>Dünyaya tapıp yıl boyu oruç tutan kimseden yeğdir</i><br/>
<b>Evzaî </b>şöyle demiştir: Rasûlullah (s.a.)’in ashâbının ve tâbiînin üzerinde önemle<br/>
durdukları beş şey vardı:<br/>
Cemaate devam etmek, sünnete uymak, mescidleri mamur kılmak, Kur’ân okumak ve<br/>
Allah yolunda cihad etmek.<br/>
Bir hadiste şöyle buyurulmuştur: “<i>Ümmetimin erkeklerinin en faziletlileri, Allah</i><br/>
<i>yolunda cihad edenlerdir. Ümmetimin kadınlarının en faziletlleri ise zarûrî işleri<br/>dışında evlerinden dışarı çıkmayanlarıdır.</i>”<a href="RuhulBeyans.html#2950">[203]</a><br/>
Başka bir hadiste ise şöyle buyurulmuştur: “<i>Allah yolunda cihad edenlere ezâ</i><br/>
