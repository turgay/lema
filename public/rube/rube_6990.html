<a name=6991></a><img src="RuhulBeyan-6991_1.jpg"/><br/>
<img src="RuhulBeyan-6991_2.jpg"/><br/>
<img src="RuhulBeyan-6991_3.jpg"/><br/>
Sonra Allah Teâlâ onları tehdit etmiş ve şöyle buyurmuştur:<br/>
<b>45. Onlardan öncekiler de <i>(peygamberlerini)</i></b><b> inkâr etmişlerdi. Bunlar, öncekilere</b><br/>
<b>verdiklerimizin onda birine erişmemişlerdi. <i>(Böyle </i></b><br/>
<i><b>iken)</b></i><b>, </b><br/>
<b>peygamberimi</b><br/>
<b>yalanladılar; ama benim karşılık olarak verdiğim nasıl olmuştu!</b><br/>
Senin kavmin Kureyş’in inkâr ettiği gibi <i>“Onlardan önceki”</i> geçmiş ümmetler ve<br/>
nesiller<i> “de (peygamberlerini) inkâr etmişlerdi.” </i>Halbuki <i>“Bunlar”</i> Kureyş ve Mekke<br/>müşrikleri,<b> </b>vücûdlarının kuvveti, mallarının ve evlâdların çokluğu, ömürlerinin<br/>uzunluğu bakımından “<i>öncekilere verdiklerimizin onda birine erişmemişlerdi. (Böyle<br/>iken), peygamberlerimi yalanladılar; ama benim karşılık olarak verdiğim” </i>köklerini<br/>kurutmak ve helâk etmek sûretiyle benim onları inkârım ve azâbım<i> “nasıl olmuştu!”<br/></i>Onların yanında bu Mekke müşriklerinin kıymeti vardır?! Öyleyse onlar gibi bir cezaya<br/>uğramaktan sakınsınlar.<br/>
Bu âyetlerde şuna işâret edilmektedir: Nazar (akıl ve düşünce) sâhibi biri insanları<br/>
Allah’a delâlet ve dâvet edince onun kötü dostları, câhil kardeşleri, akrabalarından ve<br/>dünya ehlinden gafil yardımcıları, -hatta bunlar dünya sevgisinin kendilerini sarhoş<br/>ettiği kötü âlimler bile olur ki Peygamberimiz (s.a.) onlar hakkında <i>“Onlar kullarımın<br/>yolunu kesenlerdir.”</i><a href="RuhulBeyans.html#6993">[41] </a>buyurmuştur- işte bütün bu insanlar bu kimseye şöyle sözler<br/>söylerler: “Bu adam sizi avlamak, onun tâbii, yardımcı ve müridleri olmanız için sizi<br/>kendisine tâbi kılmak istiyor. Sizi mezhebinizden/gittiğiniz yoldan çevirmek istiyor.<br/>Mallarınıza tamah ediyor. Dünyayı tamamen terk etmeye, akrabasından, âilesinden<br/>ayrılmaya, çocuklarını zâyi etmeye, anne babasına âsî olmaya kim güç yetirebilir? Bu<br/>yol hak yol değil. Sen bu işi tamamlayamazsın. Yaşadığın sürece sana dünyalık<br/>lâzımdır.” Bu zavallı kimse Allah’a yönelme ve dünyadan yüz çevirme konusunda<br/>kendisine yapılan nasihati kabulden vazgeçene kadar buna benzer sözler söylerler. Belki<br/>bu düşünceler kişinin kendi alçak kuruntuları, âdî nefsinin vesveselerinden de<br/>kaynaklanabilir. Onların yollarını sapıtıp helak oldukları gibi o da sapıtıp helâk olur.<br/>
İşte tâlib kendisinden önceki meşâyihın münkirlerinden ve peygamber vârislerini<br/>
yalanlayanlardan ibret alsın. Onların işlerinin sonu, dünyada dinin mertebelerinden<br/>mahrumiyet ve âhirette ayrılık ateşiyle azab görmekten başka bir şey değildir. Tâlib<br/>kendisini hak âşıklarının yolundan alıkoyanlara kulak asmaktan sakınsın. Çünkü onlar<br/>kendisinin dostlar sûretinde görünen düşmanlarıdır.<br/>
<i>Mesnevî</i>’de şöyle der:<br/>
