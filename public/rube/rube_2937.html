<a name=2938></a><img src="flower_sep.jpg"/><br/>
<img src="flower_sep.jpg"/><br/>
<i>“Yeryüzünde” </i>geniş olmasına, orada birbirinden uzak bölgeler bulunmasına ve pek<br/>
çok insan olmasına rağmen<i> “onların ne” </i>kendilerine yardım edecek bir<i> “dostu, ne de”<br/></i>şefâat ederek ve müdâfaada bulunarak onlardan ve azâbı engelleyecek bir<i> “yardımcısı<br/>vardır.”</i> Allah’ın emirlerine karşı gelen kimse, çok güçlü bir hükümdar da olsa azaptan<br/>kurtulamaz. Ancak günahlarından istiğfar etmek, Allah’ın birliğine samîmî bir şekilde<br/>inanmak ve gizlilikleri eksiksiz bilen yüce Allah’a bütünüyle yönelmek sûretiyle<br/>kurtulabilir.<br/>
<b>Muhammed b. Ca‘fer</b>’in şöyle söylediği hikaye edilmiştir: Halife ile birlikte bir<br/>
kayıkta idim. Halife:<br/>
“–Ben de birim, Rabbim de bir.” dedi. Ben ona:<br/>“–Sus ey müminlerin emîri, söylediğin şeyi bir defa daha söylersen birlikte suya batar<br/>
boğuluruz.” dedim.<br/>
“–Niçin?” dedi. Ben de:<br/>“–Çünkü sen ikisin: Ruh ve beden. İki kişiden dünyaya gelmişsin: Baba ve anne. İki<br/>
şey içerisindesin: Gece ve gündüz. İki şeyle hayatını devam ettiriyorsun: Yiyecek ve<br/>içecek. İki şeyle berabersin: Fakirlik ve âcizlik. Bir ve tek olan ise kendisinden başka<br/>ilah bulunmayan Allah’tır.” dedim.<br/>
Hikmet ehlinden birisi demiştir ki: Cennetlikler, sahip oldukları şu üç şey sayesinde<br/>
cennete girerler:<br/>
1. “Lâ ilâhe illallah Muhammedün Rasûlullah” sözü,<br/>2. Günahlardan istiğfar edip pişmanlık duymak,<br/>3. Dünyada Allah Teâlâ’ya çok hamd ü senâda bulunmak.<br/>Cennete girdiklerinde ilk söyleyecekleri söz, “<i><b>Bizden tasayı</b></i> (kabir, amel defteri ve<br/>
cehennem ateşi tasasını) <i><b>gideren Allah’a hamdolsun. Doğrusu Rabbimiz</b></i> (günahları<br/>ve masiyeti) <i><b>çok bağışlayan, çok karşılık verendir</b></i> (az amel ve tâatin karşılığını bol<br/>bol verendir).” (Fâtır, 35/34) sözleri olacaktır.<br/>
Bir hadiste şöyle buyurulmuştur: “<i>Ben, insanlar “Lâ ilâhe illallâh” deyinceye kadar</i><br/>
<i>onlarla savaşmakla emrolundum</i>.”<a href="RuhulBeyans.html#2950">[208]</a><br/>
<b>Molla Câmî</b> (k.s.) der ki:<br/>
<i>Gönlün, Hakk’ı gösteren bir aynadır<br/>O halde niçin aynanın yüzü karanlık?<br/>Bir cilâ gibi cilâla onu<br/>Ola ki aynan parlak olur<br/>Onun cilâsının ne olduğunu bilmezsen<br/>Bil ki “Lâilâhe illallah”tan başkası değil</i><br/>
