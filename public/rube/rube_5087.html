<a name=5088></a><img src="RuhulBeyan-5088_1.jpg"/><br/>
<b>Kâşifî</b> der ki: “<i>Keşfü’l-esrâr</i>’da şöyle nakledilir: “Zehrâ” lügatte çiçek demektir. Hak<br/>
Teâlâ dünyaya ‘çiçek’ dedi. Çünkü çiçeğin tazeliği iki üç gündür. Daha fazla olmaz. Az<br/>müddet içinde dökülür ve yok olur.”<br/>
<i>Dünya malı nimet nimet bahçesinin çiçeğidir<br/>Ki önce cilve ile ehl-i hâlin gönlünü çeker<br/>Bir hafta geçmeden ağaçtan aşağı dökülür<br/>Yola düşer, çerçöp gibi ayak altında kalır<br/>Bir şey ki her an zevâl âfeti peşindedir,<br/>Kemal ehli niçin gönlünde onun muhabbetine yer versin?</i><br/>
Akıllı kişiye gereken, bâkî rızkı tercih etmek, fânî nimetlere iltifat etmemek ve ölene<br/>
kadar elinde olan rızka kanâat göstermektir.<br/>
<b>Şeyh Sa’dî</b> (k.s.) der ki:<br/>
<i>Eğer hür isen toprak üzerinde uyu, başka şey isteme<br/>Bu fânî dünya için kimsenin elini öpme, ayağına kapanma<br/>Ey benim canım, bal, arısının sokmasına değmez<br/>Kendi pekmezine kan</i>â<i>at etmek ondan daha iyidir<br/>Hakk’ın taksîmine râzı olmayan kuldan<br/>Cenâb-ı Hak da hoşnud değildir.<br/>Kendi sirkemi yerim, içerim; zannetmesin<br/>Helvâ sahibi, onun cevr ve sitemini çekerim.<br/>Ey nefis aza kanâat et<br/>Ki sultan ve fakiri bir göresin<br/>İnsanı nefs-i emmâre hor ve hakîr eder<br/>Eğer akıllıysan onu aziz tutma.</i><br/>
Sonra rızkın en mûteberi, kudsî rûha gıda olan ilim, hikmet, ilâhî feyz ve tecellîdir.<br/><i>Mesnevî</i>’de der ki:<br/>
<i>Allah “Allâh’ın verdiği rızıktan yiyin” dedi.<br/>Sen, rızkı ekmek sandın, hikmet olduğunu anlamadın ha!<br/>Allah’ın verdiği rızık, insan mertebesine göre hikmettir.<br/>O rızık sonunda boğazında durmaz, seni öldürüp mahvetmez!<br/>Bu ağzını kapadın mı başka bir ağız açılır.<br/>O ağız sır lokmalarını yer, yutar.<br/>Bedenini şeytan aslanından kurtarabilirsen<br/>Allah sofrasında nice nimetler yersin!</i><br/>
