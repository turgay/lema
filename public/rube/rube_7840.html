<a name=7841></a>rastlanmadık bir durumdur. Böyle bir ayrım zaten müphem olan “eyyü” lafzında çok<br/>daha garib kaçmaktadır. Çünkü zaten müphem olan bir şeyde böyle bir ayrım yapılamaz.<br/>Ancak bu anlattığımız, nidâ dışındakilerde geçerlidir. Zira fasih ve yaygın olan<br/>kullanım, müennes bir şeye nidâ edilirken “eyyü”nün müennes olarak kullanılmasıdır.<br/>Tıpkı <i><b>“Ya eyyetühe’n-nefsü’l-mutmeinneh!”</b></i>de olduğu gibi. (el-Fecr 89/27) Nitekim<br/>bir kadına, müzekker olarak: “ya eyyühe’l-mer’etü!” diye nidâ edildiği duyulmamıştır.<br/>
Bilinmelidir ki kâinâtın bütün cüzleri sana Allah Teâlâ’nın birliğini, sonsuz bir<br/>
kudrete sahip olduğunu gösteren apaçık birer âyet ve âşikâr birer hüccettir. Bununla<br/>birlikte, asılların aslı Allah’ın bunlardaki irşad yönüne ve keyfiyetine iletmesidir.<br/>
Büyüklerden biri niçin tevbe edip Allah’a yöneldiğini anlatırken demiş ki: Sırtüstü<br/>
yatıyordum, hapsedilen birtakım kuşlar görünce dünyadan yüz çevirerek Mevlâ’ya<br/>yöneldim ve bir mürşid aramaya koyuldum. Bu arada <b>Ebu’l-Abbas</b> <b>Hızır’a</b> rastladım.<br/>Bana şöyle dedi: “Şeyh Abdülkadir’e git. Zira ben onun meclisinde bulunduğum bir<br/>sıra: «Allah bir kulunu kendisine çekmiş bulunuyor. Ona rastlarsan onu bana gönder»<br/>demişti. Bu zatın yanına gittiğimde beni: “Ey, Allah’ın kuşların diliyle kendisine çektiği<br/>ve pek çok hayırlar bahşettiği zat, buyur hoş geldin!” diyerek karşıladı.<br/>
İşte Allah bir kulunun hayrını isteyince onu dilediği bir sebep vâsıtasıyla kendine<br/>
çeker. Bir varlıkla öbürü arasında vasıta olmak bakımından herhangi bir fark yoktur.<br/>İnsan eğer basîret sâhibi ise her türlü varlık aynasında vahdet güzelliğini müşahede<br/>edebilir.<br/>
<i>Hakîkate ermiş kimse develerde de görür<br/>Çin ve Çiğil güzellerinde gördüklerini</i><br/>
Allah Teâlâ’nın en büyük âyetleri Allah’ın peygamberleri ve velileridir. Çünkü<br/>
Cenâb-ı Hak izzet ve kibriyâ özelliğiyle bütün âlemlere bunların zatlarından tecelli<br/>etmektedir. Öyle ise, bunca parlak âyeti ve onca âşikâr hucceti inkâr edenden daha<br/>cür’etkâr bir münkir olabilir mi!?<br/>
<b>Sehl (Tüsterî)</b> diyor ki: Allah’ın en açık âyetleri velîlerinde tecellî edenlerdir. Allah<br/>
bunların kerametlerini tasdik edenleri en bahtiyar kulları kılmıştır. Bedbaht kullarının<br/>gözlerini de bunları kabul edemeyecek kadar körleştirmiş, gönüllerini onlardan<br/>çevirmiştir. Her kim O’nun velilerinin âyetlerini inkâr ederse bizzat O’nun kudretini<br/>inkâr etmiş olur. Çünkü ilâhî kudret Allah dostları aracılığıyla birtakım emâreler ortaya<br/>koymaktadır. Yoksa bu zatlar o kerametleri kendiliklerinden ortaya koyuyor değillerdir.<br/>Yüce Allah şöyle buyuruyor: “Allah size delillerini gösteriyor. Allah’ın delillerinden<br/>hangisini inkâr ediyorsunuz?” Ayrıca; bir şeyin iyice tanıtılıp öğretildikten sonra inkâr<br/>edilmesi, bunlardan önceki inkârdan daha ağırdır. O halde, mürşidlerin irşad ve<br/>işaretini benimseyerek sapkın inkârcılar zümresinden olmayanlara ne mutlu!<br/>
<b>Huccetü’l-İslâm</b> <b>(Gazâlî)</b> der ki: Sana ne kadar şaşılsa yeridir: Zengin birinin evine<br/>
girip de oradaki türlü türlü zineti, çeşitli süs eşyalarını gördüğünde, bunlara karşı<br/>
