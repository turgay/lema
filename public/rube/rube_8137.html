<a name=8138></a><b>yaratılışlarını mı görmüşler? Onların bu şâhidlikleri yazılacak ve sorguya<br/>çekileceklerdir.</b><br/>
<i>“Onlar,” </i>melekler Allah’ın kızlarıdır diyerek <i>“Rahmân’ın kulları olan melekleri de</i><br/>
<i>dişi saydılar.” </i>Halbuki evlâd babanın kölesi olmaz. <i>“Acaba meleklerin” </i>dişi olarak<br/><i>“yaratılışlarını mı görmüşler? Onların bu şâhidlikleri”</i> amel defterlerine <i>“yazılacak<br/>ve”</i> kıyâmette bundan<i> “sorguya çekileceklerdir</i>.”<br/>
Bu ifâde, müşriklerin geride bahsedilen Allah’a evlâd nisbet etme inkârlarının başka<br/>
bir inkârı daha ihtivâ ettiğini açıklamakta ve bu küfürlerini onların başına çalmaktadır.<br/>Burada ortaya konulan ikinci inkârları ise, onların Allah’ın pek değerli kulları olan<br/>melekleri (gûyâ kendilerine göre) görüş bakımından en zayıf ve cins bakımından en<br/>değersiz sınıf (olan kızlar şeklinde) kabul etmeleridir. O melekler ki ibâdethanelerin<br/>mücâviri ve ubûdiyet mekânlarının müdavimleridir. Müşrikler bunları “Allah’ın kızı”<br/>diye isimlendirdiler. Böyle olunca kızlar kul ve köle olamazlar. Çünkü evlâd babasının<br/>kölesi olamaz. Dolayısıyla burada onların “melekler Allah’ın kızlarıdır” şeklindeki<br/>sözleri tekzîb edilmektedir.<br/>
<i>“Acaba meleklerin yaratılışlarını mı görmüşler?” </i>Bu ifâde “huzûr”; yani “hâzır<br/>
olmak, orada bulunmak” mânâsında “şühûd” kökünden olup “şehâdet” kökünden<br/>değildir. Yani onlar, Allah’ın melekleri yaratması sırasında orada hâzır mı bulundular<br/>da meleklerin kızlar olduklarını müşâhede ederek kız olduklarına hüküm veriyorlar. Bu<br/>durum ancak görerek bilinir. Dolayısıyla bu ifâde, onların cehâlet ve bilgisizliklerini<br/>ortaya koyup onlarla alay etmektedir. Çünkü onlar bu sözü ancak baba ve dedelerinden<br/>duymuşlardır ki zâten onlar da yalancı ve câhildirler. Yine bu ifâdede müneccimlerin ve<br/>yaldızlı hikmet ehli filozofların birçok konuda hatalı oldukları ortaya konulmuştur. Zîrâ<br/>onlar bu eksik akıllarıyla gayb hakkında hüküm vermişlerdir.<br/>
Anlatıldığına göre; müneccimin biri evine geldiğinde karısıyla birlikte oturan yabancı<br/>
bir adam gördü. Sövüp saydı, kavga çıkardı. Gönül ehli birisi bu durumu öğrendiğinde<br/>şöyle dedi:<br/>
<i>Ey müneccim daha evinde kim olduğunu bilmiyorsun,<br/>Feleklerin tepesinde ne olduğunu nereden bileceksin?</i><br/>
<b>İmâdü’l-kâtip</b> şöyle demiştir: Bütün ülkelerdeki müneccimler h. 582 yılı Şâban<br/>
ayında altı yıldızın terazi burcunda birleşmesi anında dünyanın ve kâinâtın bir rüzgar ve<br/>fırtına tûfânıyla yıkılıp harap olacağı (kıyâmetin kopacağı) konusunda ittifak ettiler.<br/>Bununla Acem ve Rum krallarını korkuttular. Artık ülke yöneticileri derin mağara ve<br/>sığınaklar kazdırıp buralara gıdâ ve su stoku yapmaya başladılar. Sözkonusu tehlikeli<br/>duruma hazırlandılar. Nihâyet müneccimlerin Âd kavmini helâk eden fırtına gibi bir<br/>fırtınanın yaşanacağı gece olarak tespit ettikleri o vakit gelince bizler sarayda sultanın<br/>yanında oturuyorduk. Sarayda mumlar yanıyor hiç biri kıpırdamıyordu bile. Biz o gece<br/>gibi daha sâkin ve sessiz bir gece görmedik.<br/>
