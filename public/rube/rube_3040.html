<a name=3041></a>“–Vah Aynâ-i Mardiyye’ye (ceylan gözlü hoşlanılan kadın) olan şevkime vah!”<br/>
diyerek yanımıza geldi. Arkadaşlarım:<br/>
“–Herhalde bu çocuk vesveseye kapıldı, aklı karıştı.” dediler. Ben:<br/>“–Evlâdım! Aynâ-i Mardiyye de nedir?” diye sordum. Çocuk şunları anlattı:<br/>“–Biraz uyumuştum. Rüyamda gördüm ki yanıma birisi gelip bana:<br/>“–Aynâ-i Mardiyye’ye git!” dedi ve beni içerisinde suyu hiç bozulmayan bir nehrin<br/>
bulunduğu bir bahçeye sürdü. Nehrin kenarında üzerlerinde anlatamayacağım güzel ve<br/>yeni elbiseler olan kadınlar vardı. Onlar beni görünce sevindiler ve:<br/>
“–Bu Aynâ-i Mardiyye’nin kocası!” dediler. Ben de:<br/>“–Allah’ın selamı üzerinize olsun, Aynâ-i Mardiyye aranızda mı?” diye sordum.<br/>
Onlar: “Biz onun hizmetçileri ve câriyeleriyiz, ileri doğru devam et!” dediler. İleri<br/>doğru devam ettim. Birden kendimi bir bahçe içerisinde tadı değişmeyen bir süt<br/>ırmağının kenarında buldum. Bahçede her türlü ziynet eşyası ve kadınlar vardı.<br/>Kadınları görünce, güzelliklerine tutuldum. Onlar beni görünce sevindiler ve:<br/>
“Vallahi bu, Aynâ-i Mardiyye’nin kocası!” dediler. Ben:<br/>“Allah’ın selamı üzerinize olsun, Aynâ-i Mardiyye aranızda mı?” diye sordum. Onlar<br/>
selamımı aldılar ve: “Ey Allah’ın velîsi, biz onun hizmetçileri ve câriyeleriyiz. Sen<br/>önüne doğru ilerle!” dediler. Ben de ilerledim. Kendimi birden bir şarap ırmağının<br/>kenarında buldum. Vâdinin (nehrin) kenarında, geride bıraktığım güzellikleri bana<br/>unutturan kadınlar vardı. Ben:<br/>
“Allah’ın selamı üzerinize olsun, Aynâ-i Mardiyye aranızda mı?” dedim. Onlar:<br/>“Hayır, biz onun hizmetçileri ve câriyeleriyiz. Önüne doğru devam et.” dediler. Ben<br/>
de devam ettim. Birden kendimi süzme baldan bir başka ırmağın kenarında buldum.<br/>Beyaz inciden yapılmış bir çardağa ulaştım. Çardağın kapısında bir câriye, üzerinde de<br/>anlatmaktan âciz olduğum güzel ziynet eşyası ve elbiseler vardı. Beni görünce sevindi<br/>ve:<br/>
“–Ey Aynâ-i Mardiyye! İşte kocan geldi.” diye çadıra seslendi.<br/>Ben çadıra yaklaştım, içeri girdim. Aynâ-i Mardiyye, inci ve yakut süslemeli altından<br/>
bir divan üzerinde oturuyordu. Görür görmez ona tutuldum. Bana:<br/>
“Merhaba ey Allah’ın velisi! Yanımıza gelme vaktin yaklaştı.” diyordu. Onu<br/>
kucaklamak için yaklaştım.<br/>
“Acele etme, sabırlı ol! Çünkü beni kucaklama vaktin henüz gelmedi. Çünkü sende<br/>
hayat rûhu var. Bu gece yanımızda iftar edersin inşallah.” dedi. Ben de o anda uyandım,<br/>ey Abdulvâhid. Ona kavuşmaya sabırsızlanıyorum.”<br/>
<b>Abdülvâhid </b>der ki: “Çocukla konuşmamız bitmemişti ki bir düşman seriyyesi<br/>
karşımıza çıktı. Çocuk onlara saldırdı. Saydım, dokuz düşman askerini öldürdü. Kendisi<br/>de (ölenlerin) onuncusu oldu. Yanına vardım, kan revan içerisindeydi. Ağız dolusu<br/>gülüyordu. Nihayet dünyadan göçtü.<br/>
Şâir ne kadar da güzel söylemiş:<br/>
