<a name=1932></a><img src="RuhulBeyan-1932_1.jpg"/><br/>
tahsîs için değildir. Zîrâ insan Allah’tan korkmasa ve O’na itâat etmese de ecel-i<br/>müsemmâsı her hâl ü kârda bu mertebeye ulaşmaz. Çünkü Allah onun iyi ve kötü işden<br/>hangi fiile yöneleceğini bilir ve ecelini ona göre tayin eder. Allah’ın ezelî ilminde<br/>mukadder olan onun muayyen ecelidir.<br/>
Bizler ise Allah’ın ezelî ilminde mâlum olan şeylere vâkıf değiliz. Kulun hangi amele<br/>
yöneleceğini bilemeyiz. Bu sebeple bir insanın tabii ölümle mi öleceğini, yoksa işlediği<br/>hayırlı amellerle ecelinin tehir mi edileceğini kestiremeyiz. Ancak o, yapması muhtemel<br/>olan iki işten birini tercih eder de ölümü vukû bulursa, işte o zaman o kul için tayin<br/>olunan ecel budur. Şu halde tereddüt bize göredir. Yoksa, Allah’ın takdirinde tereddüt<br/>yoktur. Aksi durumda Allah’ın kulun hangi amele yöneleceğini bilmemesi gerekirdi ki,<br/>bu da muhaldir.<br/>
Nitekim Cenab-ı Hak ezelî ilmi ile îman etmeyeceğini bildiği halde kâfire hitaben<br/>
şöyle buyurur: <i>“Müslüman ol ki cennete giresin, küfürde ısrar etme cehenneme<br/>girmeyesin.”</i> Buradaki emir ve nehiy onun zâhirde itâat mi, yoksa muhalefet mi<br/>edeceğini ortaya koymak içindir. Nitekim yanında bulunan topluluğa hizmetçisinin söz<br/>dinlemez olduğunu göstermek isteyen kişi, yapmayacağını bildiği halde ona bir işi<br/>emreder. İşte hazır bulunan ve hizmetçinin durumundan şüphelenen kimseler için onun<br/>itâatsiz olduğunun bilgisi ancak sâhibinin emri ile hâsıl olur. Hizmetçinin itâat edeceğini<br/>bilmesi de aynıdır. Kulların ihtiyarî fiilleri hakkında ilâhî mukadderâtın hepsi bu<br/>kabildendir.<br/>
Şu halde açıkça ortaya çıktı ki tereddüt bize göredir, yoksa Allah’ın ilmine göre değil.<br/>
Ancak Allah’ın ilminde var olan bir hususu haber vererek kullarını ona muttali etmesi<br/>müstesnâ. Nitekim Hz. Peygamber (s.a.)’i zamanındaki bazı kâfirlerin durumları<br/>hakkında şöyle bilgilendirmişti: <i><b>“İnkâr edenlere gelince, onları uyarsan da<br/>uyarmasan da onlar için birdir, onlar inanmazlar. Allah, onların, kalplerini ve<br/>kulaklarını mühürlemiştir, gözlerine perde inmiştir. Onlar için büyük bir azab<br/>vardır.”</b></i> (el-Bakara, 2/6-7) İşte bu onların asla îman etmeyeceklerine dair Allah’ın<br/>ilminde var olan hususun haber verilmesidir. Bu konuda söylenecek son söz budur. Esas<br/>doğru bilgi, herşeyin sahibi, her şeyi bilen Allah katındadır.<br/>
Ve <i>“Böyle iken siz hâlâ şüphe ediyorsunuz.”</i> Allah’ın sizin de, atalarınızın da<br/>
yaratıcısı olduğu ve eceliniz gelinceye kadar sizi yaşattığı açıkça ortaya çıktığı halde<br/>yeniden diriltme hakkındaki şüpheye düşmeniz normal değildir. Maddeleri ilk olarak<br/>yaratmaya, onları bir araya getirmeye, onlara önceden benzeri olmadan hayat vermeye<br/>ve dilediği kadar yaşatmaya kadir olan Allah, bu maddeleri tekrar bir araya getirmeye<br/>ve diriltmeye daha da kadirdir.<br/>
Âyetteki “ <br/>
 ” fiilinin aslı olan “Mirye” kelimesi, şüphe ile artan tereddüt<br/>
demektir. Devenin memesini meshederek sütünü çoğaltmaya çalışmak yani memeden süt<br/>çıkarmaya çalışmak için de bu kelime kullanılır.<br/>
<b>Ebussuûd Efendi</b> der ki: <i><b>“Öldüğümüz, toprak ve kemik haline geldiğimiz zaman</b></i><br/>
<i><b>mı diriltileceğiz?” </b></i>(el-Mü’minûn 23/82) âyeti ve benzeri âyetlerde belirtildiği gibi<br/>
