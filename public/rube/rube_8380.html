<a name=8381></a><img src="flower_sep.jpg"/><br/>
<img src="RuhulBeyan-8381_2.jpg"/><br/>
<img src="RuhulBeyan-8381_3.jpg"/><br/>
burhanlara rağmen Allah’ın âyetlerini inkâr ettiler. Allah’ın âyetlerinden başka<br/>evliyânın eserlerine nasıl inanırlar ki? Evet Allah Teâlâ’dan özel bir tevfik ve inâyet<br/>olursa o zaman maksûd ve meram hâsıl olur.<br/>
Şöyle hikâye edilir: <b>Ebû Süleyman Dârânî</b> (k.s.) hazretlerinden rivâyet edildiğine<br/>
göre o şöyle demektedir: Hikâye ve kıssacılardan birinin sohbet meclisine gidip geldim,<br/>anlattığı şeyler beni çok etkiledi. O meclisten kalkınca aklımda hiçbir şey kalmadı.<br/>İkinci kez tekrar gittim, bu sefer yol boyu hep bu anlattıklarından etkilendim. Sonra bu<br/>durum yine kayboldu. Daha sonra üçüncü kez aynı zâtın sohbet meclisine katıldım, artık<br/>o zâtın sözleri gönlümde iz bıraktı ve etkili oldu. Eve döndüm, evde bulunan bir takım<br/>oyun eğlence ve çalgı aletlerini kırdım attım. Bu zâtın anlatmış olduğu yolu tarikat,<br/>tasavvuf, zühd, takva ve sufilik yolunu benimsedim. Ebû Süleyman bu hikâyeyi Şeyh,<br/>ârif, vâiz Yahya b. Muaz er Râzî (k.s.) hazretlerine anlatınca Yahya b. Muaz “bir serçe<br/>kekliği avladı” buyurdular. Serçeden bu kıssacı üstadı, keklikten de Ebû Süleyman<br/>Dârânî’yi kastettiler. İşte vaaz, öğüt ve nasihat kapısı herkese açıktır. Ancak bu hususta<br/>Allah’ın rahmetine mazhar olanlar kabul görürler. En büyük nasihat ve öğüt ise<br/>Kur’ân’ın nasihat ve öğütleridir.<br/>
<b>Mollâ Câmî</b> şöyle demiştir:<br/>
<i>O ipi tutup ona sarılasın,<br/>Nefs ve hevâ kuyusundan dışarı çıkıp,<br/>Yüce âleme doğru gitmeye azmedesin diye<br/>Hak Teâlâ Kur’ân’ı “ip” olarak isimlendirdi.</i><br/>
<b>9. De ki: Ben peygamberlerin ilki değilim. Bana ve size ne yapılacağını da</b><br/>
<b>bilmem. Ben sadece bana vahyedilene uyarım. Ben sadece apaçık bir uyarıcıyım.</b><br/>
<i>“De ki: “Ben türedi bir elçi,” </i>beşere gönderilen ilk elçi <i>“değilim.” </i>Allah Teâlâ<br/>
benden önce de birçok elçiler gönderdi. Bunların hepsi de Allah’ın kullarını Allah’ın<br/>birliğine ve tâate dâvette ittifak ettiler. Ben de onların dâvet ettiklerinden başkasına<br/>dâvet edici değilim. Bilakis ben tevhidde ihlâsa ve kullukta sadâkate dâvet ediyorum.<br/>
Ben güzel ahlâkı tamamlamak için gönderildim. Onların güçlerinin yetmediğine ben<br/>
de muktedir değilim ki her istediğinizi size getirebileyim ve gaib haberlerden<br/>sorduğunuz her şeyi size haber verebileyim. Zira benden önceki elçiler de ancak<br/>Allah’ın kendilerine verdiği mûcizeleri meydana getirebiliyorlar ve kendilerine vahiyle<br/>bildirilen haberleri kavimlerine bildiriyorlardı. Öyleyse önceki elçilerin çağırdığı şeye<br/>benim sizi çağırmamı nasıl inkâr ediyor ve Allah’ın bana vermediği mûcizeyi benden<br/>
