<a name=1271></a><img src="RuhulBeyan-1271_1.jpg"/><br/>
<img src="RuhulBeyan-1271_2.jpg"/><br/>
<img src="flower_sep.jpg"/><br/>
<b>MEHİR VE KARI-KOCANIN </b><br/>
<b>İYİ GEÇİNMESİ</b><br/>
<b>4- Kadınlara mehirlerini gönül rızası ile <i>(cömertçe) </i></b><b>verin; eğer gönül hoşluğu ile o</b><br/>
<b>mehrin bir kısmını size bağışlarlarsa onu da âfiyetle yeyin.</b><br/>
Âyette geçen <i>“nihle” </i>kelimesinin farklı anlamları dikkate alınarak değişik tefsirler<br/>
yapılabilir: <i>“Nihle”, </i>“Allah tarafından bir farz olarak” demektir. Çünkü mehir Allah’ın<br/>din, şerîat ve diyânette farz kıldığı şeylerdendir. Buna göre âyetin mânâsı: “Evlenmeniz<br/>emredilen kadınlara mehirlerini Allah tarafından bir farz olarak verin.” demektir.<br/>
<i>“Nihle”</i>, “dindarlık” demektir. Buna göre âyetin mânâsı: “Onlara dindarlık ve şerîatın<br/>
gereği öyle olduğu için verin” demektir.<br/>
<i>“Nihle”</i>, “hîbe ve hediye” mânâsına da gelir. Buna göre âyetin mânâsı: “Allah<br/>
tarafından kadınlara bir hîbe, hediye ve ihsan olarak” demektir. Yâhut: “Kocaları<br/>tarafından gönül hoşluğu ile bir hediye ve hîbe olarak” demektir.<br/>
Kadınlara mehirlerini vermek eşlerine vacip olduğu halde, “mehir vermek”ten<br/>
“hediye” diye bahsedilmesi, büyük bir gönül rızası ve kalp rahatlığı içinde verme<br/>mânâsını ifâde etmek içindir. Çünkü âyette geçen <i>“îtâ”</i> ve <i>“nihle” </i>kelimeleri, verme<br/>mânâsındadır. Sanki şöyle denmiş oluyor: <i>“Kadınlara mehirlerini gönül rızâsı ile<br/>verin.”</i><br/>
Buradaki hitap kocalaradır. Hitâbın velîlere olduğu da söylenmiştir. Çünkü daha önce<br/>
velîler, kızlarının mehirlerini alırlardı. Hattâ kızı doğan birine, mehrini alıp malını<br/>artırır ve büyütürsün mânâsına, “Artırıp büyüten (nâfice) sana hayırlı olsun.” derlerdi.<br/>
<i>“Eğer kendi istekleriyle o mehrin bir kısmını size bağışlarlarsa” </i>ibâresinde <i>“min”</i><br/>
lafzının kullanılmasıyla kadınların kocalarına hîbe edecekleri kısmı az tutmaları teşvik<br/>edilmiş olmaktadır.<br/>
Âyetin mânâsı: “Ahlakınızdan ve geçimsizliğinizden şikâyetçi olmak gibi onları<br/>
vermeye zorlayan şeyler sebebiyle istemeyerek değil de içlerinden gelerek mehirlerinin<br/>bir kısmını size hîbe ederlerse...” demektir.<br/>
<i>“Onu da afiyetle yiyin.” </i>Yânî, içlerinden gelerek verdikleri kısmı alın, kendi<br/>
mülkünüz olarak istediğiniz şekilde tasarrufta bulunun. Burada özellikle “yeme”nin<br/>zikredilişinin sebebi, mâlî tasarrufların büyük bölümünün “yeme”ye mâtuf<br/>olmasındandır.<br/>
<i>“Âfiyetle” </i>ifadesi, mehrin hîbe edilen kısmının helalliğini; tamâmen mübah olduğunu<br/>
ve bundan bir sorumluluğun olmadığını ifâde etmektedir.<br/>
