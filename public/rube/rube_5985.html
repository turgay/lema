<a name=5986></a><img src="flower_sep.jpg"/><br/>
<img src="RuhulBeyan-5986_2.jpg"/><br/>
<img src="RuhulBeyan-5986_3.jpg"/><br/>
<img src="RuhulBeyan-5986_4.jpg"/><br/>
Çünkü karınca kendisine fayda veren çok şeyi bilir. Meselâ tohumun yeşermemesi için<br/>ikiye böler. Baklagilleri ise dörde böler. Çünkü baklagiller ikiye bölününce de biter.<br/>Tohum nemlenince, kuruması için onu yuvasından güneşe çıkarır.<br/>
<i>Hayatü’l-hayevân’</i>da der ki: “Karınca ne aşılanır ne de çiftleşir. Ancak ondan basit<br/>
bir parça yere düşer. Yumurta olana kadar büyür, sonra ondan karınca meydana gelir.”<br/>
“<i>Farkına varmadan</i>” ifâdesi, onlar sizi çiğnediklerinin farkında olmadıkları halde,<br/>
demektir. Çünkü farkında olsalardı böyle yapmazlardı. Yâni Süleyman (a.s.)’ın adâleti,<br/>kendisinin ve ordusunun faziletinden dolayı onlar ne bir karıncayı ne de ondan büyük<br/>bir şeyi çiğnemezler. Ancak farkında olmazlar o hâriç. Sanki karınca peygamberlerin<br/>yanılma halleri dışında zulüm ve eziyetten mâsum/korunmuş olduklarını hissetti.<br/>
Bu karıncanın Süleyman (a.s.)’ın ordusu hakkındaki: <i>“Onlar farkına varmadan...”</i><br/>
sözünün benzeri, Allah Teâlâ’nın, Muhammed (s.a.)’in ordusu hakkında buyurduğu:<br/><i><b>“Bilmeyerek çiğnemeniz sebebiyle üzüntüye kapılmanız ihtimali olmasaydı.”</b></i> (el-<br/>Feth, 48/25) âyetidir. Bununla Allah onların bir mü’mine zarar vermeyi<br/>kasdetmeyeceklerine dikkat çekmiştir. Şu kadar var ki Süleyman (a.s.)’ın ordusunu<br/>öven, Allah’ın izni ile bir karıncadır. Muhammed (s.a.)’in ordusunu öven ise bizzat<br/>Allah Teâlâ’dır. Muhammed (s.a.)’in diğer bütün peygamberlere olan fazilet ve<br/>üstünlüğü gibi ordusunun da diğer peygamberlerin ordularına göre üstünlüğü vardır.<br/>
<i> </i><br/>
<b>19. <i>(Süleyman)</i></b><b> onun sözünden dolayı gülümsedi ve dedi ki: Ey Rabbim! Beni,</b><br/>
<b>gerek bana gerekse ana-babama verdiğin nimete şükretmeye ve hoşnut olacağın<br/>iyi işler yapmaya muvaffak kıl. Rahmetinle, beni iyi kulların arasına kat.</b><br/>
Rivâyet edilir ki rüzgar bu sözü üç mil öteden Süleyman (a.s.)’ın kulağına<br/>
yetiştirdi.<i>“(Süleyman) onun sözünden dolayı gülümsedi”</i> ve gülmeye başladı.<br/>
Tebessüm/gülümseme, gülmenin başlangıcıdır ve sesi olmayan gülmedir. Süleyman<br/>
(a.s.)’ın tebessümünde ileri giderek onu tamamladığı ve gülmenin ilk mertebesine erdiği<br/>kasdedilmiştir. Yâni Süleyman (a.s.) karıncanın sakınmasına ve diğerlerini<br/>sakındırmasına, kendi faydasına olan şeyleri ve hemcinslerinin faydasına olan şeyleri<br/>bilmesine hayret ederek tebessüm etti. Çünkü peygamberlerin gülmesi tebessüm<br/>şeklindedir. İnsan alışkın olmadığı bir şeyi görünce veya duyunca şaşırır ve tebessüm<br/>eder.<br/>
Bazıları demiştir ki: Süleyman (a.s.)’ın gülmesinin zâhiri, karıncanın sözüne şaşma,<br/>
bâtını ise Allah’ın kendisine ihsan ettiği karıncanın sözünü anlamaktan dolayı duyduğu<br/>sevinç ve Allah’ın çeşitli mahlûkâtı arasında takvâ ve şefkat konusunda kendisinin ve<br/>
