<a name=5975></a><b>16. Süleyman Dâvud’a vâris oldu ve dedi ki: Ey insanlar! Bize kuş dili öğretildi ve</b><br/>
<b>bize her şeyden <i>(nasip)</i></b><b> verildi. Doğrusu bu apaçık bir lütuftur.</b><br/>
<i>“Süleyman Dâvud’a vâris oldu”</i><b> </b>Yâni babasının vefâtından sonra ilim, nübüvvet ve<br/>
mülk ona geçti. Bu hususlarda diğer çocukları değil o, babasının yerine kâim oldu.<br/>
Buna “<i>mîras</i>” adı verilmesi mecâzendir. Çünkü gerçekte mîras mal konusundadır.<br/>
Peygamberler ise ancak nefsânî kemâlât mîras bırakırlar. Onların yanında malın değeri<br/>yoktur.<br/>
<b>Rasûlullah </b>(s.a.) <b>Ali </b>(r.a.)’a hitâben şöyle buyurmuştur: <i>“Sen benim kardeşim ve</i><br/>
<i>vârisimsin.” </i>Ali<b> </b>(r.a.): <i>“Senin mîrasın nedir?” </i>diye sordu. Rasûlullah (s.a.): <i>“Benden<br/>önceki peygamberlerin mîras bıraktığı Allah’ın kitabı ve benim sünnetim.”</i> buyurdu.<br/><a href="RuhulBeyans.html#5990">[46]</a><br/>
Kutublardan birisi, Rabbinden kendisinden sonra makâmını oğluna vermesini istedi.<br/>
Hak Teâlâ ona sırrında: “Hilâfet makâmı verâsetle olmaz. Bu ancak ilimlerde ve<br/>mallarda olur.” buyurdu.<br/>
Sâdık mürid, bu iş için istîdad kazandıktan sonra hakîkatlerin ilimlerini şeyhinden<br/>
mîras olarak alır. Bu hakîkatler onun makâmâtı olur. Bu yüzden Hz. Peygamber (a.s.):<br/><i>“Âlimler peygamberlerin vârisleridir.</i>”<a href="RuhulBeyans.html#5990">[47]</a> buyurmuştur.<br/>
<i>et-Te’vîlâtü’n-Necmiyye</i>’de der ki: “İşâret etmektedir ki kalb Süleyman’ı ruh<br/>
Dâvud’una vâris olur. Çünkü hazret-i ilâhiyyeden sâdır olan her vârid, ilhâm, işâret,<br/>vahiy ve rabbânî feyz rûha geçer. Rûhun letâfetinin kemâlinden dolayı ondan kalbe<br/>ulaşır. Çünkü kalb safâsı (temizliği ve berraklığı) ile onu kabul eder, kesâfet ve<br/>salâbetiyle de onu muhâfaza eder. Bundan dolayı kalb ruhdan daha şerefli kılınmıştır.<br/>Bu yüzden Süleyman (a.s.) Dâvud (a.s.)’dan daha isâbetli hüküm verirdi. Rasûlullah<br/>(s.a.) de: “<i>Ey Vâbisa! Kalbine danış/kalbinden fetva iste.</i>”<a href="RuhulBeyans.html#5990">[48] </a>buyurmuş, “Rûhuna<br/>danış” buyurmamıştır.<br/>
<b>Kâşifî</b><i> </i>der ki: “Rivâyete göre Davud (a.s.)’ın on dokuz oğlu vardı. Her biri padişahlık<br/>
iddiâsında bulundular. Hak Teâlâ semâdan mühürlenmiş bir mektup gönderdi. İçinde<br/>birkaç meseleyi zikretti ve şöyle buyurdu: “Bu meselelere evlâdlarından hangisi cevap<br/>verirse, senden sonra mülkünün vârisi olacak.” Davud çocuklarını topladı, âlimleri ve<br/>seçkinleri de oraya çağırdı. Çocuklarına şu meseleleri sordu:<br/>
“Eşyanın en yakını hangisidir? Eşyanın en uzak olanı nedir? Kendisine bağlanılan,<br/>
ünsiyet edileni hangisidir? Kendisinden kaçılan, uzaklaşılan şey nedir? İki kâim, iki<br/>değişen ve iki düşman olanları hangileridir? Sonu övülen ve güzel olan iş hangisidir?<br/>Sonu kötü ve kınanmış olan iş hangisidir?”<br/>
Davud’un çocukları cevap vermekten âciz kaldılar. Süleyman, eğer izin verilirse<br/>
cevaplarını söyleyeceğini bildirdi. Davud kendisine izin verdi, Süleyman şöyle<br/>cevaplandırdı: “İnsana en yakın olan şey âhirettir. En uzak olan ise dünyadan geçen,<br/>uzaklaşan şeydir. Eşyanın ünsiyet edeni, insan cesedinin ruhla olan ünsiyetidir.<br/>Kendisinden en çok kaçılan, uzaklaşılan şey, ruhu olmayan bedendir. Kâim olan iki şey,<br/>arz ile semâdır. İki değişen gece ile gündüzdür. İki düşman, ölümle hayattır. Sonu<br/>
