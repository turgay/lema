<a name=5178></a><b>Hucendî</b> der ki:<br/>
<i>Kur’an dinlerken her zaman seni bir sıkıntı alıyor<br/>Bâtıllar gibi Hak kelâmından sana bıkkınlık gelmesi nedendir?</i><br/>
<i>et-Te’vîlâtü’n-Necmiyye’</i>de şöyle der: “Hak ile bâtılı, yaratılan ile Yaratan’ı, hudûs<br/>
(sonradan olma) ile kıdemi (ezeliliği) ayırt eden nûr; nebîler, rasûller ve kâmil<br/>velîlerden Allâh’ın ihlaslı kıldığı kullarının kalblerine attığı bir nurdur. Bu nur ne şer‘î<br/>ilimlerin tekrârıyla ne de aklî düşüncelerle elde edilir. Onun zıyâsı vardır. Tevhid ile<br/>şirkten, şerîat ile tamahkârlıktan, ihlâs ile riyâdan, Yaratan ile yaratılmışlardan,<br/>hüviyyet ile enâniyyetten sakınan müttakîlerin kendisinden öğüt aldığı bir zikirdir/<br/>öğüttür. <i>“İşte bu da, bizim indirdiğimiz”</i> kendisinden öğüt alanlar ve ondan öğüt<br/>almanın Hz. Peygamber (s.a.)’in aklının ve tefekkürünün neticelerinden değil O’nun<br/>kalbine indirdiğimiz nurdan olduğunu bilenler için mübârek<i> “hayırlı ve faydalı bir<br/>öğüttür.” </i>Şimdi onun bizim hidâyetimizden bir nûr olduğunu inkâr mı ediyorsunuz?”<br/>
Hikâye olunur ki Osmanlı sultanlarının dedesi <b>Osman Gazi</b>, vâsıl olduğu yüksek<br/>
mertebeye Allâh’ın kelâmına saygı göstermekle ulaşmıştır. Şöyle ki: O zamânının en<br/>cömertlerindendi. Elinde olanı, gelip gidenlere dağıtırdı. Onun bu durumu memleketinin<br/>ahâlisine ağır geldi ve onun davranışını kınadılar. O da halkın bu tavrını Hacı Bektaş’a<br/>ya da büyüklerden başka birine şikâyet etmek için yola koyuldu. Yolda bir adamın evine<br/>misafir oldu. Akşam olduğunda ev sahibi ona yatacağı yeri gösterdi. Odanın duvarında<br/>mushaf asılmıştı. Onun ne olduğunu sordu. Kendisine onun Allâh’ın kelâmı olduğunu<br/>söylediler. Bunun üzerine: “Allâh’ın kelâmının bulunduğu yerde oturmak ve uzanmak<br/>edebe uygun değildir” dedi. Kur’an’a hürmeten ayağa kalktı. Ona yönelerek ellerini<br/>bağladı. Sabaha kadar bu halde kaldı. Sabah olunca yoluna devam etti. Yolda onu bir<br/>adam karşıladı ve “Senin aradığın kişi benim.” dedi. Sonra sözüne şöyle devam etti:<br/>“Allah, kelâmına gösterdiğin saygı sebebiyle seni yüceltti, sana ve zürriyetine saltanatı<br/>verdi.” Sonra ona ağaçtan bir dal kesmesini emretti. Dalın ucuna mendilini bağladı ve:<br/>“Bu senin sancağın olsun.” dedi. Bundan sonra Osman Gazi’nin etrafına bir cemâat<br/>toplandı. O, ilk gazâsını Bilecik’e yaptı ve Allâh’ın yardımıyla orayı fethetti. Sonra<br/>zâhiren de Sultan Alâaddin ona izin verdi. Böylelikle Osman Gâzi, sultan oldu.<br/>
Bu hikayeden alınacak bazı ibretler vardır:<br/>1- Sultanlık da nübüvvet gibi Allâh’ın husûsî ihsanlarındandır.<br/>2- Cömertlik, murâd kapısının anahtarıdır.<br/>3- Şaşkınlık zamânında Allâh’a mürâcaat etmenin te’siri büyüktür.<br/>4- Allah kelâmını gözetip ona riâyet etmek, mutlak olarak sûrî/zâhirî ya da mânevî<br/>
saltanata sebeptir. Çünkü o, mübârek bir zikirdir/öğüttür.<br/>
5- Allah kelâmını gözetmeyi ve ona riâyeti terk etmek, kişinin kuvvetinin azalmasına,<br/>
hattâ kendisinin zevâline sebep olur. Nitekim bu asırlarda olan budur. Önceki sultanlar<br/>döneminde olan terakkî/ilerleme, yerini gerilemeye bırakmıştır. Bizim zamânımızda<br/>
