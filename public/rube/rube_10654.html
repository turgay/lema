<a name=10655></a><img src="flower_sep.jpg"/><br/>
<img src="RuhulBeyan-10655_2.jpg"/><br/>
<b>7. Direkleri <i>(yüksek binaları)</i></b><b> olan, İrem şehrine?<br/></b>“<b>İrem</b>” kelimesi onların Âd kavminin ilk nesli olduklarını bildirmek (açıklamak) için<br/>
önceki “<b>Âd</b>” kelimesine atfedilmiştir (atf-ı beyân). Kelimenin başında bir muzâf<br/>gizlidir. Takdîri “İrem oğulları” ya da “İrem halkı” şeklindedir. Çünkü “İrem” onların<br/>yaşadıkları beldenin veya oturdukları toprağın adıdır. Onların evleri Umman ile<br/>Hadramut arasında bulunuyordu. Buraları kum tepelerinin bulunduğu çöl bir bölge idi.<br/>Âyetin izâfetle kırâati de bunu desteklemektedir.<br/>
<i>el-Müfredât</i>’ta der ki: “İrem”; taştan bina edilmiş işâret demektir. “Direkleri olan<br/>
İrem” ifâdesi minâre ve kabir şeklinde yüksek ve süslü sütunlara işârettir. Burada da<br/>“işâretlerin sâhibi” mânâsına bir muzâf hazfedilmiştir.<br/>
“Zâtü’l-imâd” boyları direklere benzetilerek uzun boylu İremlilere. Ya da çadır ve<br/>
direk sâhibi İremlilere, demektir. Çünkü İrem halkı otlaktan otlağa giden çadırlarda<br/>yaşayan bedevi bir halktı. Otlaklara kurdukları çadırlarını otlar kuruyup da rüzgarlar<br/>esmeye başladığında sökerler ve evlerine geri dönerlerdi.<br/>
Ya da bu ifâde ‘yüksek bina sâhibi İrem’ demektir. İrem halkı gerçekten sütunlar<br/>
üzerine kurulmuş yüksek yüksek binalarda yaşayan kimselerdi. Onlar sütunları yontarlar<br/>sonra yere dikerler ve üzerlerine köşk yaparlardı. Onların köşkleri ta uzaklardan<br/>görülürdü. Ya da “sütunları olan İrem” demektir. Çünkü İremlilerin şehirleri sütunların<br/>üzerinde yükselmiş binalardan oluşmaktaydı. Bu takdirde İrem onların yaşadıkları<br/>beldelerin isimleri olmaktadır.<br/>
<b>Süheylî</b> (r.h.) der ki: “Direkleri (yüksek binaları) olan, İrem şehrine” ifâdesiyle<br/>
kasdedilen, Ceyrun b. Sa’d b. İrem’dir. Dimaşk şehrini mermerden sütunlar üzerine<br/>kuran da odur. O şehre dört yüz bin veya kırk bin mermer sütun getirmiştir. Âyette geçen<br/>“<b>direkler</b>”den maksad Dimaşk şehrinde üzerine evlerin kurulduğu bu direklerdir. Bu<br/>direklere “ceyrun” deniyor ve bu isimle biliniyordu. Şehre Hz. İbrahim Halîl (a.s.)’ın<br/>düşmanı Nemrud’un oğlu Dimaşk’ın ismine atfen “Dimaşk” ismi verilmiştir. Dimaşk<br/>daha sonraları müslüman olmuş ve Şam’da İbrahim Camii’ni yaptırmıştır.” Herhalde en<br/>doğru rivâyet bu olsa gerektir.<br/>
<b>8. Ki ülkeler içinde onun benzeri yaratılmamıştı,<br/></b>Bu cümle de İrem’in bir diğer sıfatıdır. Vücudlarının iriliği ve kuvvetlerinin<br/>
benzersizliği açısından yeryüzünde onların benzeri yaratılmamıştı. Bu insanların boyları<br/>dört yüz arşın geliyordu. Onlardan birisi kocaman bir kayayı alır, üzerinde taşır ve bir<br/>topluluğun üzerine atar ve onları helâk ederdi. Bu yüzden onlar <i><b>“Bizden daha kuvvetli<br/>kim var?”</b></i> (Fussilet, 41/15) derlerdi.<br/>
Onların kuşlardan benzeri anka kuştur. Bu kuş Çin adalarında bulunur. Bir kanadı on<br/>
