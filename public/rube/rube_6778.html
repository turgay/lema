<a name=6779></a><img src="RuhulBeyan-6779_1.jpg"/><br/>
Çünkü O’nun eli Allâh’ın kudret elinde fânî ve Allâh’ın kudret eliyle bâkîdir. İşte<br/>inşâallah Hz. Peygamber (s.a.)’in tüm sıfatları böyle anlaşılır ve onlardan faydalanılır.<br/>
Allah Teâlâ Hz. Peygamber (s.a.)’i nûrunun fazlalığından ve bu konuda kemâli<br/>
sebebiyle “nur saçan” buyurmak sûretiyle nurlandırıcı olmakla vasfetmiştir. Çünkü bazı<br/>kandiller zayıf olup çevresini aydınlatmaz.<br/>
<b>Kâşifî</b> şöyle demiştir: “__WORD__ (nur saçan)” kelimesi te’kiddir. Yâni sen diğer kandiller<br/>
gibi bir kandil değilsin. Diğer kandiller bazen sönük olur, bazen parlak. Sende ise<br/>aydınlık ezelden ebede kadar devam eder. Diğer kandillerin ışığı bir rüzgarla söner.<br/>Senin ışığını ise hiç kimse söndüremez. Nitekim Allah Teâlâ şöyle buyuruyor: “<i><b>Onlar<br/>ağızlarıyla Allâh’ın nurunu söndürmek istiyorlar. Halbuki kâfirler istemese de<br/>Allah nurunu tamamlayacaktır.</b></i>” (es-Saff, 61 /8).<br/>
<i>Mesnevî</i>’de der ki:<br/>
<i>Kim Hakk’ın mumunu üflerse,<br/>O mum sönmez, o üfleyenin ağzı yanar.<br/>Bir köpeğin ağzından deniz pislenir mi?<br/>Güneş üflemekle söner mi?</i><br/>
Diğer kandiller gece ışık verirler, gündüz değil. Sen, dünyânın karanlık gecesini dâvet<br/>
nurunla aydınlatmışsın. Kıyamet gününde de şefaat ışığınla aydınlatacaksın.<br/>
<i>Onun yüzü dünyâya aydınlık bir kandil oldu,<br/>Gecemiz, onun bakışı sâyesinde gündüz oldu.<br/>Yarın tekrar kandil yakıp aydınlatacak,<br/>Ki onunla günahkârların günahı yanacak.</i><br/>
<i>Keşfü’l-esrâr</i>’da denilmiştir ki: “Hak Teâlâ, “<i><b>(Orada) alev alev yanan bir kandil</b></i><br/>
<i><b>yarattık.</b></i>” (en-Nebe, 78/13) âyetinde güneşi ‘kandil’ diye isimlendirmiştir. Hz.<br/>Peygamber (s.a.)’e de ‘kandil’ demiştir. Güneş gökteki kandildir. Hz. Peygamber ise<br/>yeryüzündeki kandildir. Güneş, dünyânın kandilidir, Hz. Peygamber ise dînin kandilidir.<br/>O (güneş) felek menzillerinin kandili, bu (Hz. Peygamber) ise felek mahfillerinin<br/>kandilidir. O, su ve toprağın kandilidir, bu ise can ve gönlün kandilidir. O kandil<br/>(güneşin doğması) ile insanlar uykudan uyanıp kalkarlar, bu kandilin ortaya çıkmasıyla<br/>ise yokluk uykusundan kalkıp varlık sahasına gelirler.<br/>
<i>Senin nûrun bütün ruhlar için şem’ olmasaydı<br/>Yokluğun karanlıklarından seni kim dışarı çıkarabilirdi.</i><br/>
Bu mânâya işâret olarak buyurmuştur ki, yokluk ülkesinden geliyordun ve Âdem’in<br/>
önünde bir kandil elinde de senin ilk nûrundan bir nur vardı.<br/>
