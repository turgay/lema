<a name=9075></a><img src="RuhulBeyan-9075_1.jpg"/><br/>
<img src="flower_sep.jpg"/><br/>
<img src="RuhulBeyan-9075_3.jpg"/><br/>
<img src="flower_sep.jpg"/><br/>
<img src="RuhulBeyan-9075_5.jpg"/><br/>
<b>46. Bilakis kıyâmet onlara vaadedilen asıl saattir ve o saat daha belâlı ve daha</b><br/>
<b>acıdır.</b><br/>
Bu (bozgun), cezâlarının tamamı değildir. Aksine kıyâmet onların asıl azaplarının<br/>
vaadedildiği zamandır. Bu, o azabın başlangıcıdır. Kıyâmet anlamındaki “sâat” kelimesi<br/>daha önce geçtiğinden burada zamir olarak gelmesi gerekirken açık isim olarak<br/>getirilmesi kıyâmetin tehlikelerinin büyüklüğünü göstermek içindir. Âyet-i kerîme’de<br/>geçen “edhâ”, kelimesi belânın en şiddetlisi ve en büyüğü, “dâhiye,” kurtulma yolu<br/>olmayan en büyük belâ demektir. “Emerr,” acılığın en son ve en şiddetli sınırı<br/>anlamındadır. Bundan elde edilen mânâ: Kıyâmetin içinde bulunmak, Bedir savaşı<br/>içinde bulunmaktan daha korkunç ve tehlikelidir, azabı da Bedir azabından daha ağır ve<br/>daha büyük bir beladır. Çünkü yenilmek, öldürülmek ve esir düşmek gibi dünyanın belâ<br/>ve azabı, âhiret azâbından sadece bir örnektir. Nitekim dünya ateşi, âhiret ateşinin<br/>yalnız yetmişte birinin bir parçasıdır.<br/>
<b>47. Şüphesiz suçlular sapıklık ve çılgınlık içindedirler.<br/></b><i>“Şüphesiz suçlular”</i> önceki ve sonraki müşrikler, <i>“sapıklık ve çılgınlık</i><br/>
<i>içindedirler.”</i><b> </b>Yâni mahvolma ve çılgın ateşler içindedirler.<br/>
<b>48. O gün yüzüstü ateşe sürüklendiklerinde «Cehennemin elemini tadın!» denir.<br/></b>Âyette geçen “sekar” kelimesi, Cehennem’in özel adıdır. Bunun için türetilmemiştir.<br/>
Cehennemin beşinci tabakasının adı olduğu da söylenmiştir. Âyet-i kerîme’nin mânâsı;<br/>cehennem ateşinin sıcaklığını ve can yakıcılığını varın siz kıyaslayın. Cehennem ateşine<br/>dokunmak bile elem ve ızdırap duymaya sebeptir. Sekarın dokunması, onun acıtıcılığını<br/>ve elemini duymaktan mecazdır.<br/>
<i>Kâmûs’</i>ta şu kaydedilmiştir; “Sekar” adlı Cehennemin dokunuşunu tadın. Yâni ondan<br/>
size ilk dokunacak olanı tadın, anlamındadır. “Sıtmanın dokunuşunu duydu” sözünde<br/>olduğu gibi.<br/>
Peygamber (s.a.)’den rivâyet edildiğine göre şöyle buyurmuştur:<i> “Kıyâmet günü</i><br/>
<i>haklarında ilk hüküm verilecek olan insanlar şunlardır: Şehid olmuş biri getirilir.<br/>Allah ona vermiş olduğu nimetlerini tanıtır, bildirir. O da onları hatırlar. Bu<br/>nimetlere rağmen ne yaptın? diye sorulur.</i><br/>
