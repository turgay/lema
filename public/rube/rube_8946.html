<a name=8947></a>arasını cem’eden vahdet-i vâhidiyye mertebesinde iki yay mesafesi, yâhut Zât-ı Hakk’ın<br/>gaybına has olan vahdet-i ahâdiyyette iki yay mesafesinden daha az bir mesafe kalmıştı.<br/>
Burada iki husus bildirilmek istenmiştir; Bunlardan birincisi, kâbe kavseyn derecesine<br/>
ulaşmaktır ki bu da sadece sıfatlarda fenâ ile olur. İkincisi “ev ednâ/yahut daha da<br/>yakın” derecesine ulaşmaktır. Bu da sıfat ve zâtın her ikisinde aynı anda fenâ bulmakla<br/>olur. Şâyet Allah Teâlâ nüzûl ve bakâyı kolay kılarsa her iki cihetteki iş kâmilen<br/>tahakkuk eder. Ömrüne yemin olsun ki bu iki makama vâsıl olmuş olan insan, gerçekten<br/>azîz bir kimsedir.<br/>
Bazı âlimler “denâ = yaklaştı” ve akabindeki fiillerin zamirinin Allah Teâlâ olduğunu<br/>
söylemektedir.<br/>
<i>Keşfu’l-esrar</i>’da müellif Allah’ın kula yaklaşmasının iki tür olduğunu; bunlardan<br/>
birincisinin <i><b>“Duâ eden, bana duâ ettiği zaman onun duâsına karşılık veririm.”</b></i> (el-<br/>Bakara, 2/186) âyetinde belirtildiği üzere kulun duâsına icâbet etmek, ihsanda bulunmak<br/>ve makamını yüceltmekle tahakkuk ettiğini, ikinci türden olan yaklaşmasının da bu<br/>mânâların dışında hakîkî mânâsını yâni yaklaşma ve sarkma mânâsını taşıdığını<br/>belirtmiştir. Bu ikinci görüşe göre buranın mânâsı: “Daha sonra el-Cebbâr olan izzet<br/>sâhibi Rab yaklaşarak yakınlığını artırdı. Öyle ki Muhammed (a.s.)’a iki yay mesafesi<br/>veya ondan daha az bir konuma geldi” şeklindedir.<br/>
Allah Teâlâ tarafından vukû’ bulan yaklaşma “denv” ve sarkma “tedellî”nin mânâsı,<br/>
Allah’ın her gecenin son üçte birlik kısmında dünya semâsına nüzûlü gibi bir<br/>mânâdadır. Bu husus ehl-i hakikatın indinde mâ’lûm olan, Allah Teâlâ’nın kullarına<br/>tenezzül sûretiyle lütufta bulunarak seslenmesi mesâbesindeki nüzûludur. Allah Teâlâ,<br/>nüzûl husûsunu kulları O’nun için kullandığı gibi, kendisi de kulları için kullanmaktadır.<br/>Bu nüzûl, kullara yakınlaşma mânâsında insanlar için hakîkî ise de kendisi için mecâzî<br/>bir anlam taşımaktadır. Nitekim <i>İnsanu’l-uyûn</i>’da bu husus bu şekilde zikredilmiştir.<br/>
<b>Kâdî </b><br/>
<b>Ebu’l-Fadl</b> <br/>
<i>Kitabu’ş-Şifâ</i>’sında, <br/>
“Allah <br/>
tarafından <br/>
olan <br/>
denv <br/>
ve<br/>
kurb/yaklaşmanın veya O’na doğru vâki olan bu kurb nisbetinin bir mekan veya boyut<br/>yaklaşımı tarzında olmadığını bil. Bilakis bu yaklaşma Cafer-i Sâdık’tan naklettiğimiz;<br/>“Yaklaşmanın hiçbir sınırı yoktur. Nebî (a.s.)’ın Rabbi’ne olan yakınlaşması; büyük<br/>makamını izaha, derecesinin şerefli kılındığına, Allah’ın ma’rîfet nurlarının her tarafı<br/>aydınlattığına, gayb-ı ilâhînin sırlarının müşâhede edildiğine ve Allah tarafından<br/>kendisine ihsan, ünsiyet, genişlik ve ikramda bulunulduğuna işâret etmektedir” ifâdeleri,<br/>yaklaşmanın hakikatını anlatmaktadır.<br/>
<i>Fethu’r-Rahmân’</i>da müellif; “Her kim fiillerin zamirini Cibrîl (a.s.)’a değil de Allah<br/>
Teâlâ’ya âid kılarsa, bu takdirde âyeti de o tarzda açıklaması gerekir. Bu nedenle âyetin<br/>devamı; kurbiyyetin nihâyeti, mahallin letâfeti, ma’rifetin sarâhati ve Muhammed<br/>(a.s.)’dan olan hâkîkata muttali olmak gibi mânâları ihtivâ etmiş olur. Ayrıca; arzuların,<br/>icâbet ve talep edilenin yerine getirilmesinin de Allah’ın icâbeti, kabûlü, ihsanda<br/>bulunuşu ve özlenen şeyin biran evvel verilmesi husûsundaki yakınlaşmasıyla tahakkuk<br/>edeceği anlamını taşımaktadır.” demiştir.<br/>
