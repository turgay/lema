<a name=4020></a>sâdece zihinde var olan bir şehre yapıldığını söyler. Çünkü, Allah İbrâhim (a.s.)’a<br/>şehrin kurulacağı yeri beyân edince onun bu şehre işâret etmesi doğru olmuştur. Onun<br/>istediği de gönüllerin kendi zürriyetine, onlarla aynı yerde yerleşerek yönelmesiydi.<br/>Yoksa o gönüllerin sâdece hac maksadıyla yönelmesini istiyor değildi. Öyle olsaydı o<br/>bölgeyi sevmeleri için duâ ederdi. Bu da orasının şehir olması için yapılmış bir duâ<br/>olurdu.<br/>
Fakir (<b>Bursevî</b>) der ki: Bu îzâhı tartışmak gerekir. Çünkü âyetin mânâsının;<br/>
“insanlardan bir kısmının gönüllerini haccetmek üzere onların şerefli mekânına<br/>meylettir.” şeklinde olması neden mümkün olmasın ki? <i>et-Teysîr</i>’de <i>‘onlara meylettir’<br/></i>ifâdesi açıklanırken şöyle denilerek buna işâret edilmiştir: “Bu Beyt’i kullarına sevdir<br/>de gelip orayı haccetsinler.”<br/>
<i>el-İrşâd</i>’da ise şöyle der: O zaman bir binâsı olmadığı ve henüz inşâ edilmediği,<br/>
sâdece sellerin sağından solundan gelip kenarlarını aşındırdığı yüksekçe bir yer<br/>olmasına rağmen buraya “Beyt (ev)” denmesi önceki durumu îtibarıyladır. Çünkü Kâbe-<br/>i Muazzama’nın birden çok inşâ edilmiş olduğu şüphe olmayan bir husustur. İhtilâf onun<br/>kaç defa binâ edildiği hakkındadır. Nitekim <b>Kâşifî</b>, <i>“senin Beyt-i Harem’inin”<br/></i>ifâdesini açıklarken şöyle der: “Maksad Durâh hânesinin yeridir ki Âdem (a.s.)<br/>zamanında mevcûddu. Gerçi İbrâhim (a.s.)’ın duâ ettiği vakitte ev yoktu.”<br/>
“ed-Durâh” <i>el-Kâmus</i>’ta belirtildiği üzere dördüncü semâdaki Beyt-i Mâmûr’dur. Şu<br/>
rivâyet de bunu destekler: Rivâyete göre İbrâhim (a.s.) Suriye civarında yaşarken<br/>zevcesi Sâre’nin Hâcer adlı bir câriyesi vardı. Sâre bu câriyeyi İbrâhim (a.s.)’a<br/>bağışladı. Fakat Hâcer İbrâhim (a.s.)’a İsmail’i doğurunca Sâre onu kıskandı. Onları<br/>Sûriye’den hiç suyu olmayan, hiç yerleşilmemiş bir bölgeye çıkartmaya yemîn ettirdi.<br/>İbrâhim (a.s.) da bunu düşünmeye başladı. Nitekim <b>Kâşifî </b>şöyle der: “Halil,<br/>düşünmekte iken Cebrâil vahy getirip şöyle dedi: “Sâre’nin dediğini yapacaksın.”<br/>Bunun üzerine İbrâhim (a.s.) bir burağa binerek Hacer’le İsmail’i terkisine aldı ve<br/>hemen o anda Suriye’den Harem’e vardılar.”<br/>
İbrâhim (a.s.), Hâcer’le İsmail’i Mekke’ye götürdü. O zaman Hâcer İsmail’i<br/>
emziriyordu. İbrâhim (a.s.), Hâcer’i Beyt’in yanında Mescid’in yukarısına düşen<br/>Zemzem’in üst tarafında büyük bir ağacın yanına bıraktı. O gün için Mekke’de ne bir<br/>insan, ne de su vardı.<br/>
İbrâhim (a.s.) Hâcer’in yanına içinde hurma olan bir torba ve su dolu bir matara<br/>
bırakıp Sûriye’ye doğru yola çıktı. İsmail’in annesi Hâcer:<br/>
– “Bu ıssız yerde bizi kime emânet ediyorsun?” diyerek onun peşine düştü.<br/>İbrâhim (a.s.) ise hiç cevap vermiyordu. Fakat sonunda Hâcer:<br/>“–Bizi oğlumla birlikte buraya yerleştirmeni sana Allah mı emretti?” deyince İbrâhim:<br/>“–Evet” dedi. Bunun üzerine Hacer:<br/>“– Öyleyse O bizi kimsesiz bırakmaz, zâyi etmez.” diyerek rıza gösterdi ve oğlunun<br/>
yanına döndü.<br/>
İbrâhim (a.s.) yoluna devam etti. Mekke’nin en yüksek yerinde bulunan Kedâ dağının<br/>
