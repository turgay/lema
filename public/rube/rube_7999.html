<a name=8000></a>ortaya koyduğu görülür. İşte peygambere vahyin gelmesi özelliği diğer insanlardan<br/>farklı olan ana unsurdur. Durum böyle olunca ortaya çıkan netice şudur ki; <b>İmam Gazali<br/></b>(rh.a.)’in “<i>misl</i> bütün sıfatlarda müsâvî/eşit olmaktır” sözü pek uygun değildir.<br/>
Fakir <b>(Bursevî)</b> der ki: Kehf sûresindeki âyette tahsîs mânâsı <i>beşer</i> kelimesinden<br/>
öncedir. Bu durum “Zeyd nahiv konusunda Amr gibidir” örneğinde olduğu şekildedir.<br/>Yoksa “ben sizin gibiyim” demiş olsaydı, bu sefer bütün sıfatlarda benzerlik ifâde<br/>ederdi. Nitekim “Zeyd Amr gibidir” sözü bu kabilden olup “bütün yönleriyle onun<br/>gibidir” anlamını ifâde eder.<br/>
<b>İmam Râgıb</b> <i>Müfredât</i>’ında şöyle demiştir: <i>Misl</i> hangi mânâ olursa olsun mânâların<br/>
birinde bir şeyin başkasına benzemesinden ibârettir. Bu <i>misl</i> kelimesi müşâbehet yani<br/>benzerlik için vaz’edilen lâfızların en genel olanıdır. Bu şöyle îzâh edilebilir: Meselâ<br/><i>nidd</i> bir şeye sadece cevherde ortak olmaktır. <i>Şibh</i> miktar ve ölçüde ortak olmaktır.<br/><i>Misl</i> ise bütün bunlarda genel bir benzerliktir. Bunun için Allah Teâlâ her yönden<br/>benzemeyi ortadan kaldırmayı murâd edince işte özel olarak <i>misl</i> kelimesini<br/>zikretmiştir. Ve “onun gibi hiçbir şey yoktur” buyurmuştur.<br/>
Şâyet kalb aynasında bir sûret görünür yahut bir misal (benzer şey) hatıra gelirse,<br/>
nefis de bu misâle bir keyfiyet vermeye meyl ederse, kişi kesin olarak şunu bilsin ki,<br/>Allah Teâlâ akla gelen bu şeylerden başkadır. Çünkü bütün bunlar, sınırlama ve keyfiyet<br/>dâiresine dâhil olduğu için sonradan yaratılan varlıkların sıfat ve damgalarıdır. Allah<br/>Teâlâ bu gibi durumlardan münezzehtir.<br/>
Tasavvuf taifesinin efendisi olan <b>Cüneyd Bağdadi</b> (k.s.) hazretleri Allah’ı Allah’tan<br/>
başkası bilemez diye yemin etmiştir. Diğer bazı tasavvuf büyükleri ise şöyle<br/>demişlerdir: Hakîkat ehline göre buradaki <i>misl</i> kelimesi zait değildir. <i>Mislihi<br/></i>kelimesindeki zamir olan <i>he</i> harfi zâtî hüviyetten kinâyedir. <i>Misl</i> kelimesi ilâhî tecellîye<br/>işârettir. “Mânâ tecellîlerin ilki olan ilâhî tecellî gibi hiçbir şey yoktur” demektir.<br/>Çünkü bu tecellî, buna terettüb eden bütün tecellîleri kuşatmış durumdadır.<br/>
<b>Vâsıtî </b>(k.s.) şöyle demiştir: Tevhid konularının tamamı bu “<i><b>ona benzeyen hiçbir şey</b></i><br/>
<i><b>yoktur</b></i>” âyetinden alınmıştır. Zîrâ hangi şeyin hakîkatiyle ilgili konuşulsa, mutlaka<br/>gerekçesi de beraberinde olmalıdır. Ancak Allah hakkında bu kâide geçerli değildir.<br/>Çünkü Hak Teâlâ hazretleri miktarlarla vasfedilemez. Bir şeyi vasfeden de vasfedilene<br/>göre daha yüce olmalıdır. Allah Teâlâ ise yaratılmış olanların kendisine karşı<br/>yüceliğinden son derece ulu, yüce ve münezzehtir.<br/>
<b>Şeyh Sa’di</b> şöyle demiştir:<br/>
<i>Ne vehim kuşu onun Zâtının evcine yükselir<br/>Ne de akıl eli onun vasfının eteğine ulaşır.<br/>Sadece has kullar bu yolda at sürdüler ki<br/>Onlar da ‘Senin Zâtını lâyıkıyla senâ edemedik’de durdular.</i><br/>
<i>“O işitendir, görendir.” </i>İlmi de en ziyâde olandır. İşitilip görülebilen her şeyi<br/>
