<a name=9293></a>“<i>Ama ona hakkıyla riâyet etmediler</i>” Ama hiçbiri de gereği gibi ona riâyet etmediler.<br/>
Bu riâyetsizliği de şu şekilde yaptılar: dilleriyle Allah’ın bir olduğunu söyledikleri<br/>halde, teslîs inancını ortaya koydular, yâni riyâkârlık yapmış oldular ve Peygamberimiz<br/>Hz. Muhammed’i (s.a.) inkâr ettiler. Peygamberimizi kabul etmenin ruhbanlığa riâyet<br/>olduğuna örnek olarak şu haber gösterilebilir: Bir hadîs-i şerîfte Peygamberimiz’in<br/>(s.a.) şöyle buyurduğu rivâyet edilmiştir; “<i>Bana îmân edip beni tasdîk eden ruhbanlığa<br/>hakkıyla riâyet etmiş olur. Bana îmân etmeyen kimseler ise helâk olmuşlardır.</i>”<a href="RuhulBeyans.html#9301">[275]</a><br/>
<b>Mukàtil</b> demiştir ki: Hz. Îsâ’dan (a.s.) sonra onun ashâbı zayıf ve güçsüz kalınca dînî<br/>
gayretle ruhbanlığa yöneldiler, fakat sabr edemediler, domuz eti yediler, şarap içtiler ve<br/>fâsıklar topluluğuna katıldılar.<br/>
<i>Münâsebât</i> adlı eserde şöyle denilmiştir: Ona riâyet etmediler, yâni bu konuda<br/>
uydukları kişilerden sonra, onlara hakîkî mânâda tâbî olarak onu korumadılar. Onların<br/>kendi nefislerine yükleyip uydukları gibi bu esasların hakkını vermediler, yâni<br/>kemâliyle yerine getirmediler. O konuda eksiklik yaptılar, ondan döndüler ve<br/>hükümdarlarının dînine girdiler. Çok az kimseden başka hiç kimse Hz. Îsâ’nın (a.s.)<br/>dînine bağlı kalmadı. Allah Teâlâ bu âyet-i kerîme ile onları adaklarını bozmuş<br/>olmalarından dolayı yermiştir. Çünkü adak, Allah ile yapılan bir sözleşmedir. Özellikle<br/>Allah’ın rızâsı kasdedildiği zaman bozulması asla helâl değildir.<br/>
“<i>Biz de onlardan îmân edenlere mükâfâtlarını verdik.</i>” Yâni Hz. Îsâ’ya (a.s.) tâbî<br/>
olanlardan sahîh bir îmâna sâhip olanlara mükâfâtlarını verdik. Tam îmân ise ancak,<br/>ruhbanlığa gereği gibi riâyet ettikten sonra Rasûlullah’a (s.a.) îmân etmektir. Çünkü<br/>Peygamberimiz’in (s.a.) peygamber olarak gönderilmesinden sonra ruhbanlık bomboş<br/>bir şey ve katıksız küfürdür. Böyle bir şeyin ardından mükâfât beklenir mi?<br/>
<i>Keşfü’l-esrâr</i> adlı eserde şunlar kaydedilmiştir: Peygamberimiz (s.a.) peygamber<br/>
olarak gönderilince, gerçek hıristiyanlardan çok azı kalmıştı. Onu duyan çekilmiş<br/>olduğu savmeasını bırakıp gelen bir adam, yoldan dönen yolcu ve deyr içinde yaşayan<br/>biri gelip hemen ona îman ettiler. Savmea, girildiğinde tavanı başa değecek şekilde<br/>basık yapılmış her çeşit binadır. Deyr ise Hıristiyanların kilisesidir, oranın sâkinine<br/>deyyâr denir.<br/>
“<i>Ecirlerini verdik</i>” Yâni, güzel ve yakışacak her türlü amellerine karşılığını verdik,<br/>
ki o da Allah rızâsıdır.<br/>
“<i>İçlerinden çoğu da yoldan çıkmışlardır.</i>” Yâni Hz. Îsâ’ya (a.s.) mensub olanlardan,<br/>
onlar ruhbanlığı uydurup sonra da onu yerine getirmeyenler ve Peygamberimiz Hz.<br/>Muhammed’i (a.s.) inkâr edenler Allah’a itâatten çıkmışlardır. Bunlar Yahudileşip<br/>Hıristiyanlaşanlardır.<br/>
<i>Münâsebât </i>adlı tefsirde şöyle denilmiştir: Bu ümmette de böyle olmuştur. Çünkü<br/>
Peygamberimiz, (s.a.) ebediyete intikal edince halîfeleri ona gereği gibi uydular. Raşid<br/>halîfelerin dönemi bitince, Peygamberimiz’in (a.s.) haber verdiği gibi fitneler çoğalıp<br/>yalın ve açık îmâna sımsıkı sarılanların başlarına şiddetli belâlar geldi. Beytullah<br/>mancınıkla taşa tutulup yıkıldı, Abdullah b. Zübeyr (r.a.) şehîd edildi. Rasûlullah’ın<br/>
