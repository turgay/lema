<a name=1072></a>Allah’ın hiçbir sıfatı bulunmadığını söyleyenlerin (Muattıla) de vücûd yolunda<br/>yürümedikleri âşikârdır. Müşrik, burada, Allah’ı tek kabul etmemektedir. Dolayısıyla<br/>mevkıften cehenneme kadar tüm cehennemliklerle ve Muattıla ile beraberdirler.<br/>Münâfıklar ise böyle değildir. Onların cennete ve oradaki nimetlere mutlaka bakıp tama’<br/>etmeleri sağlanacaktır. Çünkü onların cennetten nasipleri bu kadardır. Sonra da<br/>cehenneme götürüleceklerdir. Bu, Allah’ın adâletindendir. Hepsi amellerine göre<br/>karşılık göreceklerdir.<br/>
Dünyadaki sırât-ı müstakîm de şer’i şeriftir. Namazlarımızın her rekatında; <i>“Yâ Rab</i><br/>
<i>bizi sırât-ı müstakime ilet!”</i> diye duâ ediyoruz. Bu sırat da kıldan ince kılıçtan<br/>keskindir; ancak ilim ve keşf ile zâhir olur.<br/>
<b>Hz. Ali </b>(k.v.) şöyle buyuruyor: “Perde kalksaydı Allah’ın varlığına olan kesin<br/>
inancım yine de artmazdı.”<br/>
Artık her kim sağlam şerîata, Kur’ân-ı Mübîn’e sımsıkı bağlanır, sırât-ı müstakîmde<br/>
yürür ve can yakıcı bir azaba dûçâr edecek olan tefrikadan uzak durursa ona, âhirette ne<br/>hesap olacaktır ne de sırat. Bilakis o, ebedî nîmetler içinde peygamberler ve velîlerle<br/>beraber yaşayacaktır. Kim de günahları irtikâb ederek dünyada şerîatten saparsa,<br/>âhirette de ayağı kayacaktır. Çünkü dünyada kör olan, perdeli olan ve vuslat bulamayan,<br/>âhirette de aynı olacaktır. Böyle bir âkıbetten Allah’a sığınırız.<br/>
Hz. Peygamber (s.a.) şöyle buyurmaktadır: <i>“Sırat köprüsünden ayağı kayanlar pek</i><br/>
<i>çoktur. Bunların çoğu da kadınlardır.”</i><a href="RuhulBeyans.html#1077">[87]</a><br/>
Hz. Peygamber (s.a.) yine şöyle buyuruyor: <i>“Cehennemi ve cehennemliklerin</i><br/>
<i>çoğunun kadınlar olduğunu gördüm. Bunun sebebi, kadınların çokça lânet etmeleri,<br/>hayat yoldaşlarına nankörlük etmeleridir. Bütün ömrünüz boyunca onlara iyilik<br/>etseniz de sonra bir gün sizden bir şey görseler hemen: “Senden zâten ne hayır<br/>gördüm ki” derler.”</i><a href="RuhulBeyans.html#1077">[88]</a><br/>
Âhirette kadınların ayaklarının nasıl kaydığına bakın. Bunun tek sebebi, amel ve<br/>
îtikâdları ile dünyada sırattan, yani şerîat köprüsünden sapmış olmalarıdır. <b>Câmi </b>ne<br/>kadar güzel söylemiş:<br/>
<i>Kadın, akıl ve din cihetinden eksiktir.<br/>Onu aslâ kemal ehli olarak görme.<br/>Kötü tabîatlı olan kadına ise hiç itibar etme!<br/>Eğer iyi tabîatlı ise yine de güvenme.</i><br/>
Ey âciz kul, bu geniş açıklamalara vakıf olduğuna göre artık peygamberlere ve insân-ı<br/>
kâmillere uyma yoluna girip izlerince gitmeye çalış. “Yakîne ulaşmış bir şeyhin eteğine<br/>yapış. Belki Allah’ın izniyle bu şeyh, dağınık vaziyetteki hâlini toparlar, vuslatsızlığına<br/>bir çâre bulur. Çünkü bilinmeyen bir yolda mutlaka bir mürşidin rehberliğine ihtiyaç<br/>vardır. Aksi takdirde helâk kaçınılmazdır.<br/>
Allah Teâlâ cümlemizi hilâf ve ihtilâftan korusun, hayırlı selefimiz olan meşâyıhın<br/>
