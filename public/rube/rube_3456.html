<a name=3457></a><img src="RuhulBeyan-3457_1.jpg"/><br/>
<img src="RuhulBeyan-3457_2.jpg"/><br/>
Lût (a.s.) İbrahim (a.s.)’ın yeğeni olup tam adı şöyledir: Âzer oğlu Âzûr oğlu Lût.<br/>
İbrahim de Âzer’in oğludur. Lût’un İbrahim’in amcasının oğlu, Sâre’nin de Lût’un kız<br/>kardeşi olduğu da söylenir.<br/>
İbrahim (a.s.) ve Sâre, Lût kavminin helâk olacaklarını duyunca Lût için endişe ettiler.<br/>
Elçiler: <i><b>“Şüphe yok ki biz bu kasaba halkını helâk edeceğiz</b></i><b>.<i>”</i></b> (Ankebût, 29/31)<br/>deyince İbrahim (a.s.) onlarla tartışmaya başladı ve “Peki onların arasında elli tane<br/>mü’min varsa, bu kavmi yine de helâk eder misiniz?” dedi. “Hayır” dediler. “Peki kırk<br/>kişi varsa?” deyince yine “Hayır” dediler. “Otuz kişi varsa” deyince tekrar “Hayır”<br/>dediler. Nihayet beşe kadar düşüp de yine “Hayır” deyince İbrahim (a.s.): “Peki orada<br/>bir tane müslüman varsa, bu kavmi helâk eder misiniz?” dedi. Elçiler yine “Hayır”<br/>deyince İbrahim (a.s.): “Tamam işte orada Lût var.” dedi. Elçiler de: <i><b>“Biz orada<br/>kimlerin olduğunu çok iyi biliyoruz. Onu ve âilesini elbette kurtaracağız.”<br/></b></i>(Ankebût, 29/32) dediler.<br/>
<b>75. İbrâhim gerçekten yumuşak huylu, bağrı yanık, kendisini Allah’a vermiş</b><br/>
<b>birisidir.</b><br/>
<i>“İbrâhim gerçekten yumuşak huylu”</i> Kendisine kötülük edenlerden intikam almakta<br/>
aceleci olmayan, <i>“bağrı yanık”</i> günahlara karşı çok âh u vâh eden, insanların durumuna<br/>üzülen birisidir. <i>Rebîü’l-ebrâr</i>’da şöyle denilir: “et-Teevvüh’ün mânâsı, Nabatça’ya<br/>uygun olarak Allah’a duâ etmektir.”<br/>
<i>“kendisini Allah’a vermiş birisidir.”</i> Rabbine, O’nun sevip râzı olduğu şeylerle<br/>
yönelendir.<br/>
Yâni İbrahim (a.s.)’ın bu tartışması, Lût kavminin durumuna üzülmekten ve halim,<br/>
yumuşak huylu olmaktan ileri gelmiştir. Çünkü kendisine, eziyet edenlere bunun<br/>karşılığını vermekte acele etmeyen kimse, başkalarının başına sıkıntılı hallerin geldiğini<br/>duyunca acır, âh vâh eder. Bununla birlikte o bütün hâl ve tavırlarında Allah’a yönelir.<br/>Yani bazı davranışlarının temelinde nefsânî haz şâibeleri olmayıp bütün tutum ve<br/>davranışları sırf Allah içindir.<br/>
Böylece şu anlaşılmış oldu ki İbrâhim (a.s.)’ın kalbinin rikkati, onu Lût kavmi<br/>
hakkında elçilerle tartışmaya sevk etmiştir. Belki bu tartışma sonucu onlardan azap<br/>kaldırılır, kendilerine biraz mühlet verilir de tevbe ederler, Allah’a yönelirler diye<br/>düşünmüştür. Nitekim aynı rikkat onu babası için istiğfar etmeye sevk etmişti.<br/>
Fakir <b>(Bursevî)</b> şöyle der: 74. âyet bu tartışmanın Lût kavmi hakkında olduğuna<br/>
delâlet ederken tefsirler bizzat Lût ve beraberindeki mü’minler hakkında olduğuna<br/>delâlet ediyor. Bu ikisi arasında bir zıtlık bulunmamaktadır. Çünkü İbrâhim (a.s.)’ı<br/>tartışmaya sevk eden acıma duygusu, peygamberlerin fıtratında mevcuttur. Birine acıyıp<br/>
