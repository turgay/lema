<a name=286></a><img src="RuhulBeyan-286_1.jpg"/><br/>
doğacak, seni ve mülkünü yok edecek.”<br/>
Fir’avn bunun üzerine Benî İsrâîl kabîlelerinde doğan bütün erkek çocukların<br/>
öldürülmesini emretti. Ebelere dedi ki: “Beni İsrâîl kabîlelerinden elinizde doğacak,<br/>doğduğunu gördüğünüz, yahud işittiğiniz, ne kadar erkek çocuk varsa, derhal<br/>öldüreceksiniz. Kız çocuklarına dokunmayacaksınız.” Bu işle görevlendirilen ebeler,<br/>can korkusuyla birçok cinâyet işlediler. Rivâyete göre; Mûsâ’nın yaşamasını önlemek<br/>için, onikibin çocuk, doksan bin de yeni doğan bebek öldürülmüştür. Allah, öldürülen<br/>bu çocukların tüm kuvvetlerini, Mûsâ (a.s.)’a tasarruf gücü olarak vermiştir. Bu<br/>sebebten, onun mûcizeleri çok güçlüdür.<br/>
Ardından Benî İsrâîl’in ihtiyarlarında ölüm oranı arttı. Kıbtîlerin reisleri Fir’avn’a<br/>
çıkarak: “Ölüm, İsrâîloğulları’nı silip götürüyor. Küçüklerini biz öldürüyoruz;<br/>büyükleri de ölüyorlar. Böyle giderse bütün işleri biz yapmak zorunda kalacağız”<br/>dediler.<br/>
Bunun üzerine Fir’avn, yeni doğan erkek çocukların bir sene öldürülüp bir sene sağ<br/>
bırakılmasını emretti. Hârûn (a.s.) yeni doğan çocukların boğazlanmadığı, Mûsâ (a.s.)<br/>da boğazlandığı senede doğmuştur.<br/>
Fir’avn’ın çabaları, Allah’ın hüküm ve kazâsından hiçbir şeyi engelleyemedi.<br/>
Mûsâ’nın doğmasına ve yetişmesine engel olmak için inâdla paçaları sıvayıp işe<br/>koyulduğu halde başaramadı. Çünkü Allah Teâlâ: <i><b>“Kâfirler hoşlanmasalar da, Allah<br/>nûrunu tamamlamaktan aslâ vazgeçmez.”</b></i> (et-Tevbe, 9/32) buyuruyor.<br/>
Erkek çocuklarının öldürülüp kız çocuklarının afvedilerek sağ bırakılması görünüşte<br/>
İsrâîloğulları için büyük bir imtihan ve belâ idi. Bâzılarının sağ bırakılması görünüşte<br/>afv ve azâb etmemek gibi görünse de aslında onları büyük belâlar beklemekteydi. Zira<br/>onlara, ağır işlerde çalıştırılmak ve köle yapılmak için dokunulmamıştı. Ayrıca<br/>oğlanların öldürülüp kızların sağ bırakılması babalara çok zor gelen bir musîbetti.<br/>
Bu büyük belâ ve imtihan, Allah’ın Fir’avn ve ehlini sizin üzerinize musallat<br/>
kılmasıyla gerçekleşmiştir. Büyük belâ anlamını veren “<i>Belâ</i> ve <i>azîm</i>” kelimelerinin<br/>mânâlarındaki şiddeti artırmak için ikisi de “nekre” getirilmiştir.<br/>
Yukarıda verdiğimiz mânânın aksine “bu” anlamındaki ( __WORD__ ) kelimesi ile işâret<br/>
edilen şey “Allah’ın sizi Fir’avn’dan kurtarması” da olabilir. O zaman <i>“Belâ” </i>kelimesi<br/>nimet mânâsına gelir, çünkü belânın aslı imtihândır. Allah Teâlâ, kullarını iki şekilde<br/>imtihan eder. Bazen şükretmeleri için nimetlerle dener. Bu onlara <i>“minha”</i> yâni lütuftur.<br/>Bazan da sabretmeleri için zorluklarla dener. Bu onlara <i>“mihnet”</i> yâni zorluktur. <i><b>“Biz<br/>sizi hayırla da şerle de imtihân ederiz.”</b></i> (el-Enbiyâ, 21/35) âyetinde görüldüğü gibi,<br/><i>“belâ” </i>(imtihan) iyi ve kötü şeyler hakkında kullanılabilir.<br/>
Âyet, şu mânâya da işâret etmektedir. Fir’avn’dan kurtulmak, nefs-i emmâreden<br/>
kurtulmaktır. Çünkü nefs-i emmâre; kötü ahlâkı ve mezmûm sıfatlarıyla o nûrlu rûha<br/>işkence etmekte; hayvânî isteklerini yerine getirmek için, bâzı kalbî sıfatları sağ<br/>bırakırken, rûhun oğulları olan güzel sıfatları boğazlamaktadır.<br/>
