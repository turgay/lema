<a name=5243></a>üflemesi gibi üflendiği kastedilmemiştir. Buna göre âyetteki “üfledik” ifâdesi, istiâre-i<br/>tebeiyye (fiil ve müştaklarıyla yapılan istiâre) olur.<br/>
<b>Süheylî</b> şöyle der: “Üfleme” Kuddûs olan Allah’ın emriyle Rûhu’l-kudüs<br/>
(Cebrâil)’den vâki olmuştur. Şu halde kudüs (kutsiyyet) Kuddûs’e izâfe edildi ve<br/>böylelikle mukaddese olan Meryem yalancı zan ve tahminden tenzih edildi.”<br/>
Hz. Îsâ’nın Hz. Meryem’e üflenmesi konusu Meryem sûresinde geçti.<br/><i>“Onu ve oğlunu”</i> yâni onların hallerini <i>“cümle âlem için” </i>büyük <i>“bir ibret kıldık.”</i><br/>
O asırda yaşayanlara ve ondan sonrakilere, kudretimizin kâmil olduğunu gösteren bir<br/>alâmet kıldık. Çünkü bâkire bir kız olan Hz. Meryem’in bir erkek olmadan Îsâ (a.s.)’ın<br/>meydana gelmesini düşünen kimse, Allah Teâlâ’nın kudretinin kemâlini anlar.<br/>
Âyette “âyeteyn (iki ibret/âyet)” buyrulmamıştır. Çünkü burada bir kıssa vardır. O da<br/>
Hz. Meryem’in İsa (a.s.)’ı bir erkekle berâber olmadan doğurmasıdır. Bununla birlikte<br/>Hz. Meryem ve Hz. Îsâ’nın birbirinden ayrı pek çok mucizeleri vardır. Bunlardan<br/>bazısına Kur’an’da, bir kısmına da tefsirlerde ve kıssa kitaplarında işâret edilmiştir.<br/>
<i>Mesnevî</i>’de der ki:<br/>
<i>Gönül sahiplerinin sofrası, Îsâ’nın ibadethânesidir<br/>Aman ey dertli, sakın bu kapıyı bırakma<br/>Her yandan gelip toplanırdı insanlar<br/>Körler, topallar, çolaklar ve hırpânî kılıklılar<br/>Nefesiyle kendilerini hastalıktan kurtarsın diye<br/>Sabah Îsâ’nın ibadethanesinde toplanırlardı<br/>Virdini zikrini bitirince<br/>Güzel ahlâklı İsa kuşlukta dışarı çıkardı<br/>Öbek öbek hastalar görürdü<br/>Kapıda oturmuş umutla bekleyen<br/>Ey derd sahipleri, derdi<br/>Hepinizin ihtiyacı Allah tarafından görüldü<br/>Onun duâsından koşmaya başlar<br/>Evlerine doğru sevinçle giderlerdi<br/>Gönül kapısından ve gönül sâhibinin elinden<br/>Âb-ı hayât içtin de gözlerin açıldı<br/>Sen birçok dert ve musîbet tecrübe ettin<br/>Bu din padişahlarından şifâ buldun<br/>Sonra hırstan bu kapıyı bıraktın<br/>İhtirastan her dükkânın çevresinde dolandın<br/>Kazanı yağlı ikram sâhibi kimselerin yanına koşarsın<br/>Ucuz yahni yiyebilmek için<br/>Oysa bil ki buranın yağıyla can beslenir<br/>Umutsuzun işi burada düzelir</i><br/>
