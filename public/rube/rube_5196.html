<a name=5197></a><img src="RuhulBeyan-5197_1.jpg"/><br/>
susuz olarak yürüdü de yürüdü. Sonunda öldü. Allah ona lânet etsin.<br/>
İbrahim (a.s.)’ı yakmak üzere kırk gün hayvanların üzerinde her türlü ağaçtan odun<br/>
toplayıp taşıdıkları söylenir. <b>Kâşifî</b>: “Odunların üzerine de bolca yağ döktüler.” der.<br/>
Katır dışında bütün hayvanların, o ateşe odun taşımaktan imtinâ ettikleri ve bu sebeple<br/>
Allâh’ın katırı kısır kıldığı söylenir. Nitekim <i>el-Kısas</i>’ta böyle geçmektedir.<br/>
Kudüs’ün faziletleri hakkında <b>Saîd b. Abdülazîz</b>’in şöyle dediği nakledilmiştir:<br/>
“İsrailoğulları zamânında Beytü’l-makdis’de Sülvan’da bir pınar vardı. “Aynü Sülvân”<br/>denilen Kudüs’teki bu pınar, Mekke’deki zemzem gibiydi. Bir kadına iftirâ atılsa (kazf),<br/>getirilip bu pınarın suyundan içirilirdi. Kadın eğer kötülükten uzak ise su ona zarar<br/>vermezdi. Şâyet kötülük etmişse, ölürdü.<br/>
Îsâ (a.s.)’ın annesi Meryem, hâmile kalınca onu da bir katıra bindirerek bu pınarın<br/>
başına getirdiler. İşte burada katırın ayağı kaydı. Bunun üzerine Hz. Meryem, Allah’dan<br/>bu hayvanın rahmini kurutmasını diledi. Bunun üzerine katır soysuz kaldı.<br/>
Hz. Meryem Aynü Sülvan’ın başına geldi ve ondan içti. Bu su, onun ancak hayrını<br/>
artırdı. Hz. Meryem, hiçbir mü’mine kadını utandırmaması için Allâh’a duâ etti ve bu<br/>pınar kurudu.”<br/>
Sonra (Nemrud ve kavmi) yedi gün odunu tutuşturdular. Ateş iyice tutuşunca,<br/>
gökyüzünü alevler bürüdü. Öyle ki pek uzak yerden bile bir kuş uçsa, ateşin şiddetinden<br/>kavrulurdu.<br/>
Rivâyet edilir ki Nemrud ve etrafındakiler, şiddetli alevlerin yanına yaklaşamadıkları<br/>
için Hz. İbrahim’i ateşe nasıl atacaklarını bilemediler. Bunun üzerine mel’ûn İblîs,<br/>onların yanına bir ihtiyar sûretinde geldi ve onlara nasıl mancınık yapılacağını öğretti.<br/>
<i>İnsânü’l-uyûn</i>’da şöyle der: Mancınığı ilk icad eden İblis’tir. Onlar, günlerce<br/>
yığdıkları odunu ateşlediler. Alevler öylesine yükseldi ki dağın yanındaki yüksek<br/>duvarların uzerine ulaştı. Onlar da böylesine şiddetli bir ateşe yaklaşıp İbrâhim’i oraya<br/>nasıl atacaklarını bilemediler. Bunun üzerine İblis onlara bir marangoz sûretinde<br/>göründü. Onlar için bir mancınık yaptı. Sonra onu dağın üzerine yerleştirdiler. Hz.<br/>İbrahim’i ona koydular ve onunla ateşe attılar. Cahiliyye devrinde mancınığı ilk<br/>kullanan <b>Cüzeymetü’l-ebreş</b>’tir. Hatta, ilk mum yakan/kullanan da odur.”<br/>
Onlara mancınığı yapanın Acem’in bedevîlerinden bir adam olduğu da söylenmiştir. O<br/>
mancınığı ilk îcâd eden kimsedir. Allah da onu yerin dibine geçirmiştir. Kıyâmete kadar<br/>orada inler durur.<br/>
Sonra İbrahim (a.s.)’a yöneldiler ve onu eli kolu zincirlerle bağlı olarak mancınığın<br/>
kefesine koydular. Bu manzara karşısında gökyüzü, yeryüzü ve onlarda bulunan insan ve<br/>cinler dışındaki bütün melekler bir ağızdan haykırdılar. “Ey Rabb’imiz, İbrahim’den<br/>başka yeryüzünde sana kulluk eden yok. O da senin uğrunda ateşe atılıyor. Ona yardım<br/>etmemiz için bize izin ver.” dediler. Allah Teâlâ: “Eğer İbrahim, sizin birinizden yardım<br/>isterse, ona yardım etmenize izin verdim. Şâyet benden başkasını çağırmazsa, o vakit<br/>
