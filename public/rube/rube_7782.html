<a name=7783></a><img src="RuhulBeyan-7783_1.jpg"/><br/>
<img src="RuhulBeyan-7783_2.jpg"/><br/>
<img src="RuhulBeyan-7783_3.jpg"/><br/>
<img src="RuhulBeyan-7783_4.jpg"/><br/>
<img src="RuhulBeyan-7783_5.jpg"/><br/>
<b>49. Ateşte bulunanlar cehennem bekçilerine: Rabbinize duâ edin, bizden, bir gün</b><br/>
<b>olsun azabı hafifletsin! diyecekler.</b><br/>
<i>“Ateşte bulunanlar,”</i> yâni gerek zayıflar, gerekse kendilerinde büyüklük vehmedenler,<br/>
azabın şiddet ve dehşetini tadıp da başka hiçbir çareleri kalmayınca, cehennemliklere<br/>azap etmekle görevli <i>“cehennem</i> <i>bekçilerine:” </i>Bizlere şefâat ederek <i>“Rabbinize duâ<br/>edin,</i> <i>bizden,”</i> hiç değilse dünya günlerinden bir gün kadar <i>“bir gün olsun azabı,”<br/></i>azabın bir kısmını <i>“hafifletsin! diyecekler.”</i><br/>
“Hazene” lafzı, bekçi mânâsındaki “hâzin” kelimesinin çoğulu olup “bekçiler”<br/>
demektir. “Hazn” ise, bir nesneyi, depo ve sandık gibi belli bir yerde saklayıp korumak<br/>anlamına gelir. Ancak kelime, daha sonra “sır ve benzeri şeyleri saklamak” için de<br/>kullanılır olmuştur. Bu açıklama <b>Râğıb</b>’a göredir.<br/>
Âyet-i kerîmede “cehennem” lafzı zamirle ifâde olunmayıp özellikle ismiyle anılması,<br/>
muhatapları korkutmak ve durumun fecîliğini göstermek içindir. “Cehennem,” Allah’ın o<br/>harıl harıl yanmakta olan ateşinin isimlerinden biridir.<br/>
Ateş içindekiler cehennem bekçilerinden duâ etmelerini isterken, “azabın tamamen<br/>
kaldırılmasını” ya da “uzunca bir müddet hafifletilmesini” istemek yerine, “çok kısa bir<br/>müddet azıcık bir azabın kaldırılmasını” istemekle yetinmeleri, böyle bir şeyin asla<br/>imkân dâhilinde olmadığını bilmelerindendir.<br/>
<b>50. (Bekçiler:) Size peygamberleriniz açık açık deliller getirmediler mi? derler.</b><br/>
<b>Onlar da: Getirdiler, cevabını verirler. (Bekçiler ise): O halde kendiniz yalvarın,<br/>derler. Halbuki kâfirlerin yalvarması boşunadır.</b><br/>
Bir müddet sonra “<i>bekçiler:”</i> Dünyada <i>“size peygamberleriniz”</i> içinde bulunduğunuz<br/>
inkâr ve isyânın akıbetinin kötü olduğunu gösteren <i>“açık açık deliller”</i> ve belgeler<br/>“<i>getirmediler mi, derler.”</i> Maksadları, duâ edilecek vaktin geçtiğini ve artık duâya<br/>hiçbir şekilde karşılık verilemeyeceğini bildirerek cehennemlikleri kınamak ve<br/>susturmaktır.<br/>
<i>“Onlar da: Getirdiler”</i> yâni bize belgeler getirirlerdi, fakat biz (Mülk sûresi 67/9)<br/>
âyette de beyan edildiği üzere kendilerini yalancı saydık, <i>“cevabını verirler.”</i><br/>
<i>“Bekçiler ise:</i> <i>O halde,”</i> yâni durum bu minval üzere olduğuna göre siz, <i>“kendiniz</i><br/>
<i>yalvarın, derler.”</i> Çünkü böyle bir şeyi yapanlar için yapılacak bir duânın bizden sâdır<br/>
