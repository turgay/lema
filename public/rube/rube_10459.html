<a name=10460></a><img src="flower_sep.jpg"/><br/>
<img src="RuhulBeyan-10460_2.jpg"/><br/>
Cehennem, kâfirleri ebediyen yaksın diye şiddetli bir biçimde onlar için<br/>
tutuşturulduğunda... Cehennemi tutuşturan, Allah’ın gazabı ile ademoğlunun günahları<br/>olacaktır. Cehennemin tutuşturulması demek, hâlen mevcûd olan alevinin daha da<br/>azgınlaştırılması demektir. Yoksa bu zamana kadar alevsiz olup da o anda<br/>tutuşturulmaya başlanması demek değildir. Bu şekilde yapılan bir açıklama; “Cehennem<br/>şu anda yaratılmış değildir. Çünkü okuduğumuz bu âyet-i kerime Cehennemin kıyamet<br/>günü tutuşturulacak olduğunu gösterir” şeklindeki itiraz ve akıl yürütmeyi temelsiz<br/>bırakmış olur. Çünkü bizim anlayışımıza göre “Cehennemin tutuşturulması”, -az önce<br/>vurguladığımız üzere- alevinin daha da arttırılması ve azgınlaştırılması demektir.<br/>
Bu âyette hüsran ve hizlan cehennemine ve bunun kötü amellerin odunlarıyla ve çirkin<br/>
ahvalin taşlarıyla tutuşturulacak olduğuna işâret vardır. Özellikle bu Cehennem,<br/>yaratılma esnasında insanların hamurunda bulunan şehvet ve gazap narı/ateşi ile<br/>tutuşturulacaktır.<br/>
<b>13. Cennet yaklaştırıldığında,<br/></b>Âyette yer alan “üzlifet” herhangi bir şeyi yaklaştırmak demektir. Buna göre âyet-i<br/>
kerimeye şöyle mânâ vermek mümkündür: “Cennet, içerisine girmeleri için müttakilere<br/>yaklaştırıldığında...” Nitekim Allah, bir başka âyette bu konuya değinerek: <i><b>“Cennet de<br/>takvâ sâhiplerine yaklaştırılır”</b></i> (Kaf 50/31) buyurur. İşte Cennetin müttakilere<br/>yaklaştırılacak olduğunu bu âyetten çıkarıyoruz.<br/>
<b>Hasan</b> (rh.) der ki: Cennete yaklaştırılacak olanlar müttakilerdir. Yoksa Cennet kendi<br/>
bulunduğu yerden ayrılıp da onlara yaklaştırılacak değildir. “Yaklaştırılma” fiilinden<br/>maksad ise müttakilerle Cennetin karşı karşıya getirilmesidir. Burada bu fiil<br/>kullanılarak bir mübalağa elde edilmiş olmaktadır. Bu ifâde, tıpkı şu âyet-i kerimedeki<br/>ifâdeye benzemektedir: <i><b>“İnkar edenler ateşe arz olunacakları gün (onlara şöyle<br/>denilir) dünyadaki hayatınızda bütün güzel şeyleri harcadınız, onların zevkini<br/>sürdünüz.”</b></i> (Ahkaf 46/20) Bu âyette de kâfirler cehennemle yüzyüze getiriliyorlar.<br/>Böyle haber verilmesi kâfirleri tahkir etmek ve onları iç yangısına düşürmek içindir.<br/>İşte böylece kâfirle Cehennem, müttakiyle Cennet karşı karşıya imiş gibi gösterilerek<br/>bir mübalağa elde edilmiş olmaktadır.<br/>
“Cennetin yaklaştırılması” ifâdesi, Cennetin mânevi olarak yaklaştırılması anlamına<br/>
da gelebilir. Cennetin mânen yaklaştırılması; cennetlik olan kimselerin oraya girip<br/>ikram görecek hale getirilmeleri demektir.<br/>
Bu âyette rızâ ve lutuf eserleri nimetlerinin müttakilere yaklaştırılacak olduğuna işâret<br/>
vardır. Ayrıca bu âyette vusûl ve visâl cennetinin, cemali ve kemali seven kimselere<br/>yaklaştırılacağına da işâret olunmaktadır.<br/>
