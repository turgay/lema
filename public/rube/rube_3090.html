<a name=3091></a><img src="RuhulBeyan-3091_1.jpg"/><br/>
<img src="RuhulBeyan-3091_2.jpg"/><br/>
<img src="RuhulBeyan-3091_3.jpg"/><br/>
eder. Kim de ona inanmaz, onunla amel etmez ya da şânına ta’zim etmezse Allah onu<br/>hem dünyada hem de âhirette yardımsız bırakıp hor ve hakir kılar.<br/>
<b>126. Kendilerinin her yıl bir veya iki defa sınandıklarını görmüyorlar mı? Yine de</b><br/>
<b>tevbe etmiyor, öğüt almıyorlar.</b><br/>
<i>“Kendilerinin her yıl bir veya iki defa sınandıklarını görmüyorlar mı?” </i>Yani<br/>
münâfıklar, kendilerinin her yıl bir veya iki defa sınandıklarına bakmazlar ve görmezler.<br/>
Âyetteki soru onların bu hareketini doğru bulmama ve onları azarlama mânâsı ifade<br/>
etmektedir.<br/>
<i>“Bir veya iki defa”</i> ifadesi ile onların imtihana tâbi tutulmalarının âyette yazılı olan<br/>
sayı kadar vâki olduğu mânâsı değil çokluk kastedilmektedir. Yani onlar her yıl hastalık,<br/>şiddet gibi kişiye günahlarını ve Yüce Rabb’inin huzurunda (hesap vermek üzere)<br/>duracağını hatırlatıp Allah Teâlâ’ya imana götüren çeşitli belalarla sınandıklarını<br/>görmüyorlar mı?<br/>
<i>“Yine de tevbe etmiyor, öğüt almıyorlar.”</i> Önceki cümledeki sorunun ifade ettiği<br/>
inkar ve azarlama kapsamına bu cümle de dahildir. Yâni onlar iman etmelerini<br/>gerektiren her yıl çeşitli defalar sınandıklarını, sonra da içinde bulundukları nifaktan<br/>tevbe etmediklerini, ibret almayı ve tevbe etmeyi gerektiren bu imtihanlardan hiç öğüt<br/>almadıklarını görmüyorlar mı?<br/>
<i>et-Te’vîlâtü’n-Necmiyye</i>’de denir ki: Âyette ifade edilen imtihan, diri olan kalbin<br/>
uyanmasını gerektirir. Münâfıkların kalpleri ölüdür. Ölü kalp ise Allah’a tevbe edip<br/>dönmez. Böyle kalbe nasihat edenlerin nasihati tesir etmez. Nitekim Allah Teâlâ: <i><b>“Sen<br/>ölülere duyuramazsın.”</b></i> (en-Neml, 27/80) ve <i><b>“</b>(Bu Kur’ân Muhammed’e verildi) <b>ki,<br/>diri olanları uyarsın.”</b></i> (Yâsîn, 36/70) buyurmuştur.<br/>
<i>Mesnevî’</i>de şöyle denilir:<br/>
<i>Aybını söylemiyorsan, bari sus<br/>Gösterişte, hile ile kendini öldürme<br/>Doğruluktan bir para bulduysan, ağzını açma<br/>Çünkü Hak yolunda sınama taşları vardır<br/>Allah: “İnsan doğumdan bu ana dek<br/>Her sene iki imtihan olur” buyurur<br/>Ey oğul! İmtihan içinde imtihan vardır<br/>Aklını topla da küçük bir imtihanla kendini satın alma<br/>Deniz, balıkları dışarı atmaz</i><br/>
