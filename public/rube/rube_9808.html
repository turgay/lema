<a name=9809></a>olur.<br/>
Arapçada “dâbbetun zelûlun” ifâdesi, boyun eğme karakteri gâyet açık olan hayvan<br/>
anlamınadır. Aynı kelime “zilûl” şeklinde de olabilir. Bu takdirde mânâsı zorluğun zıttı<br/>olarak kolaylık ve boyun eğme anlamına gelir. Zelûl kelimesi hangi nesneye sıfat<br/>yapılacak olursa “insana boyun eğen şey” anlamına gelir. Bu kelime zamme ile “zülûl”<br/>şeklinde okunduğunda izzetin zıttı olan düşüklük ve değersizlik anlamına gelir.<br/>
<b>Râğıb</b> der ki: <i>Zül</i> kahır sonucu meydana gelen durumdur, <i>zil</i> ise herhangi bir kahır<br/>
olmaksızın zorluk görme ve yüz çevirme sonucu olur. <b>Beyhakî </b>her iki masdarın fiilinin<br/>ikinci babtan geldiğini söylemiştir. Nitekim <i>Muhtaru’s-sıhah</i>’ta da aynı kanâat yer alır.<br/><i>Kamus</i> müellifine göre <i>züll</i> ve <i>zill</i> zorluğun zıddıdır. Buna karşılık sâdece <i>züll</i> ise<br/>değersizlik anlamınadır. Zelûl kelimesi ism-i fâil mânâsınadır. Bu nedenle kelimeden<br/>müenneslik alâmeti atılmıştır. Oysa sıfatı olduğu arz kelimesi müennes-i semâîdir.<br/>
<i>“Şu hâlde onun omuzlarında dolaşın.”</i> Âyetin başındaki “fâ” harfi tertip ifâde eder.<br/>
Yâni buna göre önce yeryüzü insanlara boyun eğecek biçimde yaratılmış, sonra onlara<br/>dolaşma emri verilmiş olmaktadır. Buradaki emir bâzı âlimlere göre mubahlık ifâde<br/>eder. Buna göre âyetin mânâsı; “yeryüzünün yörelerini dolaşın” demek olur. Başka bâzı<br/>âlimlere göre bu ifâde emir biçiminde ancak haberdir. Buna göre mânâ vermek<br/>gerekirse; “sizler yeryüzünün yörelerinde dilediğiniz yere yürürsünüz” demek olur.<br/>
“Menkibeyi’r- racul” demek “insanın iki yan tarafı” demektir. Şu hâlde yeryüzünün<br/>
yöreleri omuzlara benzetilmiş olur. İnsanlar yeryüzünün yörelerinde ve etrafında<br/>yürüdüklerinde yerküreyi kuşatmış ve içinde ne kadar fayda varsa tüm faydalardan<br/>yararlanmış olurlar.<br/>
<b>Râğıb</b>’ın ifâdesine göre Arapçada “menkib” pazuların birleştiği nokta ve omuz<br/>
demektir. İşte bu ifâde âyet-i kerîmede istiâre yoluyla yeryüzü için kullanılmıştır. Tıpkı<br/>“yeryüzünün sırtı” ifâdesinde olduğu gibi. Nitekim “sırt” kelimesi de aynı biçimde<br/>istiâre yoluyla “mâ terake alâ zahrihâ” <i><b>“Eğer Allah yaptıkları yüzünden insanları<br/>(hemen) cezâlandırsaydı yeryüzünün sırtında hiçbir canlı yaratık bırakmazdı.”<br/></b></i>(Fatır, 35/45) âyetinde kullanılmıştır.<br/>
Bu âyet-i kerîmeyi “yeryüzünün omuzlarında dolaşın” anlamında anlayabileceğimiz<br/>
gibi, “dağları üzerinde dolaşın” şeklinde anlamamız da mümkündür. Böylece göklere<br/>doğru yükselen dağlar insanların omuzlarına benzetilmiş olmaktadır.<br/>
<b>Bişr b. Kab</b>’ın bir câriyesi vardı. Bişr ona, “eğer bana yeryüzünün menakibi nedir,<br/>
haber verecek olursan seni âzâd ettim gitti” der. Câriye “yeryüzünün menâkibi<br/>dağlarıdır” deyince hürriyetini elde eder. Bişr bu câriye ile evlenmek ister ve bu<br/>isteğini de Ebudderda’ya (r.a.) açar, Ebudderda ona: “şüpheli şeyleri bırak, şüphesiz<br/>olanları al” der.<br/>
Menakib kelimesi tezlil lâfzı gibidir. Ancak bu kelime mutlak olarak tezlil yâni boyun<br/>
eğdirme anlamında değil devenin tezlili anlamınadır. Nitekim <b>Sa’dî Müftî</b>’nin<br/><i>Havâşi</i>’sinde bu şekilde yer almaktadır. Zira devenin menkibi, onun organları içinde en<br/>narin olanı ve üzerine binen kimsenin ayağını oraya basması açısından en uygun yerdir.<br/>
