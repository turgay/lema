<a name=2465></a><b>Sa’dî </b>(k.s.) der ki:<br/>
<i>Kendinden geçen sarhoş dervişi kınama<br/>O battığı için el ayak çırpmaktadır<br/>Ey kardeşim! Dinleyenin kim olduğunu bilmeden<br/>Semâ’ın ne olduğundan bahsedemem<br/>Eğer dinleyen mânâ burcunda uçarsa<br/>Melekler bile âciz kalır onun seyri karşısında<br/>Fakat dinleyen adam eğlence, oyun ve şakadan hoşlanırsa<br/>Kafasındaki şeytan daha da azgınlaşır<br/>Şehvete tapanlar nasıl sema’ eri olabilir?<br/>Tatlı seslerle uykuda olanlar uyanır, sarhoşlar değil!</i><br/>
<b>Sürûrî </b>şöyle der: “Güzel sesin işitilmesi harekete sebep oluyorsa, bu harekete<br/>
“sema” denir. Bu, netîceye sebebin adının verilmesi türünden bir isimlendirmedir.<br/>(Burada netice vecd, semâ ise sebeptir) Bir kimse güzel bir ses işitir de onda bir hal<br/>belirirse, bu hale “vecd” denir.<br/>
<i>Mesnevî</i>’de de şöyle denilmiştir:<br/>
<i>Bu yüzden âşıkların gıdası oldu güzel ses dinlemek<br/>Çünkü bunda kalp huzuru ve Hakk’a kavuşma zevki vardır<br/>İnsanın içindeki hayaller kuvvetlenir<br/>O güzel nağmelerden sûretlere bürünür</i><br/>
Bil ki raks ve sema, temkin ehlinin değil telvin ehlinin halidir. Bu sebeple <b>Cüneyd</b><br/>
<b>Bağdâdî</b>, kendi zamanında semâ‘dan vazgeçmiş ve tevbe etmiştir. İnsanlardan bir kısmı<br/>vecd gösterisinde (tevâcüd) bulunurlar. Kimisi vecd ehlidir. Kimisi ise vücûd ehlidir.<br/>
Birincisi, zayıf bir cezbesi olan mübtedî (sülûkün başında olan) kimsedir.<br/>İkincisi, kuvvetli bir cezbesi bulunan yolun ortalarına varmış kimsedir.<br/>Üçüncüsü ise yolun sonuna ulaşmış güçlü bir cezbesi bulunan kimsedir. Birinci ve<br/>
ikincilerin aksine manevî deverân sâyesinde şeklen deverâna muhtaç değildir.<br/>Deverânın sahih olabilmesi için kalbde aşk, harekette ise doğruluk olmalıdır. Deverânın<br/>câiz olup olmadığı konusunda âlimler ihtilâf etmişlerdir. Kimisi câiz olduğuna<br/>hükmetmiş, kimisi de câiz olmadığını söylemiştir. Fakat insanlar farklı farklıdır. Câizlik<br/>ise gerekli şartları yerine getirebilecek kimseler içindir, başkaları için değil.<br/>
<b>Hz. Şeyh Üftâde Efendi </b>(k.s.) der ki: Ne bizim tarikatimizde, ne de <b>Şeyh Hacı</b><br/>
<b>Bayram Veli</b>’nin tarikatinde raks vardır. Çünkü raks ve seslerin hepsi, sadece havâtırı<br/>defetmek için vaz edilmiştir. Halbuki havâtırı defetme bakımından tevhidden daha<br/>tesirli bir şey yoktur. Peygamberimiz (a.s.), sadece tevhidi telkin etmiştir.<br/>
Zikredildiğine göre <b>Hz. Ali </b>(r.a.) bir gün: “Ya Rasûlallah, ibadetlerin lezzetini<br/>
