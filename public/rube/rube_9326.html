<a name=9327></a><i>alçaltılacaklardır.”</i> Yâni Nuh, Hûd, Sâlih ve diğer peygamberlerin ümmetleri gibi<br/>peygamberlere düşmanlık etmiş olan geçmiş inkârcı ümmetlerin alçaltıldıkları gibi<br/>alçaltılacaklardır.<br/>
Âyet-i kerîmede geçen <i>kübitû</i> fiilinin anlamı “rezil edilirler, alçaltılırlar” demektir.<br/><i>Müfredat</i>’da <i>kebt</i> kelimesi; “şiddetle ve küçük düşürülerek reddetmektir.” <i>Kamusta</i>,<br/>
<i>kebetehü</i>: O’nu yere serdi, rezil etti, kırdı parçaladı. Düşmanı hışımla reddetti, rezil<br/>etti, anlamınadır denilmiştir.<br/>
<b>İbnü’ş-Şeyh</b> demiştir ki: Bu âyet, Allah ve Rasûlü’ne karşı gelenlere bedduâ etmek<br/>
ve ileride olacak şeyin kesinlikle gerçekleşeceğini ifâde etmek için konuyu mâzi bir<br/>fiille anlatmaktadır. Yâni Allah ve Rasûlü’ne karşı gelenler alçaltılacaklardır. Bunların<br/>içine kâfirler ve münâfıkların tamamı girer. Kâfirler açık ve gizli olarak karşı<br/>koydukları için, münâfıklar ise yalnızca gizlice karşı koyup düşmanlık ettikleri için<br/>onlara dâhil olacaklardır.<br/>
<b>Seriyy Sakati</b>, “Zayıf olan kimsenin güçlü ve kudretli kimseye isyan etmesine, karşı<br/>
gelmesine hayret eder, şaşarım” derdi. “Bu nasıl olur?” denildiğinde ise: <i><b>“Çünkü<br/>insan zayıf yaratılmıştır.”</b></i> (en-Nisa, 4/28) âyet-i kerimesini okurdu.<br/>
<i>“Biz apaçık âyetler indirmişizdir.”</i> Bu cümle <i>kübitû</i> filindeki fâil olan <i>vav</i>’dan<br/>
haldir. Yâni karşı koyup düşmanlık ettikleri için onlar alçaltılacaklardır. Halbuki biz<br/>onlardan önce geçen ümmetlerden Allah’a ve Peygamberine karşı gelenler ve onlara<br/>yapmış olduğumuz şeyler hakkında apaçık âyetler indirmişizdir. Yahut Peygamber<br/>(s.a.)’in doğru söylediğini ve getirdiğinin gerçek ve doğru olduğunu gösteren apaçık<br/>âyetler indirmişizdir.<br/>
Burada akla gelen şöyle bir soru vardır: <i>İnzal</i>, bir şeyi yukardan aşağıya nakletmektir.<br/>
Bu durum ise ancak cisimler gibi katı varlıklarda düşünülür. Oysa âyetler, herhangi bir<br/>yer işgal etmeyen, sözden ibârettir. Bunların indirilmeleri nasıl düşünülebilir? Bu<br/>soruya şöyle cevap verilmiştir: Bu inzalden maksad, Allah Teâlâ’dan vahyi alan meleği<br/>indirip Allah’ın kullarına göndermektir. İndirmekten esas kasdedilen âyetler olduğu için<br/><i>inme</i> fiili onlara mecâzî mânâda isnad edilir. Yahut da <i>indirmekt</i>en maksad, istiâre yolu<br/>ile <i>ulaştırmak</i> ve <i>bildirmek</i>tir.<br/>
<i>“Kâfirler için,”</i> bu âyetleri veya îman edilmesi gereken bütün şeyleri inkâr edenler<br/>
için <i>“küçük düşürücü</i> <i>bir azap vardır.”</i> Şeref ve azametlerini, kibirlerini alıp giden bir<br/>azab vardır. <i>Mühîn</i> kelimesi küçültmek ve alçaltmak mânâsında olan <i>ihanet</i>’ten<br/>türetilmiştir. Burada ya dünyadaki alçaltılma azâbı kasdedilmiştir ki bu durumda cümle<br/>söz başı olur. Yahut âhiret azâbı kasdedilmiştir ki bu durumda cümle atıf için olur. Buna<br/>göre âyet-i kerimenin mânâsı şöyle olur: Onlar için dünyada alçaltılma azâbı ve âhirette<br/>küçük düşürücü azab vardır. Böylece onlar, her iki âlemde de azab edileceklerdir.<br/>
Bazı âlimler şöyle demişlerdir: Allah kâfirlere verilecek olan azâbı önce acıtıcı ve<br/>
elem verici olarak, sonra da küçük düşürücü tarzında nitelendirdi. Çünkü onlara önce<br/>acı veren azab verilecek, sonra da bu sebeple küçük düşürüleceklerdir. Ancak, küçük<br/>düşürülme âhirete âid azab olunca aslında önce olmalı, acıtıcı azab ise sonra gelmeli<br/>
