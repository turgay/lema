<a name=3868></a><img src="RuhulBeyan-3868_1.jpg"/><br/>
<img src="RuhulBeyan-3868_2.jpg"/><br/>
<img src="RuhulBeyan-3868_3.jpg"/><br/>
<img src="RuhulBeyan-3868_4.jpg"/><br/>
<img src="RuhulBeyan-3868_5.jpg"/><br/>
anlayışsız kimseye bir şeyi anlatmanın en iyi yoludur. Alışılmadık bir durumu alışılmış<br/>bir durumla ortaya koymaktır.<br/>
<b>Kâşifî</b> der ki: Bazıları âyetteki “<i>su</i>”dan maksadın Kur’an olduğu görüşündedirler ki<br/>
Kur’an îman ehlinin gönlünün hayatıdır. “<i>Vâdîler</i>”den maksad gönüldür ki kendi istîdâd<br/>ve kabiliyeti kadar Kur’an’dan feyiz alır. “<i>Köpük</i>”ten maksad nefsin boş düşünceleri ve<br/>şeytanın vesveseleridir.<br/>
<b>Ebü’l-Leys </b>ise <i>Tefsir</i>’inde şöyle der: “Burada bâtıl, köpüğe benzetilmiştir. Yâni,<br/>
kalbler kendi hevâları ölçüsünde birçok bâtılı yüklenmiştir. Nasıl ki sel her türlü<br/>çerçöpü toplarsa, hevâ da bâtılı yüklenir. Köpüğün ağırlığı olmadığı gibi bâtılın da<br/>hiçbir sevâbı yoktur. Oysa îman ve yakin ehli, tıpkı dünyada saf bir sudan<br/>faydalandıkları gibi âhirette îmanlarından faydalanacaklardır. Küfür ve şüphenin ise ne<br/>dünyada ne de âhirette bir faydası vardır.”<br/>
<i>et-Te’vîlâtü’n-Necmiyye</i>’de şöyle der: <i>“O, gökten” </i>kalb semâsından <i>“su” </i>muhabbet<br/>
suyu <i>“indirdi de vâdîler” </i>nefis vâdileri <i>“kendi ölçülerince sel olup aktı. Bu sel, üste<br/>çıkan bir köpüğü” </i>yerilen nefsânî ahlâk ve behîmî hayvânî sıfatları<i> “yüklenip<br/>götürdü.”</i><br/>
<i>“O, gökten” </i>ruh semâsından cemâl nurlarının müşâhedelerinin <i>“su”</i>yunu <i>“indirdi</i><br/>
<i>de” </i>kalblerin <i>“vâdiler”</i>i <i>“kendi ölçülerince sel olup aktı. Bu sel, üste çıkan bir<br/>köpüğü” </i>rûhânî benliği <i>“yüklenip götürdü.”</i><br/>
<i>“O, gökten” </i>ceberût semâsından ülûhiyyet sıfatının tecellîsi <i>“su”</i>yunu <i>“indirdi de”</i><br/>
sırların <i>“vâdîler”</i>i <i>“kendi ölçülerince sel olup aktı. Bu sel, üste çıkan bir köpüğü”<br/></i>mecâzîî varlık köpüğünü <i>“yüklenip götürdü.”</i><br/>
<i>Mesnevî</i>’de şöyle diyor:<br/>
<i>Kadîm’in sıfatları tecellî edince<br/>Hâdisin sıfatlarını yakar, mahveder</i><br/>
<i> </i><br/>
<b>18. İşte Rablerinin emrine uyanlar için en güzel <i>(mükâfat)</i></b><b> vardır. Ona</b><br/>
<b>uymayanlara gelince, eğer yeryüzünde olanların tümü ile bunun yanında bir misli<br/>daha kendilerinin olsa, <i>(kurtulmak için) </i></b><b>onu mutlaka feda ederlerdi. İşte hesabın<br/>en kötüsü onlaradır. Varacakları yer de cehennemdir. O ne kötü yataktır!</b><br/>
