<a name=7254></a><b>Gazzâlî</b>’den nakledildiğine göre îmanın sıhhati haşr ve neşri îtiraf etmekle olduğu<br/>
için bu sûre Kur’an’ın kalbi olmuştur. Bu mânâ ise bu sûrede etkili şekilde ifâde<br/>edilmiştir. Böylece bedenin sıhhatinin kendisiyle olduğu kalbe benzemiştir.<br/>
<b>Ebû Abdullah</b> der ki: “Kalb bedenin emîridir. Aynı şekilde Yâsîn de diğer sûrelerin<br/>
emîridir. Her şey onda mevcuddur.”<br/>
Yâsînin kalbe benzemesi hakkında şöyle denilmesi de mümkündür: Kalb hislerden<br/>
gâib, yüce mânâların mahalli, gizli ve açık idrâklerin yeri, bedenin salâh ve fesâdının<br/>sebebi olduğu için haşr ona benzetilmiştir. Çünkü haşr gayb âlemindendir. Haşr<br/>sırasında işler açılıp ortaya dökülecek ve takdir edilen şeylerin hakîkatlerine vâkıf<br/>olunacaktır. Haşrı dikkate alıp sebeplerini ıslah etmekle ebedî saâdet elde edilir. Ondan<br/>yüz çevirip sebeplerini ifsâd etmekle de kişi sonsuz şakavete/bedbahtlığa mübtelâ olur.<br/>
<b>Nesefî</b> der ki: “Yâsîn’in Kur’an’ın kalbi olması konusunda şöyle denilmesi de<br/>
mümkündür: Bu sûrede ancak vahdâniyet (Allah’ın birliği), risâlet (peygamberlik) ve<br/>haşr gibi dînin üç aslı takrîr ve beyan edilmektedir. Bütün bunlar kalp ve gönülle ilgili<br/>hususlardır. Dil ve organlarla ilgili hususlar ise diğer sûrelerdedir. İşte bu sûrede<br/>kalbin amelleri olup diğerleri olmayınca Peygamberimiz (s.a.) bu sûreyi “<i>kalb</i>” diye<br/>adlandırmıştır.”<br/>
Mezkûr hadîsin sonu/devamı şöyledir: <i>“Kim Allah rızası için bu sûreyi okursa Allah</i><br/>
<i>onu bağışlar. Ona Kur’an’ı yirmi iki kere okumuş (hatmetmiş) gibi ecir verilir. Ölüm<br/>meleği kendisi için indiğinde hangi müslümanın yanında Yâsîn sûresi okunursa<br/>surenin her bir harfine karşılık on melek iner. Bu melekler o kimsenin huzurunda saf<br/>tutarlar. Onun için duâ ve istiğfar ederler. Gaslinde hazır bulunurlar. Cenazesini<br/>takip </i><br/>
<i>ederler. </i><br/>
<i>Namazında </i><br/>
<i>bulunurlar. </i><br/>
<i>Defnine </i><br/>
<i>şâhidlik </i><br/>
<i>ederler. </i><br/>
<i>Ölüm</i><br/>
<i>sarhoşluklarında olan hangi müslüman Yâsîn sûresini okursa (cennet bekçisi olan)<br/>rıdvân ölüm döşeğindeki bu müslümana cennetten bir şarab getirmeden ölüm meleği<br/>onun ruhunu almaz. Artık suya kanmış olarak onun ruhunu alır. Kabrinde suya<br/>kanmış olarak bekler. Cennete suya kanmış olarak girene kadar peygamberlerin<br/>havuzlarından bir havuza muhtaç olmaz.”</i><a href="RuhulBeyans.html#7257">[186]</a><br/>
Yine bir hadîste şöyle buyrulmuştur: <i>“Kur’an’da bir sûre vardır ki kendisini</i><br/>
<i>okuyana şefaat eder. O sûreyi dinleyen bağışlanır. Tevrat’ta bu sûreye “Muimme”<br/>(genelleyen, kapsayan) sûre denir.” </i>“Ey Allah’ın rasûlü, ‘Muimme’ nedir?” diye<br/>sorulunca “<i>Bu sûre sâhibini (okuyanını) dünya ve âhiret hayrının geneline ulaştırır,<br/>âhiretin dehşet ve korkularını ondan uzaklaştırır. Bu sûreye “Dâfia (uzaklaştıran)”<br/>ve “Kâdıye (iş gören)” de denir.”</i> “Ey Allah’ın Rasûlü bu nasıl oluyor?” diye<br/>sorulunca Hz. Peygamber (s.a.): “<i>Bu sûre sahibinden her kötülüğü uzaklaştırır ve her<br/>ihtiyacını görür.”</i> buyurdu.”<a href="RuhulBeyans.html#7257">[187]</a><br/>
Yine bir hadîste şöyle buyrulmuştur: <i>“Kim Yâsîn sûresini okursa bu yirmi hac</i><br/>
<i>sevabına denk olur. Kim Yâsîn sûresini dinlerse Allah yolunda bin altın sadaka<br/>vermiş sevabına nail olur. Kim Yâsîn sûresini yazar, (bu yazıyı suya atar) sonra da<br/>onu içerse içine bin deva, bin nur, bin bereket ve bin rahmet koymuş olur. O kimseden</i><br/>
