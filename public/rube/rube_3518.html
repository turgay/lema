<a name=3519></a><img src="RuhulBeyan-3519_1.jpg"/><br/>
<img src="RuhulBeyan-3519_2.jpg"/><br/>
dönüşü ve bu hâli terk etmesidir. Bu ilk hâl puta ve başka şeylere secde etme gibi küfrü<br/>gerektiren bir hâl de olabilir. Bu ilk halden tevbe mü’minlerin çoğunun içinde<br/>bulunduğu bir durumdur. Ya da kendisinden hiç küfür sâdır olmasın. Bu da azınlıkta<br/>bulunan kimselerin hâlidir. Rasûlullah (s.a.) de onlardandır. Hz. Peygamber (s.a.)’in Ali<br/>(r.a.)’ın göz açıp kapayıncaya kadar bile Allah’ı inkâr etmediğine şâhidlik etmekle<br/>birlikte onu İslâm’a dâvet ederken; “<i>Seni Lât ve Uzzâ’yı inkâr etmeye dâvet<br/>ediyorum</i>.”<a href="RuhulBeyans.html#3529">[176] </a>dediği sahih rivayetle sabittir. Bu ifade, Hz. Ali’nin Allah’ı inkâr ettiği<br/>mânâsına gelmez. Çünkü bir insan, inkâr edilip kötülenmesi gereken bâzı şeyleri<br/>kendisinde küfür bulunmasa da yine de inkâr etmeye dâvet edilebilir.<br/>
<i>“Aşırı da gitmeyin.”</i> İfrat ve tefrite düşerek size çizilen yoldan sapmayın, Çünkü her<br/>
işte orta yolun uçları yerilmiştir.<br/>
Yoldan sapmanın, haddi aşma mânâsındaki “tuğyan” lâfzıyla ifâde edilmesi, işin<br/>
ağırlığını göstermek için veya diğer mü’minlerin hâli göz önünde bulundurularak<br/>söylenmiştir.<br/>
Şûrâ sûresinde de: <i><b>“Emrolunduğun gibi dosdoğru ol ve onların hevâlarına uyma”</b></i><br/>
(eş-Şûrâ, 42/15) buyrulmuştur. Her iki yasaklama da birbirine yakındır. Çünkü maksad<br/>ehl-i küfrün hevâlarına uymamayı sağlamaktır. Çünkü onlara uyulduğunda aşırı gidilmiş,<br/>uyulmadığında ise dosdoğru davranılmış olur.<br/>
<i>“Çünkü O”</i>; yani Allah Teâlâ <i>“yaptıklarınızı çok iyi görendir.”</i> Kendisine hiçbir şey<br/>
gizli kalmamak üzere bilmektedir. Ona göre de size karşılık verecektir. Öyle ise O’nun<br/>koyduğu sınırları koruma konusunda O’ndan korkun.<br/>
Âyetin bu son ifâdeleri, yukarıdaki emir ve yasakların illetini gösterir mâhiyettedir.<br/>
Sâlihlerden birisi olan <b>Ebû Ali Senûsî</b> (r.a.) şöyle dediği rivâyet edilir:<br/>Allah Rasûlü (s.a.)’i rüyamda gördüm ve kendisine: “Sizin “<i>Hûd sûresi beni</i><br/>
<i>kocattı</i>.”<a href="RuhulBeyans.html#3529">[177] </a>buyurduğunuz rivâyet ediliyor, ne dersiniz?” diye sordum.<br/>
“–Doğru” dedi.<br/>“–Peki bu sûrenin nesi sizi kocattı? Peygamberlerin kıssaları ve ümmetlerin helâk<br/>
oluşu mu?” diye sordum.<br/>
“–Hayır, bunlar kocatmadı, beni kocatan “<i>Emrolunduğun gibi dosdoğru ol</i>”<br/>
ifâdesiydi” buyurdu.<br/>
Bunun sebebi şudur: Gerçek istikamet, doğruluk verilen bütün sözleri yerine getirmek<br/>
ve yeme-içme, giyim-kuşam gibi her konuda orta yolu tutarak sırât-ı müstakimden<br/>ayrılmamaktır. Dînî ve dünyevî her meselede mutlaka bir terğîb/teşvik, terhîb/korkutma,<br/>hâl, hüküm, sıfat veya muâmele vardır. Bu, âhiretteki sırât-ı müstakim/sırat köprüsü gibi<br/>bir sırât-ı müstakimdir. Her şeye hakkını tam vererek dosdoğru olmak demek olan bu<br/>yolda yürümek gerçekten çok zordur.<br/>
