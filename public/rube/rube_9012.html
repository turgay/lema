<a name=9013></a><img src="RuhulBeyan-9013_1.jpg"/><br/>
elif-i maksûra (__WORD__) ile yazılır.<br/>
Rasûlullah (s.a.)’ın: <i>“Az gülsünler, çok ağlasınlar!”</i> hadis-i şerifi, her ne kadar<br/>
gülmede kahkaha ve ağlamada aşırı gözyaşı dökülmesi yasaklanmış olsa da insanların<br/>sevinç ve hüzün anlarında ağlayabileceklerine işâret etmektedir ki, <i>Müfredat</i>’ta da bu<br/>şekilde zikredilmiştir.<br/>
Âyetin mânâsı şudur: “İnsanda gülme ve ağlama kuvvetini Allah Teâlâ yarattı. Ya da<br/>
gülme ve ağlama sevinç ve hüzünden kinayedir. Bu takdirde sanki: “Feraha kavuşturan<br/>da hüzne gark eden de O’dur” denilmek istenmiş gibidir. Zira sevinç gülmeyi, hüzün de<br/>ağlamayı celbeder. Bu âyetin bir başka mânâ takdiri de “İnsanı sâlih amellere nâil<br/>kılarak sevindiren ve ona nâil kılmayarak hüzünlendiren de O’dur.”<br/>
Bu âyetin diğer tefsirleri de şunlardır: “Dünyada nimet ehlini güldürüp şiddet ve<br/>
musîbet ehlini ağlatan O’dur.” “ Cennette ehl-i cenneti güldüren, cehennemde oranın<br/>ehlini ağlatan O’dur.” “Yeryüzünü bitki bitirerek güldüren, semayı yağmurla ağlar hale<br/>koyan O’dur.”, “Ağaçları güneş ışıklarıyla güldürüp bulutları yağmurlarla ağlatan<br/>O’dur.” “Kâğıtları işâretler ile güldüren, kalemleri mürekkeplerle ağlatan O’dur.”<br/>“Maymunu gülücü kılan, deveyi ağlayıcı kılan yine O’dur.” “Vaadle güldüren, vaîdle<br/>ağlatan O’dur.” “Âriflerin kalplerini hikmetle güldürüp onların gözlerini hüzün ve<br/>cehennemin yakıcılığını tefekkürden dolayı ağlatan O’dur.” “Evliyâsının kalplerini<br/>ma’rifet nurlarıyla güldürüp düşmanlarının kalplerini gazabının karanlıklarıyla ağlatan<br/>yine O’dur.” “Dostlarını meveddet nergisi, kurbiyyet yasemeni ve şemâil-i cemalinin<br/>kokusuyla güldürüp düşmanlarını azamet ve celali ile ağlatan O’dur.” “Hakk’a yöneleni<br/>güldüren, O’na sırt çevireni ağlatan O’dur” ve “Dişleri güldürüp kalpleri ağlatan veya<br/>dişleri ağlatıp kalpleri güldüren yine O’dur.”<br/>
Şair şöyle der:<br/>
<i>Yüz gülüyor, yalnızlık yakıyor<br/>Gülmesi yalancıktan ve uydurmadır,<br/>Ey nice gözlerinde yaşlar olmaksızın ağlayan!<br/>Ve nice son nefesinde dişleri arasında gülen!<br/>Bu içi yanan kimsenin yaşayacağı kadar<br/>Bir hayat belirtisi hiç yok mudur?</i><br/>
Âyetin işârî tefsirleri de şu şekildedir: “Cemâlî lütfî tecellîsi sebebiyle lütuf ve cemal<br/>
nuruyla aydınlanmış olan kalbi güldüren, celâlî kahrî tecellîsi sebebiyle de kahır ve<br/>celâl zulmetiyle karanlığa gömülmüş nefsi ağlatan O’dur.”, “Celâl tecellîsi ile nefsin<br/>kalbi zulmetle istilâ etmesi sırasında kalbe karşı nefsi güldüren, cemâl tecellîsi ile kalp<br/>nurlarının nefse galip gelmesiyle nefse karşı kalbi güldüren yine O’dur.”<br/>
Bu âyet amel eden her insanın gülme ve ağlamasına varıncaya kadar her amelinin<br/>
Allah’ın kazâ ve yaratmasıyla olduğuna delâlet etmektedir.<br/>
<b>Âişe </b>(r.anha) der ki: “Nebi (s.a.) gülmekte olan bir topluluğun yanından geçerken<br/>
