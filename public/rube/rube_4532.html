<a name=4533></a><img src="flower_sep.jpg"/><br/>
<img src="RuhulBeyan-4533_2.jpg"/><br/>
<img src="RuhulBeyan-4533_3.jpg"/><br/>
<i>Onlar şerîatın hükümleri üzere giderler</i><br/>
Diğer bir işâret şudur: Nankörlük/küfrân ile Hak’tan yüz çevirmek hüsrâna sebep olur.<br/>
<b>Cüneyd</b> şöyle demiştir: “Bir sıddîk bin sene Allah’a yönelse, sonra bir an O’ndan yüz<br/>çevirse, kaybettiği elde ettiğinden daha çoktur.” Kendi zamanındaki meşâyıhın yegânesi<br/><b>Ebû Abdullah Şîrâzî </b>şöyle demiştir: “Rasûlullah (s.a.)’i şöyle buyururken rüyada<br/>gördüm: “Kim kendisini Allah’a götüren bir yolu tanır, ona sülûk eder sonra da ondan<br/>dönerse Allah Teâlâ ona âlemlerden hiçbir kimseye etmediği bir azâb ile azâb eder.”<br/>
<i>Bu yolda dâimâ sâbit-kadem ol<br/>Yürü, eşkıyânın gamından elem çekme<br/>Hakk’a teveccüh pazarından yüz çevirme<br/>İstediğin bütün faydaları bu pazarda bil</i><br/>
Diğer bir işâret de şudur: Tüm yön ve cihetler Allah Teâlâ’nın güç, kudret ve<br/>
hâkimiyetine nisbetle eşittir. O’ndan yine ancak O’na sığınılır. Kulun Allah’tan korkusu,<br/>nerede olursa olsun her yönden aynı olmalıdır. Allah Teâlâ her yerde cemâl ve celâliyle<br/>tecellî etmektedir. Bu yüzden yakaza ve huzûr ehli, Allah’ın her yeri kuşattığını<br/>müşâhede ettikleri için mekânlar ve haller arasında ayrım gözetmezler. Çünkü Allah<br/>Teâlâ dilese, akla hatıra gelmeyecek bir yönden insanları helâk eder. Görmez misin ki O<br/>Nemrud’u sinekle helâk etmişti. O’nun kudretine nisbetle sinek helâk etme işinde aslan<br/>ve benzerleri gibidir. Belki de boğazına takılan bir lokma ile öleni bile görmüşsündür.<br/>Bu lokma hayatın vesîlelerinden biriyken nasıl da ölümün sebeplerinden biri oldu, bir<br/>bak. Allah yaşamasının vesîlesi olduğunu düşündüğü şeyle o kişinin canını almıştır. İyi<br/>düşünürsen Allah’ın bu dünyadaki işlerinin ne kadar hayret verici olduğunu görürsün.<br/>
<i>Hak kimi dilerse tasarrufu altına alır,<br/>Kimsede pazu kuvveti yoktur ki O’nunla cenk ede</i><br/>
<i> </i><br/>
<b>70. Biz, hakikaten insanoğlunu şan ve şeref sâhibi kıldık. Onları, <i>(çeşitli nakil</i></b><br/>
<i><b>vâsıtaları ile) </b></i><b>karada ve denizde taşıdık; kendilerine güzel güzel rızıklar verdik;<br/>yine onları, yarattıklarımızın birçoğundan cidden üstün kıldık.</b><br/>
“<i>Biz, hakîkaten insanoğlunu şan ve şeref sâhibi kıldık.</i>” Tekrîm ve ikrâm aynı<br/>
anlama gelir. Bunun isim hâli, kerâmettir. <b>Ebüssuûd Efendi </b>şöyle der: “İyisine ve<br/>günahkârına şâmil olarak âdemoğullarının hepsini şan ve şeref sâhibi kıldık.”<br/>
