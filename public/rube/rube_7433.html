<a name=7434></a>Âyette çeşitli mânâlara işâret vardır:<br/>1- Hakîkî halifelik, insanın kendi kendine elde ettiği (<i>mükteseb</i>) bir şey olmayıp<br/>
Allah’ın, dilediğine fazlından ihsân ettiği bir özelliktir. Bu, “Biz seni halife kıldık” yâni<br/>“Hilafeti sana biz verdik” ifâdesinde açıkça görülür.<br/>
2- Halifelik istidadı, sadece insana özgüdür. “Sizi yeryüzü halifeleri kıldı” ifâdesi de<br/>
bunu gösterir.<br/>
3- Her insan potansiyel olarak halifeliğe istidatlı yaratılmış olsa da halifelik<br/>
derecelerine bilfiil sadece ender şahsiyetler mazhar olabilir.<br/>
4- Yaratma (<i>halkıyyet</i>) keyfiyyeti, şu sûret âlemine mahsus iken kılma (<i>ca’liyyet</i>)<br/>
keyfiyyeti mânâ âleminde olup biten birşeydir. Bu sebepledir ki Allah Teâlâ Âdem’in<br/>sûretinden bahsederken, <i><b>“Ben topraktan bir beşer yaratacağım”</b></i> (Sâd 38/71)<br/>buyurmuş; fakat onun mânâsından bahsederken, <i><b>“Ben yeryüzüne birini halife<br/>kılacağım”</b></i> (el-Bakara 2/30) buyurmuştur.<br/>
5- İnsanî ruh, “feyz-i evvel”dir. “Kün (Ol!)” emrinin taalluk ettiği ilk şeydir. Bu<br/>
yüzden Allah onu kendi emrine nisbet ederek “De ki: <i><b>‘Ruh Rabbimin emrindendir”<br/></b></i>(el-İsrâ 17/85) buyurmuştur. İşte, (insanî) ruh “feyz-i evvel” olduğu için Allah’ın da<br/>halifesi o olmuştur.<br/>
6- İnsanî ruh, Allah’ın hem zâtının hem de sıfatlarının halîfesidir. Zâtının halîfesidir;<br/>
çünkü O’nun taşkın ve cömerd varlığı sâyesinde (vücûd cûdundan) vâsıtasız olarak<br/>vücûd kazanmıştır. Bu bakımdan onun varlığı, Allah’ın varlığının halifesi olmuştur.<br/>Sıfatlarının da halifesidir; zira ruhun sıfatları, Allah’ın sıfatlarının cûdundan vâsıtasız<br/>olarak oluşmuştur. Şu halde halifenin varlık sahnesine çıkışından sonraki bütün varlık<br/>(<i>vücûd</i>) ve sıfatlar da zât ve sıfatları itibarıyla Allah’ın halifesinin halifesi olmaktadır.<br/>Bu durum, Allah’ın halifesi oluş keyfiyyeti, insan bedeni, mevcudatın esfel-i safilîni ve<br/>feyz-i ilâhîyi kabule elverişli en son şey ve halifelikten en az nasibi olan şey hâline<br/>gelinceye dek sürüp gidecektir.<br/>
İşte Allah, insanı yeryüzündeki halifesinin halifesi kılmayı murad edince, ruhunun<br/>
halifesi için konaklamasına elverişli bir konak yaratmıştır ki o “beden”dir-; kendisinin<br/>(c.c.), hükmünü icra edeceği (<i>istivâ</i>) bir arş hazırlamıştır ki o da “kalp”tir ve halifesine<br/>bir hizmetkâr tayin etmiştir ki o da “nefis”tir. Şayet insan, Allah’ın insan cinsini<br/>yaratmış olduğu fıtrat özellikleri üzere kalabilmiş olsaydı, ruhu, Hak’tan feyizyâb olur<br/>ve Hakk’ın halifeliğini kalp arşına akıtır; kalp, ruhun halifeliğini nefis hizmetkârına;<br/>nefis kalbin halifeliğini bedene; beden de nefsin halifeliğini Allah’ın arzına, yâni<br/>dünyaya akıtırdı ve böylece bütün bu sebep ve vâsıtalar sâyesinde ruh, Allah’ın<br/>arzında, O’nun hüküm ve emirlerini şerîatın fermanlarına göre uygulayan bir<br/>“halîfetullah” olurdu.<br/>
7- Heveslerine tabi olmayı bırakıp bunlardan yüz çevirmek sûretiyle, insanlar<br/>
arasında hakça hüküm vermek, ayrıca helalinden yemek ve sâlih amellerde bulunmak da<br/>halifeliğin özelliklerindedir. Nitekim Allah Teâlâ <i><b>(‘Ey peygamberler!) Temiz<br/>şeylerden yeyip sâlih amellerde bulunun’</b></i> (el-Mü’minûn 23/51) buyurur.<br/>
