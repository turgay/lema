<a name=7074></a>amcalar ve onların evlâdları gibi usûlden doğanların hepsi “fürû”dur. Bunlar hem hisse<br/>sâhibi hem de “asabe”dirler. Buna göre verâset ve mîras taksiminin toplamı üç ana<br/>bölümden ibaret olmuştur. Birinci sınıf (usûl) sebeple ve ikinci sınıf (fürû) neseble<br/>hisse sahibi olur. Üçüncü sınıf ise kalan bakiyenin sâhibi olur ki bunlar asabedirler. İşte<br/>buradaki verâset ve mîras taksimi de aynen böyle üç sınıftan ibarettir.<br/>
<i>“Onlardan (insanlardan) kimi”</i><b> </b>kitapla amel etme konusunda <i>“kendisine zulmeder,”</i><br/>
bunun işi Allah’a bırakılmıştır. Allah Teâlâ buna ya azap eder ya da tövbesini kabul<br/>eder. Zira kitaba hakkıyla riâyet etmek, verâsetin zorunlu şartlarından değildir. Allah<br/>Teâlâ şöyle buyuruyor: <b>“<i>Onların ardından da (âyetleri tahrif karşılığında) şu<br/>değersiz dünya malını alıp, nasıl olsa bağışlanacağız, diyerek Kitab’a vâris olan<br/>birtakım kötü kimseler geldi. Onlara, ona benzer bir menfaat daha gelse onu da<br/>alırlar. Peki, Kitap’ta Allah hakkında gerçekten başka bir şey söylemeyeceklerine<br/>dair onlardan söz alınmamış mıydı ve onlar Kitap’takini okumamışlar mıydı?<br/>Âhiret yurdu sakınanlar için daha hayırlıdır. Hâla aklınız ermiyor mu?”</i></b> (el-A’râf<br/>7/169)<br/>
Yine zulümle nitelemek ve nitelenmekten menetmek, kitap verilmesinin zorunlu şartı<br/>
değildir. Nitekim Âdem (a.s.)’i Allah Teâlâ seçmiştir, Allah Teâlâ şöyle buyuruyor:<br/><b>“<i>Allah birbirinden gelme bir nesil olarak Âdem’i, Nuh’u, İbrahim âilesi ile İmrân<br/>âilesini seçip âlemlere üstün kıldı. Allah işiten ve bilendir.”</b> </i>(Âl-i İmrân 3/33)<br/>
Halbuki Âdem (a.s.) <i><b>“Ey Rabbimiz! Biz kendimize zulmettik. Eğer bizi bağışlamaz</b></i><br/>
<i><b>ve bize acımazsan mutlaka ziyan edenlerden oluruz.”</b></i> (el-A’râf 7/23) demiştir.<br/><b>Bâyezîd Bistâmi</b>’ye (k.s.) “Keşif ehli ârif bir zat, günah işleyip Allah’a âsi olur mu?”<br/>diye soruldu. Bâyezîd, “evet”, dedi ve <b>“<i>Allah’ın emri mutlaka yerine gelecek,<br/>yazılmış bir kaderdir.”</i></b><b> </b>(el-Ahzâb 33/38) âyetini hatırlattı. Yâni Allah, ilm-i ezelîsinde<br/>o kimseye bir şey takdir ettiyse o mutlaka olur.<br/>
<i>Müfredât</i>’da der ki zulüm üç türlüdür. <i>Birincisi</i>, insan ile Allah arasındaki zulümdür.<br/>
Bunun en büyüğü küfür, inkâr, şirk ve nifaktır. <i>İkincisi</i>, kişiyle diğer insanlar arasındaki<br/>zulümdür. <i>Üçüncüsü</i>, kişiyle kendi nefsi arasındaki zulümdür. Bu âyette murâd edilen<br/>bu üçüncü kısımdır. <i>el-Es’iletü’l-Müfhıme</i>’de der ki zulmün önce zikredilmiş olması<br/>onun derece bakımından da takdimine delâlet etmez. Nitekim Allah Teâlâ şöyle<br/>buyuruyor: <i><b>“Sizi yaratan O’dur. Böyle iken kiminiz kâfir, kiminiz mümindir. Allah<br/>yaptıklarınızı görendir.”</b></i> (et-Teğâbün 64/2). Bazıları der ki, fâsıklar çok olduğu için<br/>“zâlim” takdim edilmiştir. Bir de zulüm zâten cehâlet mânâsındadır. Nefs ü hevâya meyl<br/>etmek, cibillet ve fıtratın gereğidir. İktisad ve sebk; yâni ortada olmak ve hayırda öne<br/>geçmek, ârizîdir. <b>Ebû’l-Leys</b> der ki, zâlimin takdimi ve sâbıkın tehirindeki hikmet,<br/>sâbık kendini beğenmesin; zâlim de Allah’ın rahmetinden ümitsiz olmasın diyedir. Yâni<br/>önce zâlimle başladı ki utanmasınlar ve Allah’ın sınırsız rahmetinden ümitvar olsunlar.<br/>
<i>Günaha bulanmış benden hâlis tâat çıkmaz,</i><br/>
