<a name=3902></a><b>işler Allah’a aittir. İman edenler hâlâ bilmediler mi ki, Allah dileseydi bütün<br/>insanları hidâyete erdirirdi? Allah’ın vâdi gelinceye kadar inkâr edenlere,<br/>yaptıklarından dolayı ya ansızın büyük bir belâ gelmeye devam edecek veya o belâ<br/>evlerinin yakınına inecek. Allah, vâdinden asla dönmez.</b><br/>
Rivâyet edilir ki aralarında Ebû Cehil, (Amr) b. Hişâm ve Abdullah b. Ümeyye’nin<br/>
de bulunduğu Mekke müşriklerinden bir grup Hz. Peygamber’e şöyle bir teklifte<br/>bulundular: “Ey Muhammed! Eğer sana tâbi olmamız seni sevindirecekse Kur’ân’ınla<br/>Mekke’nin etrafındaki dağları yürüt. Çünkü bu bölge oldukça dardır. Böylece<br/>toprağımız genişlesin, bostanlar ve bahçeler edinelim. Toprağı yar ve Şam bölgesinde<br/>olduğu gibi içinden nehirler ve pınarlar akıt. Ölen atalarımızdan aralarında Kusay b.<br/>Kilâb’ın da bulunduğu iki ya da üç kişiyi dirilt de bizimle konuşsunlar ve kendilerine<br/>senin söylediğin şeylerin hak mı yoksa bâtıl mı olduğunu soralım.” Müşrikler, Hz.<br/>Peygamber (s.a.)’den bütün bu mûcizeleri göstermesini istemeleri üzerine bu âyet nâzil<br/>oldu.<br/>
<i>“Eğer okunan bir kitapla dağlar yürütülseydi”</i> Yani, eğer bu âlemde bir kitap<br/>
olsaydı da o okunduğu zaman dağlar sürülüp götürülseydi, yerlerinden taşınarak yerin<br/>yüzeyinde götürülseydi <i>“veya onunla yer parçalansaydı,”</i> yer yarılsa içinden nehir ve<br/>pınarlar fışkırsaydı, <i>“yahut onunla ölüler konuşturulsaydı”</i> yani onun okunmasının<br/>berekâtıyla ölüler dile gelseydi <i>(o Kitap yine bu Kur’an olacaktı).</i> Yani, i‘câzın<br/>zirvesinde ve öğüt vermenin son noktasında olduğu için o kitap bu olurdu.<br/>
Bu ifadeden maksad, Kur’ân’ın şânının ne kadar yüce olduğunu göstermek ve<br/>
Kur’ân’ın bir mûcize olduğu hususunda hâlâ inat ederek başka mûcizeler göstermesini<br/>teklif eden müşrikleri reddetmektir. Yine kendilerine dînî bakımdan fayda sağlayan bir<br/>şeyin, dünyevî bakımdan fayda sağlayan ziraat ve benzeri şeylerden çok daha hayırlı<br/>olduğuna dikkat çekmektir. Bununla birlikte Kur’ân’da şaşılacak enfüsî tesirler ve<br/>özellikler mevcuttur. Bu tesirlerin kendilerinde zuhûr etmesine istîdadları olsaydı,<br/>onların nefis dağları bu Kur’ân’la yürütülüp yok edilir, beşeriyyet arzları onunla<br/>parçalanır ve ölü kalbleri onunla diriltilirdi.<br/>
<i>“Fakat”</i> öylece değildir ki kâfirlerin senin Kur’an’ın yâhut senin fermânın hakkında<br/>
söyledikleri olacak şeyler değildir. Yarattıklarıyla alâkalı <i>“bütün işler Allah’a aittir.”<br/></i>Her şeyde tasarruf O’na aittir. O’nun dilediği her şeyi yapabilecek gücü vardır.<br/>Müşriklerin teklif ettiği mûcizeleri yapmaya da kâdir olmakla birlikte bu mûcizelerin<br/>onlara fayda vermeyeceğini bildiği için kudreti bu âyetlere taalluk etmez.<br/>
Rivâyet edildiğine göre bu âyet nâzil olunca Hz. Peygamber (s.a.) şöyle buyurdu:<br/>
“<i>Nefsimi kudret elinde tutan Allah’a yemin ederim ki O sizin istediklerinizi<br/>(yapabilme gücünü) bana verdi. İstesem gerçekleşir. Fakat beni şu iki tercih arasında<br/>muhayyer bıraktı: Ya rahmet kapısından girerek inananlarınız inanacak ya da sizi<br/>kendiniz için tercih ettiğiniz şeyle baş başa bırakacak ve rahmet kapısından<br/>sapacaksınız. Ben rahmet kapısını seçtim. Allah Teâlâ bana bildirdi ki eğer bu<br/>mûcizeleri de size gösterdiği halde yine inkâr edecek olursanız, size âlemlerde hiç</i><br/>
