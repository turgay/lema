<a name=5733></a><b>Ebüssuûd</b>’un tefsirinde beğenip tercih ettiği görüş budur.<br/>
Başkaları ise şöyle demiştir: “<i>Rabbinin gölgeyi nasıl uzattığını” </i>yâni gölgeyi fecrin<br/>
doğuşu ile güneşin doğuşu arasında nasıl uzattığını<i> “görmedin mi?</i>” Çünkü bu vakitler<br/>arasında güneş olmadığından gölge uzamış olmaktadır. Bu vakit en güzel vakitlerdendir.<br/>Çünkü hâlis karanlık tabiatın nefretine, gözün nûrunun kapanmasına sebep olur. Güneş<br/>ışığı, havayı ısıtır ve gözün nûrunu dağıtır. Fecrin doğuşu ile güneşin doğuş vakti<br/>arasında ise bunlardan hiç biri yoktur. Bu yüzde Allah cenneti anlatırken “<i><b>uzamış<br/>gölgeler</b></i>” (el-Vâkıa, 56/30) buyurmuştur. Bu vaktin cennet vakitlerine benzediği<br/>söylenir. Ancak cennet daha nurludur. Şu halde gölge hâlis ışık ile hâlis karanlık<br/>arasında bir durumdur.<br/>
“<i>Eğer dileseydi, onu elbet hareketsiz kılardı.</i>” Allah dileseydi o gölgeyi sâkin<br/>
kılardı” beraberinde güneş olmaksızın gölgeyi sürekli ve dâim kılardı. Ya da güneş o<br/>gölgeyi yok edemezdi. Bu ise güneşi belirli bir yerde durdurarak, hiç hareket<br/>ettirmeyerek mümkün olurdu.<br/>
<i>“Sonra biz güneşi, ona delil kıldık.</i>” Çünkü güneş olmasaydı gölge bilinmezdi. Nûr<br/>
olmasaydı karanlık bilinmezdi. Eşyâ zıtlarıyla ortaya çıkar ve bilinir.<br/>
Bu mânâ ve yorumu -<i>el-Müfredât</i>’ta geçtiği üzere- gölgenin genel bir ifâdeyle<br/>
zikredilmesi de te’yid etmektedir. Ancak <b>Ebüssuûd Efendi</b> (r.h.) bu yorumu<br/>beğenmemiştir. Çünkü bu yoruma göre gölgenin mânâsı ile ilgili zikredilenler doğu ufku<br/>hakkında gerçek olsa da bu alışalagelmiş ve bilinen bir şey değildir. Bu, güneş ile<br/>arasına kesif bir cisim giren bir yerde görülen özel bir durumdur.<br/>
<i>Aynü’l-maânî</i>’de der ki: “<i>…Gölgeyi nasıl uzattı”</i> ibaresi, insanların şaşkınlıkta<br/>
kaldığı fetret dönemine işârettir. Güneş, insanların efendisi Hz. Peygamber (a.s.)’ın<br/>ikram ve ihsan lütfundan doğmuş olduğu İslâm nûrudur. Eğer o gölge sürekli olsaydı,<br/>insanlar gaflet karanlığında kalır, uyanıklık aydınlığına erişemezdi.”<br/>
<i>Dostun cemâl güneşi yol gösterici olmasaydı<br/>Kimse gaflet gecesinin karanlığından çıkıp kurtulamazdı</i><br/>
<i>Keşfü’l-esrâr</i> müellifi der ki: ““Bu âyet, zâhirde bakıldığında Hz. Peygamber (s.a.)’in<br/>
mucizesidir. Hakikat ehlinin anlayış ve idrakine göre ise Efendimiz’in Allah Teâlâ’ya<br/>yakınlığına ve ilâhî ihsan ve ikramlara mazhar olduğuna işârettir.<br/>
Mucize şu şekilde gerçekleşmiştir: Hz. Peygamber bir sefer esnasında kaylûle vakti<br/>
bir ağacın altına geldi. Ashâb-ı kirâmın sayısı çok, ancak ağacın gölgesi azdı. Hak Teâlâ<br/>kudreti ile o ağacın gölgesini öyle bir uzattı ki, İslâm askerlerinin tamamı o gölgede<br/>istirahat ettiler. İşte o zaman bu âyet nâzil oldu.<br/>
Efendimizin ilâhî kurbiyete mazhar olduğunun nişânı, <i>“Rabbinin gölgeyi nasıl</i><br/>
<i>uzattığını görmedin mi?”</i> hitâbıdır. Musa (a.s.) “<i><b>Bana (kendini) göster</b></i>.” diye talebde<br/>bulunduğu zaman, “<i><b>Sen beni asla göremezsin</b></i>.” (el-A‘râf, 7/143) ateşi gönlüne düştü.<br/>Halbuki Hz. Peygamber’e istemeksizin “Beni görürsün, bana nazar edebilirsin.<br/>
