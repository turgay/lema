<a name=9424></a>Şeytan o duâyı öğretene kadar çok çabaladı ve sonunda bu meşguliyeti Bersîsa’nın<br/>başına sardı.<br/>
Şeytan ondan ayrılarak İblis’e geldi ve ona: “Vallâhi adam helâk oldu” dedi. Sonra<br/>
gitti ifritin birisine musallat olduğunda onu boğacak hâle getirdiği gibi bir adama<br/>musallat oldu. Sonra da bu sefer bir doktor sûretinde o adamın evinin önüne geldi ve<br/>şöyle dedi: “Sizin sâhibiniz mecnûn oldu, onu tedavi ediniz. Sizin adamınıza, onun cinni<br/>rahatsızlık veriyor, eğer isterseniz onu tedavi ederim.” Şeytan hasta adamı görünce<br/>şöyle dedi: “Benim onun cinine gücüm yetmez, ancak duâsıyla şifa bulacağınız birisini<br/>size tavsiye edebilirim. O manastırında ikamet eden râhip Bersîsa’dır.” Adamı ona<br/>götürdüler, duâ etti ve o ifrit ondan uzaklaştı.<br/>
Sonra şeytan, İsrailoğullarının hükümdarlarından birisinin kızlarından olan bir kadının<br/>
yanına gitti, kız rahatsızlanmış ve divane olmuştu. Kadın muhteşem bir güzelliğe sâhibdi<br/>ve üç kardeşi vardı. Şeytan tabip sûretinde onların yanına vardı ve kızı kendisine<br/>gösterdiler. Şeytan şöyle dedi: “Ona rahatsızlık veren habîs bir ifrit var, ben onunla<br/>başa çıkamam. Onu rahibe götürün, bu işin üstesinden ancak o gelir, duâ eder kız şifa<br/>bulur. Onlar şöyle dediler: “Korkarız ki bunu yapmaz, bize izin vermez.” Şeytan dedi ki:<br/>“Onun manastırının yanına bir manastır yapıp kızı bu manastırda yatırın. Ona; ‘bu bir<br/>emanettir, senin yakınına koyup gidiyoruz. Allah rızâsı ve sevabı için gözünü ondan<br/>ayırma, ona duâ et ki şifa bulsun’ deyin. Kızın kardeşleri söylendiği şekilde yaptılar,<br/>râhip kendi manastırından aşağı indi, güzel kızı gördü ve kızın güzelliğinden içine bir<br/>fitne düştü. Şeytan o an kendisine şöyle vesvese verdi: “İşini gör sonra tevbe et!” zira<br/>tevbe kapısı açık, Allah’ın merhameti pek çoktur.” Râhip şeytanın fermanını tutarak<br/>kızdan muradını aldı, kız hâmile kaldı. Râhip pişman oldu ve rezil olmaktan korktu.<br/>Şeytan hemen kalbine bu kızı öldürmesi ve ortadan kaldırması gerektiği fikrini soktu.<br/>İçinden “kardeşleri geldiğinde, ifrit onu götürdü derim onlar da bana inanırlar, böylece<br/>rezil olmaktan kurtulurum. Sonra da zinâ ve öldürme için tevbe ederim” diye düşündü.<br/>Bersîsa kızı öldürdü ve gömdü. Kardeşler gelip kız kardeşlerini göremediklerinde<br/>onlara; “şeytanı geldi ve onu götürdü, gücüm ona yetmedi” dedi. Onlar da kendisine<br/>inandılar ve geri döndüler.<br/>
Şeytan kardeşlerin rüyâsına girip; “râhip kardeşinizi öldürdü ve falan yere gömdü”<br/>
dedi. Üç gece üst üste bu şekilde onlara göründü, böylece onlar oraya gidip öldürülmüş<br/>kardeşlerini bulunduğu yerden çıkardılar. Kardeşler, râhibi manastırından aşağı indirip<br/>manastırı harap ettiler ve onu zamanın hükümdarına götürdüler. Râhibin yaptığı iş ve<br/>günahı belli olunca padişahın emriyle onu darağacına çıkardılar. O vakit şeytan yanına<br/>geldi ve şöyle dedi: “Bütün bunları düzenleyen ve yapan benim. Eğer sana emrettiğimi<br/>kabul edersen seni buradan kurtarır, özgürlüğüne kavuştururum.” Râhip; “ne emredersen<br/>yaparım.” dedi. Şeytan; “bana secde et!” dedi. O bedbaht ona secde etti ve kâfir oldu.<br/>Onu bu küfrüyle birlikte astılar. O zaman şeytan şöyle dedi; “Doğrusu ben senden<br/>uzağım; Âlemlerin Rabbi olan Allah’tan korkarım.”<br/>
Bu şeytandan maksad da, sâlih kimselere haktan yana görünerek gelen beyaz şeytandır.<br/>
