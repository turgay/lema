<a name=2379></a><img src="RuhulBeyan-2379_1.jpg"/><br/>
<img src="RuhulBeyan-2379_2.jpg"/><br/>
<img src="RuhulBeyan-2379_3.jpg"/><br/>
<i>kaldılar.”</i> yüzüstü ve dizlerinin üstüne ölü olarak düştüler. Bulundukları yere, artık<br/>ayrılmayacak bir şekilde çakılıp kaldılar.<br/>
Rivayet edilir ki onlar bulutun altında tutuşup yanmış cesetler halinde yere yığıldılar.<br/>
Sanki bir kül yığını haline geldiler.<br/>
<b>İbn Abbas </b>(r. anhümâ) demiştir ki: Allah onlara, cehennemden bir kapı açıp oradan<br/>
üzerlerine şiddetli bir sıcaklık gönderdi. Sıcaklık, onların nefeslerini kesti. Kurtulmak<br/>için evlerine girdiler. Fakat ne su, ne de gölge onlara fayda verdi. Sıcaklık onları<br/>pişirdi. Bunun üzerine Allah Teâlâ, tatlı bir rüzgarla birlikte bir bulut gönderdi. Onlar<br/>rüzgarın serinliğini ve hoşluğunu hissettiler. Bulut da onları gölgeledi. “Buraya gelin”<br/>diye birbirlerini bulutun altına çağırdılar. Hepsi çıkıp buluta doğru yöneldiler. Erkek,<br/>kadın, çoluk çocuk hepsi bulutun altında toplanınca Allah Teâlâ bulutu, alevlenmiş ateş<br/>olarak onların üzerine indirdi. Yer de onları salladı. Ateşe atılıp kavrulan çekirgeler<br/>gibi yanıp kül oldular. Gölge gününün azabı, işte budur.<br/>
<i>et-Te’vîlâtü’n-Necmiyye</i>’de denilmiştir ki: Onlar, inatlarından dolayı hakkı bâtıl,<br/>
bâtılı hak ve felahı hüsran, hüsranı da felah gördüler. “<i>Derken o müthiş sarsıntı onları<br/>yakalayıverdi.” </i>Sûretleri de mânâlarına tâbî oldu. <i>“Yurtlarında” </i>cesetler diyarında<br/>ruhları <i>“diz üstü çöke kaldı.”</i><br/>
<b>92. Şuayb’ı yalanlayanlar sanki yurtlarında hiç oturmamış gibiydiler. Asıl ziyana</b><br/>
<b>uğrayanlar Şuayb’ı yalanlayanların kendileridir.</b><br/>
Daha önce onlar: <i>“Ey Şuayb, ya mutlaka seni ve seninle beraber inananları</i><br/>
<i>kentimizden çıkarırız”</i> demişlerdi. Bu ayette ise söyledikleri o söz sebebiyle belaya<br/>uğratılmalarının ve o söze karşılık cezalandırılmalarının beyanına başlanmaktadır:<br/>
<i>“Şuayb’i yalanlayanlar, sanki</i> <i>yurtlarında hiç oturmamış gibi oldular.” </i>Tamamen<br/>
kökleri kazındı, sanki hiç memleketlerinde ikamet etmemiş gibi oldular. Yani<br/>söyledikleri o söz karşılığında cezalandırıldılar ve yurtlarından çıkarılan onlar oldu.<br/>Hem de ebediyyen dönüşü olmayan bir çıkarılma.<br/>
Burada şu hususa işaret vardır: Yalanlayanlar ve büyüklenenler, bir müddet üstünlük<br/>
ve kuvvete sahip olsalar da günleri çabuk geçer, güçleri elden gider, adları ve sanları<br/>unutulur ve izleri kaybolur. Hak ile beraber olan hak ehli ise her hususta galib olur.<br/>Bâtıl, bütün vasıflarıyla yok olup gidicidir.<br/>
<i>Mesnevî</i>’de şöyle denilmiştir:<br/>
<i>Münkirlerin övüldüğü bir minare nerde?<br/>Bu âlemde doğruluklarına nişane olacak bu minare nerde?</i><br/>
