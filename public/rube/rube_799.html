<a name=800></a><i>İllâ lâfzı “şühûd” hazînesinin kilid ve anahtarıdır.<br/>“Lâ” lafzı kesret yaygısını dürüp toplamaktır.<br/>İllâ lâfzı vahdet şarabından kadeh sunmaktır,<br/>Birincisi sûret âleminin ziyâde ve noksânını bıraktırır.<br/>İkincisi senin ayağını vahdet deryasına ulaştırır,<br/>Ki bu suretle kesret perdesi seni uzaklara götürmesin.<br/>Vahdet güneşinin nûruna engel koymasın.<br/>Vahdet güneşinin nûru daimâ parlamaktadır,<br/>Senin perden yine sendendir, O’nu senden gizleyen sensin<br/>Kendi perdeni aşıp dışarı çıkabilirsen eğer<br/>Aradan “ikilik” kalkıp vahdet kalırmış meğer<br/>Yer ve zaman, kevn ile mekân el-hâsıl her şeyden<br/>Açık ve gizli sadece ve yalnız O’nu görürsün.<br/>Allah’ım, bizleri cem’, ayn ve yakîn makamlarına ulaştır.</i><br/>
<i>O Hayy’dır.</i> “Hayy”, lugatte “hayat sâhibi” demek olup, ölüm ve cansızlığın zıddı,<br/>
irâdî his ve hareketi gerektiren bir sıfattır. İnsanın en önemli özelliği, ilâhî ihsân diyârı<br/>olan âhıret yurdunda ebedî bir hayata kavuşacak olmasıdır. Yalnız Allah Teâlâ’nın bu<br/>lütfuna nâil olmak için çalışıp gayret göstermek gerekir.<br/>
Denildi ki, Allah Teâlâ <i>“hayy”</i>dır demek O, dâimdir, bâkîdir, ölmesi ve fenâ bulması<br/>
mümkün değildir. O ezelî ve ebedî bir hayata sâhibdir, demektir.<br/>
<b>İmam Gazzâlî</b>, <i>el-Esmâü’l-Hüsnâ Şerhi</i>’nde şöyle der: <i>“Hayy”</i>, hareketi ve anlayışı<br/>
olan demektir. Hiçbir fiil ve anlayışı olmayan varlık, ölünün tâ kendisidir. İdrâk<br/>derecelerinin en azı, kişinin kendini hissetmesi ve anlamasıdır. Kendisinin ne olduğunu<br/>hissetmeyen, cansızdır, ölüdür.<br/>
Kemâl noktasında bulunan mutlak <i>“Hayy”</i>, bilinmesi gereken her şeyi idrâki altında<br/>
toplayan ve bütün mevcûdâtı kendi fiili altında bulundurandır. Böylece onun bilmediği<br/>hiçbir şey ve yapmadığı hiçbir fiil söz konusu olamaz. İşte bu Allah’dır. Allah mutlak<br/><i>“Hayy”</i>dır, gerçek hayat sahibidir. O’nun dışında kalanların hayatı ise idrâk ve fiilleri<br/>nisbetindedir.<br/>
<i>O Kayyûm’dur.</i> “Kayyûm”, kâim kelimesinin mübalağa şekli olup “işleri evirip<br/>
çeviren” mânâsı taşır. Allah Teâlâ Kayyûm’dur; bütün işleri düzenli bir şekilde<br/>yürütme, her şeyi yaratma, rızıklandırma, lâyık oldukları kemâl noktasına ulaştırıp<br/>koruma bakımından dâimâ kendiyle kâimdir.<br/>
<b>İmâm Gazzâlî </b>şöyle demiştir: Eşyâ, âlemde yer tutan ve tutmayan, olarak ikiye<br/>
ayrılır. Ârazlar ve vasıflar, belli bir mahalle ihtiyaç duyanlara örnek teşkil eder.<br/>Bunlara nefsi ile kâim denmez. Bir mahalle muhtaç olmayanlara ise nefsi ile kâim<br/>denilir. Cevherler gibi. Ancak cevher, her ne kadar nefsi ile kâim olup kendini ayakta<br/>tutacak bir mahalle ihtiyaç duymasa da, varlığı için gerekli olan eşyâdan müstağni<br/>olması mümkün değildir. Bunlar onun varlığı için şart olur. Dolayısıyla nefsi ile kâim<br/>
