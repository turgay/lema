<a name=3484></a>Netice olarak bu özel bir irade ile ilgilidir. Kulun Allah’ın bu isminden alacağı pay,<br/>
başkaları için kendisi için istediklerini istemek, gücünün ve imkanının elverdiği ölçüde<br/>başkalarına iyilik etmek, Allah’ın salih kullarını sevmektir. Başkalarını kendisine tercih<br/>etmek ise bundan daha yüce bir davranıştır. Nitekim bu özellikte olanlardan birisi şöyle<br/>demiştir: “Cehennem ateşi üzerinde mahlûkâtın eziyet duymadan geçebileceği bir köprü<br/>olmak isterdim.” <b>Gazzâlî</b>’nin <i>el-Mekasıdü’l-esnâ</i>’sında böyle geçmektedir.<br/>
<b>Kâşifî</b> tefsirinde şöyle der: Kutbu’l-ebrâr Mevlânâ <b>Yâkub Çerhî </b>(k.s.) <i>Şerh-i</i><br/>
<i>Esmâillâhi Teâlâ</i>’da “el-Vedûd” isminin mânâsını şöyle açıklamıştır:<br/>
el-Vedûd olan Allah Teâlâ mahlûkâtın hepsine iyilik düşünen bir dosttur. Hem de<br/>
gönüllerde gerçek bir dosttur. Yani o iyileri dost edinir, iyiler de O’nu dost edinir.<br/>Hakîkatte mahlûkatın dostluğu O’nun dostluğunun fer‘idir. Çünkü hakikat gözüyle<br/>bakıldığında muhabbete sebep olan asıl güzellik ve ihsan O’ndan başkası için söz<br/>konusu değildir. O halde hakikatte kendisi kendisini dost tutar. Bu konuda bir hayli nükte<br/>“<i><b>O onları sever, onlar da O’nu</b></i>” (el-Mâide, 5/54) âyetinde ortaya konulmuştur.<br/>
<i>Ey güzelliğinden Yusuflara güzellik ihsan eden<br/>Ey aşkından âşıkları Yakub eyleyen<br/>Eğer iyi nazar edilse Senden gayrı yoktur<br/>Seven ve sevilen mertebesinde</i><br/>
Bilesin ki Allah Teâlâ’nın sevgisi olmasaydı kullarını doğru yola iletmez, mü’min<br/>
kulunun tevbe edişine sevinmezdi. Nitekim Hz Peygamber (s.a.) şöyle buyurmuştur:<br/>“<i>Mü’min kulunun tevbe etmesinden dolayı Allah Teâlâ’nın duyduğu hoşnutluk,<br/>üzerinde yiyecek ve içeceğinin bulunduğu bineği ile birlikte ıssız ve tehlikeli bir<br/>yerde konaklayıp başını koyarak uyumuş, uyandığında bineğinin gitmiş olduğunu<br/>gören, sıcak ve susuzluk kendisini takatsiz bırakıncaya kadar bineğini arayan fakat<br/>sonunda; “Önceden bulunduğum yere gideyim de bâri orada uyuyup öleyim.” diye<br/>oraya gelerek ölmek üzere başını yastığına koyan, uyandığında ise bineğinin yanına<br/>gelmiş olduğunu, azığının ve içeceğinin de üzerinde durduğunu gören kimsenin<br/>sevincinden çok daha fazladır. Allah Teâla mü’min bir kulunun tevbe edişine bu<br/>adamın azığını ve bineğini buluşundan çok daha fazla sevinir</i>.”<a href="RuhulBeyans.html#3494">[162]</a><br/>
Gafletin kendilerine galebe çalmasıyla azıklarını hevâ çöllerinde zâyi edenler, bu zâyi<br/>
ettiklerini buluncaya kadar ihtiyârî bir ölüm ve teslim oluşla ilk bulundukları mekâna,<br/>yâni fıtrata dönmelidirler.<br/>
Bu hadiste başından sonuna kadar tarikata işâret edilmektedir. Yolun başına<br/>
“<i>uyandığında</i>” ifâdesiyle işâret ediliyor. Çünkü uyanma, sâliklerin ilk hâlleridir. Yolun<br/>sonuna ise “<i>ölmek üzere</i>” ifadesiyle işâret ediliyor. Çünkü fenâ, seyr ilallah’ın sonudur.<br/>Hz. Peygamber’in ikinci olarak “<i>uyandığında ise bineğinin yanına gelmiş olduğunu</i>”<br/>ifadesi ise fenâdan sonra bakâya ve beşeriyyete dönüşe işâret ediyor.<br/>
Sonra bilesin ki tevbenin çeşitli mertebeleri vardır. En üst mertebesi Allah Teâlâ<br/>
