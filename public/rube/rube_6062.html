<a name=6063></a><img src="RuhulBeyan-6063_1.jpg"/><br/>
<img src="RuhulBeyan-6063_2.jpg"/><br/>
<img src="flower_sep.jpg"/><br/>
<img src="RuhulBeyan-6063_4.jpg"/><br/>
<img src="RuhulBeyan-6063_5.jpg"/><br/>
âyetlerden istifâdeleri olmadığından dolayıdır. Burada kasdedilen, onların kalpleri<br/>mühürlenmiş kimseler olduklarıdır. Dolayısıyla artık onların kalplerinde bulunan küfür<br/>çıkmaz ve orada hiç bulunmamış olan îman da oraya giremez.<br/>
Eğer: “Onların ölülere benzetilmesinden sonra aşağıda görüleceği üzere kör ve<br/>
sağırlara benzetilmesinin fazla bir faydası açıkça görülmüyor” dersen, şöyle cevap<br/>veririm: “<i><b>Allah onların kalblerini mühürlemiştir.</b></i>” (el-Bakara, 2/6) âyetinde işâret<br/>edildiği gibi kasdedilen, kendilerinin değil kalblerinin benzetilmesidir. Çünkü insan,<br/>küfür, nifak, dünya sevgisi ve benzerleri ile kalbinin ölümüyle ölü hükmünde olur.<br/>
Kalpleri ölmüş olan kâfirler senin sözünü anlayamazlar.<br/><b>Yahyâ b. Muâz</b> (r.h.) der ki: “Ârif-i billah olanlar/Allah’ı tanıyanlar diridirler,<br/>
başkaları ise ölülerdir. Çünkü ruhun hayatı, ancak hakîkî ma’rifet iledir.<br/>
<i>Keşfü’l-esrâr</i>’da der ki: “Hakikatte dirilik, hayat üç şeydir. Bu üç şeyden boş olan bir<br/>
kalp/gönül ölülerden sayılır. Bunlar: İlimle birlikte korku olan dirilik/hayat. İlimle<br/>birlikte ümit olan dirilik/hayat. İlimle birlikte dostluk olan dirilik/hayat.<br/>
Korku ile olan dirilik, insanın eteğini temiz, gözünü uyanık ve yolunu doğru tutar. Ümit<br/>
ile olan dirilik, binitini hızlı, ağzını tam ve yolunu yakın eder. Dostluk ile olan dirilik<br/>ise, kişinin kadrini yüce, başını âzâd ve gönlünü şad kılar. İlimsiz korku, Haricîlerin<br/>korkusudur. İlimsiz ümit, Mürcie mezhebine mensup olanların ümididir. İlimsiz dostluk,<br/>İbâhîler’in dostluğudur. Kimde bu üç haslet ilimle birlikte bulunursa, temiz bir hayata<br/>kavuşur ve ölümden de kurtulur.”<br/>
<i>“Arkalarını dönüp giderlerken” </i>hakkı arkalarında bırakarak yüz çevirdikleri halde<br/>
ondan uzaklaşırlarken<i> “sağırlara da dâveti</i>” yâni herhangi bir işe çağrıyı<br/>“<i>duyuramazsın.”</i><br/>
“__WORD__ işitme duyusunu kaybetmek demek olan “__WORD__in çoğuludur. Burada olduğu gibi<br/>
hakka kulak vermeyen ve onu kabul etmeyen kimse, sağıra benzetilir.<br/>
<i>et-Te’vîlâtü’n-Necmiyye</i>’de der ki: “Sen, Allah’ın kendilerini şehvetlerin sevgisiyle<br/>
sağırlaştırdığı sağırlara duyuramazsın. Çünkü bir şeyi sevmen, seni kör ve sağır eder.<br/>Yâni doğru yola kör ve hakka sağır yapar.”<br/>
Duyuramamanın arkalarını dönüp gittikleri zamanla sınırlanması, teşbîhi tamamlamak<br/>
ve olumsuzluğu pekiştirmek içindir. Çünkü bu durumda onlara işittirmek daha zordur.<br/>Yâni sağır, yakınında kulağının dibinde kendisine sesleneni bile duymaz. Arkasında ve<br/>uzağında olduğu zaman nasıl duysun?!<br/>
Sonra Allah onları körlere benzeterek şöyle buyurdu:<br/>
<b>81. Sen körleri sapıklıklarından çevirip doğru yola getiremezsin. Ancak</b><br/>
