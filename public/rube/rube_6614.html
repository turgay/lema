<a name=6615></a>ortaya koymak için onu (rûhu) kendisine izâfe etmiştir. İşte bu sebepledir ki kendisini<br/>bilip tanıyan, Rabbini de tanımış olur.<br/>
<i>el-Kevâşî</i>’de der ki: “Hak Teâlâ, zâtına mahsus bir sırrı insana lutfetmiştir. Böyle<br/>
olduğu için de rûhu zâtına nisbet etmiştir. Bu ruh, bedene taalluk edince de cansız<br/>beden, canlı ve duyarlı bir varlık hâline dönüşmüştür. Yoksa ortada gerçekten bir<br/>üfleme yoktur.”<br/>
<b>Şeyh İzzeddîn b. Abdüsselâm</b> şöyle der: “Rûh suyun kaba girdiği gibi bedene giren<br/>
bir cisim değildir. Siyahlığın siyaha, ilmin âlime hulûlü gibi kalb ya da dimağa<br/>girmiş/hulûl etmiş sonradan oluşan bir araz/vasıf da değildir. Bilakis o, basiret ehlinin<br/>ittifakıyla, bölünüp parçalanmayan bir cevherdir.<br/>
Şu halde tamamlayıp şekillendirme (tesviye), kabiliyeti olan mahalde -ki bu mahal,<br/>
Âdem (a.s.) hakkında çamur, çocukları hakkında ise nutfedir- saflık ve parçalarının<br/>birbiriyle münâsebeti bakımından en son dereceye ulaşana kadar mizacın tasfiyesi ve<br/>düzeltilmesi sûretiyle yapılan bir fiilden ibârettir. Böylece mahal ruhu kabule<br/>uygun/hazır hale gelir ve onu tutar.<br/>
Nefh/üfleme, ruhun nûrunun/ışığının, kabul eden mahalde parlamaya/tutuşmaya<br/>
başlamasından ibârettir. Öyleyse üfleme, bu parlamanın/tutuşmanın sebebidir. Allah<br/>hakkında üflemenin sûreti muhaldir/imkânsızdır. Müsebbeb ise imkansız değildir. Yâni<br/>üflemenin neticesi, yâni parlama/tutuşma, ‘üfleme’ diye ifâde edilmiştir. Ruhun nûrunun<br/>parlayıp tutuşmasına sebep olan şey, fâilde (üfleyende) bulunan bir sıfat ile kabul eden<br/>mahalde (üflenende) bulunan bir sıfattır.<br/>
Fâil’in sıfatı, varlığın kaynağı olan cömertliktir. O, her varlığa ve onun varlığının<br/>
hakîkatine bizâtihî feyyâzdır. Bu sıfat “kudret” diye ifâde edilir. Bunun misâli, aradaki<br/>engel kalktığında güneşin ışıklarıyla aydınlanmaya müsâid her şeyi aydınlatmasıdır.<br/>Burada aydınlanmayı kabûl eden, rengi olmayan hava değil, renkli varlıklardır.<br/>
Ruh üflenmesini kabul eden mahallin (bedenin) sıfatı ise tamamlayıp şekillendirme ile<br/>
meydana gelen düzgünlük ve ölçülülüktür. Kabul edenin misâli aynanın parlaklığıdır.<br/>Ruh, yönden ve mekândan münezzehtir. Eşyânın hepsini bilme ve onlara muttali olma<br/>gücü vardır. Bu münâsebet ve benzerlik, ondan başka diğer cismânî varlıklarda yoktur.<br/>Bu yüzden de Allah Teâlâ’ya izâfe edilme ona has kılınmıştır.” <b>Şeyh İzzeddîn b.<br/>Abdüsselâm</b>’ın özetle sözü, burada sona ermiştir.<br/>
<b>Şeyh Nesefî</b> de der ki: “İnsanın birkaç ruhu vardır: Rûh-i tabîî: Mahalli, sağ yanda<br/>
olan ciğerdir. Rûh-i hayvânî: Mahalli, sol yandaki gönüldür. Rûh-i nefsânî: Mahalli<br/>dimağdır. Rûh-i insânî: Mahalli, rûh-ı nefsânîdir. Rûh-i kudsî: Mahalli, rûh-ı insânîdir.<br/>Rûh-i kudsî, ateş mesâbesinde; rûh-ı insânî, yağ mesâbesinde; rûh-ı nefsânî, fitil<br/>mesâbesinde; rûh-ı hayvânî, zücace/şişe mesabesinde; rûh-ı tabîî, mişkât/lamba<br/>mesabesindedir. İşte <i><b>“O’nun nûrunun misali, tıpkı içinde lamba bulunan bir<br/>kandillik gibidir.”</b></i> (en-Nûr, 24/35) âyetinin mânâsı budur.”<br/>
Üfürülen ruh, insânî ruhtur. İnsan, tabiî ruhta, nefsânî ruhta ve hayvânî ruhta diğer<br/>
canlılarla ortaktır. Onu diğer canlılardan ayıran ruh, emr âleminden olan insânî ruhtur.<br/>
