<a name=703></a><img src="RuhulBeyan-703_1.jpg"/><br/>
<i>et-Te’vîlâtü’n-Necmiyye</i>’de şu işârî tefsîre yer verilmiştir: Kadınlar için zâhirde<br/>
onları, namaz ve oruçtan alıkoymak sûretiyle îmânlarının (ibâdetlerinin) eksik oluşuna<br/>sebeb olan bir hayız hali olduğu gibi, aynı şekilde, erkekler için de bâtında onları,<br/>namazın hakikati olan münâcâttan ve orucun hakîkati olan nefsin isteklerine gem<br/>vurmaktan men’ederek îmânlarının (ibâdetlerinin) noksanlaşmasına yol açan bir hayız<br/>hâli vardır ki o da hevâdır. Hayız hali, kanın, kadının fercinden akmasıyla husûle gelir.<br/>Hevâ ise insânî ihtiyaçların ve beşerî sıfatların arzularının kabarıp insanı etkisi altına<br/>almasıdır. Nefsin arzusu gâlib gelince safâ bulanır ve gönül ızdırap duyar.<br/>
Hevâ ü hevesten bir katre, safâ dolu; yâni saf bir denizi bulandırmaya yeter. Böyle<br/>
olunca da nefis, hakîkî mânâda namaz kılıp oruç tutmuş sayılmaz. Her ne kadar zâhiren<br/>bunlarla meşgul oluyor gözükse bile.<br/>
Mü’minler üç tabakadır: <i>“Avâm, havâss, havâss-ı havâss.”<br/></i>Avâm, hakîkatten habersiz oldukları için onlara, müsâade edilen şekle münâsib bir<br/>
tarzda olmak üzere, hanımlarıyla cinsî münâsebette bulunmaları husûsunda cevâz<br/>verilmiş ve <i>“Kadınlarınız sizin için bir tarladır. Tarlanıza nasıl dilerseniz öyle<br/>varın”<b> </b></i>denilmiştir.<br/>
<i>Havass </i>tabakasından olanlar, her halükârda huzûr-ı ilâhide bulunmakla müşerref<br/>
olduklarından, sadece kendi emsâlleriyle hemhâl olmalılar. Onlara: <i><b>“Allah, de, sonra<br/>onları bırak...” </b></i>(el-En’am, 6/91) emri verilmiştir. Bunlar tefrîd (Hakk’ın dışında her<br/>şeyden kesilme) yolunu tutup neticede tevhîd Kâbesine ulaşmışlardır.<br/>
<i>Havass-ı havassa </i>gelince onlar, hakîkat âlemine ulaşmış olup Hakk’ın hilâfetiyle<br/>
mâsivâda tasarruf eden kimselerdir. Bunlar ricâlullah, yâni Allah adamlarıdır. Bunlar<br/>peygamberler ve evliyânın önde gelenleridir. Dünyâ, inananlar için âhıretin tarlası<br/>olduğu gibi, dünyâ ve âhıret de bu havass-ı havasdan olan kimseler için birer tarladır.<br/>Orada istediklerini, diledikleri şekilde ekip biçerler. Onlar ancak Rableri sâyesinde<br/>dilerler. Çünkü onların dilemesi, Allah’ın irâdesinde fânî olmuş ve tasarruf kudretleri<br/>de Allah’ın takviyesiyle bakâya kavuşmuştur. Onların takdîm ettiklerini takdîm eden ve<br/>tehir ettiklerini de tehir eden bizzat Allah’tır.<br/>
<i>“Allah’dan sakının ve bilin ki siz O’na mülâkî olacaksınız”</i> Yâni: “Ey dünyâ ve<br/>
âhıret tarlasında tasarruf hakkına sahip, önde gelen velî kullarım! Allah ile Allah’dan<br/>sakının. Çünkü siz O’na mülâkî olacaksınız. Hiç bir şey sizi O’ndan perdeleyemez,<br/>gizleyemez. Avâmdan olan mü’minlere de, Allah ile Allah’dan sakındıkları takdirde<br/>O’na mülâkî olabileceklerini müjdele. Yâni isteklerinde sâdık ve samimi olup gerekli<br/>olan şartları yerine getirmek şartıyla sıradan mü’minlerin de önde gelen evliyânın<br/>mertebesine çıkmaları mümkündür. <b>Hâfız </b>der ki:<br/>
<i>Sevgilinin yüzü, örtü ve perde tutmaz, cemâli açıktır.<br/>Yoldaki tozu tozutma ki onu rahat görebilesin.</i><br/>
