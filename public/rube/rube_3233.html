<a name=3234></a>onları ruhlar âlemine yükselmekten alıkoymaz. Kudsî kuvvetle desteklenmiş tertemiz<br/>nefisleri son derece istîdâdlı olduğu için mahlûkatın maslahatına olan şeylerle<br/>ilgilenmeleri, onları hakkânî hâllere dalmaktan geri komaz.<br/>
İşte buradan Peygamber Efendimiz (s.a.)’in Hz. İsâ (a.s.)’dan üstün oluşunun hikmeti<br/>
anlaşılmış olmaktadır. Çünkü İsâ (a.s.)’ın dördüncü kata yükselmesi, Hz. Peygamber<br/>(s.a.)’in Arş’a ve Arş’ın üstüne miracından daha değerli değildir. Zira İsa (a.s.)’ın bu<br/>dünya ile alâkası sadece annesi yönünden olduğu halde Hz. Peygamber (s.a.)’in alâkası<br/>hem anne hem de baba yönündendir. Böyle olmasına rağmen dünya ile alâkası ona engel<br/>olmamış, unsuriyyât âleminin sonlarına ve tabîiyyât âleminin zirvelerine ulaşabilmiştir.<br/>Yüce nurlarla devamlı olarak alâkayı sürdürmek mümkündür.<br/>
Nitekim bu durum çokça ibâdet ve tâatte bulunan bir zattan nakledilmiştir. Bu mümkün<br/>
olmasa bile bu hâl, o kişinin bir melekesi hâline getirilir. Artık onun için beden bazen<br/>giydiği bazen çıkardığı bir elbise gibi olur. Görmez misin ki harcama gücü olan kimse<br/>her acıktığında dilediğini yiyip karnını doyurma imkanına sâhiptir. İşte manevî rızkı ve<br/>bu rızkın menbaına yükselmeyi de buna kıyas et. Hatta bu, öncekinden çok daha evlâ bir<br/>durumdur. Çünkü bir vâsıta ve sebebe muhtaç değildir. İsteyenle istenen arasında<br/>mesâfe yoktur.<br/>
<i>Mesnevî</i>’de şöyle denilir:<br/>
<i>Yolların uzunluğu, kısalığı bedene göredir,<br/>İlahî âlemde uzunluğun kısalığın yeri olur mu?<br/>Allah, bedeni değiştirince,<br/>Fersaha, mile bakmadan yürür gider.</i><br/>
Allah’ın velilerinin îmân eden hakiki takvâ ile Allah’tan korunan, kimseler olduğunu<br/>
öğrendin. Şunu da bil ki velilerden bir takım başka özellikler ortaya çıkmıştır.<br/>Bunlardan bazısı birbirine yakın, bazısı başlangıç itibariyle, bazısı da sonuç<br/>itibariyledir.<br/>
<b>Hz. Ali </b>(k.v.)’den rivayet edilen sözlerden biri şöyledir: “Allah dostları, yüzleri<br/>
uykusuzluktan sapsarı, ağlamaktan gözlerinin feri gitmiş, açlıktan karnı sırtına yapışmış,<br/>susuzluktan dudakları kurumuş kimselerdir.”<br/>
<b>Saîd b.Cübeyr</b>’den rivâyet edilir ki: Hz. Peygamber (s.a.)’e “Allah dostları<br/>
kimlerdir?” diye sorulunca şöyle cevap vermiştir: “<i>Onlar görüldükleri zaman Allah’ın<br/>hatırlandığı kişilerdir</i>.”<a href="RuhulBeyans.html#3240">[54] </a>Yani Allah’ın özelliklerini, Allah’a karşı olan saygılarını,<br/>itminânlarını övdüğü kişilerdir. Bu tıpkı <b>“<i>onların nişanları, yüzlerindeki secde<br/>izidir</i></b><b>.”</b> (el-Feth, 48/29) âyetinde anlatıldığı gibidir.<br/>
Büyüklerden birisi de şöyle der: “Velilerin alâmeti, himmetlerinin Allah’la beraber,<br/>
meşguliyetlerinin Allah’la ve kaçışlarının Allah’a olmasıdır. Sahiplerini müşâhedede<br/>bâkî; kendi hallerinde fâni olurlar. Böylece velâyet nûrları onların üzerine yağar da<br/>yağar. Kendi nefislerinden hiç haberleri olmaz, Allah’tan başka bir varlıkta da kararları<br/>
