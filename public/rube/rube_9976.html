<a name=9977></a>uzunluğu vermek değil, asıl maksad o günün uzunluğunun vurgulanması, meleklerin bu<br/>kadar uzun bir gün zarfında Arş’a yükselip oradan indiklerinin ifâde edilmesi, Allah<br/>Teâlâ’nın emrini oradan alıp mahalline tekrar tekrar tebliğ ettiklerinin vurgulanmasıdır.<br/>Yoksa meâricin uzunluğunun beyân edilmesi değildir. Çünkü yerin merkezi ile semânın<br/>en dibi arasında, beş yüz yıllık bir mesâfe vardır. Yedi kat göğün her bir katının<br/>kalınlığı da yine beş yüz yıllık bir süredir. Böylece toplamını alacak olursak Arş’a<br/>kadar dokuz bin sene eder. Yâni zâhirî bir bakışla bu kadar eder. Hakîkatte ise daha<br/>fazladır, hattâ ilerde işâret edileceği üzere tasavvur edilen her sayıdan çok daha<br/>ziyâdedir.<br/>
Kürsî ile Arş arasında, diğerlerinin arasındaki kadar mesâfe vardır diyen kimsenin<br/>
görüşü de temelsizdir. Çünkü sahih bir hadiste şöyle buyrulur:<br/>
<i>“Şüphesiz Cennet’te Allah’ın kendi yolunda cihâd edenlere hazırladığı yüz derece</i><br/>
<i>vardır ve her bir derece arasında gök ile yeryüzü arasındaki kadar mesâfe vardır.”<br/></i><a href="RuhulBeyans.html#9982">[91]</a><br/>
Şu hâlde cennetin avlusu demek olan Kürsî ile cennetin tavanı mesâbesindeki Arş<br/>
arasında, beş yüz yıllık bir sürenin yüzle çarpımı kadar bir uzaklık söz konusu olacaktır<br/>ve bu uzaklığın başlangıcı Kürsî’nin yerinden Arş’ın alt tabakasına kadar olacaktır.<br/>Böylece toplam elli bin yıl eder. Bunu düşünürsen onun sözünün birçok yönden doğru<br/>olmadığını anlarsın:<br/>
1. Burada maksad âlemin en alt noktasından en üst noktasına kadar olan uzunluğu<br/>
beyân etmektir ve bu uzunluğun elli bin yıl olduğunu ifâde etmektir. Yoksa cennetin<br/>avlusundan tavanına kadar olan sürenin bildirilmesi değildir. Çünkü iki Arş arasında<br/>zikrettiği mesâfe, âlemin en alt noktasına oranla bu mikdardan açık bir şekilde daha<br/>fazladır. Şu hâlde maksad hâsıl olmuyor.<br/>
2. Peygamber (s.a.) Efendimiz’in semâ ile yer arasındaki mesâfeyi anlatırken verdiği<br/>
temsil ile murâdı, tam olarak mesâfenin tesbîti değil, sırf genişliğini ve sâdece Allah’ın<br/>bilebileceği şekilde ne kadar uzun sürdüğünü beyân etmektir. Çünkü makam bunu<br/>gerektirmektedir.<br/>
3. Karşı tarafın nakletmiş olduğu hadis-i şerif, bu derecelerin sonuncusunun<br/>
nihâyetinin, Arş’ın en alt derecesine ulaştığını göstermez. Tam tersine hadis bu hususta<br/>sükût ediyor. Şu hâlde bu mikdarın onun zikrettiğinden çok daha fazla olması<br/>mümkündür. Çünkü mücâhidlerin erişecek oldukları tabakalar birbirinden farklıdır. Her<br/>ne kadar cennetin tavanı Rahman’ın Arş’ı ise de ondan kasdedilen zirvesidir ve bu zirve<br/>terkîb âleminin kendisine ulaştığı son noktadır. Burası Miraç gecesi, Nebiyy-i Ekrem<br/>(s.a.) Efendimiz’in ayağını basmış olduğu noktadır. Kürsî’nin tümseği olan Cennetin en<br/>alt tabakası ile Arş’ın tümseği olan en üst tabakası arasındaki mesâfenin herhangi bir<br/>sınırı yoktur. Nitekim bu ilerde inşâallah A’lâ Sûresi’nde gelecektir.<br/>
Âyet-i kerîme hakkında, hikmet ehlinin işâret ettiği bu tatmin edici beyânlar ortaya<br/>
konduktan sonra sen artık tartışma ve cedel ehlinin ortaya attıkları dedi-koduları bir<br/>kenara bırak! Bu dedi-kodular ve temelsiz sözler şunlardır:<br/>
