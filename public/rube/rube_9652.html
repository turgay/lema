<a name=9653></a><img src="flower_sep.jpg"/><br/>
<img src="RuhulBeyan-9653_2.jpg"/><br/>
olduğuna, kalb şehrine hicret etmesine engel olduğuna işâret vardır. O halde bunların<br/>peşinden gitmekten hep kendileriyle haşır neşir olmaktan her durumda onların<br/>hareketleriyle ilgilenmekten kaçınmak şarttır. Yine bu çocukların sizlere binek olmaları<br/>dolayısıyla zaman zaman işlemiş oldukları yanlış hareketlerini affetmeniz, azarlayıp<br/>ayıplamanın ardından hoş görmeniz îmânınızın nuru kalbinizin mârifet ışıklarıyla onların<br/>karanlıklarını örtmek sûretiyle onları bağışlamanız gerekir. Çünkü Allah Teâlâ çok<br/>bağışlayıcıdır, lutfuyla sizlerin kusurlarını örter, sizlere üzerinize rahmetini yağdırmak<br/>sûretiyle merhamet eder. Yüce Allah bizleri ve sizleri takvâ ehlinden ve rahmetine<br/>erişenlerden eylesin ve bizleri çeşitli rahmetlerinin arasına gark etsin.<br/>
<b>Kâşifî</b> demiştir ki; “Onlardan hangisinin Allah’ın muhabbetini bir kenara bırakıp<br/>
gönlünü mal ve evlada bağladığı, hangisinin de bunları Allah yolunda bağışladığını<br/>göstermek için imtihandır.”<br/>
<b>15. Doğrusu mallarınız ve çocuklarınız sizin için bir imtihandır: Büyük mükâfat</b><br/>
<b>ise Allah’ın yanındadır.</b><br/>
<i>“Doğrusu mallarınız ve çocuklarınız sizin için bir imtihandır.”</i> Belâ, sıkıntı ve çile<br/>
kaynağıdır. Onlar sizleri hiç ummadığınız noktadan günaha ve cezâya düşürürler.<br/>
Bu âyet-i kerimede “<img src="RuhulBeyan-9653_3.jpg"/>/innemâ” edatı hasır için gelmiştir. Çünkü bütün mallar ve<br/>
çocuklar fitnedirler. Zira mal ya da evladla ilgili bir husus mutlaka içinde fitneyi ve<br/>kalb meşguliyetini kapsıyor demektir. Burada çocukların eşlerden sonra zikredilmesi,<br/>aşağıdan yukarıya doğru bir terakki ve yükselme anlamınadır. Çünkü insan kalbi,<br/>çocuklarına mallardan daha çok bağlıdır. Zira çocuklar babalarının birer parçasıdırlar.<br/>Oysa mallar böyle değillerdir, onlar varlığın eklentisi ve uzantısıdırlar. Bu nedenle<br/>fiillerin tevhidi çocuklardan fânî olma, vazgeçme karşılığında, zâtın tevhidi de nefisten<br/>vazgeçme karşılığında getirilmişdir. Allah’ın sevgisini ve ona itâatı mal ve evlad<br/>sevgisine ve çocuklarının faydaları uğruna tercih eden kimse için <i>“Büyük mükâfat<br/>Allah’ın yanındadır.”</i> Yüce Allah bu âyet-i kerimede dünyanın kusurunu zikretmek<br/>sûretiyle onları dünyadan kaçındırmakta âhiretin nimetini zikrederek oraya teşvikte<br/>bulunmaktadır.<br/>
<b>İbn Mesud</b> (r.a.)’dan rivâyet olunuyor: Sizler “Yâ Rabbi! Beni fitneden koru,<br/>
demeyin. Çünkü insana fitne olmayan hiç bir mal ve çocuk yoktur. Onun için böyle<br/>diyeceğinize: “Fitnelerin saptırıcılarından sana sığınırım ya Rabbi!” deyiniz.<br/>
Bunun benzeri <b>Muhammed bin el Münkedir</b> (r.h.)’dan nakledilmiştir. O şöyle anlatır:<br/>
Bir gece tavaf esnasında “ya rabbi beni koru” diye duâ ettim ve bu konuda Allah’a çok<br/>yalvardım. O gece rüyamda sanki birisi bana şöyle diyordu; “böyle yapma.” Ben<br/>“niçin?” diye sordum. O dediki “çünkü o kendisine isyan edilmesini istiyor ki<br/>
