<a name=716></a><img src="flower_sep.jpg"/><br/>
<img src="figure_sep_4.jpg"/><br/>
Adam ona, “nereye gitmek istediğini” sorunca:<br/>“Falan sultanın yanına gidiyorum. Bu güzellik ve cemâlimi, senin gibi ihtiyar biri için<br/>
zâyi edemem” dedi.<br/>
Adam evden çıkmasına engel oldu. Fakat kadının güzelliği, söz konusu sultana ulaştı.<br/>
Sultanın askerleri gelerek kadını zorla aldılar ve götürdüler. Bunun üzerine sâlih zât:<br/>
“Ey Allah’ım! Dilek için iki hakkım kaldı. Şimdi de beni bırakıp kaçan hanımımı<br/>
maymun sûretine çevir,” deyince Allah Teâlâ kadını maymun sûretine çevirdi.<br/>
Kadındaki değişikliği fark eden sultan, onu, yanından kovdu. O da doğruca kocasının<br/>
evine döndü. Bu kez o zât:<br/>
“Allah’ım! Onu, başlangıçta nasıl idiyse o hâle getir” diye duâ ederek böylece üçüncü<br/>
dileğini de istemiş oldu. Fakat isteklerin üçü de boşa gitti. Bunlardan ne kendisi, ne de<br/>kadın bir fayda sağlayabildi.<br/>
Âyet-i celîlede şu işâretin olduğu söylenmiştir: Boşanıp ayrılma, kadın tarafından<br/>
değil de, erkek tarafından olsa bile, kocalarına olan birliktelik hakkının îfâsı için<br/>kadınlar, iddet beklemekle emrolunmuşlar, kocalarının mekânlarını hemen terketmeyip<br/>iddetleri bitinceye kadar sabretmekle yükümlü tutulmuşlardır.<br/>
Bütün bunlar, ubûdiyete riâyet husûsunda, rubûbiyetin vefâsına birer delîl teşkil<br/>
etmektedir. Çünkü Allah Teâlâ, ayrılma ve kopma kul tarafından olsa da, kereminin<br/>kemâlinden ötürü, fazl yularını iyilikle kulun boynuna dolar ve cefâ iddeti bitinceye<br/>kadar ona mühlet verir. Vefâ şartının yerine gelmesi için hemencecik kulundan yüz<br/>çevirmez.<br/>
Umulur ki kul, iddet müddeti içinde gaflet uykusundan uyanır ve Rabbına olan<br/>
muhabbetinin bir neticesi olarak kalbinin gizliliklerinde bulunan îmân dâvetçisi<br/>harekete geçer. Şayet Allah onu ayrılık ızdırâbıyla ibtîlâya uğratsa da o, pişmanlıkla<br/>tevbe kapısını çalar ve borçlu ayağıyla tekrar Rabbına dönmek isteğinde bulunur. Allah<br/>Teâlâ’nın fazl ve kereminin yüceliği sebebiyle ona:<br/>
“Ey kapıyı çalan kimse! Nefsini bırak ve bize gel. Kim bizden bir kurtuluş dilerse<br/>
sabah-akşam devamlı eşiğimize yüz sürsün!” denilir.<br/>
<a href="RuhulBeyans.html#697">[158].</a> Ehl-i İslâm ile aralarında antlaşma bulunmayan gayr-i müslim ülke halkları<br/>
hakkında kullanılan bir tabirdir.<br/>
<a href="RuhulBeyans.html#699">[159].</a> <i>Buhârî, </i>Enbiyâ, 2; <i>Müslim, </i>Birr, 159<br/><a href="RuhulBeyans.html#701">[160].</a> <i>İbn Hâcer, </i>Kâfî, I, 265<br/><a href="RuhulBeyans.html#702">[161].</a> <i>Ebû Dâvud,</i> Nikâh, 46; <i>İbn Mâce, </i>Nikâh, 29; <i>Müsned, </i>II, 444<br/><a href="RuhulBeyans.html#705">[162].</a> <i>Müslim, </i>Eymân, 12; <i>Tirmizî, </i>Nüzûr, 5<br/><a href="RuhulBeyans.html#705">[163].</a> <i>Irâkî, </i>Muğnî, II, 75.<br/>
