<a name=9760></a>bu kelime esâ’dan türemiştir, bu da hüzün demektir.<br/>
Büyüklerden birisi der ki hüzün; yâni üzüntü ediblerin süsüdür. Hüzün aşını tatmayan<br/>
kimse çeşitli ibâdetlerin lezzetini de tatmaz.<br/>
Âsiye kelimesi <i>“esâ”</i>dan türemiş olabileceği gibi <i>“esv”</i>den türemişte olabilir. <i>“Esv”</i><br/>
tedâvî etmek demektir. Buna göre <i>“âsî”</i> demek doktor demek olur.<br/>
Şöyle denilmiştir: Bu âyet-i kerîme mü’minleri şiddet ve sıkıntı esnâsında sabra<br/>
teşvik etmektedir ki sıkıntıya sabrederlerken -ileride geleceği üzere- Firavun’un<br/>eziyetlerine sabreden karısından daha zayıf olmasınlar.<br/>
“<i>O Rabbim! Bana</i>” Ey benim Yüce Allah’ım, meleklerin eliyle ya da kudret elinle<br/>
“<i>katında</i>” rahmetine yakın olarak “<i>cennette bir ev yap;</i>” Bu âyet-i kerîmeyi kudret<br/>elinle diye tefsir etmemizin sebebi, rivâyete göre Allah’ın Adn cennetini herhangi bir<br/>vâsıta olmaksızın bizzat kendi eliyle yaratmış ve Tûbâ ağacını kendi eliyle dikmiş<br/>olmasıdır.<br/>
“<i>Katında</i>” yâni rahmetine yakın, buradaki zarf konuşan kişiden hal olarak gelmiştir.<br/>
Çünkü Allah Teâlâ herhangi bir mekâna girmiş olmaktan münezzehtir. Ya da âyeti şöyle<br/>anlarız; bana mukarrabînin derecelerinin en yücesinde bir ev yap. Bu takdirde<br/>“‘ınde=katında” kelimesi fiilden hal, cennet kelimesi de beyt kelimesinden sıfat olur.<br/>
<i>‘Aynü’l-me‘ânî</i>’de “ındeke” kelimesi, benim herhangi bir hak edişim olmaksızın, tam<br/>
tersine senden bir ikram olmak üzere kendi katında ev yap, demek olur.<br/>
Rivâyet olunduğuna göre Firavun’un karısı bu duâyı yaptığında bütün hicâblar yâni<br/>
perdeler kaldırılır ve o bembeyaz inciden yapılmış olan cennetteki evini görür ve<br/>böylece rûhu çekilip alınır.<br/>
Zarîf kişilerden birisine sorulur: Kur’ân-ı Kerîm’de “<i><b>el-câr kable’d-dâr”</b></i> yâni evden<br/>
önce komşu al şeklindeki atasözü nerededir? diye sorulur. O da der ki: <i><b>“bana katında<br/>cennette bir ev yap”</b></i> âyet-i kerîmesidir. “Katında” ifâdesi komşuluğu “beyten fi’l-<br/>cenneti” kelimesi de evi ifâde etmektedir.<br/>
“<i>Beni</i>” câhil “<i>Firavun’dan ve onun</i>” bâtıl “<i>(kötü) işinden koru ve beni zâlimler</i><br/>
<i>topluluğundan kurtar! demişti.</i>” Âyetin başındaki “iz” gizli bir misâl verme fiilinin<br/>zarfıdır. Buna göre âyetin mânâsı Allah mü’minlere Firavun’un karısının halini misâl<br/>gösterdi. O şöyle demişti... takdirindedir.<br/>
Onun işinden maksad bâtıl işinden yâni onun pis nefsinden, kötü komşuluğundan, inkâr<br/>
ve isyânından ibâret olan kötü amelinden beni kurtar, denmiş olmaktadır. Zâlimler<br/>topluluğundan kurtar, cümlesinin mânâsı ise zulmünde kendisine tâbî olan kıptîlerden<br/>kurtar, takdîrindedir.<br/>
Rivâyet olunduğuna göre Hz. Mûsâ (a.s.) sihirbazlara galib geldiğinde Firavun’un<br/>
karısı îmân etti. Bazılarına göre bu kadın Hz. Mûsâ’nın halasıdır ve Mûsâ’ya (a.s.) îmân<br/>etmiştir. Firavun onun İslâm’a girdiğini anlayınca îmânından dönmesini istedi. Onu<br/>yakalatarak iki elini ve iki ayağını dört kazıkla yere çaktırdı. Kendisini bu kazıklara<br/>bağlayıp güneşe bıraktırdı. Hak Teâlâ meleklere emretti, yanına geldiler ve kanatlarıyla<br/>ona gölge yaptılar. Bunun üzerine Allah bu kadına cennetteki evini gösterdi. Evini<br/>
