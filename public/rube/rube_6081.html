<a name=6082></a><b>93. Ve şöyle de: Hamd Allah’a mahsustur. O, âyetlerini size gösterecek, siz de</b><br/>
<b>onları görüp tanıyacaksınız <i>(ama artık faydası olmayacaktır)</i></b><b>. Rabbin,<br/>yaptıklarınızdan habersiz değildir.</b><br/>
<i>“Ve şöyle de:”</i> Bana bol bol ihsân ettiği, en büyüğü peygamberlik ve Kur’ân olan<br/>
nimetlerinden dolayı<i> “Hamd Allah’a mahsustur. O, âyetlerini size gösterecek, siz de<br/>onları görüp tanıyacaksınız (ama artık faydası olmayacaktır).”</i> Bu ifâde de<br/>söylenmesi emredilen söze dâhildir. Yâni ey inkârcı müşrikler, Allah mutlaka size<br/>dâbbetü’l-arzın çıkması ve diğer kıyamet alâmetleri gibi Kur’ân’ın haber verdiği açık<br/>âyetlerini gösterecek, siz de bilmenin size fayda vermediği zaman onların Allah’ın<br/>âyetleri olduğunu bilip tanıyacaksınız.<br/>
<b>Mukâtil</b> der ki: “<i>O, âyetlerini</i>” yâni dünyada azâbı ve Bedir günü katledilmeyi “<i>size</i><br/>
<i>gösterecek, siz de onları” </i>gördüğünüz zaman <i>“tanıyacaksınız.</i>” Sonra Allah onlara<br/>bunu gösterdi, <i><b>“melekler onların yüzlerine ve arkalarına vurdu”</b></i> (bk.el-Enfâl, 8/50).<br/>Böylece Allah onları hemen cehenneme gönderdi.<br/>
Bazıları da şöyle der: “<i>O, âyetlerini</i>” yakın günlerde “<i>size gösterecek.” </i>Vefatından<br/>
önce Allah’a dönen kimseye ne mutlu! Vakit geçtikten sonra dönen kimseye ise yazıklar<br/>olsun!<br/>
<b>Şeyh Sa’dî</b><i> </i>(k.s.) der ki:<br/>
<i>Ey uyuyan, işte şimdi uyanmak gerek<br/>Seni ölüm uyandırdıktan sonra bu uyanışın ne faydası olacak?<br/>Sen kâr ve mal endişesiyle gafilken<br/>Ömür sermayesi ayaklar altında kaldı<br/>Akıl gözün varsa eğer<br/>Gözlerini karıncalar yemeden mezar hazırlığını görmeye bak<br/>Başından sel aştıktan sonra değil<br/>Su henüz belini geçerken şimdi çalış çabala<br/>Vaktiyle dünyaya hükmeden İskender<br/>Giderken bir anda dünyayı bıraktı<br/>Fakat dünyayı verip yeniden,<br/>Bir nefeslik mühlet alması müyesser olmadı<br/>“Rabbin, yaptıklarınızdan habersiz değildir.”</i><br/>
Bu söz, kendinden önceki vaad ve vaîdi pekiştirmek için Allah Teâlâ tarafından sevk<br/>
olunan bir kelâmdır. Nitekim “Rab” kelimesinin Hz. Peygamber (s.a.)’e âit bir zamîre<br/>izâfe edilmesi ve hitabın önce O’na, ikinci olarak da tağlib yoluyla kâfirlere tahsis<br/>edilmesi de bunu haber vermektedir.<br/>
Yâni, Rabbin senin yaptığın iyiliklerden ve ey kâfirler, sizin yaptığınız kötülüklerden<br/>
habersiz değildir. Çünkü hâfıza ve teyakkuz azlığından ileri gelen yanılma ve unutma<br/>demek olan gaflet, Allah Teâlâ hakkında câiz değildir. Dolayısıyla Allah her birinize<br/>
