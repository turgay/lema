<a name=5766></a>ölseydin nasibin bu olurdu.” dediler. Ardından o çirkin yüzlü câriye şu beyti söyledi:<br/>
<i>Mevlana duâ et, beni hâlime geri çevirsin.<br/>Benzerlerimin arasında, sen beni çirkinleştirdin.<br/>Hayâtın boyunca geceleri yatıp uyuma...<br/>Geceleri uyursan, bütün zaman benim gibi olur.<br/>Güzel yüzlü câriyelerden birisi ona şöyle cevap verdi:<br/>Biz uykusuz geçirdiğin geceleriz.<br/>Nağme ve teğanni ile Kur’an okuyarak<br/>Biz, tâlib olduğun güzelleriz...<br/>Acı ve iniltilerle, karanlıklar ortasında.</i><br/>
Sonra o genç bir çığlık attı, baygın yere düşerek vefat etti. Bu hikâyeyi <b>İmam Yâfiî</b><br/>
<i>Ravdu’r-rayyâhîn</i>’de zikretmiştir.<br/>
Rivâyet edilir ki İblis, Yahya b. Zekeriyya (a.s.)’ın karşısına çıktı. Yahya (a.s.) onun<br/>
üzerinde her şeyin bağlarını gördü. “Ey İblis! Üzerinde gördüğüm bağlar nedir?” diye<br/>sordu. İblis: “Bunlar kendileriyle Âdemoğullarını yakaladığım şehvetlerdir” dedi.<br/>Yahya (a.s.): “Onların arasında bana âid bir bağ var mı?” dedi. İblis: “Belki doyana<br/>kadar yersin de sana ağırlık verip namaz ve zikirden alıkoruz.” dedi. Yahya (a.s):<br/>“Başka bir şey var mı?” diye sordu. İblis: “Hayır, vallâhi.” dedi. Yahyâ (a.s.): Allah’a<br/>yemin olsun ki, asla hiçbir yemekle karnımı tamamen doldurmayacağım.” dedi. Bunun<br/>üzerine İblis: “Allah’a yemin ederim ki ben de bir daha asla bir müslümâna nasihat<br/>etmeyeceğim.” dedi. <i>Âkâmü’l-mercân</i>’da böyle geçmektedir.<br/>
Bir âbid vefâtı gelip çattığında şöyle dedi: “Ben üzüntüler, gamlar, hatâlar ve<br/>
günahlar yurdu olan bu dünya için üzülmüyorum. Bütün üzüntüm uyuduğum geceye, oruç<br/>tutmadğım gündüze ve Allah’ın zikrinden gâfil olduğum saatedir. Fırsatını bulan kimse<br/>acele etsin. Geri kalan ömrün bir kıymeti ve değeri yoktur.”<br/>
<b>Sa‘dî </b>der ki:<br/>
<i>Elli sene geçti uyuyorsun hâlâ<br/>Şu beş günü olsun verme hebâya<br/>Piyade yolcuya kurmuştur pusu<br/>Rihlet sabahının tatlı uykusu</i><br/>
Rivâyet edilir ki Allah Teâlâ feleği yarattı ve dönüşünü iki kısma böldü. Birinci<br/>
kısma karanlık geceyi koydu ki o vakitte yeryüzü katran gibi zifiri olur. Diğer kısma<br/>aydınlık gündüzü koydu ki o vakitte yeryüzü kâfur gibi olur. İşâret yoluyla şunları<br/>söylerler: “Ey gündüzün aydınlığında rahat ve huzûr içinde olanlar! Emin olmayın.<br/>Çünkü hemen ardından mihnet gecesi gelmektedir. Ey gecenin karanlığında meşakkat ve<br/>sıkıntı içinde olanlar! Ümitsiz olmayın. Çünkü hemen peşinden gündüzün aydınlığı<br/>
