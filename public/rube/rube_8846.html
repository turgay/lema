<a name=8847></a>Ulema yeryüzününün adedi husûsunda ihtilafa düşmüştür. Bazı rivâyetlerde yerin<br/>
birbiri üzerinde katı tabakalar hâlinde olduğu ve her bir yerin arasındaki mesafenin beş<br/>yüz yıllık bir yaya yürüyüşüne tekabül ettiği bildirilmiştir. Ulemanın bir kısmı bir<br/>rivâyete itibar ederek bu yerlerde insanlar bulunduğunu, onların kendilerine has sıfat ve<br/>acâib şekillere sâhip olduklarını, her göğün kendine âid ismi bulunduğu gibi oralardaki<br/>her yeryüzü bölgesinin de kendi ismini taşıdıklarını öne sürmüşlerdir.<br/>
Bazı ulema dördüncü yer tabakasında cehennem ehlinin yılanları, altıncısında da yine<br/>
cehennemliklere atılacak taşların bulunduğunu öne sürmüşlerdir.<br/>
<b>Atâ b. Yesâr</b>, <i><b>“Allah O’dur ki yedi göğü ve yerden de onların benzerini yarattı...”</b></i><br/>
(et-Talâk 65/12) âyetine dayanarak şöyle demiştir: “Yeryüzünün birinde bulunan Âdem<br/>isimli insanın benzeri diğer bir Âdem, her Nuh’un ve her İbrahim’in benzerleri birer<br/>Nuh ve İbrahim, yâni herkesin bir eşi, yedi tabaka olarak sayılan yeryüzlerinde<br/>bulunmaktadır.” Atâ b.Yesâr’ın ileri sürdüğü bu fikrinden daha da garibini filozoflar<br/>söylemiştir. Onlara göre güneş ve ay birden fazladır. Her bölgenin kendine âid güneşi,<br/>ayı ve yıldızları vardır.<br/>
Selefe gelince, onlar yeryüzünün, birbirine komşu ve yapışık yedi bölgeden<br/>
oluştuğunu, ancak bu bölgelerin katmanlar hâlinde ve sıkışık vaziyette birbirlerinden<br/>ayrılmadıkları görüşündedirler. Nazariyât ilmiyle uğraşan müslüman bilim adamları da<br/>bu kanâattedirler. O bilim adamlarından bir kısmı yeryüzü tabakalarının bir merdiven<br/>gibi iniş ve çıkışlarla ayrılmış yedi bölgeden oluştuğunu söylemişlerdir. Bazı ulema da<br/>yeryüzünün kuzey, güney, ekvator, köşeler ve orta kısım olmak üzere beş bölgeye<br/>ayrıldığını iddiâ etmişlerdir.<br/>
Yine âlimler yeryüzünün büyüklük miktarı ve içinde yaşayanların sayısında da ihtilâfa<br/>
düşmüşlerdir. <b>Mekhûl</b>’den yapılan bir rivâyette o, yeryüzünün en uç noktasından en alt<br/>noktasına kadar olan kısmının uzunluğunun beş yüz senelik yaya yürüyüşüne eş<br/>olduğunu; bunun iki yüz senesinin denizde, iki yüz senesinin hiç kimsenin oturmadığı bir<br/>bölgede, seksen senesinin Ye’cûc ve Me’cûc’ün memleketinde ve yirmi senesinin de<br/>diğer mahlûkatın bulunduğu yerde olduğunu söylemiştir.<br/>
<b>Katâde</b>’den bildirildiğine göre o şöyle demiştir: Dünya yirmi dört bin fersahtır.<br/>
Zencilerin (Afrika’lıların) diyarı on iki bin, Rumların diyarı sekiz bin, acem ve<br/>Türklerin diyarı üç bin ve Arapların diyarı da bin fersahtır.<br/>
<b>Abdullah b. Ömer</b>’den şöyle dediği rivâyet edilmiştir: Afrika’daki çıplak insanların<br/>
sadece dörtte biri bütün insanların sayısından daha fazladır.<br/>
<b>Batlamyus </b>da şöyle demiştir: Yeryüzünün toplam yüzölçümü yüz otuz iki milyon altı<br/>
yüz bin mildir.<br/>
Onun bu söylediği iki yüz seksen sekiz milyon fersah yapar. Eğer o söylediğinde haklı<br/>
ise ona vahiy veya ilham gelmiştir. Aksi takdirde o bunu kıyas ve istidlâl yoluyla elde<br/>etmiştir diyebiliriz ki ikincisi doğruya daha yakın olur.<br/>
<b>Katâde</b> ve <b>Mekhûl</b>’un söylediklerine gelince, <i>Harîdetu’l-acâib </i>adlı eserde bunların<br/>
söyledikleri “gayb hakkında söz söylemek ve ahkâm kesmek” gibi vasıflarla<br/>
