<a name=9723></a>Efendimiz’dir (s.a.): Çünkü kelimenin başındaki elif-lâm takısı ahd içindir. Âyet<br/>metnindeki “iz” kelimesi zarfdır. Bu açıklamaların ışığı altında âyetin mânâsı: “Sır<br/>verme esnâsındaki o olayı hatırla” demektir. Âlimlerin çoğunluğuna ve meşhur olan<br/>görüşe göre bu zarf mef’uldür. Yâni denilmiş olmaktadır ki: Ey Muhammed!<br/>Peygamberin sır verdiği ve gizlediği vakti hatırla! Bu ifâde Peygamber Efendimiz’e<br/>kınama ve azarlama şeklinde ifâde olunmuştur.<br/>
Âyeti şu şekilde anlamak da mümkündür: Ey mü’minler sizler hatırlayın... Burada<br/>
yapılan hitâb şâyet Peygamber Efendimiz’e ise o zaman izhâr; yâni açığa vurma, izmâr;<br/>yâni gizleme makamındadır. Yâni şöyle denmiş olmaktadır: Sen sır verdiğin ânı hatırla.<br/>Böylece peygambere hürmetin ve saygının vücûbiyetini ve hoş görmediği şeylerden<br/>haremini korumanın gerekliliğini ifâde eden bir vasıf getirilerek tâzim ifâde edilmiş<br/>oluyor. Buna karşılık hitâb peygamberden umûmî olarak herkese ya da husûsî bir ferd<br/>olarak özel bir kişiye ise o zaman “nebî” vasfının zikredilmesi, onun peygamberlik<br/>dâvâsındaki sadâkatine işâret etmek içindir.<br/>
“<i>Eşlerinden birine</i>” Bu âyet-i kerîmede eşlerinden birine ifâdesi ile kasdedilen Hz.<br/>
Hafsa’dır (r.anha). Peygamberimiz Uhud Savaşından iki ay önce, hicretten otuz ay sonra,<br/>Şaban ayının başında Hz. Hafsa ile evlenmişti. Onun doğumu Peygamberimiz’in<br/>peygamberliğinden beş sene önce gerçekleşmiş idi. Hz. Hafsa, Kureyşliler Beytullah’ı<br/>binâ ettikleri sene dünyâya gelmişti. Kendisi Medine’de hicretin kırkbeşinci yılında<br/>Şaban ayında vefât etmiştir. Namazını o zamanlar Medine emîri olan <b>Mervan bin<br/>Hakem</b> kıldırmış, hatta tabutunu taşımıştır. Ebû Hureyre (r.a.) de onun naaşını<br/>taşıyanlardandır. Hz. Hafsa (r. anha) vefât ettiğinde altmış beş yaşındaydı. Ebû Hâfız,<br/>Hz. Ömer’in lakabı idi. Kendisine bu lakabı Peygamber Efendimiz (s.a.) vermişti.<br/>Arapçada hâfız kelimesi, aslan yavrusu demektir.<br/>
Âyet metninde yer alan bir söz anlamına “hadîsen” kelimesi <b>Râğıb’</b>ın ifâdesine göre<br/>
şu şekilde târîf edilir: Söz demek insana işitme duyusu ya da ister uykuda ister<br/>uyanıkken vahiy yoluyla ulaşan kelâmdır. Burada “hadîs” kelimesinden maksad<br/>Peygamber Efendimiz’in (s.a.) Mâriye’yi kendine haram kılma sözü ya da balı haram<br/>kılması veya halîfeliğe kimin geçeceğine dâir söylemiş olduğu sözdür.<br/>
<b>Sa‘dî Müftî</b> der ki: Peygamber Efendimiz’in balı kendisine haram kılması Hz.<br/>
Hafsa’ya gizlice verilen sırlardan değildi. Bilakis bu olay Hz. Âişe, Hz. Sevde ve Hz.<br/>Safiyye nezdinde olmuştu.<br/>
“<i>Fakat eşi, o sözü başkalarına haber verip</i>” yâni Hz. Hafsa arkadaşı Hz. Âişe’ye,<br/>
Peygamber Efendimiz’in kendisine gizlice söylemiş olduğu sözü ifşâ edince “<i>Allah da<br/>bunu Peygamber’e açıklayınca,</i>” yâni Allah Hz. Hafsa’nın bu sözü yaydığını<br/>peygamberine Cebrâil diliyle bildirince... Âyet metnindeki “aleyhi” kelimesindeki<br/>zamir, muzâf takdîri ile hadîs kelimesine râcîdir. “Azhara” fiiline “atla‘a” mânâsı<br/>yüklenmiştir. Azhara kelimesi “zahara fulânun es-satha“, yâni “filânca evin çatısına<br/>çıktı” mânâsına gelen fiilden türemiştir. “Azhara” demek, “bir kimse bir şeyin sırtında<br/>oldu” demektir. “Azharahû ale’s-sathi” demek, “birisi bir kimseyi evin çatısına çıkardı”<br/>
