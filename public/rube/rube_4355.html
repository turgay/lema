<a name=4356></a><img src="RuhulBeyan-4356_1.jpg"/><br/>
<img src="RuhulBeyan-4356_2.jpg"/><br/>
<img src="RuhulBeyan-4356_3.jpg"/><br/>
<b>CUMARTESİ TÂTİLİ</b><br/>
<i> </i><br/>
<b>124. Cumartesi tatili, ancak onda ihtilaf edenlere <i>(farz) </i></b><b>kılınmıştı. Kıyamet günü</b><br/>
<b>Rabbin, muhakkak onların ihtilafa düştükleri şey hakkında aralarında hüküm<br/>verecektir.</b><br/>
<i>“Cumartesi tatili,” </i>Cumartesi gününe tâzim ve o günde balık avını bırakıp ibadetle<br/>
meşgul olma <i>“ancak onda ihtilaf edenlere (farz) kılınmıştı.”</i><br/>
“Cumartesi” haftanın günlerinden bir gün olup başka şeylerden kesilmek ve istirahat<br/>
etmek anlamlarına gelir. Bu şekilde isimlendirilmesinin sebebi de günler “cumartesi”<br/>ile bittiği ve son bulduğu içindir. Çünkü o, haftanın son günüdür. Allah o günde gökleri<br/>ve yeri yaratmayı tamamlamıştır. Ya da bu yahudilerin o günde dünya işlerini bırakıp<br/>dinlenmeleri sebebiyledir. Yahudiler Cumartesi gününün İslam’ın alâmetlerinden<br/>olduğunu, İbrahim (a.s.)’ın da ona riâyet ettiğini iddia ederlerdi. Buna göre âyetin<br/>mânâsı, “Ey Muhammed! Cumartesi günü senin uymakla emrolunduğun İbrahim (a.s.)’ın<br/>dîninin alâmetlerinden değildir ki senin ile bazı müşrikler arasında genel olarak bir<br/>münasebet meydana gelmiş olsun. Çünkü Cumartesi günü, İsrailoğulları için uzun bir<br/>zamandan sonra meşrû kılındı.<br/>
<b>Kâşifî</b> der ki: “Zâdü’l-mesîr’de şöyle rivâyet edilir: Cumartesi günü Hz. Musa (a.s.)<br/>
bir kimsenin bir eşyayı kaldırıp bir yere götürdüğünü gördü. Onun boynunun<br/>vurulmasını ve bedeninin bir yere bırakılmasını, leş yiyen kuşların o adamın parçalarını<br/>ve iç organlarını yemesini emretti.” Musa (a.s.) böyle bir amelde şeriatının hurmetini<br/>çiğnediği için ona bu cezayı vermiştir.<br/>
<i>Şer‘-i şerif kimin helâkine fetvâ verirse<br/>Onun katl ve helâkinden hiç çekinme</i><br/>
Cumartesi gününde ihtilafın kaynağı, hakka muhalif olan taraftı. Şöyle ki Musa (a.s.)<br/>
yahudilere haftanın günlerinden birinin ibadet için ayırmalarını ve bu günün de Cuma<br/>günü olmasını emretti. Pek azı Cuma gününe rıza gösterdi ve çoğu şöyle dedi: “Biz,<br/>Allah’ın gökleri ve yeri yaratmayı tamamladığı günü, yâni Cumartesi gününü istiyoruz.”<br/>dediler. Allah onlara Cumartesi günü için izin verdi ve o günde balık avını<br/>yasaklayarak onları imtihan etti. Cuma gününe razı olanlar Allah’ın emrine itaat edip o<br/>günde avlanmadılar. Diğerleri ise balık avına sabredemediler. Bunun üzerine Allah,<br/>emrine itaat edenlerin dışında bütün yahudileri maymun şekline çevirdi.<br/>
Fakir (<b>Bursevî</b>) der ki: Emre uyan grup, Allah Teâlâ’nın emrine boyun eğdiği için<br/>
