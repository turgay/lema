<a name=77></a>dizginlenen nefsi, sahibi iyi hizmetlerde kullanır ve fesâd mahallinden korur. Bu engeli<br/>de aşan sâlik kendisine karşı çıkan ve onu ibâdete yönelmekden alıkoyan başka bir<br/>takım engeller görür. Dikkatle bakınca bunların da dört sebebi olduğunun farkına varır:<br/>
1. Nefsin peşi sıra koştuğu rızık,<br/>2. Korku veya ümit veren, istenen veya istenmeyen, kendisinin fesâdına mı, hayrına mı<br/>
olduğunu bilemediği; ardı arkası kesilmeyen sıkıntılar ve tehlikeler,<br/>
3. Her taraftan kendisini saran sıkıntı ve zorluklar; özellikle de halka muhalefetin<br/>
şeytan ile muhârebenin ve nefs ile mücâdelenin zorlukları,<br/>
4. Başa gelen muhtelif kazâ ve belâlar,<br/>Sâlikin bu makamda karşılaştığı zorluklardan kurtulması için şu dört şeye ihtiyacı<br/>
vardır:<br/>
a) Rızık konusunda Allah’a tevekküle,<br/>b) Tehlike ânında işi Allah’a havâle etmeye (tefvîz-i umûr)<br/>c) Sıkıntılara karşı sabra,<br/>d) Kazâya rızâya.<br/>Sâlik bunları da aşınca, bir de bakar ki nefsi hayra karşı gereği gibi ilgi duymamakta<br/>
ve tenbellik göstermektedir. Çünkü nefs, gaflet ve gevşekliğe meyyâl, isrâf ve fuzûliyâta<br/>düşkündür. Bu durumda sâlik nefsini tâata yöneltmek için bir sâike ve günahdan<br/>alıkoymak için de bir zorlayıcıya ihtiyaç duyar. Onlar da <b>“havf ve recâ”</b>; korku ve<br/>ümittir.<br/>
Recâ iyi amellere va’d olunan sevaplar konusunda olur; havf da cezâyı gerektiren<br/>
amellere âid ilâhî tehditlerden kaynaklanır. Bu makam <b>“Bevâis” </b>makamıdır. Ve bunu<br/>geçmek için sâlik, havf ve recâya muhtaçtır. Korku ve ümitle bunu atlatan kimse artık<br/>kendisini ibâdetten uzaklaştıran bir sebeble karşılaşmadığı ve içinde ibâdete<br/>yönlendiren bir ses bulunduğu için şevkle tâata sarılır.<br/>
Bundan sonra yine kendi kendine mücâhedeye devam eder. Bir de bakar ki, iki âfetle<br/>
karşı karşıyadır. Onlar da, “<b>riyâ</b> (gösteriş) ve <b>ucüb</b>” (kendini beğenme) duygusudur.<br/>Bazen ibâdeti ile insanlara gösteriş yapar, bâzan da bu ibâdeti büyük görerek nefsine<br/>pay çıkarır. Bu sırada <b>“Kavâdih” </b>basamağı onu karşılar. Bunu geçmek için de ihlâsa ve<br/>nimetleri hatırlamaya ihtiyaç vardır. Kişi Allah’ın yardım ve desteği ile bu yokuşu da<br/>geçince gereği gibi ibâdet etme özelliği hâsıl olur. Fakat yine de kendisini Hakk’ın<br/>inâyet ve desteklerinden oluşan nimetlerine müstağrak olarak görür, şükürden gâfil<br/>olmaktan, küfrân-ı nimete düşerek hâlis kullara âid mertebeden geri kalmaktan korkar.<br/>Bu makamda onu karşılayan hamd ve şükür engelidir. Hamd ve şükür çoğaltılarak bu<br/>engel aşılabilir. Bunu aşan sâlik, arzu ve isteğine nâil olmuştur. Artık ömrünün kalan<br/>kısmında bu güzel hâl ile dünyâda şahsen, âhırette kalben nimetlenir durur ve günbe-gün<br/>ikramlanır. Dünyâ ona çirkin gelir. Mele-i A’lâ’ya olan aşkı artar. Bir de bakar ki,<br/>âlemlerin Rabbının elçisi karşısındadır. Ve onu Rabbı katından rızâ ile<br/>müjdelemektedir. Onu güzellikle ve kâmil bir insan olarak bu fânî dünyâdan ilâhî âleme<br/>naklederler. Onun makamı cennet bahçeleridir. O, bu nimetleri kendi âciz nefsi için<br/>
