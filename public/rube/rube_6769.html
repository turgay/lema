<a name=6770></a><img src="RuhulBeyan-6770_1.jpg"/><br/>
<img src="RuhulBeyan-6770_2.jpg"/><br/>
<img src="RuhulBeyan-6770_3.jpg"/><br/>
<img src="RuhulBeyan-6770_4.jpg"/><br/>
<i>Derken cezbe kuşu, birdenbire yuvasından görünüverir.<br/>Onu gördün mü, sabah oldu demektir, mumu o vakit söndür.<br/>Gözler hakîkati görmeye başladı mı, nur onun nurudur,<br/>Bu nura sahip olan dışa bakar, içi görür.<br/>Zerrede ebedî varlık güneşini görür,<br/>Katrede bütün denizi görür.</i><br/>
Allah Teâlâ’dan bereketleri getirecek hareketleri niyaz ederiz. Çünkü O, bütün<br/>
hâcetleri/ihtiyaçları yerine getirendir.<br/>
<b>43. Sizi karanlıklardan aydınlığa çıkarmak için üzerinize rahmetini gönderen</b><br/>
<b>O’dur. Melekleri de size istiğfar eder. Allah, mü’minlere çok merhametlidir.</b><br/>
Salât/rahmet ve îtinâ ile <i>“Sizi karanlıklardan aydınlığa çıkarmak için…”</i><b> </b>Zulmet,<br/>
nûrun olmamasıdır. Cehâlet, şirk, fâsıklık ve benzerleri “zulmet” ile ifâde edilir. “Nur”<br/>ile de bunların zıtları ifâde edilir. Yâni cehâlet, şirk, ma‘sıyet, şek, dalâlet, beşeriyyet<br/>ve sıfatları ile rûhânî yaratılmışlıktan O’nun zâtının ve sıfatlarının cezbeleri sâyesinde<br/>ilim, tevhîd, tâat, yakîn, hidâyet, rûhâniyyet ve sıfatları ile rubûbiyyetin nûruna çıkarmak<br/>için <i>“üzerinize rahmetini gönderen O’dur”</i><b> </b>yâni Allah Teâlâ’dır. <i>“Melekleri de size<br/>istiğfar eder”</i> yâni O’nun melekleri duâ ve istiğfâr ile size îtinâ/ihtimam ederler.<br/>
Mânâ şöyledir: Allâh’ın rahmeti ve meleklerin duâsı sebebiyle maksûdu elde ettiniz,<br/>
müşâhedeye nâil oldunuz, şerîat nûruyla nurlandınız ve hakîkatin sırrı ile tahakkuka<br/>erdiniz.<br/>
<b>Kâşifî</b> şöyle demiştir: “(Karanlıktan aydınlığa) çıkarmaktan maksad, zulmetten nûra<br/>
çıkmakta devam ettirmek ve istikamet üzere kılmaktır. Çünkü Allah ve meleklerin duâ<br/>ve rahmeti devam ettiği sürece, onlar karanlıklarda olmazlar.”<br/>
Karanlıktan aydınlığa çıkarma konusunda meleklerin insanlar üzerinde bir minneti<br/>
olmaması için ve onların buna gücü yetmediğinden âyette “Allah ve melekleri … sizi<br/>çıkarmak için” buyrulmadı. Çünkü hakîkatte hidâyet eden, başkası değil ancak Allah<br/>Teâlâ’dır.<br/>
“<br/>
”tan murad, rahmet ve istiğfâra da şâmil olan mecâzî mânâdır. Mânâsı kulların<br/>
hayır ve maslahatları olan şeye itinâ ve ihtimam göstermektir. <b>Süddî</b>’den rivâyet<br/>edildiğine göre İsrâiloğulları Mûsâ (a.s.)’a: “Rabbimiz salât eder mi?” diye sordular.<br/>Bu söz Mûsâ (a.s.)’a ağır geldi. Allah Teâlâ Mûsâ (a.s.)’a şöyle vahy etti: “Ey Mûsâ!<br/>Onlara de ki: “Elbet ben salât ederim. Benim salât etmem gazabımı söndüren<br/>rahmetimdir.”<br/>
