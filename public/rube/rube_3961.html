<a name=3962></a><img src="flower_sep.jpg"/><br/>
<i>“Sizden öncekilerin, Nûh, Ad ve Semûd kavimlerinin…”</i> Bu ifâde de Mûsâ (a.s.)’ın<br/>
sözlerindendir. Mûsâ (a.s.), onların haberlerinin gelip gelmediğini kavmine çıkışarak<br/>sormakta ve haberlerinin kesinlikle geldiğini belirtmektedir. Yâni ‘size gelmedi mi?’<br/>derken sanki “Elbette geldi.” demektedir.<br/>
Nuh kavmi, Allah’ın nîmetlerine şükretmeyip nankörlük ettikleri için tûfanla boğuldu.<br/>
Âd kavmi rüzgarla, Semûd kavmi ise korkunç bir sesle helâk edildi.<br/>
<i>“Ve onlardan sonrakilerin” </i>bu zikredilen kavimlerden sonra gelen İbrâhim kavmi,<br/>
Medyenliler ile altları üstlerine getirilen kavimlerin ve diğerlerinin<i> “haberleri size<br/>gelmedi mi?”</i><br/>
<i>“Onları Allah’tan başka kimse bilmez.”</i> Bu cümle bir ara cümlesidir. Çok<br/>
olduklarından ötürü bu milletlerin sayısını, kim olduklarını, hangi özellikleri<br/>taşıdıklarını, adlarını ve sâir şeyleri Allah dışında hiçbir varlık tam olarak bilmez<br/>demektir. Çünkü bu milletlerle ilgili haberlerin arkası kesilmiş, bıraktıkları kalıntılar da<br/>yok olmuş bulunmaktadır.<br/>
<b>Mâlik b. Enes</b> insanların kendilerini Âdem (a.s.)’a kadar atadan ataya nisbet<br/>
etmelerini kerih görürdü. Aynı şekilde Hz. Peygamber (a.s.)’in nesebi için de bunu kerih<br/>görürdü. Çünkü, bu ataları Allah’tan başka kimse bilmez.<br/>
<b>İbn Mes’ud (r.a.)</b> bu âyeti okuduğu zaman: “Neseb bilginleri yalan söylüyor.”<br/>
demiştir. Yâni Allah neseb ilminin kullarda bulunmadığını söylediği halde onlar<br/>nesebleri bildiklerini iddiâ ediyorlar demektir.<br/>
<i>et-Tibyân</i>’da ise şöyle der: “Neseb bilginleri, nesebleri Âdem (a.s.)’a kadar<br/>
ulaştırıyorlarsa da bütün milletleri teker teker bildiklerini iddiâ etmezler.”<br/>
<b>İbn Abbas (r.anhümâ</b>)’dan rivâyet edildiğine göre Adnan’la İsmâil (a.s.) arasında<br/>
otuz baba, yâni insanlar tarafından bilinmeyen otuz kuşak vardır. Bunların sayısının kırk<br/>veya otuz yedi olduğu da söylenir.<br/>
<b>Ebû Hayyân</b> <i>en-Nehr</i> adlı eserinde der ki : “İbrâhim (a.s.) Peygamberimiz (s.a.)’in<br/>
otuz birinci atasıdır.”<br/>
<i>İnsânü’l-uyûn</i>’da<b> </b>der ki: “Adnan, Mûsâ (a.s.) zamanında yaşamış bir zâttır.”<br/>Hz. Peygamber’in nesebinin Adnan’a kadar olan kısmı hakkında ittifak vardır. Ondan<br/>
önce Âdem (a.s.)’a kadarki nesebi hakkında ihtilâf vardır. Bu ihtilâfın sebebi ise kadîm<br/>Arapların başvurdukları kitapları olan bir millet olmayıp birbirlerinin hâfızalarına<br/>başvurmuş olmalarındandır.<br/>
Âlimlerin çoğunluğu, Araplar’ın Kahtânîler ve Adnânîler olmak üzere iki kısım<br/>
olduğunda hemfikirdir. Kahtânîler, Sebe’ ve Hadramut olarak iki kabiledir. Adnânîler de<br/>Rebîa ve Mudar olmak üzere iki kabiledir. Kuzaâ’nın hangisine âid olduğu ise<br/>ihtilâflıdır. Bazıları bu kabîleyi Kahtan’a, bazıları ise Adnan’a nisbet etmektedir.<br/>
Şeyh <b>Ali Semerkandî</b> (r.h.) <i>Bahrul’l-ulûm</i> adlı tefsîrinde şöyle der: “Birisi: “Bu<br/>
âyete Nebî (s.a.)’in “<i>Allah Teâlâ dünyânın gelmişini geçmişini gözlerimin önüne</i><br/>
