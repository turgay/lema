<a name=4925></a><img src="RuhulBeyan-4925_1.jpg"/><br/>
<b>12. Şüphesiz ben senin Rabbinim, ayakkabılarını çıkar. Sen mukaddes Tuvâ</b><br/>
<b>vâdisindesin.</b><br/>
<i>“Şüphesiz” </i>yâni şüphe etme ve kesin olarak bil ki<i> “ben senin Rabbinim,</i><br/>
<i>ayakkabılarını çıkar.” </i>Çıplak ayakla dolaşmak tevâzu ve edebe daha uygun olduğu için<br/>Allah Mûsâ (a.s.)’a ayakkabılarını çıkarmasını emretmiştir. Bu yüzden <b>Bişr Hâfî </b>ve<br/>benzeri sûfîler çıplak ayakla dolaşırlar, selef-i salihin de Kâbe’yi yalınayak tavaf<br/>ederlerdi.<br/>
<i>Bir hazine ki yer gök onun tâlibi<br/>Ayağı çıplaklardadır, görmek istersen o hazineyi</i><br/>
Ya da Mûsâ (a.s.)’ın ayakları vâdîyi şereflendirsin ve toprağın bereketi ona ulaşsın<br/>
diye bu emir verilmiştir. Habîb (s.a.)’e (Hz. Peygamber’e) ise “Ayakkabılarınla arşın<br/>yaygıları üzerine yürü ki arş ayakkabılarının tozu ile şereflensin ve arşın nûru sana<br/>ulaşsın, ey dünya ve âhiretin Efendisi!” denilmiştir.<br/>
Ya da meliklerin huzuruna ayakkabı ile girilmesi uygun olmadığından dolayı Mûsâ<br/>
(a.s.)’a ayakkabılarını çıkarması emredilmiştir. Ancak bu, yukarıda geçtiği gibi<br/>Muhammed (a.s.)’ın makamına göre değil, Mûsâ (a.s.)’ın mertebesine göredir.<br/>
Ebû Hanîfe’nin fazîletleri arasında şöyle bir şey anlatılmıştır: Her ne zaman Ebû<br/>
Hanife halifeyi ziyarete gitse halife ondan katırından inmemesini, katırının ayaklarını<br/>örtülere bastırarak huzuruna gelmesini istemiştir.<br/>
Ya da Mûsâ (a.s.)’ın ayakkabıları tabaklanmamış eşek derisindendi. Bu sebeple onları<br/>
çıkarması emredildi. Bu yüzden bu emir terbiye verme (te’dib) kabilindendir.<br/>
<b>Kâşifî</b> der ki: “En doğru görüşe göre onun ayakkabıları tabaklanmış sığır derisindendi<br/>
ve temizdi.”<br/>
Ya da rüyada ayakkabı görmek hanıma yorulur. Allah Teâlâ hanımına ve çocuğuna<br/>
iltifat etmemesini, hatırına getirmemesini murâd etmiştir.<br/>
<i>el-Esrâru’l-Muhammediyye</i>’de der ki: “<i>Ayakkabılarını çıkar</i>” kavlinin garib<br/>
tefsirlerinden birisi de bu ifâdenin ‘hanımını ve koyunlarını düşünmeyi bırak’ demek<br/>olmasıdır. Hz. Şeyh <b>Üftâde</b> ise bu ifâdenin ‘Tabîat ve nefsi çıkar, terk et!’ anlamına<br/>geldiğini söylemiştir.<br/>
Fakir (<b>Bursevî</b>) der ki: “Şüphesiz kadın tabîatın, çocuk da nefsin sûretidir. Çünkü<br/>
çocuk sevgisi çoğunlukla nefsin hevasından (arzusundan) gelir. Aynı şekilde kadın da<br/>erkeğin kendisi hükmündedir. Çünkü asıl olarak ondan bir cüzdür. Koyun ve diğer<br/>hayvanlarda maîşet olarak kişinin varlığına tâbi şeylerdendir. Âyette sanki şöyle<br/>denilmektedir: “Nefsini ve ona tâbi olan şeyleri ne olursa olsun aklından çıkar, bırak ve<br/>öyle gel.”<br/>
