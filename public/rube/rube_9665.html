<a name=9666></a>edilmiştir. Buna göre âyetin mânâsı: “Ey Peygamber sen ve ümmetin, kadınlarınızı<br/>boşamak istediğinizde onları iddetlerini gözeterek boşayın” demek olur.<br/>
<i>Keşşaf</i>’ta şöyle bir açıklama yer alır. Cenâb-ı Hak nida açısından bunu peygambere<br/>
özel kılarken hitâbı genel yapmıştır. Çünkü peygamber ümmetinin önderi ve onların<br/>örnek aldıkları kişidir. Nitekim herhangi bir topluluğun başkanına ve büyüğüne ey<br/>filanca şöyle şöyle yapınız, denir ki bu cümlede o önderin önderliği ortaya konulmuş ve<br/>onun başkanlığına itibar edilmiş olur. Aynı zamanda o kişinin, yönettiği toplumun dili<br/>olduğu ifâde edilmiş olur. Sanki o önder bir başına onların tümünün hükmünde gibidir.<br/>Çünkü o topluluk, o önderin görüşünden, onun görüşünü benimsemelerinden ortaya<br/>çıkmıştır. Nitekim el-<b>Baklî</b> şöyle der: Toplumun efendisine hitap edildiğinde onun<br/>toplum üzerindeki şerefi ortaya çıkmış olur. Çünkü o herkesi kendi ismi etrafında<br/>toplayan kişidir. Bu âyet-i kerîmede ittihadın yâni birliğin sırrına işâret vardır.<br/>
<i>Keşfü’l-esrar</i>’da şu açıklamaları görüyoruz. Bu konuda âlimlerin dört çeşit görüşleri<br/>
vardır:<br/>
1- Âyet başındaki nida Hz. Peygamber’e (s.a.) yapılmış bir hitaptır. Daha sonra gelen<br/>
fiilin çoğul kipinde zikredilmesi ise Hz. Peygambere tâzim ifâde etmek içindir, tıpkı<br/>hükümdarlara çoğul kipiyle hitap olunduğu gibi.<br/>
2- Buradaki hitap Hz. Peygamberedir fakat maksad onun ümmetidir.<br/>3- Bu takdire göre âyet-i kerîmede şöyle denmiş olmaktadır: Ey Peygamber ve ey<br/>
müminler! Kadınlarınızı boşayacağınızda iddetlerini gözeterek boşayın. Bu takdirde<br/>“müminun” kelimesi âyet metninde hazf edilmiş olur. Çünkü âyette zikredilen hüküm<br/>bunu göstermektedir.<br/>
4- Bu son takdire göre âyetin mânâsı: Ey Peygamber müminlere de ki: Kadınlarınızı<br/>
boşayacağınızda onları âdetlerini gözeterek boşayın, denmiş olur.<br/>
Fakîr (<b>Bursevî</b>)’ye göre yukarıdaki dört açıklama tarzından sonuncusu buradaki<br/>
makama en uygun olanıdır. Bu izaha göre âyet-i kerîme tıpkı <i><b>“Ey Peygamber eşlerine<br/>şöyle söyle”</b></i> (el-Ahzab, 33/28), <i><b>“mümin</b></i> <i><b>erkeklere söyle”</b></i> (en-Nur, 24/30), <i><b>“mümin<br/>kadınlara söyle”</b></i> (en-Nur, 24/31) kabilinden olur. Çünkü Peygamberimiz (s.a.)<br/>emredilen hususlarda her ne kadar asıl ise de aynı zamanda yasaklar konusunda onun<br/>ümmeti de birinci derecede bu yasaklardan sorumludur. Ne var ki boşama -ileride<br/>geleceği üzere- Yüce Allah’a mübahların arasında en kötüsü olduğu için uygun olanı<br/>boşama fiilinin Hz. Peygamber’e değil, onun ümmetine isnad edilmesidir. Her ne kadar<br/>Hz. Peygamber de boşamışsa da yine de onun ümmetine isnad olunmasıdır. Çünkü Hz.<br/>Peygamber Hz. Ömer’in kızı Hz. Hafsa’yı bir talakla boşamıştı. İlgili âyet-i kerîme<br/>inince Peygamberimiz tekrar Hz. Hafsa’ya döndü. Hz. Hafsa çok bilgili, çok hadis bilen<br/>ve mertebesi Hz. Aişe’ye yakın birisiydi. Hz. Peygamber’e: “Ona dön çünkü o çok oruç<br/>tutar ve çok namaz kılar ve o cennette senin kadınlarındandır” denildi. Bunu<i> Taberi<br/></i>nakletmektedir. Yukarıdaki hadiste ilmin fazileti, hadis ezberlemenin üstünlüğü, Allah<br/>Teâlâ’nın orucu, namazı sevdiği ve bunlara devam edenin şerefli insanlar oldukları<br/>beyan edilmektedir.<br/>
