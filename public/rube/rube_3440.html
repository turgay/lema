<a name=3441></a>Bu âyette hak tam olarak ortaya çıktıktan sonra ondan dönülemeyeceğine işaret<br/>
edilmektedir. Çünkü haktan sonrası sadece dalâlet, yüzüstü bırakılma ve hüsrandır.<br/>
Zamanının en önde gelen şeyhi olan <b>Ebû Abdullah Şîrâzî</b> (k.s.) der ki: “Rüyamda Hz.<br/>
Peygamber bana şöyle buyurdu: “Allah’a giden bir yolu bulup o yola girdikten sonra<br/>geri dönenlere Allah âlemlerde hiç kimseye etmediği azabı eder.”<br/>
<b>Cüneyd Bağdadî</b> (k.s.) şöyle diyor: “Bir sıddîk bin sene Allah’a yönelip sonra<br/>
O’ndan bir an yüz çevirse, o zamana kadar nâil olduğu şeylerden daha fazlasını<br/>kaçırmış olur.”<br/>
<i>Şerhu’t-Tecelliyât</i>’ta şöyle denilir: Allah’a kavuşuncaya kadar bey’at üzere olmak<br/>
gerekir. Tâbi olma vaziyetini bozanlara içinde sürekli kalacakları cehennem yeter. Allah<br/>onlarla ne konuşur ne de onlara rahmet nazarıyla bakar. Bunlar için can yakıcı bir azab<br/>vardır. İşte bu <b>Ebû Süleyman Dârânî</b> (k.s.)’un da belirttiği gibi onların âhiretteki<br/>nasipleridir.<br/>
Dünyada başlarına geleceklere gelince, bunlara <b>Bâyezid Bistâmî </b>(k.s.)’un kendisine<br/>
karşı gelen bir öğrencisi hakkında söylediği şu söz örnek verilebilir:<br/>
“Bırakın şu Allah’ın nazarından düşen adamı!” Bu sözden sonra mezkur öğrenci,<br/>
kadınlara benzemeye çalışan erkeklerle görülmüş, hırsızlık etmiş ve eli kesilmiştir. İşte<br/>bu durum onun başına bey’atini bozduğundan dolayı gelmiştir. Bu adam nerede<br/>Dârânî’nin bey’atine vefa gösteren şu öğrencisi nerede? Bu öğrenciye “Kendini tandıra<br/>at!” denilince hemen atmış fakat ateş serin ve esenlik olmuştur. İşte vefakarlığın neticesi<br/>budur.<br/>
Bilesin ki kendisine bey’at edilen, bey’at veren hakîkatte Allah Teâlâ’dır. Fakat bey’at<br/>
alma ve sözleşme daha kolay olsun diye bir takım vâsıta ve vesîleler yaratarak<br/>peygamberleri, onların vârisi olan şeyhleri, bu şeyhlere bağlı sultanları bey’at edilen<br/>kişiler olarak tayin etmiştir. Onun için onlar koruma ve muhâfaza altındadırlar. Günah<br/>olan bir şeyi kesinlikle emretmezler. Onların ahdi bozmaları asla düşünülemez. Öyleyse<br/>onlara tâbi olmaktan başka çare kalmıyor. Bu durumda onların kapısından ayrılmayan<br/>güzel netice ile mes’ud olacaktır. Allah’a sığınırız gerisin geri dönenleri ise Allah Teâlâ<br/>zelil ve rüsvay edecektir.<br/>
<i>Mesnevî</i>’de şöyle denilir:<br/>
<i>Çünkü vefâlı olmak, köpeklere mahsus bir huydur.<br/>Sen vefâsızlık ederek köpeklerin adını kötüye çıkarma.<br/>Vefâsızlık, köpekler için bir leke, bir ayıp olduğu hâlde,<br/>Sen nasıl oluyor da insan olarak vefâsızlık gösteriyorsun?</i><br/>
Öyleyse, aklı başında olanın peygamberlerin ve velilerin davet ettiği tevhid ve<br/>
hakîkatleri konusunda şüphe ve tereddüd içinde olmaması gerekir. Aksine hakkın<br/>inceliklerine ulaşana dek ona tâbi olması gerekir. Çünkü şüphe ve tereddüd kâfirlerin,<br/>kararsızlık ve bocalama ise günahkârların hallerindendir.<br/>
