<a name=4757></a><img src="RuhulBeyan-4757_1.jpg"/><br/>
sesle şöyle diyordu: “Ezelden ebede kadar Rabbimi tesbih ederim. Dünyanın<br/>başlangıcından sonuna kadar Rabbimi tesbih ederim. Elimin tuttuğu yerden Rabbimin<br/>arşına kadar Rabbimi tesbih ederim. Karanlığın bittiği yerden nûra kadar Rabbimi<br/>tesbih ederim.”<br/>
Zülkarneyn (a.s.) bunu görünce Allah için secdeye kapandı ve başını secdeden<br/>
kaldırmadı. Nihâyet Allah ona kuvvet verip dağa ve onu tutan meleğe tekrar bakmasına<br/>yardım etti. Melek ona: “Buraya gelmeye nasıl güç yetirdin? Senden önce<br/>âdemoğullarından kimse buraya ulaşamamıştı” dedi. Zülkarneyn: “Sana bu dağı tutma<br/>gücü veren Allah bana kuvvet verdi. Bu dağı nasıl tuttuğunu bana haber ver.” dedi.<br/>Melek: “Ben bunun için görevliyim. Bu, etrafı yerle çevrilmiş olan Kaf dağıdır. Bu dağ<br/>olmasaydı yer, içindeki yaratılmışlarla beraber tersyüz olurdu. Yeryüzünde bundan daha<br/>büyük dağ yoktur.” dedi. Zülkarneyn (a.s.) dönmek isteyince meleğe: “Bana tavsiyede<br/>bulun” dedi. Melek de: “Ey Zülkarneyn! Yarının rızkı, seni endişelendirmesin. Bugünkü<br/>işini yarına bırakma. Geçen şeye de üzülme. Yumuşaklıkla muâmele et! Cebbâr,<br/>mütekebbir olma” dedi.”<br/>
<i>Haşmete tapan kimse tekebbür eder<br/>Haşmetin hilmin içinde olduğunu bilmez<br/>Senin vücûdun iyi ve kötü ile dolu bir şehirdir<br/>Sen sultansın ve vezirin âlim olan akıldır<br/>Gururlu/kibirli kimseler alçaklara benzer<br/>Bu şehirde kibir, sevdâ, arzu ve hırs vardır<br/>Sultan kötülere inâyet ve ihsân edince<br/>Akıllı ve âlim olanların rahatı nerede kalır<br/>Sen kendini çocuk gibi değnek ile terbiye eyle<br/>Ağır gürz ile insanların başına vurma, dökme</i><br/>
<a href="RuhulBeyans.html#4755">[218].</a> <i>Buhârî</i>, Îman, 17; <i>Müslim</i>, Îman, 36<br/>
