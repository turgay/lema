<a name=9358></a><b>Ebû Bekir b. Tahir</b> (r.h.) da şöyle der: Haktan yana olanlar için üstünlük ve galibiyet<br/>
sonsuzdur. Hakk’ın sancağı, bütün sancakların önündedir. Çünkü Allah Teâlâ onları<br/>halkı için alem, yeryüzü için direk, kulları için iltica yeri ve İslâm ülkeleri için imar<br/>vesîlesi kılmıştır. Hakk’ın sancağına kötülük yapmak için saldıranı Allah, yüzüstü yere<br/>vurur ve zillete düşürür.<br/>
<i>“Şüphesiz Allah…”</i> Münâfıklar Allah dostlarına yaptıkları işleriyle, Allah’ın<br/>
gücünün kendilerine yetmeyeceğini zannettiklerini gösterdiklerinden âyet-i kerimenin bu<br/>kısmı, Allah’ın onlara galip gelip onları kahredeceğinin sebebini pekiştirerek ifâde<br/>etmiştir. Dolayısıyla Allah, peygamberlerine yardım etmeye <i>“güçlüdür.”</i> Bazı<br/>müfessirler demişlerdir ki: Güçlü mânâsına olan <i>kavî</i> zâtında, sıfatında ve fiillerinde<br/>güçsüzlük olmayan; kendisine yorgunluk, zahmet ve bitkinlik dokunmayan; kendisinde<br/>eksiklik bulunmayan; bozup düzeltmek ve sağlamlaştırmaktan âciz olamayan demektir.<br/>Aslında <i>kuvvet</i> zaafın tam zıddı olarak, bünyenin çok sağlam ve şiddetli olmasıdır.<br/>Burada Allah’a nispetle kudret kasdedilmiştir. Allah “galiptir;” irâdesine karşı<br/>konamaz, muradı engellenemez.<br/>
<i>Kibriyânın dergâhından gelen bir hükme karşı,<br/>Kimin tasarruf için kuvveti olur?</i><br/>
Burada şöyle bir soru akla gelebilir: “Allah Teâlâ son derece güçlü, azîz olup âciz<br/>
bulunmadığına göre ve müminlere de yardım vaad ettiği halde zaman zaman<br/>müslümanların yenilmelerinin sebebi nedir?” Bu soruyu ben şöyle cevaplandırırım:<br/>Zafer ve galibiyet çok değerli ve şerefli bir makamdır, kâfire lâyık değildir. Ancak,<br/>Allah bazan kâfirleri sıkıntıya düşürür, bazan da müminlere bu sıkıntıyı verir. Çünkü,<br/>kâfirleri devamlı olarak sıkıntı ve belâlara mâruz bırakıp müminlerden devamlı<br/>belâlarını uzak tutsaydı, îmanın hak ve gerçek, onun dışındakilerin bâtıl olduğuna dâir<br/>kesin ve zorunlu bir bilgi doğar ve böyle olması hâlinde de teklif ve yükümlü olma,<br/>sevab ve cezâ bâtıl olur, bunların bir anlamı kalmazdı. İşte bundan dolayıdır ki, Allah<br/>belâ ve sıkıntıyı bazan müminlere tattırırken bazan da küfür ehlini buna mâruz bırakır ki<br/>böylece şüpheler yerinde kalsın, mükellef de İslâm’ın sağlam ve gerçek bir din<br/>olduğunu gösteren delilleri araştırsın, bunları düşünsün ve o şüpheleri İslam’dan<br/>uzaklaştırabilsin. Bu sebeple de sevabı Allah nezdinde büyük olsun. Bazan da işlemiş<br/>olduğu bazı günahlar nedeniyle müminin dünyadaki belâ ve sıkıntıları ağırlaşır ki bu<br/>vesîleyle o günahlardan temizlensin ve gönlü arındırılsın. İnkârcıların başına<br/>felâketlerin ve sıkıntıların şiddetlenmesi, onları Cenab-ı Hakk’ın bir gazabı ve<br/>cezâlandırması kabilindendir. Mesela veba hastalığının müminler için bir rahmet,<br/>kâfirler için ise bir azab ve cezâ olduğu görülmektedir.<br/>
Geçmişteki her adâletin peşi sıra gelen bir sevap ve fazilet olduğu gibi, geçmişteki bir<br/>
fazileti takib eden de bir adâlet vardır. Ancak kimi zaman adâletin ve faziletin izleri ve<br/>etkileri özellikle iç âlemde gerçekleşir de bunlar açıktan görünmezler. Kimi zaman da<br/>
