<a name=992></a><img src="flower_sep.jpg"/><br/>
<img src="RuhulBeyan-992_2.jpg"/><br/>
<img src="RuhulBeyan-992_3.jpg"/><br/>
<img src="flower_sep.jpg"/><br/>
Şöyle bir rivâyet vardır: Îsâ (a.s.) Deccal zamanında gökyüzünden âdil bir hakem<br/>
olarak inecek, haçı kıracak, domuzu öldürecek, cizyeyi kaldıracak, malı<br/>bereketlendirecek, öyle çoğaltacak ki, kimse sadaka kabul etmeyecektir.<br/>
O’nun zamanında bütün dinler kalkacak, sadece İslâm kalacaktır. Îsâ (a.s.) Deccal’ı<br/>
öldürecek, onu öldürdükten sonra Araplardan bir kadınla evlenecek, çocuğu olacak.<br/>İnişinden itibaren kırk yıl yaşadıktan sonra ölecek, müslümanlar cenâze namazını<br/>kılacaklar. Çünkü O, bu ümmetten olmak için duâ etmiş, Allah da duasını kabul etmişti.<br/>
<i>“Sana tâbi olanları, kıyâmet gününe kadar küfredenlerin üstünde tutacak benim.”</i><br/>
Îsâ’ya tâbi olanlar seni yalanlayanlar değil, müslümanlardır. Her ne kadar şerîatları dış<br/>görünüş itibariyle birbirinden farklılık arzetse de... Allah Teâlâ müslümanları Yahudi<br/>ve hıristiyanlardan seni yalanlayanların üstüne çıkaracaktır. Onu yalanlayanlardan bir<br/>kısmı onun yolunu izlediği halde ona hile yapmıştır. Ehl-i İslâm ise izzet, kuvvet ve<br/>huccetle daima onların üstündedir.<br/>
<i>“Kıyâmet gününe kadar”</i> buyurulması, Îsâ’ya tâbi olanların üstün kılınışının son<br/>
vaktini bildirmektir. Bu üstünlük o gün biter ve kâfirler zilletten kurtulurlar mânasına<br/>değil, müslümanlar bu sona kadar onlara üstün gelirler, ondan sonra da Allah onlara<br/>dilediğini yapar, demektir.<br/>
<i>“Sonra dönüşünüz yalnız bana olacaktır.”</i> Yani öldükten sonra dirilerek dönüşünüz<br/>
banadır. Âyetin lâfzındaki “sizin” mânasına gelen zamir, Îsâ (a.s.)’a ve ona tâbi olanlara<br/>ve kâfirlere âittir. İltifat yoluyla muhataplar gâibe üstün tutularak böyle buyurulmuştur.<br/>Çünkü tebşîr ve inzarda bu üslûb daha beliğdir.<br/>
<b>56. İnkâr edenler var ya, onları dünyâ ve âhirette şiddetli bir azaba</b><br/>
<b>çarptıracağım; onların hiç yardımcıları da olmayacak.</b><br/>
<i>“İşte (o gün) aranızda hakkında ihtilâf etmekte olduğunuz şeylerin hükmünü ben</i><br/>
<i>vereceğim. (Fakat) Küfredenlere gelince, ben onları dünyada da âhirette de en çetin<br/>bir azapla azaplandıracağım.”</i> Onlara hiçbir yardımcı da yoktur! Onlara dünyada<br/>kılıçla, köle edilmekle, kendilerinden cizye alınmasıyla, türlü hastalık ve musîbetlerin<br/>kendilerine ulaştırılmasıyla azap edeceğim. Çünkü bunlar kâfir hakkında azap, mü’min<br/>hakkında ise sevaba vesîledir. Âhirette de ateşle azap edeceğim. <i>“Onların”</i> iki dünyada<br/>da Allah’ın azabından kurtaracak <i>“hiçbir yardımcıları yoktur.”</i> Burada “yardımcılar”ın<br/>çoğul sîgasıyla gelmesinin sebebi, çoğul olan <i>“onlar”</i> cem’î zamirinin mukabelesi<br/>içindir. Yani onlardan hiçbirinin hiçbir yardımcısı yoktur, demektir.<br/>
