<a name=9088></a>rahmet, O’nun mahlûkâtına hayır, iyilik ve nimetlerini ihsân etmesidir. Çünkü birine<br/>şefkat ve merhamet eden kimse ona iyilik veya ikram eder.<br/>
<b>İmam Gazzâlî</b> (r.a.) demiştir ki; “Rahmân olan Allah; birincisi onları yoktan var<br/>
etmekle; ikincisi hidâyet ve mutluluk yollarına ulaştırmakla; üçüncüsü âhirette mesûd<br/>etmekle; dördüncüsü sonsuz kerem sâhibi olan cemâlini göstererek nimetlendirmekle<br/>kullarına son derece şefkat, merhamet ve ikram eder.”<br/>
Rûhî, cismânî dünya ve âhiret nimetlerini sayacak kadar geniş kapsamlı olan bu<br/>
sûrenin başına Allah, “er-Rahmân” ism-i şerîfini getirerek, bundan sonra zikredilecek<br/>çeşitli nimetlerin O’na isnadını sağlamak için ilâhî isimlerin ve sıfatların tamamını<br/>şâmil bu mübarek zat ismiyle süsledi.<br/>
Bütün mutluluklara vesile olduğundan Kur’ân-ı Kerîm nimetlerin en büyüğüdür. Bu<br/>
sebeple Peygamberimiz (s.a.) <i>“Ümmetimin en şereflileri Kur’an ehli olanlardır.”</i><a href="RuhulBeyans.html#9098">[166]<br/></a>Yâni onu devamlı okuyan, gece ibâdet edenlerdir. Bir başka hadis-i şerifte de: <i>“Sizin<br/>en hayırlınız Kur’ân’ı öğrenip öğretenlerdir”</i> buyurmuştur.<a href="RuhulBeyans.html#9098">[167] </a>Semâvî kitapların<br/>bütün gerçekleri Kur’ân-ı Kerîm’de mevcuddur. Kur’ân-ı Kerîm’i insanlara öğretmesi<br/>Allah’ın geniş rahmetinin eserlerindendir. Bu nedenle Allah şöyle buyurarak başladı:<br/>“Cebrâîl (a.s.) vâsıtasıyla Muhammed (s.a.)’e; Muhammed (s.a.) aracılığı ile de<br/>ümmetten diğerlerine Kur’ân’ı öğretti.”<br/>
<b>Kâşifî</b> şöyle demiştir; yâni ona öğrenmeyi, başkalarına da öğretmeyi kolaylaştırmıştır.<br/><b>İbni Atâ</b> demiştir ki: Allah <i><b>“Âdem’e bütün isimleri öğretti”</b></i> (el-Bakara, 2/31)<br/>
buyurarak ona önem verdiği gibi <b>“Rahmân Kur’ân’ı öğretti”</b> buyurmak suretiyle<br/>Muhammed ümmetine de özel bir önem vermiştir. Yâni Âdem (a.s.)’a bütün isimleri<br/>öğreterek onu meleklerden üstün kılan Allah, size de Kur’ân’ı öğreterek diğer<br/>ümmetlerden üstün kılmıştır. “Ona Allah Kur’ân’ı ne zaman öğretti?” sorusuna şöyle<br/>cevap verilir: Gerçekte Kur’an onlara ezelde öğretilmiş, öğretme olayı dünyada ortaya<br/>çıkmıştır. Burada -ileride izah edeceğimiz gibi- şuna bir işâret vardır: Kur’ân’ın<br/>öğretilmesi şeklen ve genel yönü ile Cebrâîl (a.s.) vâsıtasiyle ise de, özel yönü ile<br/>bazan vâsıtasız olmuştur.<br/>
Bazı âlimler dediler ki, “Kur’ân’ı öğretti” demenin mânâsı, Allah kabiliyeti olan<br/>
herkese tam bir istidât verdi” demektir. Bu sebeple “Kur’ân’ı öğretti” buyurdu da,<br/>“Furkân’ı” buyurmadı. Zira ilâhî kelam, toplu ve başlangıç itibariyle Kur’ân, bir işi<br/>iyisini kötüden ayırarak çözüp sonuca bağlaması itibariyle de Fürkân’dır. Bu mânâ<br/>itibariyle Kur’ân, insanın yaratılıp bu âlemde meydana gelmesine bağlı değildir. Onun<br/>ilgili olduğu yön, beyânın öğretilmesidir. Bu sebepledir ki, Kur’ân’ın öğretilmesini<br/>bildiren âyet-i kerîme, insanın yaratılışını bildiren âyet-i kerîmeden önce, insanın<br/>yaratılmasını bildiren âyet de “beyân”ın öğretilmesini bildiren âyetten önce<br/>getirilmiştir.<br/>
Bu âyet-i kerîmede şuna işâret vardır; öğretmek ve öğrenmeyi kolaylaştırmak,<br/>
öğreticilerden ve hafızlardan değil, Allah tarafındandır.<br/>
