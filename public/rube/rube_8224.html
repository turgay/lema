<a name=8225></a><img src="flower_sep.jpg"/><br/>
<img src="RuhulBeyan-8225_2.jpg"/><br/>
Cenâb-ı Hak insanlardan bir kısmını da kurbet ve mârifet için yaratmıştır. Onları<br/>
muhabbet, sıdk, tevekkül, yakîn, müşâhede, mükâşefe ve murâkabelerle mârifet ve<br/>yakınlığa hazırlar. Dolayısıyla böyle kullar, bütün varlığını bu uğurda harcayıp şehevâtı<br/>terk ederek çeşitli mücâhedelerle ve telif sahibi Allah dostlarının tasarruflarına teslim<br/>olarak bu mârifet ve yakınlığa hazırlanırlar.<br/>
<b>Behlûl</b> (k.s.) bir hâlini şöyle anlatıyor: Bir ara Basra caddelerinden birindeydim.<br/>
Çocuklar çelik çomak vs. oyunlar oynuyorlardı. Bir çocuk onlara bakıp ağlıyordu. Ben<br/>kendi kendime, gâliba bu çocuk oyuncağı olmadığı için üzülüp ağlıyor diye düşündüm<br/>ve çocuğa, “Yavrucuğum niye ağlıyorsun? Sana, çocukların oynadıkları çelik çomak<br/>türü oyuncaklardan alayım” diyecek oldum. Çocuk başını kaldırıp, “ey akılsız adam, biz<br/>oyun için yaratılmadık” diye karşılık verdi. Ben “peki yavrucuğum, öyleyse niçin<br/>yaratıldık?” diye sordum. Çocuk “ilim ve ibâdet için” dedi. Ben “hey mübârek çocuk,<br/>sen bunları nereden biliyorsun?” dedim. Çocuk, “Allah Teâlâ’nın <i><b>«Bizim sizi boş yere<br/>bir oyun ve eğlence olarak yarattığımızı ve sizin bize döndürülüp<br/>getirilmeyeceğinizi mi sandınız?»</b></i> (el-Müminûn, 23/115) âyetindeki beyânından” dedi.<br/>
Anlatıldığına göre <b>İbrâhim b. Ethem</b> (k.s.) hazretleri Belh hükümdârı âilesindendi.<br/>
Bu zâtın ehlini, âilesini, mevki ve makâmını terk ederek sûfîlik yoluna giriş hikâyesi<br/>şöyledir:<br/>
Hazret bir gün avlanmaya çıkar. Birden karşısına bir tilki yahut tavşan çıkar. İbrâhim<br/>
avını kovalayıp dururken gâibten “sen bunun için mi yaratıldın yahut bununla mı<br/>emrolundun” diye bir ses işitir. Sonra eğerinin yan tarafından “Allah’a yemin olsun ki<br/>sen bunun için yaratılmadın ve sen bununla memur değilsin” diye bir ses daha işitir.<br/>Atından iner, yolda babasının sürülerini otlatan bir çobana rastlar. Çobanın yün abasını<br/>alıp giyer. Atını, av malzemelerini, kaftan vs. ne varsa bunları da çobana verir, yollara<br/>düşer, sonra da olan olur. Allah’ın has ve hâlis kulları kervanına katılıp İbrahim b.<br/>Ethem hazretleri nâmını alır.<br/>
İyi bil ki, Allah’tan başkasıyla meşgul olmak oyun ve eğlence kabilindendir. Çünkü<br/>
bunda sağlam bir hedef olmaz. En büyük hedef ve gâye Allah’tır. Bunun için selef-i<br/>sâlihîn (r.a.) bütün bunlardan sıyrılıp hepsinin mebde’ ve merkezi olan Allah’a vâsıl<br/>oldular.<br/>
<i>Ey gönül Hakk’a yakın olmak istiyorsan hevâyı terk et,<br/>Çünkü içine hava dolan su tanesi denizden uzaklaşır.<br/></i>Allah Teâlâ bizleri ve sizleri kendi zâtıyla meşgul olanlardan eylesin!<br/>
<b>84. Gökteki İlâh da, yerdeki İlâh da O’dur. O, hakîmdir, her şeyi bilendir.</b><br/>
