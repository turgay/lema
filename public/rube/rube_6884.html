<a name=6885></a>Aynı şekilde mevcûdâtın feyze ihtiyacı sebebiyle onlara aşkı ve ilâhi feyzi arz/teklif<br/>
etmek geneldir. Onu kabûl etmek ve yüklenmek ise insana hastır. Mülk, kâinâtın zâhirî,<br/>yâni dünyâdır. Ona feyz, insanın şerefli sanatları ve latîf mesleklerinden ibâret olan<br/>insanın sûreti vâsıtasıyla ulaşır. Âlem de onlarla mâmur olup süslenmiştir.<br/>
Melekût, kâinâtın bâtını, yâni âhirettir. Ona feyz, insanın rûhu vâsıtasıyla ulaşır. Ruh<br/>
kudretin taalluk ettiği ilk şeydir. Onun için ilâhî feyz ilk olarak “<i>kün/ol</i>” emriyle insânî<br/>ruha taalluk eder. Sonra oradan melekût âlemine ulaşır. Şu halde âlemin zâhiri insanın<br/>zâhiri ile, âlemin bâtını da insanın bâtını ile mâmurdur. İşte bu, insana mahsus hilâfetin<br/>sırrıdır.<br/>
Bâzıları âyette (emâneti yüklenen insan ile) Âdem (a.s.)’ın kasdedildiğini söylemiştir.<br/>
<b>İbn Mes‘ud</b> (r.a.)’tan rivâyet edildiğine göre o şöyle demiştir: Emânet ortaya atılmış<br/>büyük bir kaya şekline sokuldu. Gökler, yer ve dağlar onu yüklenmek üzere dâvet<br/>edildi. Ancak onlar ona yaklaşmadılar ve: “Biz onu taşıyamayız.” dediler. Âdem (a.s.)<br/>dâvet edilmeden geldi kayayı şöyle bir hareket ettirdi ve: “Bana bunu taşımam<br/>emredilseydi, elbette taşırdım.” dedi. Bunun üzerine gökler, yer ve dağlar: “Taşı<br/>öyleyse.” dediler. Âdem (a.s.) kayayı dizlerine kadar kaldırıp sonra yere koydu ve:<br/>“İstesem daha fazla da kaldırırım.” dedi. Onlar da “Haydi kaldır bakalım.” dediler.<br/>Âdem (a.s.) kayayı beline kadar kaldırdı, sonra yine yere koydu ve: “İstesem daha fazla<br/>kaldırırım.” dedi. Kayayı kaldırarak omzuna koydu. Omzundan indirmek istediğinde ise<br/>Allah: “Yerinde dur, çünkü bu kaya (emânet) kıyamete kadar senin ve zürriyetinin<br/>omzunda kalacaktır.” buyurdu.<br/>
<i>Gökyüzü emânet yükünü taşıyamadı;<br/>Falda kur’a, ben zavallının adına çıktı.</i><br/>
<i>Keşfü’l-esrâr</i>’da der ki: “Gökyüzü, yeryüzü ve dağlar emâneti kabul etmekten korkup<br/>
taşımaktan geri durunca, âlemlerin Rabbi, Âdem’e şöyle buyurdu: “Ben emâneti<br/>göklere, yere ve dağlara arz ettim, onlar buna tâkat getiremediler. Sen ise içinde olan<br/>her şeyle birlikte onu alıyorsun.” buyurdu. Âdem (a.s.): “Ya Rab, onun içinde ne var?”<br/>diye sordu. Allah Teâlâ: “Güzel davranırsan ödüllendirilirsin, kötü davranırsan<br/>cezâlandırılırsın.” buyurdu. Âdem (a.s.): “Ya Rab, bu emânet artık benim kulağımla<br/>omzum arasında ve benim uhde ve zimmetimdedir.” dedi.<a href="RuhulBeyans.html#6893">[328]</a> Yâni, Âdem (a.s.) itâat<br/>etti. Kula yakışır şekilde “Duydum ve emâneti kabul ettim.” dedi. Hak Teâlâ şöyle<br/>buyurdu: “Mâdem ki sen bunu kabul ettin, bu hususta sana güç kuvvet vereceğim. Gözün<br/>için bir perde yaratacağım; sana helal olmayan şeylere bakmaktan korktuğun zaman<br/>gözünün perdesini indir. Dilin için iki çene ve kilit (dudak) yaratacağım; helal olmayan<br/>bir şeyi konuşmaktan korktuğunda hemen o kilidi kapat. Edep yerin için elbise/örtü<br/>yaratacağım; edep yerini sana haram olanlara açma.”<br/>
Şeyh<b> Cüneyd</b> (k.s.) şöyle demiştir: “Âdem’in nazarı, emânete değil Hakk’ın arz/teklif<br/>
etmesine idi. Hakk’ın arz etmesinin lezzeti, emânetin ağırlığını ona unutturdu. Hak<br/>
