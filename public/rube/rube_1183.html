<a name=1184></a><img src="RuhulBeyan-1184_1.jpg"/><br/>
Böyle diyenlere, yalanlarını ortaya çıkarıp susturmak için şöyle de: <i>“Eğer doğru</i><br/>
<i>iseniz, kendinizden ölümü savınız.”</i> Bu şartın cevabı, mahzûf olup şarttan önceki bölüm<br/>bu cevâba delâlet eder. Takdîr şöyledir: “Sözünüzün ifade ettiği mânada doğrular<br/>iseniz, yani kendisine ölüm takdîr edilen kişilerden ölümü defetmeye kadir iseniz, özel<br/>bir vakitte, özel bir sebebe bağlı olarak sizin için yazılan ölümün altında yatan sebebi<br/>ortadan kaldırınız.” Çünkü ölüm sebeplerini çeşitli çarelere başvurarak defetmenin<br/>mümkün oluşu da muhal oluşu da eşittir. Canlarınız da sizin için kardeşlerinizin<br/>canlarından daha değerlidir. Kendi canınız size göre, onlarınkinden daha mühimdir.<br/>Öyleyse kendiniz ölmekten kurtulun bakalım! Âyet-i kerîme bir bakıma şöyle<br/>demektedir: “Sizin öldürülmemeniz, ölümünüzün takdîr edilmiş olmasındandır, yoksa<br/>öleceğiniz yazılmış olduğu halde, savaştan geri durarak ölümü bertaraf etmiş değilsiniz.<br/>Çünkü bu imkân ve ihtimâli bulunmayan şeylerdendir. Hattâ savaşmak ölümden<br/>kurtulmaya; savaştan geri durmak ise ölümün pençesine düşmeye sebebiyet verebilir.<br/>
<i>Tehlike gördün mü, gücün yetiyorsa kaç!<br/>Fakat kazâ-i ilâhiyyeye karşı durma.<br/>Sana ezelde yazılan hayat, Hakk eliyle,<br/>Ne yılan sokmasıyla biter ne kılıç darbesiyle.</i><br/>
Ölümün, belirli bir yaşı, belirli bir zamanı ve ölüme sebep olan belirli bir hastalık<br/>
yoktur. Bunun sebebi de; herkesin ölüme hazırlıklı olmasını, daima teyakkuz hâlinde<br/>bulunmasını temin etmektir.<br/>
Sâlih bir zât, her gece şehir kalesinin üzerinden: “Göçe hazırlanın, göçe!” diye<br/>
bağırırdı. Vefat edip bu ses artık duyulmaz olunca bu şehrin valisi, bağıran zâta ne<br/>olduğunu sordu. Adamcağızın öldüğünü haber alınca da şu şiiri inşâd etti.<br/>
<i>Göçe düşkündü, hep onu anardı,<br/>Sonunda deveci, kapısında ıhtırdı devesini<br/>Onu, uyanık ve gayretli iken buldu,<br/>Hazırlıklı idi, zâten emelleri onu hiç oyalamamıştı.</i><br/>
Rivâyet edilir ki: Danyal (a.s.), ıssız bir yerden geçerken; “Yâ Danyal bir dakika<br/>
durursan, çok acâib bir şey görürsün” diyen birini duymuş, ama bir şey görememiş. Aynı<br/>ses ikinci kez tekrarlanınca, “durdum” diyor Danyal: “Bir de baktım, beni kendine<br/>çağıran bir ev! İçeri girdim, bir de ne göreyim inci ve yâkutlarla süslü bir taht! Aniden<br/>tahttan bir ses yükselip: “Yâ Danyal üzerime çık acâib şeyler gör” diye seslendi. Tahta<br/>çıktım, bir de baktım misk-u anberle dolu altın bir yatak, üzerinde de uyuyormuş gibi<br/>duran ölü bir genç. Üzerinde anlatılması imkânsız güzellikte ipekten mâmûl bir elbise.<br/>Sol elinde altın bir yüzük, başında altın bir taç, kuşağında ise yemyeşil bir kılıç vardı.<br/>Tahttan, bir ses yükselip: “O kılıcı al ve üzerindeki yazıyı oku!” dedi. Baktım ki<br/>
