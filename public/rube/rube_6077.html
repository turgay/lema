<a name=6078></a><img src="RuhulBeyan-6078_1.jpg"/><br/>
<img src="RuhulBeyan-6078_2.jpg"/><br/>
“<i><b>Kendi ellerinizle kendinizi tehlikeye atmayın.</b></i>” (el-Bakara, 2/195) âyetinde “<i>eller</i>”<br/>
ile kendileri kasdedildiği gibi “<br/>
 (yüzler)” ile de onların kendilerinin kasdedilmiş<br/>
olması mümkündür. Çünkü yüz, baş, boyun ve el ile bedenin tamamı ifâde edilir.<br/>
<i>“(Onlara) “Ancak yaptıklarınızın”</i> ortak koşmanızın<i> “karşılığını görmektesiniz!”</i><br/>
<i>(denir).”</i><br/>
Burada ya iltifa<a href="RuhulBeyans.html#6083">t[79] </a>(gaibden hitâba geçiş) vardır, ya da burada “onlara denilir ki:”<br/>
sözü gizlenmiştir.<br/>
Bir hadîste şöyle buyrulmuştur: <i>“Kıyamet günü olunca îman ve şirk gelip Rab</i><br/>
<i>Teâlâ’nın önünde diz çökerler. Allah îmana: “Sen ve ehlin cennete gidin.” buyurur.<br/>Şirke de: “Sen ve ehlin cehenneme gidin.”</i> buyurur. Sonra Rasûlulllah (s.a.): “<i>Kim<br/>iyilikle (ilâhî huzura) gelirse, ona daha iyisi verilir. Ve onlar o gün korkudan emin<br/>kalırlar. Kötülükle gelen kimseler ise yüzükoyun cehenneme atılırlar.</i>” âyetlerini<br/>okudu.<br/>
“<i>Lâ ilâhe illallah” cennetin anahtarıdır</i>” denilir. Kapıyı açması için anahtarın da<br/>
mutlaka dişleri olmalıdır. Yalandan ve gıybetten arınmış zâkir/zikreden bir dil, hased ve<br/>hiyânetten arınmış huşû sâhibi bir kalb, haram ve şüpheden temizlenmiş bir karın,<br/>günahlardan temizlenmiş ve hizmetle meşgul âzâlar o anahtarın dişlerindendir.<br/>
<b>Ebû Abdullah Cedelî</b>’den şöyle dediği nakledilmiştir: “<b>Ali b. Ebû Tâlib</b> (r.a.)’ın<br/>
yanına girdim. Bana şöyle dedi: “Ey Ebû Abdullâh, Allah’ın kendisiyle geleni cennete<br/>girdireceği iyiliği ve kendisiyle geleni yüzükoyun cehenneme atacağı ve onunla beraber<br/>hiçbir ameli kabul etmeyeceği kötülüğü haber vereyim mi?” Ben de: “Evet” dedim. Ali<br/>(r.a.): “İyilik (Allah için) sevmemiz, kötülük (Allah için) buğzetmemizdir.”<br/>
Bilesin ki Allah Teâlâ “<i><b>Ey Rabbimiz! Bize dünyada da iyilik ver, âhirette de iyilik</b></i><br/>
<i><b>ver.</b></i>” (el-Bakara, 2/201) buyurarak kullarını dünyada iyilikleri (hasenât) istemeye<br/>yönlendirmiştir. Dünyada iyilik, onların hakîkat erbâbının terbiyesiyle tarîkat âdâbına<br/>uygun olarak şeriât ahkâmında kullanılması/meşgul edilmesidir. Âhirette iyilik ise ebedî<br/>ve sonsuz olarak hakîkat âleminden faydalanmaktır. <i><b>İşte onlar, en büyük dehşetin dahi<br/>kendilerini tasalandırmadığı</b></i> <i><b>kimselerdir</b></i>. (bk. el-Enbiyâ, 21/103) Çünkü onlar<br/>dünyada muhabbetin dehşetine/korkusuna tutulmuşlardır. Bu yüzden muhabbetin<br/>korkusu, onlar için ukbânın korkusu yerine hesap olunmuştur. Kim de dünya sevgisi ile<br/>gelirse, onlar Hak’tan ayrı düşme ateşine/cehenneme yüzükoyun atılırlar. Onlara:<br/>“<i>Ancak yaptıklarınızın” </i>yâni dünya talebinizin<i> “karşılığını görmektesiniz!</i>” denir.<br/>Çünkü dünya, cehennemin ve derekelerinin yüzüne binâ edilmiştir. Kim onu taleb<br/>etmeye çıkarsa cehenneme düşer.<br/>
<i>Firkat ateşinden kurtulmak istersen<br/>Aşk ve muhabbetten gayrisine gönül bağlama</i><br/>
