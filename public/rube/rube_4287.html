<a name=4288></a><img src="RuhulBeyan-4288_1.jpg"/><br/>
<b>79. Göğün boşluğunda emre boyun eğdirilmiş olarak uçuşan kuşları görmediler</b><br/>
<b>mi? Onları orada Allah’tan başkası tutamaz. Şüphesiz bunda inanan bir toplum için<br/>ibretler vardır.</b><br/>
Yerden uzak olmayan <i>“göğün boşluğunda emre boyun eğdirilmiş olarak” </i>kendileri<br/>
için yaratılan kanatlar ve uçuşa yardımcı olan çeşitli sebeplerle Allah’ın uçma emrine<br/>boyun eğdirilmiş olarak<b> </b><i>“uçuşan kuşları görmediler mi?” </i>Allah’ın kudretine istidlal<br/>için o kuşlara bakmadılar mı?<br/>
Bu cümle, kuşların haline bakan kimseye onların durumunu ifâde etmek ve bu konuda<br/>
onları hayrete sevk etmek için getirilmiştir.<br/>
<i>“emre boyun eğdirilmiş olarak” </i>ifâdesi bir mübâlağa ifâdesidir. Çünkü teshîr,<br/>
istediği gibi tasarruf edebilmesi için bir şeyi başka bir şeye boyun eğdirmek demektir.<br/>Deniz, vapur ve hayvanların insanın emrine boyun eğdirilmesi gibi. İşte burada da<br/>istediği şekilde uçabilmesi için hava kuşun emrine âmâde kılınmıştır. Aslında kuşun<br/>tabîatı düşmesini gerektirirdi. Fakat Allah onun tabîatını uçmak için boyun eğdirmiştir.<br/>Burada uçmanın kuşun tabiatı gereği olmadığına, bunun ancak Allah’ın âmâde<br/>kılmasıyla mümkün olduğuna dikkat çekilmektedir. Keza ateşin yakması ve soğuğun<br/>helak etmesi de kendi zâtları ile değil Allah Teâlâ’nın te’siri iledir.<br/>
Boşluğun göğe izâfe edilmesi, onun bakan kimseye göre gök tarafında olması<br/>
sebebiyledir.<br/>
<i>“Onları orada Allah’tan başkası tutamaz.” </i>Kuşlar kanatlarını kapatıp açarken ve<br/>
gökte dururken onları yere düşmekten ancak geniş kudretiyle ve küçük-büyük tüyler<br/>vâsıtasıyla idâre eden Allah Teâlâ tutar. Çünkü vücudunun ağırlığı ve havanın kıvamının<br/>inceliği düşmesini gerektirir. Çünkü kuşun üstle bir münasebeti olmadığı gibi alt tarafta<br/>da onu tutacak direk ve benzeri bir şey yoktur. Yüzen kişi için su ne ise, kuş için de hava<br/>öyledir. Çünkü yüzen kişi ellerini kapayıp açar ve vücudunun ağır, suyun hafif olmasına<br/>rağmen batmaz. Bundan daha fazla insanı hayrete düşüren ve Allah’ın yüce kudretine<br/>delâlet eden şey, bazı kuşların havada uçmasıdır.<br/>
<i>“Şüphesiz bunda” </i>hafif kanatlar ve kuyruklar verip uçmayı mümkün kılan bir<br/>
yaratılışta yaratarak kuşları uçma emrine boyun eğdirmesinde, yine havayı kendisinde<br/>uçmak mümkün olacak şekilde yaratmasında ve kuşları tabîatlarının aksine havada<br/>tutmasında<b> </b><i>“inanan bir toplum için ibretler” </i>apaçık işâretler <i>“vardır.” </i>Yâni îman<br/>etmeleri onların şiârındandır. İbretlerin onlara tahsis edilmesi, faydalananın onlar<br/>olması sebebiyledir. Çünkü onlar, zikredilenler hakkında tefekkür kanadıyla ma‘rifet<br/>havasında uçarlar ve kerâmet yuvasına ererler.<br/>
<i>Tefekkür seni bu hâneden yukarı çeker<br/>Seni esrar sarayının perdesine doğru çeker</i><br/>
