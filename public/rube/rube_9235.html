<a name=9236></a><img src="flower_sep.jpg"/><br/>
<b>müjdeniz, altlarından ırmaklar akan ve içlerinde ebedî kalacağınız cennetlerdir,<br/>denilir. İşte büyük kurtuluş budur.</b><br/>
“<i>Allah’a ve Rasûlüne îman edin. Sizi üzerinde tasarrufa yetkili kıldığı şeylerden</i><br/>
<i>harcayın.</i>”<br/>
Rivâyet edildiğine göre bu âyet Tebük savaşı olarak bilinen Züluşeyre gazvesi<br/>
hakkında nâzil olmuştur. <i>Aynü’l-meâni</i> adlı eserde bu âyet-i kerîmenin zekât ve Allah<br/>yolunda harcama konusunda inmiş olması da muhtemeldir. Allah bu mallara gerçekten<br/>sâhip olmadığınız halde size yalnız tasarruf yetkisi vererek kendisine halîfeler kılmıştır.<br/>Ellerindeki mallar ve rızıkları bu tarzda ifâde buyurdu ki, hakkı gerçekleştirsin ve<br/>onları Allah yolunda harcamaya teşvik etsin. Bu malların Allah’ın olduğunu, kendisinin<br/>ise Allah’ın harcanmasını tayin ettiği yerlere harcamak üzere bir vekil durumunda<br/>bulunduğunu bilen kimseye Allah için harcamak kolay olur.<br/>
Âyetin mânâsı şöyle de olabilir: Allah öncekilere âid olan malları size mîrâs<br/>
bırakmak sûretiyle sizi onlara halîfe yaptı. Öyleyse onların hâlinden ibret alın, çünkü bu<br/>mallar onlardan size intikal ettiği gibi sizden sonrakilere de intikal edecektir. O halde<br/>infakta cimrilik etmeyin.<br/>
Şair şöyle demiş:<br/>
<i>Yetmez mi sana halkın şu sözü elindeki mal hakkında<br/>Başkasınındı bu mal önceden</i><br/>
Böyle olunca, daha önce başkasının iken daha sonra yine başkasına geçecek olan<br/>
malın mutlaka hayra harcanması gerekir. Başkasına âid malın sâhibi izin verince<br/>harcamak nasıl kolaysa, elden çıkacak ve başkasına geçecek malın harcanması da öyle<br/>kolay olmalıdır.<br/>
<i>Mal ve mülküne makam ve mansıbına güvenme sakın<br/>Senden öncekiler böyleydi böyle olacak sonrakiler de<br/>Ye giyin ihsanda bulun refah ulaştır halka sağ iken<br/>Başkaları için neden mal saklayasın ki<br/>Dînar ve gümüş zengini olan cimri<br/>Define üstüne oturmuş tılsıma benzer<br/>Yıllarca yerinde kalır altını cimrinin<br/>Tılsım definenin üstünde durur çünkü<br/>Ansızın kırarlar tılsımı ecel taşıyla<br/>Hazîneyi kolayca paylaşırlar sonunda</i><br/>
“<i>Sizden îman edip</i>” emredildikleri şekilde… <b>Kâşifî</b> demiştir ki: Kendi mallarından<br/>
zekât vermekle infâk eder, diğer hayırlarla cihâd ederler. “<i>(Allah rızâsı için) harcayan</i><br/>
