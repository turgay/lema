<a name=1489></a><img src="RuhulBeyan-1489_1.jpg"/><br/>
<img src="RuhulBeyan-1489_2.jpg"/><br/>
târihine de uygun olarak anlaşılan budur.<br/>
Âyette özrü olmaksızın cihaddan geri kalanlar ile Allah yolunda savaşanların ecir ve<br/>
sevapta derecelerinin eşit olmayacağı ifâde edilmektedir.<br/>
“Özürsüz olarak cihaddan geri kalan kimse ile cihâda katılan kimsenin eşit<br/>
olamayacağı zâten mâlumdur. O halde eşit olmayacaklarının belirtilmesinin faydası<br/>nedir?” dersen ben de derim ki: “Bunun faydası, cihaddan geri kalan kimseyi,<br/>derecesini yükseltmek ve manevî makamının gerilemesinden sakındırmak üzere savaşa<br/>teşvik etmek için” cihâda katılanla katılmayan arasındaki büyük farklılığı hatırlatmaktır.<br/>
<i>“Allah, malları ve canlarıyla cihâd edenleri” </i>özürsüz olarak<i> “oturanlardan derece</i><br/>
<i>bakımından üstün kıldı.”</i> Bu cümle, oturanlarla cihâd edenlerin neden eşit<br/>olmadıklarını açıklamaktadır. Çünkü onların eşit olmaması, birinin derecesinin<br/>diğerinin derecesinden fazla veyâ noksan olması ihtimalini ortaya çıkarır. İşte Allah<br/>Teâlâ bu cümle ile onların eşit olmamasının cihâda katılanları üstün kılması sebebiyle<br/>olduğunu beyân etmiştir. Sanki “Neden onlar eşit değil?” diye sorulmuş ve bu cümleyle<br/>cevap verilmiştir.<br/>
<i>“Gerçi Allah” </i>cihaddan geri kalanlar ile cihâda iştirak edenlerin <i>“hepsine de</i><br/>
<i>güzellik”, </i>yâni güzel mükâfât <i>“va’detmiştir” </i>ki o da cennettir. Bu ise onların<br/>inançlarının güzel ve niyetlerinin samîmî olması sebebiyledir. Farklılık ise ancak<br/>sevâbın çokluğunu gerekli kılan amelin fazlalığındandır. Bu ara cümle, iki gruptan<br/>birinin üstün kılınmasının diğerinin tamâmen mahrum kalacağını îmâ etme ihtimâlini<br/>ortadan kaldırmak için getirilmiştir.<br/>
Fakihler, bu âyetin cihâdın farz-ı ayn olmayıp farz-ı kifâye olduğuna delâlet ettiğini<br/>
söylemişlerdir. Çünkü Allah Teâlâ cihâda katılanlara va’dettiği gibi yerlerinde<br/>oturanlara da güzellik va’detmiştir. Şayet cihâd tek tek herkese farz olsaydı, yerinde<br/>oturan kimse Allah Teâlâ’nın güzellik va’dine nâil olmazdı.<br/>
<i>“Ama Allah mücâhidleri, oturanlardan çok büyük bir ecirle üstün kılmıştır.”</i><br/>
<b>96- Kendi katından dereceler, bağışlama ve rahmet vermiştir. Allah çok</b><br/>
<b>bağışlayıcı ve esirgeyicidir.</b><br/>
<i>“Kendi katından dereceler”</i> “Dereceler” kelimesi, verilen üstünlüğün çokluğunu<br/>
beyan etmektedir. “Allah katından” olması, “dereceler”in büyüklüğüne ve kadrinin<br/>yüceliğine delâlet eden bir sıfattır.<br/>
Yâni Allah Teâlâ katında, dereceler vardır, demektir ki bunlar yetmiş derecedir. Her<br/>
iki derece arasında yarışa hazırlanmış soylu atların koşmasıyla yetmiş yıllık mesâfe<br/>vardır. Yâhut bunlar yedi yüz derecedir. Bir hadisde şöyle buyurulmuştur:<br/>
<i>“Cennette yüz derece vardır. Allahu Teâlâ bu dereceleri kendi yolunda savaşanlar</i><br/>
