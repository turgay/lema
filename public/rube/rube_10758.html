<a name=10759></a><b>3. Ve şu emîn beldeye yemin ederim ki,<br/></b>Bu son âyette yer alan “emîn”den maksad koruyan, güvende bırakan demektir. Bu<br/>
beldeden maksad ise Mekke-i Mükerreme’dir. Allah Teâlâ Mekke’yi şerefli kılmıştır.<br/>Mekke’nin insanı güven içinde bırakması şurdan kaynaklanıyor: Mekke câhiliye<br/>döneminde de İslam geldikten sonra da kendisine geleni dâima öldürülmekten,<br/>birilerinin eline esir düşmekten hep korumuştur. Tıpkı emin olan bir kimsenin kendine<br/>emanet bırakılan şeyi koruduğu gibi.<br/>
“Emîn” kelimesini güven duyulan yer şeklinde anlamak da mümkündür. Bu takdirde<br/>
Mekke bir takım musîbet ve afetlerden insanın güven içinde olduğu yer olmuş olur.<br/>Nitekim Allah Teâlâ bu anlama gelmek üzere Mekke’yi güvenli bir belde olarak<br/>nitelemiş ve şöyle buyurmuştur: <i><b>“Çevrelerinde insanlar kapılıp, götürülürken, bizim<br/>(Mekke’yi) güven içinde kudsi bir yer yaptığımızı görmediler mi?”</b></i> (Ankebut, 29/67)<br/>İşte bu âyette Mekke güven ve güvenlik sâhibi olarak nitelenmektedir. Şu hadis-i şerif<br/>de bu mânâyı güçlendirmektedir: <i>“Her kim iki haremden birisinde ölürse Allah Teâlâ<br/>kıyamet günü o kimseyi güven içinde diriltir.” </i><a href="RuhulBeyans.html#10764">[152]</a><br/>
Buraya kadar sayılan incir, zeytin, Sînâ dağı, Mekke gibi unsurların üzerine yemin<br/>
edilmesi bu mübarek yerlerin şereflerini ortaya çıkarmak ve bunlarda zuhûr eden hayr<br/>ve bereketi vurgulamak içindir. Çünkü oralar peygamberlerin ve sâlih kimselerin ikamet<br/>ettikleri yerlerdir. İncir ve zeytinin yetişmiş olduğu yerler Hz. İbrahim (a.s.)’ın hicret<br/>ettiği, Hz. İsa (a.s.)’ın dünyaya geldiği ve her iki peygamberin yaşadığı yerlerdir. Tur<br/>ise Hz. Mûsâ (a.s.)’a nida olunan dağdır. Mekke’ye gelince, Mekke âlemlere hidâyet<br/>kaynağı olan Beytullah’ın bulunduğu, Peygamber Efendimiz’in (s.a.) dünyaya geldiği ve<br/>peygamber olarak gönderildiği yerdir.<br/>
<i>Bahru’l-hakàik</i>’te ifâde edilmiştir ki; din ilimlerinin meyvelerinden olan kalp incirine<br/>
ve gönül lambasına aydınlık veren mübarek sır zeytinine, işâret diliyle yemin<br/>edilmektedir. “Tûr-i Sinîn”, ilâhî tecellînin meydana geldiği ulvî ruhtur. “Beled-i<br/>Emîn”, kâinâtın alâkalarının âfetlerinden emniyet ve güvenin mahalli olan hafîdir.<br/>
Fakir (<b>Bursevî</b>)’nin kanâatine göre okuduğumuz âyette yer alan “tîn” kelimesi ile<br/>
hakîkî ilimlere işâret olunuyor. Bu ilimlerin mahalli ise sırr-ı insanîdir. Çünkü bu hakîkî<br/>ilimler sırf lezzetten ibârettir. Bu nedenle âyette önce o ilimlerin simgesi olan “incir”e<br/>öncelik veriliyor. Çünkü incirin simgelediği hakîkî ilimler en yüce istektirler. Çünkü<br/>bunlar Allah Teâlâ’nın zât, sıfat ve fiilleri ile ilişkilidir. İncir ağacının ömrü zeytine<br/>göre nasıl daha kısaysa hakikat ehlinin ömrü de -çoğunlukla- aynı şekildedir. Zira<br/>insanın bâki hayat demek olan maksadına erdikten sonra fani dünya yurdunda daha fazla<br/>kalmasının hiçbir mânâsı yoktur. Ancak kişi bu fânî dünyada insanları irşad etmek için<br/>kalmak istiyorsa bu müstesnâdır. Aynı âyette yer alan “zeytun” kelimesi ile de şeriat<br/>ilimlerine işâret olunmaktadır. Bu ilimlerin mahalli ise nefs-i insanidir. Şeriat ilimleri<br/>sırf bir nimet değildirler. Çünkü şeriatta insanın nefs ve kalıbını yorması şarttır. Aynı<br/>âyette yer alan “tûru sîniyn” kelimesi ile de ruha işâret olunmaktadır. Ruh ise ilâhi<br/>mârifetler mahalli ve münâcât makamıdır.<br/>
