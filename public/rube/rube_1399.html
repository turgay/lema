<a name=1400></a>Bir diğer husus da hasedin ancak bir üstünlük karşısında zuhûr etmesidir. İnsanın<br/>
üstünlüğü ne kadar tam ve eksiksiz olursa ona hasetçilerin hasedi de o kadar büyük olur.<br/>
<b>Sa’dî</b> (k.s.) şöyle diyor:<br/>
<i>Bedbaht kişiler arzu ile isterler ki<br/>İkbal sâhiplerinin ne makamı kalsın ne mülkü<br/>Yarasanın gözü görmüyorsa gündüzün<br/>Güneşin ışığının günâhı nedir söyle sözün<br/>Doğrusunu istersen hasetçi bin göz kör olsun<br/>Güneş yerinde ışık ve aydınlığıyla dursun.</i><br/>
Kıskanç ve cimri şahıslar, hiçbir zaman yücelemezler. Görmez misin ki Allah Teâlâ<br/>
yahûdîlerin cimriliğini, mülkü elde edememelerinin mânii gibi göstermiştir. Çünkü<br/>cimrilikle hükümranlık bir arada bulunmaz. Başkasına boyun eğmek hadd-i zâtında kerih<br/>bir şeydir. İnsan kerih bir şeye ancak karşılığında isteyip arzuladığı bir şey aldığında<br/>tahammül edebilir. Çeşit çeşit ihtiyaçlar, insanları kuşatmış vaziyettedir. Bir insandan<br/>başkasına bir iyilik dokununca kendisine iyilik edilen kimsenin o mala olan arzusu, onun<br/>iyiliği yapana boyun eğen ve itâat eden biri hâline gelmesine sebep olur. Bu yüzdendir<br/>ki <i>“iyilik hürü bile köle eder” </i>denmiştir. İyilik olmadığı zaman ise itirazsız olarak tabîî<br/>nefret insanı başkasına boyun eğmekten alıkoyar. Böylece boyun eğme de kesinlikle<br/>gerçekleşmez.<br/>
<b>Sa’dî </b>der ki:<br/>
<i>Serçe, keklik ve güvercine ver yiyecek<br/>Belki de bir gün onlar senin tuzağına düşecek<br/>Ey oğul, altın, yemek ve harcamak içindir<br/>Kasaya koyarsan altın ile taşın farkı nedir?</i><br/>
Hakîm bir zât, insanoğlunun mal biriktirme hırsını ve bunun vahim âkıbetini, cehâleti<br/>
yüzünden kendi üzerine ipek dokuyan, sonunda çıkacak bir yer kalmadığı için de<br/>kendisini öldüren, dokuduğu ipek ise başkalarına kalan ipek böceğine benzetir. Şu halde<br/>mü’mine yakışan; Vedûd (çok seven, çok sevilen) olmak, Allah’ın verdiği rızka kanâat<br/>etmek, hırsı terk ederek elindekini infâk etmektir.<br/>
Denir ki “Hz. Peygamber (s.a.v.) Mirac gecesi cehenneme de muttali oldu. Orada<br/>
kendisine ateş dokunmayan birinin bulunduğu etrafı çevirilmiş bir yer gördü. <i>“Şu<br/>bölmedeki adamın özelliği nedir ki ona ateş dokunmuyor?”</i> dedi. Cibrîl (a.s) da: <i>“Bu,<br/>Hâtim-i Tâî’dir. Eli açık ve cömert olduğu için Allah Teâlâ cehennem azabını ondan<br/>uzaklaştırmıştır.”</i> diye cevap vermiştir. İşte cömertlik kişiden hem dünyâ azâbını, hem<br/>de âhiret azâbını uzaklaştırır. İki dünyâda mülke ulaşmasına sebep olur.<br/>
Mülk üç kısımdır: Sâdece zâhirî şeylere sâhip olmak ki bu, hükümdarların mülküdür.<br/>
