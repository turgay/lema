<a name=7435></a><img src="RuhulBeyan-7435_1.jpg"/><br/>
8- Allah Teâlâ, Ruh Dâvûd’unu insaniyyet arzında halife kılmış; kalp, sır, nefis,<br/>
beden, hisler, kuvveler, huylar, iç ve dış-organları, bunların hepsini, onun halkı<br/>yapmıştır. Sonra da “Hepiniz çobansınız ve hepiniz emriniz altındakilerden<br/>sorumlusunuz” hükmünce, Ruh’a bunlar arasında heveslerinin emriyle değil, hakça yâni<br/>Hakk’ın emriyle hükmetmesini ferman eylemiştir. Nitekim şöyle buyurur:<br/>
<i>“O halde insanlar arasında adâletle hükmet.” </i>Yâni Allah’ın hükmüne göre hükmet,<br/>
çünkü O’nun halifesi olmak kesinlikle bunu gerektirir. Allah’ın yarattıkları arasındaki<br/>hükmü ise katıksız adâlettir. Hâkimler, ancak böyle adâletli olursa, âdil olmuş olur.<br/>Aksi takdirde zâlimdirler.<br/>
“Hüküm”, lügatte ayırmak; ıstılahta ise emredip yasaklamadır ki bu, ayırmayı da<br/>
ayrılmaz bir unsur olarak ihtivâ eder.<br/>
<i>“Hevâ ve hevese uyma,” </i>Gerek hüküm verirken gerekse din ve dünya işleriyle ilgili<br/>
diğer hususlarda nefsinin arzulayıp heves ettiği şekilde davranma. Yâni nefsin hevâsına<br/>ve arzularına uyma.<br/>
<i>“Sonra bu seni Allah’ın yolundan saptırır.” </i>(<br/>
) fiili, nehyin cevabı olarak<br/>
mansuptur. Mânâsı şudur: Sonra bu hevesler ya da heveslere uyma, Allah’ın hakka<br/>delâlet etsin diye hem tekvînî hem de teşrîî olarak koyduğu delillerden sapmana sebep<br/>olur.<br/>
Büyüklerden biri der ki: Heveslerine uyma! Yâni hükmederken benim herhangi bir<br/>
vahyim olmaksızın kendi aklına geldiği şekilde hüküm verme! Sonra bu seni benim<br/>peygamberlerime vahyettiğim yoldan saptırır.<br/>
Şayet, hevese tabi olmak dalâlete nasıl sebep olur? diyecek olursanız, şöyle cevap<br/>
veririz: Sebep olur; çünkü hevesler, insanı cismânî lezzetlere dalmaya çağırır ve kalıcı<br/>sâlih amellerden ibâret olan ruhânî mutlulukları talep etmekten alıkoyar. Her kim, hakka<br/>delâlet etsin diye konulan delillere tabi olmak ya da her işte Hakk’a tabi olmak demek<br/>olan Allah yolundan saparsa, şeytanın yoluna hattâ ateş ve mahrumiyyet çukuruna düşer.<br/>
<i>“Doğrusu Allah’ın yolundan sapanlara ...” </i>Bu ifâde, biraz önceki hükmün, -insanlar<br/>
bu hükümden ayrıldığı takdirde, başlarına nelerin geleceğini ifâde etmek sûretiyle,-<br/>niçin böyle olduğunu açıklamaktadır. Âyette Allah’ın yolu ifâdesinin, zamir<br/>gönderilmeyip ikinci kez tekrarlanması, bu yoldan sapmanın ne kadar kötü bir şey<br/>olduğunu bildirmek gayesine mâtuftur.<br/>
<i>“Hesap gününü unutmalarına karşılık çetin bir azap vardır.” </i>Allah yolundan sapma<br/>
hesap gününü unutmuş olmayı gerektirdiği içindir ki, çetin azâbın gerçekleşmesinin<br/>sebep ve illeti olmuştur. Hak Teâlâ Dâvûd hakkında böyle bir şeyi telaffuz etmekten<br/>teeddüb edip “Şayet benim yolumdan ayrılırsan, çetin bir azaba uğrarsın!” gibi bir<br/>ifâdeyle dalâleti ona isnâd etmemiştir. İbarenin zâhiri böyle demesini gerektirmesine<br/>rağmen, böyle bir ifâde kullanılmayıp dalâlet fiili, aralarında Dâvûd’un (a.s.) da<br/>bulunduğu bir gâipler topluluğuna isnâd edilmiştir.<br/>
Bil ki Allah Teâlâ, bâtıl hevâyı dalâlet üzere ve kendisine (c.c.) muhâlif bir sıfat<br/>
olarak yaratmıştır. Çünkü hevânın bir sıfatı da Hakk’ın halifesine hidayet etmesi ve<br/>
