<a name=3871></a><img src="RuhulBeyan-3871_1.jpg"/><br/>
atıyorsun!”<br/>
<i>Mesnevî</i>’de şöyle denilir:<br/>
<i>Kelîm, istifâde için kendisini acemi yaptı<br/>Tâ ki acemilere bu sırrı bildirsin</i><br/>
Allah Teâlâ Mûsâ (a.s.)’a şöyle vahyetti: “Ey Mûsâ! şimdi kalkıp bir yeri sür ve ek.”<br/>
Mûsâ (a.s.) da gidip bir yeri sürüp ekti, suladı. Sonra da ürününü toplayıp ayağıyla<br/>çiğnedi.<br/>
Allah Teâlâ:<br/>–“Ekinini ne yaptın ey Mûsâ?” diye sorunca:<br/>–“Onu kaldırdım.” dedi.<br/>–“Ama geriye bir şey bırakmadın?” buyurunca da:<br/>–“Ya Rab! Geriye işe yaramayanları bıraktım.” cevabını verdi. Cenab-ı Hak da Mûsâ<br/>
(a.s.)’ a şöyle buyurdu:<br/>
–“Ey Mûsâ! Ben de ateşe işe yaramayanları girdiriyorum.” Onlar ise ‘Lâ ilâhe<br/>
illallah’ demekten imtinâ edenlerdir.<br/>
<i>Mesnevî</i>’de şöyle denilir:<br/>
<i>Mûsâ (a.s.) ekin ekti. Ekin bitti, yeşerdi,<br/>Başaklandı, güzel, düzgün bir hâle geldi.<br/>Orağı aldı, ekini biçmeye başladı.<br/>O sırada gaybdan kulağına bir ses geldi.<br/>“Ey Mûsâ! Niçin ekin ekiyor, yetiştiriyorsun?<br/>Olgunlaşınca, onu biçiyorsun?”<br/>Mûsâ dedi ki: “Yâ Rabbi! Şunun için biçiyorum;<br/>Burada buğday da var saman da.<br/>Buğday saman ambarına lâyık değildir.<br/>Saman da buğday ambarında çürür, yok olur.<br/>Bu ikisini birbirine karıştırmak hikmete uymaz,<br/>Mutlaka onları eleyip ayırmak gerek.”<br/>(Allah) buyurdu ki: “Ey Mûsâ, sen bu bilgiyi kimden öğrendin,<br/>Ki onunla harman meydana getirdin?”<br/>Hz. Mûsâ dedi ki: “Yâ Rabbi! Bu ayırt etmeyi bana sen verdin.”<br/>(Allah) buyurdu ki: “O halde nasıl bende ayırt etme bulunmaz?<br/>Allah’ın yarattığı kullar arasında tertemiz rûhlar da var,<br/>Günah tozlarına bulanmış rûhlar da.<br/>Sedef durumunda olan bedenlerin de hepsi bir değildir,<br/>Birinde inci var, öbüründe boncuk.</i><br/>
