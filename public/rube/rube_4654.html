<a name=4655></a><img src="RuhulBeyan-4655_1.jpg"/><br/>
<img src="RuhulBeyan-4655_2.jpg"/><br/>
ve ezkâr ile meşgul olmalıdır: Aksi halde sefer (âhiret yolculuğu) uzaktır ve cehennemin<br/>ateşi de pek şiddetlidir. Onun suyu irin ve maden eriyiğidir. Bukağısı da demirdendir.<br/>Bir hadiste şöyle buyrulmuştur: “<i>Cehennem ehlinin azâb bakımından en hafif olanının<br/>ayaklarına demirden ayakkabılar giydirilip ayakkabıların harâretinden beyni<br/>kaynar</i>.”<a href="RuhulBeyans.html#4660">[175]</a><br/>
<b>Mâlik b. Dînar</b>’ın şöyle dediği rivâyet edilir: “Bir gün toprakla oynayan bir çocuğa<br/>
rastladım. Bazen gülüyor, bazen ağlıyordu. Ona selam vermek istediğimde nefsim beni<br/>engelledi. Nefsime: “Ey nefis, Peygamber (a.s.) büyük küçük ayırmaksızın herkese<br/>selam verirdi.” dedim ve çocuğa selam verdim. O da bana:<br/>
“Allah’ın selâmı ve rahmeti senin de üzerine olsun, ey Malik!” diye karşılık verdi.<br/>“Beni nereden tanıyorsun?” dedim. O da:<br/>“Rûhum, rûhuna melekût âleminde ülfet etti de ölümsüz olan diri Allah seni bana<br/>
tanıttı.” dedi.<br/>
“Nefisle akıl arasındaki fark nedir?” dedim. O da:<br/>“Nefis, seni bana ilk önce selam vermekten alıkoyandır. Akıl ise, seni buna teşvik<br/>
edendir.” diye cevap verdi.<br/>
“Niçin toprakla oynuyorsun?” diye sordum.<br/>“Çünkü biz ondan yaratıldık ve yine onun bağrına döneceğiz.” dedi.<br/>“Bazen gülüp bazen ağlamanın sebebi nedir?” diye sordum.<br/>“Rabb’imin azâbını hatırlayınca ağlar, rahmetini hatırlayınca gülerim.” dedi.<br/>“Ey çocuk, senin ne günahın var da ağlıyorsun? Çünkü sen henüz mükellef bile<br/>
değilsin.” dedim. O da:<br/>
“Böyle söyleme; Çünkü anneme bakıyorum, büyük odunları küçüklerle tutuşturuyor.”<br/>
dedi.” Bundan ibret almak lazım.<br/>
<i>Mesnevî</i> der ki:<br/>
<i>Ne görünüşte bir ibadetin var,<br/>Ne içinde gizli bir iyilik niyeti.<br/>Ne geceleri münâcâtta bulundun, namaz kıldın;<br/>Ne gündüzleri haramdan çekindin oruç tuttun!<br/>Ne kimseyi incitmemek için dilini tuttun,<br/>Ne ibretle önüne ardına baktın.<br/>Önünde ölüm anlayışı ile can çekişmeden,<br/>Ardında dostlarının ölümünden başka ne var ki?<br/>Ne zulmünle yana yakıla coşarak bir tövbe ettin,<br/>Ne ağlayıp sızlandın ey buğday gösterip arpa satan âdi adam!</i><br/>
