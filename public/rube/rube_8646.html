<a name=8647></a><img src="RuhulBeyan-8647_1.jpg"/><br/>
<b>Kâşifî </b>der ki: “<i>Allah alîmdir”</i> demek, Allah Teâlâ doğruyu ve yalanı bilicidir;<br/>
“hakîmdir” ise, kullarının işleri hakkında sağlam bir şekilde hüküm verendir, demektir.<br/>İnsanlara ulaştırılan haberler konusunda onlardan bu haberleri araştırmalarını istemesi<br/>onun hikmetlerindendir; çünkü doğru olmayan haberler türlü fitnelerin çoğalmasına<br/>sebep olur.<br/>
<i>Asla fitne çıkaracak sözler söyleme,<br/>Söz doğru bile olsa fitneye sebep olacaksa söyleme.<br/>Sükût et, ancak söz söylemek zorunda kalırsan,<br/>Edepsizlik etme, keskin ve yaralayıcı söz söyleme.</i><br/>
Âyette mümin olan bir kimsenin fıskı ve mâsiyeti sevmediğine delil vardır. Eğer<br/>
mümin bir mâsiyete mübtela olmuşsa onu sevdiğinden dolayı değil; şehveti ve<br/>gafletinden dolayı işler. Belki bazen huzûr halinde de mâsiyet işler. Çünkü bunda<br/>Allah’ın kazâsını yerine getirmek vardır.<br/>
<b>Şeyh-i Ekber</b> (k.s.) der ki: “Sâlihlerden birisi bana haber verdi ki; ‘nefsine oldukça<br/>
düşkün falan âlimin yanına gittim.’ Şeyh buyurdu ki, ‘ben o müsrif âlimi tanıyordum ve<br/>bir arada bulunma fırsatım olmuştu.’ O sâlih kimse şöyle devam etti; ‘onun evinin<br/>kapısına ulaştığımda beni kabul etmedi. Bunun sebebi meşru olmayan bir işret<br/>meclisinde bulunuyor olmasıydı. Onu mutlaka görmem gerekiyor.’ dedim. Âlim<br/>hizmetkârlarına; ‘hâlimi görmüyor mu? (görüşemem)’ demelerini söyledi. Ben,<br/>çaresinin olmadığını kendisiyle görüşmem gerektiğini söyledim, bana izin verdi içeri<br/>girdim. İçme faslı sona ermişti. Orada bulunanlardan biri; ‘falan kimseye mektup yaz da<br/>içmek için biraz daha şarap göndersin’ dedi. Âlim; ‘bunu yapamam, isteyemem. Hak<br/>Teâlâ’nın mâsiyeti üzerinde ısrarcı olmak istemem’ dedi. Âlim yemin ederek; ‘vallâhi,<br/>akabinde tövbe etmediğim bir kâse şarap içmem, başka bir kadeh de istemem ve bu<br/>konuda nefsimle muhâvere etmem. Yeniden içme zamanına ulaşıp sâkî geldiğinde kendi<br/>nefsimi gözetlerim, içmem gerektiğine karar verirsem içerim. Bitirdiğimde yeniden<br/>Hakk’a döner, tövbe ederim. Zaman bu şekilde geçip giderken, hatırıma isyan ettiğim<br/>fikri gelmez.’ O azîz şöyle dedi; ‘onun bunca isyan ve isrâfına rağmen huzurdan gâfil<br/>olmamasına çok şaşırdım.’<br/>
Şimdi, günah işleme hususunda ısrar etmekten sakının, her durumda tövbe edin,<br/>
Allah’a dönün ve her bir kabahatiniz için özür dileyin.<br/>
<i>Sen iyi bir yol tut ve barışı ara,<br/>Bir şefaatçi edin ve özür dile.<br/>Bunu çabuk yap, zira zamanın dönmesiyle peymânen dolduğu ân,<br/>Sana bir lahza aman verilmez.</i><br/>
