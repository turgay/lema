<a name=6803></a>meydana gelince, bu durum onların damaklarında en ekşi (asitli) gıda ve kalplerinin<br/>mizacı için en soğuk bir şey gibi oldu. Onun için Allah onları <i>“Bundan sonra artık<br/>başka kadınlarla evlenmen … sana helâl değildir.”</i> tatlısı ile besledi. Kalblerinin<br/>selâmetini muhâfaza etmek ve kalblerinin kırığını sarmak üzere kalblerinin mizâcının<br/>soğukluğunu onunla teskin etti. İşte bu onların nefislerini terbiye kabilindendir.<br/>
4- Bu âyette ümmetin erkekleri ve kadınlarının nefislerinin alacağı bir çok öğüt ve<br/>
nasihatlar vardır. Onlar Hz. Peygamber (s.a.)’in hallerinden ve hanımlarının hallerinden<br/>öğüt ve ibret alacaklardır. Allah Hz. Peygamber (s.a.)’inin hallerini, hanımlarının<br/>hallerini ve ümmetin hallerini görür ve gözetler. Onların maslahatlarını gözetir.<br/>
5- Rasûlullah (s.a.)’in vefâtına kadar nikahında olan dokuz hanımından murâd; Hz.<br/>
Âişe, Hz. Hafsa, Hz. Ümmü Habîbe, Hz. Sevde, Hz. Ümmü Seleme, Hz. Safiyye, Hz.<br/>Meymûne, Hz. Zeyneb ve Hz. Cüveyriyye’dir.<br/>
<b>Hz. Âişe</b> (r.anha) Ebû Bekir Sıddîk (r.a.)’ın kızıdır. Hz. Peygamber (s.a.) Hz. Âişe’yi<br/>
yedi yaşındayken Mekke’de Şevval ayında nikahladı. Hicretten sekiz ay sonra yine<br/>Şevval ayında Hz. Âişe dokuz yaşındayken onunla gerdeğe girdi. Hz. Peygamber<br/>(a.s.)’ın vefatında Hz. Âişe on sekiz yaşındaydı. Peygamberimiz vefât ettiğinde mübarek<br/>başı Hz. Âişe’nin kucağındaydı. Yine Peygamberimiz onun odasına defnedilmiştir. Hz.<br/>Âişe (r.anha) 67 yaşında hicretin 58. yılının Ramazan ayında vefat etti. Cenâzesini Bakî‘<br/>kabristanında Ebû Hüreyre (r.a.) kıldırdı ve geceleyin orada defnedildi. Onun vefâtı<br/>Muâviye’nin halîfeliği zamanında Mervân b. Hakem’in Medîne valiliği sırasında<br/>olmuştur. Mervan o sene umreye gittiğinde Ebû Hüreyre (r.a.)’ı yerine Medîne’ye vâli<br/>olarak bırakmıştı.<br/>
<b>Hz. Hafsa</b> (r.anha), Hz. Ömer b. Hattâb (r.a.)’ın kızıdır. Annesi, Hz. Peygamber<br/>
(s.a.)’in süt kardeşi olan Osman b. Maz‘ûn’un kız kardeşi Zeyneb’dir. Rasûlullah (s.a.)<br/>hicretten otuz ay sonra, Uhud’dan iki ay önce Şaban ayında Hz. Hafsa ile evlenmiştir.<br/>Hz. Hafsa Kureyş’in Kâbe’yi yeniden inşa ettikleri sırada nübüvvetten beş sene önce<br/>doğmuştur. 63 yaşına ulaşmış ve hicretin 45. yılında Şaban ayında Medîne’de vefat<br/>etmiştir. Cenaze namazını o zaman Medîne vâlisi olan Mervân b. Hakem kıldırdı,<br/>tabutunu o ve Ebû Hüreyre (r.a.) taşıdı.<br/>
<b>Hz. Ümmü Habîbe</b> (r.anha)’nın adı <b>Remle</b>’dir. Ebû Süfyan b. Harb (r.a.)’ın kızıdır.<br/>
Eşi Ubeydullah b. Cahş ile ikinci Habeşistan hicretine katıldı. Eşi Ubeydullah orada<br/>hristiyan oldu. Ümmü Habîbe (r.a.) ise İslam’da sebat etti. Rasûlullah (s.a.) Amr b.<br/>Ümeyye ed-Damrî’yi Habeş meliki Necâşî’ye gönderip Ümmü Habîbe ile evlendi.<br/>Necâşî Rasûlullah (s.a.) adına Ümmü Habîbe’ye 400 dinar (altın) mehir verdi ve<br/>kendiliğinden onun çeyizini hazırladı. Hicretin yedinci yılında onu (Medîne’ye)<br/>gönderdi.<br/>
<b>Hz. Sevde</b> <b>bint Zem‘a el-Âmiriyye </b>(r.anha). Annesi Neccaroğulları’ndan olup<br/>
Abdülmuttalib’in annesi Selmâ’nın erkek kardeşinin kızıdır.<br/>
<b>Hz. Ümmü Seleme</b> <b>Hind bint Ebû Ümeyye el-Mahzûmiyye</b> (r.anha).<br/>
Peygamberimiz kendisiyle evlendiğinde Ümmü selemenin yanında dört kızı vardı. Yezîd<br/>
