<a name=8327></a>âyetiyle neshedilmiştir. Bu sûre, ittifakla Mekkîdir. Ancak <b>Mâverdî,</b> bu âyeti istisnâ<br/>etmiş, Medenî olduğunu söylemiştir. Âyet, Ömer b. Hattâb hakkında nâzil olmuştur. Bu<br/>rivâyeti Abdullah b. Abbâs ve Katâde’ye nispet etmiştir.<br/>
Hâdise şöyle olmuştur: Gıfarlı biri Hz. Ömer’e yakışıksız lakırdılar etti. Hz. Ömer<br/>
adamı şöyle bir kapıp işini bitirecekti ki, bu âyet nazil oldu. <i>Kâmûs’</i>ta şöyle<br/>denilmiştir: “Benî Gıfâr”, “kitab” vezninde olup meşhur sahâbî Ebû Zer el-Gıfârî’nin<br/>kavmidir. Denildi ki; münafıkların reisi, meşhur Abdullah b. Übeyy, ileri geri, olur<br/>olmaz şeyler söyledi de âyet buna binaen indi. Hâdise şöyle meydana geldi: Ashâb-ı<br/>kirâm Benî Mustalik gazvesinde Müreysî kuyusunun yanında konakladılar. Abdullah b.<br/>Übeyy kuyudan su çekmek üzere hizmetçisini gönderdi. Hizmetçi biraz gecikti. Nihâyet<br/>gelince Abdullah b. Übeyy neden geciktiğini sordu. Hizmetçi; “Hz. Ömer’in hizmetçisi<br/>kuyunun bir kenarına oturdu. Hz. Muhammed (s.a.) in, Hz. Ebû Bekir’in ve Hz.<br/>Osman’ın kapları dolmadan kimseyi su çekmeye bırakmadı” dedi. Abdullah b. Übeyy<br/>bizimle bu adamların misâli ve benzeri “Besle köpeği yesin (ısırsın) seni” yahut “Besle<br/>kargayı oysun gözünü” sözünde ifâde edildiği gibidir” dedi. Bu söz Hz. Ömer’e ulaştı.<br/>O da kılıcını alıp yola koyuldu ve bu âyet nâzil oldu.<br/>
<b>İmâm Sa‘lebî</b>’nin Tefsîrinde gelmiştir ki; <i><b>“Hani Allah’a güzel bir borç verecek</b></i><br/>
<i><b>kimse ki…”</b></i> (Hadîd, 57/11)<b>”</b> âyeti indikten sonra Finhâs Âzûr adındaki bir yahûdî<br/>alaycı bir şekilde; “Demek ki Allah muhtaç ki borç talep ediyor” dedi. Bu söz Hz.<br/>Fârûk (r.a.)’a ulaşınca kalkıp kılıcını kuşandı, gördüğü yerde onu öldürmek için<br/>aramaya başladı. Hz. Peygamber (s.a.) Hz. Ömer (r.a.)’i çağırması için birisini<br/>gönderdi. Hz. Ömer (r.a.) geldiğinde ona şöyle dedi: <i>“Ey Ömer kılıcını yerine koy ki<br/>Hak Subhânehû ve Teâlâ affetmeyi emretti.”</i> Sonra ona bu âyeti okudu. Hz. Ömer (r.a.)<br/>şöyle dedi: “Ey Allah’ın Resûlü! Seni mahlûkâta hak olarak gönderen Allah’a yemin<br/>ederim ki artık yüzümde kimse öfkeden bir eser göremez, bir günah karşısında<br/>affetmekten başka bir sıfat bende müşâhede edemez.”<br/>
<i>Halktan kötülük görürsen, bağışlama yolunu tut.<br/>Eteğini diken yırtarsa gül ol ve kahkahayla gül.</i><br/>
<i>“(Allah), bir toplumu, yaptıklarıyla cezâlandırsın.”</i><b> </b>Bu ifâde af ve mağfiret emrinin<br/>
gerekçesidir. Burada kavimden murad, müminlerdir. “Kavmen” kelimesinin “nekre”<br/>oluşu, müminleri medih ve övgü içindir. Yâni bu mağfiretle memur oldular ki Allah<br/>böyle muazzam bir topluluğu kıyâmet günü yaptıklarıyla cezalandırsın. Bunlar sırf<br/>dünyada yapmış oldukları güzel amellerle kalmayacaklardır. Kâfir ve münâfıkların<br/>eziyet ve işkencelerine sabretmek, öfkelerini yenerek, nahoş durumlara katlanarak<br/>bunlara göz yummak, ifâdenin arz etmekten aciz kaldığı nice büyük sevaplar, hep<br/>müminlerin güzel işlerindendir. Burada bu kavimden kâfirlerin murad edilmesi,<br/>kazanmış olduklarının da geride beyân edilen habis sözlerinden ibaret kötülükleri<br/>olması da câizdir.<br/>
