<a name=4321></a>manaları ve faydaları vardır:<br/>
1- Okuyucunun şeytanın varlığını hatırlaması ve onun durumunu düşünmesi içindir. O,<br/>
değerli bir melek iken kovulmuş bir şeytan olmuştur. Çünkü o Rabbinin ve yaratanının<br/>emrine karşı gelmiş, Âdem (a.s.)’a secde etmekten imtina ederek tekebbür göstermiş ve<br/>kâfirlerden olmuştur. İşte kişi kıraat sırasında bu konuda uyanık olur. Allah’ın<br/>emirlerine uymak, nehiylerinden kaçınmak üzere kıraatten önce niyetini tashih eder.<br/>Çünkü muhâlefette rahmetten kovulma, lânet, taşlanma, fısk ve inkâr vardır. Bunlar da<br/>cehennemde daimi kalma sebepleridir.<br/>
2- Kul nefsin sözlerinden ve kuruntularından, şeytanın ilka ve vesveselerinden<br/>
kurtulamaz. Kalbi mutlaka bunlarla karışır. Dolayısıyla Allah’ın kelamının tadını<br/>alamaz. Bu yüzden Kur’an nûrunun tecellî etmesi için istiaze ile nefsi kuruntulardan<br/>(hevâcis) tezkiye ve kalbi şeytanın vesveselerinden tasfiye emredilmiştir. Çünkü tecliye<br/>(cilâlayıp parlatmak) tezkiye ve tasfiyeden sonradır.<br/>
3- Kur’an’ın kelimelerinin her birinde işâretler, mânâlar ve hakîkatler vardır. Bunları<br/>
da ancak hevâcis ve vesveselerden temizlenmiş, Hakk’ın güzel nefesleriyle kokulanmış<br/>bir kalb duyar. Bu da Allah’a istiâzeye yerleştirilmiş ve anlamanın meydana gelmesi<br/>için istiâze emredilmiştir.<br/>
Rivâyet edildiğine göre Cübeyr b. Mut’im (r.a.) şöyle demiştir: Rasûlullah (s.a.)’i<br/>
namaz kılarken gördüm. Şöyle diyordu: “<i>Allah en büyüktür, O’na çok hamdolsun.<br/>Sabah akşam onu tesbih ederim. Kovulmuş şeytanın üflemesinden (nefh),<br/>tükürüğünden ve dürtmesinden Allah’a sığınırım</i>.”<a href="RuhulBeyans.html#4323">[200]</a><br/>
<b>İbn Mes‘ûd</b> der ki: O’nun üflemesi kibir, tükürüğü şiir, dürtmesi de insanı<br/>
delirtmesidir.<br/>
<i>“Gerçek şu ki: İman edip de yalnız Rablerine tevekkül edenler üzerinde onun</i><br/>
<i>(şeytanın) bir hâkimiyeti yoktur.” </i>âyetinde şuna işaret vardır: Şeytanın tasarrufu ve<br/>insanı saptırma ve azdırma kudreti ancak îman nûru ve kuvvetli tevekkül ile sona erer.<br/>Ne zaman îman ve tevekkül kemâle ererse, mü’min dünyaya zâhid, âhirete tâlib ve<br/>Allah’a kendîni adamış olur. Artık şeytanın onun üzerinde bir saptırma ve yolundan<br/>alıkoyma gücü ve kuvveti kalmaz. Şeytan ona vesvese vermekten öteye geçemez.<br/>Mü’minin salahı da bundadır. Çünkü nefsinin sıfatlarının kötülüğünden kalbinin hâlis<br/>olup som altın hâline gelmesi, ancak bu vesvese ateşinden kurtulmakla mümkün olur.<br/>Çünkü nefsin geri kalan sıfatlarına onların cinsinden olan vesveseler sebebiyle muttali<br/>olabilir. Böylece riyâzatı, nefis ile mücâhedeyi ve zikre devamı artırır. Bu yolla da<br/>nefsin geri kalan sıfatları azalır ve yok olur. İman nûru, kuvvetli tevekkül ve Hakk’a<br/>kurbiyet ve Hakk’ı tasdik artar.<br/>
Bir rivâyete göre Hz. Peygamber (s.a.) şöyle buyurmuştur: “<i>İblis şöyle dedi: “Ya</i><br/>
<i>Rabbi! Kitab’ında: “<b>Şüphesiz benim kullarım üzerinde senin bir hâkimiyetin<br/>yoktur</b>.” (el-Hicr, 15/42) buyurdun. Onlar kimdir?” Allah Teâlâ şöyle buyurdu:<br/>“Yüzünün nûru arşımdan, çamuru İbrâhim ve Muhammed (a.s.)’ın çamurundan ve<br/>kalbi de hazinemden olan kimselerdir.” İblis: “Onlar kimlerdir?” dedi. Allah Teâlâ</i><br/>
