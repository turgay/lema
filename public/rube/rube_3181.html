<a name=3182></a><img src="flower_sep.jpg"/><br/>
<img src="RuhulBeyan-3182_2.jpg"/><br/>
<img src="RuhulBeyan-3182_3.jpg"/><br/>
Sonra rükûya intikal, kişinin melekût âleminden ceberût âlemine geçişine işârettir.<br/>Sonra secdeye intikal, kişinin ceberût âleminden geçip lâhût âlemine ulaşmasına<br/>işârettir. Bu âlem, küllî fenâ makamıdır. Bu esnâda kişinin aslî ve ulvî vatanına<br/>yükselişi hâsıl olur. Demek ki bu intikaller tenezzül; yani aşağı inme sûretinde<br/>yükseliştir.<br/>
Ardından secdeden kalkmak bakâ hâline işârettir. Çünkü bakâ, bir geriye dönüştür.<br/>
Bunda yükselme sûretinde bir tenezzül (aşağı inme) söz konusudur. Rükû, “<i>kâbe<br/>kavseyn” </i>(bk. en-Necm, 53/9) makâmıdır. Bu makam sıfatlar, yâni zât-ı vâhidiyye<br/>makamıdır. Secde ise <i>“ev ednâ”</i> (bk. en-Necm, 53/9) makamıdır. Bu da zât-ı ahadiyyet<br/>makamıdır.<br/>
Bu açıklamadan <i>et-Te’vîlâtü’n-Necmiyye’</i>deki bir kere ilimden varlığa, bir kere de<br/>
varlıktan ilme çağırmak sûretiyle meydana gelen yükseliş ve alçalışın; yani suûd ve<br/>hübûtun ne olduğunu anladın.<br/>
Şu halde sâlik, urûc ve nüzûl engellerini aşmadıkça nâkıstır ve bütün bu engelleri<br/>
aşanlara göre henüz berzahtadır. Yani orta bir yerdedir. Bu engeller, mertebelerdeki<br/>tafsilâtına göre cisimlerin, ruhların, ilim ve aynın taayyünleridir, tezâhürleridir. Meselâ<br/><b>“<i>O’na ancak tam temizlenenler dokunabilir</i></b><b>.” </b>(el-Vâkıa, 56/79) âyeti üzerinde<br/>düşünürseniz zâtî hüviyyete sadece cismânî veya rûhânî taayyün alâkasının kirinden<br/>temizlenenlerin değebileceğine/ulaşabileceğine işâret olduğunu görürsünüz. Bu konuda<br/>yardımcı olacak olan Allah’tır.<br/>
<i>et-Te’vîlâtü’n-Necmiyye’</i>de şöyle denilir: <i>“ve dilediğini doğru bir yola iletir.”</i><br/>
Allah Teâlâ yarattıklarını ilimden fiile, varlıktan da yokluk ve ilme dâvet buyurunca,<br/>hidâyeti ilme, yâni özellikle doğru yolu dilemeye bağladı. Yâni, Allah Teâlâ kâmil<br/>cezbesi ile, özel olarak da ezelî meşîeti ile onları kadîm ilmine hidâyet eder, iletir. Bu<br/>makam Allah ile Allah’ta seyr (Seyr fillah billah) makamıdır. <i>et-Te’vîlâtü’n-<br/>Necmiyye’</i>nin sözü burada bitti.<br/>
<i> </i><br/>
<b>26. Güzel amel işleyenlere, daha güzel karşılık ve fazlası var. Onların yüzlerine</b><br/>
<b>ne bir kara bulaşır, ne de horluk. İşte onlar, cennet ehlidirler. Orada ebedî<br/>kalacaklardır.</b><br/>
<i>“Güzel amel işleyenlere”</i> yani amellerini gerektiği şekilde yapanlara… Gerektiği<br/>
şekil ise amellerin zâtî açıdan güzel olmalarını gerektiren vasfî güzellikleridir. Hz.<br/>Peygamber (s.a.) bunu şöyle tefsir etmiştir: “<i>Allah Teâlâ’ya O’nu görüyormuşsun gibi<br/>kulluk etmendir. Sen onu görmüyorsan da O, seni görür</i>.<a href="RuhulBeyans.html#3184">”[49]</a><br/>
