<a name=3213></a><img src="RuhulBeyan-3213_1.jpg"/><br/>
Bu açıklama ile <i>Şeyhzâde Hâşiyesi</i>’ndeki: “Bu âyetin umûmî mânâsının,<br/>
peygamberlerin bütün ümmetlerle birlikte hazır bulunmasını gerektirmeyeceği, çünkü<br/>bir peygamberin diğer ümmetten önce gelmesinin onlara da peygamber olmasına mâni<br/>olmayacağı, nitekim Peygamberimiz’in (s.a.) bizden önce gelişinin de kıyamete kadar<br/>gönderilmiş oluşuna mâni olmadığı” şeklindeki görüşün geçersiz olduğu ortaya<br/>çıkmıştır. Fetret ehline âhirette azâb edilip edilmeyeceği konusu ise Tevbe sûresinin<br/>sonlarında geçmişti.<br/>
İmdi peygamber, zâhir ve bâtın vahiy ile gelir. Peygamberin vârisi ise ilâhî ilham<br/>
mânâsındaki bâtınî vahiy ile gelir. Peygamberler için câiz olan her mûcizenin benzeri<br/>keramet olarak veliler için de câizdir. Allah Teâlâ kulları arasında ancak peygamberleri<br/>tarafından zâhir de bâtın da ortaya konulduğu zaman hükmeder. Eğer kullar<br/>peygamberlerini tasdik ederlerse tasdikleri nisbetinde mutlu olmalarına hükmedilir.<br/>Yalanladıkları takdirde ise yalanları nisbetinde bedbaht/şakî olacaklarına hükmedilir.<br/>
<i>Herkes kendi yüksek himmetinden<br/>Fayda görür, kendisine layık kumaştan<br/></i>Bu durumda bütün maksudlarına nâil olabilmen için sana düşen; doğru olmak,<br/>
peygamberleri doğrulamak, getirdikleri vahiy ve ilhama tâbi olmaktır.<br/>
