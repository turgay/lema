<a name=1708></a>bir insan ilah olmaktan çok uzaktır. Kendisinin ve başkalarının yok olmasını<br/>engellemeye gücü yetmeyen bir kişi nasıl olur da ilah olabilir? Buradaki helak etmeden<br/>murad, öldürmek ve yok etmektir. Bu, kızgınlık veya öfke sonucu değil mutlak bir surette<br/>gerçekleşecek olan öldürmedir.<br/>
Âyette daha önce öldüğü kesin olmakla birlikte annesinin de helak edilmesinin<br/>
zikrinden maksat, azarlamanın dozunu artırmak ve geride kalanların da aynı şekilde<br/>öleceğini beyan etmek için getirilmiş bir örnek olmasıdır. Sanki şöyle denmiştir: De ki<br/>ey Muhammed! Eğer Allah Meryem oğlu Mesih’i, annesini ve yeryüzündekileri<br/>öldürmek istese buna kim mâni olabilir? Nitekim Allah onun annesini öldürmüştür de<br/>kim buna mâni olabilmiştir? Diğer mahlûkatın durumu da böyledir. <i>“Allah’a” </i>yani<br/>kudret ve irâdesine <i>“karşı kimin elinde birşey var?”</i> Yani, O’na kim engel olabilir?<br/>
<i>“Göklerde, yerde ve ikisinin arasında ne varsa hepsinin mülkiyeti Allah’a âittir.”</i><br/>
Yani, yalnızca yeryüzünün üstünden ve aya kadar olanlar değil, cismanî âlemin her iki<br/>ucu arasında bulunan her şey O’nundur. O, göklerdeki bütün meleklerin, yerin ve<br/>denizlerin derinliklerindeki mahlûkatın sahibidir. Bu cümle yerdekilerin tümünün,<br/>Allah’ın mülkü olduğunun beyânından sonra, bütün mahlûkatın Allah Teâlâ’nın<br/>hâkimiyeti altında olduğunu da açıkça ifâde etmektedir. Yani, öldürme ve yaşatma, ister<br/>ayrı ayrı isterse müşterek olsun O’nun dışında hiçbir varlığa âit değildir. Bunlar<br/>üzerindeki tasarruf sâdece Allah’a âittir. Yine âyette, Allah’tan başkasında ulûhiyet<br/>bulunmadığı belirtildikten sonra onun ancak Allah’a has olduğu teyid edilmektedir.<br/>
<i>“O, dilediğini yaratır.”</i> Yani dilediği her çeşit mahlûkatı yaratır. Sanki şöyle<br/>
denilmek istenmiştir: Allah dilediği mahlûku, dilediği şekilde yaratır. Bâzen gökleri ve<br/>yeryüzünü yarattığı gibi hiçbir asıl olmadan yaratır. Bâzen de ikisi arasındakileri<br/>yarattığı gibi bir asıldan yaratır. Hz. Âdem’i ve birçok hayvanı yarattığı gibi bir asılda<br/>aynı cins olmayan varlıklar yaratır. Bazen de aynı asıldan aynı cins varlıklar yaratır.<br/>Bâzen sâdece bir erkekten (Âdem (a.s.)’dan Havvâ gibi bir kadını, bazen tek bir<br/>kadından (Meryem) Îsâ (a.s.) gibi bir erkeği, bâzen de diğer insanları yarattığı gibi bir<br/>erkek ve kadından yaratır. Yine Allah mahlûkâtın genelini yarattığı gibi vâsıtasız olarak<br/>da varlıklar yaratır. Bazen de başka bir mahluk aracılığıyla diğer mahlûku yaratır.<br/>Mesela Hz. Îsâ (a.s.)’ın eliyle onun için mûcize olarak çamurdan kuşu yaratması, ölüleri<br/>diriltmesi, kör ve alaca hastası olanı iyileştirmesi ve diğerleri gibi. Bütün bunlar elinde<br/>cereyan edene değil, Allah Teâlâ’ya nisbet edilir.<br/>
<i>“Allah, her şeye kadirdir.” </i>Bu cümle, sona eklenen ve kendisinden önceki cümlenin<br/>
manasını pekiştiren bir ara cümledir.<br/>
<i>Mesnevî’</i>de şöyle denilmiştir:<br/>
<i>Ey yiğit dost! O’nun ipine sarıl<br/>Çünkü O yukarıda ve aşağıda olmaktan münezzehtir<br/>Ne İsa gibi gökyüzüne doğru yükselir<br/>Ne de Karun gibi yerin dibine geçer</i><br/>
