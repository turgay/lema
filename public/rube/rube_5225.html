<a name=5226></a>Ekinleri rüzgârla mahvoldu. Çocukları duvar altında kalıp helâk oldu. Mübarek<br/>bedenini yaralar kapladı, hanımı dışında herkes ondan kaçtı.”<br/>
Peygamberler içinde Eyyûb (a.s.) mal, çocuk ve beden ile imtihan olunmakta İbrahim<br/>
(a.s.)’ın bir benzeri idi.<br/>
Büyüklerden birisi şöyle demiştir: “Eyyûb (a.s.)’ın mübtelâ olduğu imtihanı ondan<br/>
önce yetmiş nebî istedi. Allah ise ancak Eyyûb’u tercih etti.”<br/>
Eyyûb (a.s.) on sekiz ya da yedi sene, yedi ay, yedi gün, yedi saat hasta kaldı. Bir gün<br/>
hanımı Yusuf oğlu Efrayim’in kızı Rahme ona: “Keşke Allah’a duâ etsen.” dedi Bunun<br/>üzerine Hz. Eyyûb: “(Bu hastalıktan önceki) bolluk ve rahatlık zamânımız ne kadardı?”<br/>diye sordu. Hanımı: “Seksen sene idi.” dedi. Eyyûb (a.s.): “Hastalıkla imtihan<br/>olunduğum süre bolluk ve rahatlık içinde yaşadığım müddet kadar olmadıkça Allah’a<br/>duâ edip (sıhhat taleb etmekten) utanırım.” diye cevap verdi.<br/>
Her seher vakti Cenâb-ı Hak’tan gam ve kederli Eyyûb’a şu güzel hitâb ulaşırdı: “Ey<br/>
Eyyûb nasılsın?” Eyyûb (a.s.) bu suâlden hasıl olan zevk ve şevk ile belâ dağını canla<br/>başla çekerdi. O hastalıkla gönlü ve kalbi hoştu.<br/>
<i>Ziyâret için kendi hastanın başına gelirsen<br/>Senin teşrifin ümidiyle yüz yıl hasta olunur</i><br/>
Nihâyet hastalıkla sınanması sona erip belâ makâmında fenâ-i tâm hâsıl olunca Allah<br/>
ona baka makâmına vâsıl olması için duâ etmesini ilhâm etti. Böylece ona celâl ve<br/>ezâdan sonra cemâl ve likâ ile tecellî etti. Nitekim Allah bu hususu şöyle haber<br/>vermektedir:<br/>
<i>“Hani Rabbine:”</i><b> </b>duâ ederek <i>“Başıma bu dert” </i>zahmet ve meşakkat<i> “geldi.”</i><br/>
demişti.<br/>
“<img src="RuhulBeyan-5226_1.jpg"/> kelimesi, her türlü zarar için kullanılır. “<img src="RuhulBeyan-5226_2.jpg"/> ise hastalık ve zayıflık gibi nefse<br/>
dokunan zararlara mahsûstur.<br/>
<i>“Sen, merhametlilerin en merhametlisisin” diye niyâz etmişti.”</i> Böyle diyerek<br/>
Eyyûb (a.s.), Allah’a muhtâç olduğunu beyân etti. Suâlde ince davranmak ve hitab<br/>ederken edebi korumak üzere: “Bana merhamet et.” demedi. Çünkü, peygamberlerin<br/>belâların kendilerinden kaldırılması konusunda duâları ekseriyetle îmâ yoluyla<br/>olmuştur.<br/>
<i>Nefsin bir çok ihtiyacı var, sen de ise fetânet,<br/>Susmam onun yanında beyan ve hitâbdır.</i><br/>
<b>Hâfız</b> der ki:<br/>
<i>İhtiyaç sahipleriyiz, ancak istemeye dilimiz yok<br/>Kerîm olanın huzûrunda talebde bulunmaya ne hacet!</i><br/>
