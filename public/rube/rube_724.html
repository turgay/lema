<a name=725></a><img src="flower_sep.jpg"/><br/>
<img src="RuhulBeyan-725_2.jpg"/><br/>
<img src="RuhulBeyan-725_3.jpg"/><br/>
böylece fesh olur.<br/>
Rasûlullah (s.a.) buyurmuştur ki: <i>“Hulle yapana da yaptırana da Allah lânet</i><br/>
<i>etsin”</i><a href="RuhulBeyans.html#731">[176] </a>Hulle yapan; ikinci koca, yaptıran ise birinci kocadır. Hadis-i şerifte<br/>zikredilen “lânet”in mânâsını şöyle anlamak gerekir: Hulle yapan lânete uğramıştır.<br/>Çünkü devamlılığı için meşrû kılınan nikâh akdini, belli bir süre sonra ayrılmak<br/>maksadıyla gerçekleştirmiş, dolayısıyla insanların davarlarını çiftleştirmek için belli<br/>bir müddet dahilinde emâneten aldıkları “teke” konumuna düşmüştür. Hulle yaptıran da<br/>lânete uğramıştır; zira böyle bir nikâhın yapılmasına sebeb olmuştur. Sebeb olan da,<br/>yapan kadar günaha ortaktır.<br/>
Buradaki lânetin bir başka anlamı: Bu iki kimsenin rezilliğidir. Hulle yapanın<br/>
rezilliği, bu tür bir nikâha teşebbüs etmesi sebebiyledir. Rasûlullah (s.a.)’in, hulle<br/>yapan kişiyi kasdederek: <i>“Dikkat ediniz! Size ödünç alınan tekeden haber vereyim<br/>mi?”</i><a href="RuhulBeyans.html#731">[177] </a>buyurması bu alçaklığa delîldir. Hulle yaptıranın rezilliği ise, ikinci bir<br/>kocanın yatağına aldığı ve istimtâ ettiği bir kadına tekrar dönerek, selîm bir tabîatın hoş<br/>karşılayamayacağı bir işi yapması bakımındandır. Yoksa burada, hakîkî mânâda bir<br/>lânet kasdedilmiş değildir. Çünkü ümmeti hakkında hakîkî anlamda lânet, risâlet<br/>mansıbının sâhibi Hz. Muhammed (a.s.)’a lâyık değildir. Zira O (s.a.), lânet edici olarak<br/>gönderilmemiştir.<br/>
Âyet-i celîlede şu işâret vardır: Sohbet ehli kimseler, ihvânlarının bir veya iki kez<br/>
vuku bulan hatâlarını affederler. Üçüncüsünde yine, ihvânla sohbetten uzaklaşırsa,<br/>kendisi gibi yoldan uzaklaşmış kimselerle arkadaşlık etmedikçe onunla ilişki içinde<br/>olmak câiz değildir. Fakat, bundan sonra, yaptıklarına pişman olup, o tür<br/>arkadaşlarından usanarak tekrar eski ihvânına dönerse, Allah için sohbet ve ubûdiyet<br/>şartlarını yerine getirebileceklerine inandıkları takdirde, böyle bir dönüş ve kabûl ediş<br/>sebebiyle, onlara bir günah yoktur. İşte bunlar Allah’a yakın olanların ve O’na doğru<br/>yürüyenlerin yoludur ki, Allah Teâlâ bunu tasrîh (açıkça ifade etmek), ta’rîz (üstü kapalı<br/>sözle anlatmak), îmâ, ibâre ve işâretlerle, kapalı nükteleri çözen ve işâretlerden anlayan<br/>kimselere böylece açıklamaktadır. Bu açıklama <i>et-Te’vîlâtü’n-Necmiyye</i> isimli eserden<br/>alınmıştır.<br/>
<b>Ahmed b. Hadraveyh</b> der ki: Yol açıktır, delîl meydandadır. Dâvetçinin de ne dediği<br/>
gayet nettir. O dâvetini duyurmuştur. O halde şaşkınlığın mânâsı nedir? Bundan sonra<br/>şaşkınlık ancak körden beklenebilir. <b>Hâfız </b>der ki:<br/>
<i>Güneşin yüzünün özelliklerini yarasalardan sorma!<br/>Kemâl ehli nazar sâhibleri O’nun cemâliyle hayran ve sekrandır.</i><br/>
<i> </i><br/>
