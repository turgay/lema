<a name=7639></a><img src="RuhulBeyan-7639_1.jpg"/><br/>
<img src="RuhulBeyan-7639_2.jpg"/><br/>
<img src="RuhulBeyan-7639_3.jpg"/><br/>
<i>Mürâî yaptıklarının güzel olduğunu zanneder.<br/>Var olan öz, dostun işinin hülâsasıdır.<br/>İşin üstündeki perde kalkınca,<br/>Halk ortada sadece post olduğunu gördü.</i><br/>
Meşayihten <b>Muhammed b. Münkedir</b> ecel geldiğinde feryâd ediyordu. Sebebinin ne<br/>
olduğunu sordular. Şöyle dedi: Hesaba katmadığım bir şeyin ortaya çıkmasından<br/>korkuyorum.<br/>
<b>Sehl</b> şöyle diyor: “(Âyette bahsedilen kimseler) kendilerine birtakım ameller isbat<br/>
ettiler ve onlara güvendiler. En yüce meşhede ulaştıklarında onların saçılmış<br/>zerreler/toztoprak olduğunu gördüler. Şu halde kim Allah’ın lütfuna güvenirse kurtulur,<br/>kim de kendi yaptıklarına güvenirse, bunlar yüzünden karşısına helâk çıkacaktır.<br/>
<b>Baklî</b> (r.h.)’ın <i>Arâis</i>’inde şöyle geçer: “Bu âyet, başlangıç devresinde (bidâyât) elde<br/>
ettikleri şeylerle sevinenlere Allah tarafından verilmiş bir haberdir. Bu şeyler<br/>aldananların aldanıp yaptığı ve kendi makamlarının üstünde makam olmadığını<br/>zannettiği şeylerdendir. Onlar zanlarının aksine ma’rifetullah ehline, Allah’ı sevenlere<br/>ve Allah âşıklarına verilen ma’rifet derecelerini, tevhîd hakîkatlerini, ince ve derin<br/>mükâşefeleri, hayret verici müşâhedeleri görünce, bu makamlara karşı hasretlerinden<br/>ölürler.<br/>
Bu makamdaki şu yüksek mânâlara bir bak. Çünkü anlayış sâhibi kimselere gizli<br/>
olmadığı üzere bu mânâlardan herbirini, hattâ daha fazlasını bu kelâm yüklenmiştir.<br/>Yarın alacağınızı gönlünüzden bile geçirmediğiniz sevabları elde etmek için çalış. Bu<br/>da senin yanında Allah Teâlâ herşeyin yerine geçene kadar ihlâsla ve tam fenâ ile olur.<br/>
<i> </i><br/>
<b>49. İnsana bir zarar dokunduğu zaman bize yalvarır. Sonra, kendisine</b><br/>
<b>tarafımızdan bir nimet verdiğimiz vakit, “Bu bana ancak bilgimden dolayı<br/>verilmiştir” der. Hayır o, bir imtihandır, fakat çokları bilmezler.</b><br/>
“<i>İnsana bir zarar dokunduğu zaman bize yalvarır.</i>” Burada ferdlerinin çoğunun<br/>
yaptıkları esas alınarak insan cinsinin durumu haber verilmektedir. Yâni Allah tek<br/>olarak anıldığı zaman müşriklerin içlerine sıkıntı basar, ilahları zikredildiğinde ise<br/>yüzleri güler. Başlarına bir zarar, yâni hastalık, fakirlik ve benzeri kötü bir hal geldiği<br/>zaman bu zararı savmak için, anıldığında yüzlerinin güldüğü ilâhlarına değil,<br/>anıldığında içlerine sıkıntı basan Allah Teâlâ’ya yalvarırlar.<br/>
Burada onların durumu reddedilmekte, yaptıklarına hayret edilmekte ve sebep-sonuç<br/>
ilişkisi ile çeliştikleri ve onu tersyüz ettikleri beyân edilmektedir. Çünkü onlar inkârı<br/>
