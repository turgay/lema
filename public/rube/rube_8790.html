<a name=8791></a><img src="flower_sep.jpg"/><br/>
<img src="RuhulBeyan-8791_2.jpg"/><br/>
<img src="flower_sep.jpg"/><br/>
<img src="RuhulBeyan-8791_4.jpg"/><br/>
<b>Hasan Basrî</b> birgün bulutlara bakıp yanındaki arkadaşlarına: “Allah sizi<br/>
rızıklandırmakta fakat siz hatâlarınız ve kötü amelleriniz sebebiyle ondan mahrum<br/>bırakılmaktasınız” demiştir.<br/>
<b>İkrime</b>’nin de şöyle dediği rivâyet edilmiştir: Allah ne zaman yeryüzüne bir yağmur<br/>
damlası gönderse hemen orada bir yeşillik bitirir; denize bir damla gönderse orada da<br/>bir inci yaratır. Yağmurda yeryüzünün hayatiyeti gizlidir. Sanki yağmur yeryüzünün rûhu<br/>gibidir. Aynı şekilde ilâhî feyizde de kalp ve rûhun hayâtiyeti mevcuddur. Dolayısıyla<br/>burada rubûbiyet lütfunun bulutlarının ilâhî rahmet yağmurlarını taşıyıp sıddıkların<br/>kalpleri üzerine yağdırdıklarına işâret edilmektedir.<br/>
<b>3. Kolayca süzülenlere,<br/></b>“Yüsran” kelimesi “denizde kolaylıkla, kolay ve rahat bir şekilde akıp giden gemilere<br/>
(andolsun)” demektir.<br/>
Rivâyete göre<b> İbn Ömer</b> (r.anhüma) şöyle demiştir: “Deniz/meleklerin kontrolünde<br/>
olup hiçbir zaman onların dikkatinden uzak kalmayan bir tulum/güğüm gibidir. Melekler<br/>ondan bir an gafil kalsalar, gökteki o büyük su havzaları yeryüzüne dalgalar hâlinde<br/>boşalır, yeryüzü su içinde kaybolur.”<br/>
Bir hadis-i şerifte şöyle buyrulmuştur: <i>“Hiçbir kimse savaş, hac veya umre dışında</i><br/>
<i>bir niyetle deniz yolculuğuna kesinlikle çıkmasın. Zira denizin altında bir ateş, o<br/>ateşin altında bir deniz ve o denizin altında da bir ateş daha vardır.</i>”<br/>
<b>Kâ’b</b> de şöyle demiştir: “Hiçbir gece yoktur ki denizler mahlûkâta yönelip de: «Ey<br/>
Rabbim! Bize izin ver de günah işleyenleri boğalım!” demesinler, Allah Teâlâ da onlara<br/>sükûnet emri verip, sakinleşmiş olmasın. Süleyman b. Davud (a.s.) deniz meleklerini<br/>çağırdığı zaman denizden ona doğru bir hayvan çıktı ve güneşin doğduğu yerden öğlen<br/>vaktine kadar süratle koşup durdu. Koşarken de: “Daha henüz benim öbür yarım<br/>çıkmadı”<i> </i>diyordu. Bunun üzerine Hz. Süleymân denizden ve onun içerisindekilerden<br/>Allah’a sığındı.<br/>
Burada mahbubların/sevgililerin varlık gemilerine ve o gemilerin yelkenlerinin inâyet<br/>
rüzgârlarının estiği tarafa dönüp yükselerek tevhîd denizinde en kolay bir tarzda yol<br/>aldıklarına işâret edilmektedir.<br/>
<b>4. İşi ayıranlara andolsun ki,<br/></b>“Emr” kelimesi “umûr” kelimesinin müfredidir. Ancak cemî/çoğul mânâ<br/>
