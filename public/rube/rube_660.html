<a name=661></a><img src="RuhulBeyan-661_1.jpg"/><br/>
<img src="RuhulBeyan-661_2.jpg"/><br/>
<img src="RuhulBeyan-661_3.jpg"/><br/>
değiştirirse Allah onu şiddetli bir azâba çarptırır. Zira O, nimeti tebdîl ve tağyîr edene<br/>hem dünyâda, hem de âhırette şiddetli cezâ verir. Nitekim tağyîr-i nimet eden<br/>yahûdîlerden Kurayza oğulları öldürülmekle, Nadir oğulları da sürülmekle dünyâda<br/>cezâlandırılmıştır. Âhırette de şiddetli azâba dûçâr olacaklardır.<br/>
<b>İbnu’t-Temcid</b> der ki: Nimeti cehâletle, bilmeden değiştirmek bir suçtur. Bilerek<br/>
değiştirmek ise daha büyük bir suçtur. Bu sebeple ahkâm-ı ilâhîyi bilip de gereğini<br/>yerine getirmeyen âlimlere yapılan tehdîd, câhillere yapılandan daha şiddetlidir. Zira<br/>cehâlet -ilâhî ahkâm konusunda mazeret kabûl edilmese de- bazen mazeret olabilir.<br/>
<i> </i><br/>
<b>212. Kâfir olanlar için dünyâ hayatı câzib kılındı. <i>(Bu yüzden) </i></b><b>onlar, îmân edenler</b><br/>
<b>ile alay ederler. Oysa ki, <i>(îmân edip) </i></b><b>inkârdan sakınanlar kıyâmet gününde onların<br/>üstündedir. Allah dilediğine hesapsız rızık verir.</b><br/>
Dünyâ hayatı kâfirlerin gözünde güzel göründü de muhabbeti kalblerine içirildi. Öyle<br/>
ki onun için canhıraş çalıştılar. Onun uğruna her şeyden yüz çevirdiler. Dünyâ hayatının<br/>tezyîni, yaratılış cihetinden Allah’a âiddir. Zira her şeyi yaratan O’dur. Süslü gösterilme<br/>işi ise şeytandan ve hayvânî kuvvetlerdendir. Dünyâda var olan behîmî ve şehevî her<br/>şey geçici olarak süslenmiş, güzel gösterilmiştir.<br/>
Dünyâ hayatının geçici süsüne aldanan bu kâfirler, Abdullah b. Mes’ûd, Ammar b.<br/>
Yâsir, Suheyb Rûmî, Hubeyb ve Bilâl Habeşî gibi Rasûlullah’a îmân edip dünyaya<br/>iltifat etmeyen mü’minlerden bir kısmını ve bâ-husûs fukarâ-yı sâbirînle alay ederler.<br/>Onları aşağılayarak derler ki: Dünyanın lezzetlerini terkedip kendilerine eziyet<br/>ediyorlar. İbâdetlerle kendilerini yoruyor ve rahatlarını bozuyorlar. Dünyanın<br/>güzelliklerinden yararlanamıyorlar.<br/>
Bu kâfirlerin mü’minlere karşı ilk tavırları hafife alma ve alay şeklinde oluyor.<br/>
Halbuki ehl-i takvâ olan; yâni Allah’a itâat edip fakrı tercih eden mü’minler, kıyâmet<br/>gününde o müşriklerin üstündedir. Zira onlar esfel-i sâfilînde iken bunlar âlâ-yı<br/>iliyyîndedirler. Buna göre <i>“müttakîlerin müşriklerin üzerinde olması”</i>, hakîkî<br/>mânâsındadır. Şöyle de denilebilir: Mü’minler ilâhî ihsan ve ikrâmın zirve noktasında<br/>iken, müşrikler zillet ve alçaklığın son noktasındadırlar. Buna göre <i>“müttakîlerin<br/>müşriklerin üstünde olma”</i> ifâdesi mecâzî bir ifâde olmuş oluyor.<br/>
Burada mü’minlerin takvâ vasfıyla zikredilmesi şunu anlatmak içindir: Onların<br/>
dünyâdan yüz çevirmeleri, takvâlarından dolayıdır. Çünkü dünyâ, Cenâb-ı Hakk’a tam<br/>bir şekilde yönelmelerine engeldir. Buradan anlaşılan diğer bir mânâ da: Allah katında<br/>mertebesi yücelen ancak, müttakî mü’mindir.<br/>
Allah gerek dünyâda ve gerek âhırette dilediğine hesapsız rızık verir. Zira Hak Teâlâ<br/>
