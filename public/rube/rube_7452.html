<a name=7453></a>bekleyiver!” demiş. Bir rivâyete göre ise: “Allah’ım! Onu benim için tut (hapset)” diye<br/>duâ etmiş, Allah da güneşi şehir fethedilinceye kadar tutmuştur. Yûşa’ (a.s.)’ın güneşin<br/>habsedilmesini istemesi, savaşmalarının haram olduğu eve girme endişesinden<br/>kaynaklanmıştır.<br/>
Aynı olay Peygamberimiz’in (s.a.) duâsı bereketiyle <b>Hz. Ali </b>(r.a.) için de vâki<br/>
olmuştur ki bu yukarıda anlatılmıştı.<br/>
Güneş bir kere de Peygamber Efendimiz (s.a.) için batmaktan men’edilmiştir: Hz.<br/>
Peygamber (s.a.), mi’rac hadisesini anlatırken Kureyş kervanının falanca gün geleceğini<br/>de haber vermişti. O gün gelince Kureyşliler, kervanın gelip gelmeyeceğini sınamak<br/>amacıyla beklemeye başladılar. Gündüz dönüp bitmeğe yüztutup da güneş batmaya<br/>yaklaşınca Peygamber Efendimiz (s.a.) Allah’a duâ etmiş, Allah da kervan o günün<br/>sınırları içinde gelmiş olabilsin diye güneşin batmasını bir müddet engellemiştir. Bazı<br/>rivâyetlerde ise Peygamber (s.a.): <i>“Kervan, Seniyye Tepesi’nden üzerinize güneşin<br/>doğmasıyla birlikte çıkıp gelecek<a href="RuhulBeyans.html#7469">”</i>[23]</a> buyurmuş olduğundan bu hâdise güneşin doğuşu<br/>sırasında yaşanmış ve Allah kervan gelinceye dek güneşin doğmasına mâni olmuştur.<br/>
Yine güneş bir keresinde de Peygamber (s.a.) için kıpkızıl ve sapsarı kesilinceye<br/>
kadar Hendek Savaşı sırasında hapsedilmiş ve namazını kılabilmişti. Bazı rivâyetlere<br/>göre ise güneş hapsedilmeyip namazını güneşin batışından sonra kılmıştır. Nitekim <i>‘bizi<br/>orta namazdan’ yâni ikindiden ‘alıkoydular’</i> <a href="RuhulBeyans.html#7469">[24] </a>şeklindeki hadis de buna işâret<br/>etmektedir.<br/>
<b>İbnü’l-Cevzî</b>’nin torunu (Sıbt İbnü’l-Cevzî) bir sözünde der ki: Şayet, güneşin böyle<br/>
hapsedilip sonra tekrar eski hâline dönmesi bir problem doğuracak mâhiyettedir. Çünkü<br/>güneşin geri kalması veya eski hâline döndürülmesi durumunda gezegenlerin düzenine<br/>halel gelir, kâinattaki sistem bozulur” denecek olursa, buna şöyle cevap veririz:<br/>Güneşin hapsedilip tekrar eski hâline çevrilmesi mûcize kabilindendir. Kanunların<br/>dışında cereyan eden bu tür olaylar (<i>hâriku’l-âdât</i>) için ise kural aranmaz. Bu zat daha<br/>sonra Bağdatlı bir vâizin başına gelen bir olayı naklediyor: Vâiz, ikindiden sonra vaaz<br/>etmek için oturmuş ve Peygamber âilesinin faziletlerinden bahsetmeğe başlamış. Bir<br/>süre sonra bir bulut gelip güneşin önünü kapatmış. İnsanlar da güneşin kaybolduğunu<br/>sanarak oradan ayrılmağa karar vermişler. Bunu gören vâiz cemâata yerlerinden<br/>kalkmamalarını işâret ettikten sonra yüzünü batı tarafına çevirerek şöyle demiş:<br/>
<i>Ey güneş batma da, bitsin tüm övgü ve<br/>Ta’zimlerim, Muhammed âilesine.<br/>Efendileri için nasıl durabildinse,<br/>Dur bir kere de Muhammed’in nesline!</i><br/>
Bu sözün hemen peşinden güneş ortaya çıkınca, vâize atılan (verilen) ipek ve diğer<br/>
giysilerin haddi hesabı olmamış.” Allah Teâlâ ona rahmet eylesin, bu zâtın sözü bu<br/>kadardır.<br/>
