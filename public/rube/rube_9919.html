<a name=9920></a><img src="flower_sep.jpg"/><br/>
anlamındadır. Arapçada “sarî’ “, “masrû’ “ mânâsında kullanılır ve “yere atılmış,<br/>düşmüş” demektir. Çünkü sar’, tarh yâni atmak mânâsına gelmektedir. Nitekim Âd<br/>kavmi de o rüzgarla helâk edildiği için ölmüş olarak yere atılmışlardır.<br/>
“Hurma kütükleri” ifâdesine gelince, bu ifâdenin başındaki “kâf” harfi hâl<br/>
makamındadır. Bu kelime, ya “kavm” kelimesinden hâldir, ki bu görüş, bir zilhâlden iki<br/>hâlin gelebileceğini ifâde eden âlimlerin görüşüne istinâdendir. Ya da bu kelime,<br/>“sar’â” kelimesindeki niyete alınmış zilhâlden hâldir ki bu da, bir zilhâlden iki hâl<br/>gelemeyeceğini ifâde eden âlimlere göredir.<br/>
Bu açıklamalara göre âyetin mânâsı; “Sen o kavmi bu süre içinde içi boş hurma<br/>
kütükleri gibi yere serilmiş ölüler olarak görürsün” demektir. “Hurma” mânâsına gelen<br/>“nahl” kelimesi, yapısı itibariyle lafzan müfred ama anlam açısından ism-i cins olarak<br/>çoğuldur.<br/>
“İçi boş” şeklinde tercüme edilen “hâviye” kelimesinin aslı “havâ”dır. Bu kök<br/>
Arapçada “boşluk” anlamına gelir. Nitekim karnı boş olan kimsenin bu durumunu ifâde<br/>etmek için bu kökten türeme “hevâ batnuhu mine’t-taâm” denilir. Tekrar âyetin mânâsına<br/>dönecek olursak; “Sen o kavmi bu süre içerisinde, içinde hiç bir şey olmayan, boş<br/>hurma kütükleri gibi görürsün” demek olur. Bir başka ifâdeyle; Âd kavmi boylu-boslu, -<br/>sanki içi boş, dalsız hurma kütükleri gibi- iri kıyım ölüler olarak yere serilmişlerdir.<br/>Onların boş hurma kütüklerine benzetilmeleri, bedenlerinin ruhsuz ve cansız<br/>olmalarından dolayıdır.<br/>
Rivâyete göre onları helâk eden rüzgar, ağızlarından vücudlarının içine girmiş,<br/>
içlerinde ne varsa hepsini gerilerinden dışarı çıkarmış, bunun üzerine içi boş hurma<br/>kütükleri hâline gelmişlerdir. Bu âyet-i kerîme, onların vücudlarının ne kadar iri<br/>olduğuna işâret etmektedir. Zâten, kendileri de Kur’an’ın ifâdesiyle; <i><b>“Bizden daha<br/>kuvvetli kim var”</b></i> (Fussilet, 41/15) diyorlardı. Bu âyet-i kerîme aynı zamanda esen<br/>rüzgarın, onların bedenlerini çürüttüğüne ve yukarda anlatıldığı şekilde hurma<br/>kütüklerine döndüklerine işâret etmektedir. Ayrıca burada, nefis ehlinin gerçek hayatı<br/>olmayan birer ölü mesâbesinde olduklarına dâir işâretler buluyoruz. Çünkü nefis ehli<br/>olan kimseler, Allah ile değil kendi nefisleriyle kaimdirler. Nitekim <i><b>“onlar sanki<br/>duvara dayanmış kütükler gibidir”</b></i> (el-Münafikun, 63/4) âyetinde, bu gibi kimseler<br/>hakkında “hurma kütükleri gibi” ifâdesi kullanılmaktadır. Yâni onlar dış görüntüleri<br/>biçim itibarı ile güçlüdürler. Ancak onların ne mânâları, ne de hayatları vardır.<br/>Hayatları itibar edilecek bir hayat olmadığı gibi, varlıkları da hakîkî bir varlık olamaz.<br/>Çünkü hakîkî bir hayat ve varlık, ancak Allah sâyesinde olur. Dolayısıyla bu âyet-i<br/>kerîmede, aynı zamanda nefse, onun sıfatlarına, bunların içinin boş olduğuna ve<br/>bakâsının olmayacağına işâretler vardır. Çünkü bakâ ancak ve ancak ruhun feyzi ile<br/>olur. Bir başka ifâdeyle üzerine ruhun rutûbetinden serpintiler gelen kişi, Allah’ın<br/>izniyle hayat kazanır ve ilâhî sıfatları kabul edebilecek bir konuma gelir. Eğer böyle<br/>olmazsa ölür ve bozulur.<br/>
