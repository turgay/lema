<a name=2394></a><img src="RuhulBeyan-2394_1.jpg"/><br/>
<i>gönderdik de”</i><br/>
<i>“  ”</i> (Sonra) edâtı, Mûsâ (a.s.)’ın gönderilmesinin de ilâhî sünnetin peşpeşe<br/>
peygamberler gönderme kanununa uygun olarak cereyan ettiğini bildirmek içindir.<br/>Çünkü Allah Teâlâ, kullarına olan rahmetinin kemâli sebebiyle her asırdan sonra yeni<br/>bir asır ve her kavimden sonra yeni bir kavim getirdiği gibi her peygamberden sonra da<br/>yeni bir peygamber gönderir. Mûcizelerin nuruyla insanları tabiat karanlıklarından<br/>çıkarıp hakikat nurlarına ulaştırmak için peygamberinin elinde mucizeler yaratır. Şu<br/>kadar var ki her zaman ve asırda yaşayan insanların çoğu, dinden ve hakîkatlerinden<br/>gâfildir. Dünya denizine dalmışlar, hayvanî ve nefsânî şehvet ve lezzet vâdilerinde<br/>helâk olup gitmişlerdir. Bir biri üstüne kümelenmiş koyu karanlıklar içinde<br/>kalmışlardır.<br/>
Mûsâ (a.s.)’a ayrı ayrı dokuz mucize verilmiştir. Bunlar: Asâ, beyaz el, kıtlık yılları,<br/>
ürünlerin azaltılması, tufan, çekirge, kımıl (haşerât), kurbağalar ve kandır. Bu<br/>mucizelere dair açıklama ileride gelecektir.<br/>
<i>“Firavun”</i>, Amâlika kabilesinden Mısır ülkesinin başına geçen her hükümdara<br/>
verilen lakabdır. Nitekim <i>“Kisrâ” </i>İran hükümdarlarının, <i>“Kayser” </i>Rûm meliklerinin,<br/><i>“Hâkan” </i>Çin meliklerinin, <i>“Tübba‘ ”</i>, Yemen hükümdarlarının, <i>“Kayl” </i>Arap<br/>meliklerinin, <i>“Necâşî” </i>Habeşistan hükümdarlarının, <i>“Halife” </i>Bağdad hükümdarlarının<br/>ve <i>“Sultan” </i>Selçuk sülâlesinden olan hükümdarların lakabıdır.<br/>
Mûsâ (a.s.)’ın gönderildiği Firavun’ın adı Kâbûs’tur. Adının Velid b. Mus‘ab b.<br/>
Reyyân olduğu da söylenmiştir. Kıbtîlerden olup, dört yüz yıldan fazla yaşamıştır.<br/>
Hz. Mûsâ (a.s.)’ın risaleti, gönderildiği kavmin tümüne şamil iken özellikle Firavun<br/>
ve kavminin önde gelen eşrâfına gönderildiğinin belirtilmesi, onların işleri idâre<br/>hususunda asıl ve diğerlerinin her konuda onlara tâbî olmaları sebebiyledir.<br/>
<i>“o mucizeleri inkar ettiler.”</i> Sihir kabul ederek ve layık olduğu değeri vermeyerek<br/>
onlara haksızlık ettiler.<br/>
Ey bakıp düşünme ve ibret alma özelliğine sahıp kişi, akıl gözünle <i>“bak</i><br/>
<i>bozguncuların sonu” </i>onlara yaptıklarımız<i> “nasıl oldu!”</i><br/>
<i>Farsça tefsirde </i>şöyle denilmiştir: “Hz. Mûsâ (a.s.) Mısır’dan kaçıp Medyen’de<br/>
Şuayb (a.s.)’ın sohbetine erdi. Onun kızı Safûrâ ile evlendi. Mısır’a dönmek istediği<br/>zaman yolculuk esnâsında vâdinin sağ tarafına ulaştığında peygamberlik hil‘atini giydi.<br/>Asâ ve beyaz el mucizesi kendisine tahsis edildi. Hak Tâlâ ona: “Mısır’a git, Firavun’u<br/>Rabb’in Teâlâ’ya davet et.” buyurdu. Mûsâ (a.s.) geldi ve Firavun’la karşılaştıktan bir<br/>müddet sonra onu hakka dâvet etti.”<br/>
<b>Haddâdî</b>, <b>İbn Abbas </b>(r.a.)’dan naklen şöyle demiştir: Mûsâ (a.s.)’ın asâsının<br/>
uzunluğu on arşın olup cennet ağacından yapılmıştı. Mûsâ (a.s.) onu toprağa vurur, bitki<br/>çıkarırdı. Yere atar, hızla hareket eden bir yılan olurdu. Taşa vurur, ondan sular<br/>fışkırırdı. Mûsâ (a.s.) bununla Firavun’un kapısına vurunca Firavun pek korktu. Hatta<br/>korkusundan saçları ağardı. İnsanlardan, utandığı için saçlarını siyaha boyadı. Saçlarını<br/>siyaha boyayan ilk kimse Firavun’dur.<br/>
