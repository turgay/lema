<a name=7126></a><img src="RuhulBeyan-7126_1.jpg"/><br/>
<img src="RuhulBeyan-7126_2.jpg"/><br/>
<img src="RuhulBeyan-7126_3.jpg"/><br/>
<img src="RuhulBeyan-7126_4.jpg"/><br/>
Kâfirlere göre uyarının varlığının yokluğu gibi olduğu beyan edilince bunun ardından<br/>
bu uyarıdan kimin etkileneceği beyan edildi ve şöyle buyruldu:<br/>
<b>11. Sen ancak zikre <i>(Kur’an’a)</i></b><b> uyan ve görmeden Rahmân’dan korkan kimseyi</b><br/>
<b>uyarabilirsin. İşte böylesini, bir mağfiret ve güzel bir mükâfatla müjdele.</b><br/>
<i>“Sen ancak” </i>düşünmek yahut öğüt almak sûretiyle <i>“zikre (Kur’an’a) uyan”</i> şeytanın<br/>
adımlarına uymakta ısrar etmeyen <i>“ve görmeden Rahmân’dan korkan”</i> yâni cezâsını<br/>görmediği halde veya gelip çatmadan önce cezâ kendisinden gâib olduğu halde ya da<br/>insanların gözünden ırak tek başına olduğu halde Allah Teâlâ’nın cezâlandırmasından<br/>korkan ve sadece Allah’ın rahmetine güvenip aldanmayan <i>“kimseyi uyarabilirsin.”<br/></i>Yani senin uyarın ancak ona fayda verir.<br/>
Çünkü Allah Rahîm ve Gaffâr (çok merhametli ve bağışlayıcı) olduğu gibi Müntakim<br/>
ve Kahhâr (İntikam alan ve kahreden)’dır. Allah Teâlâ: <i><b>“Rablerinin azabı(na karşı)<br/>emin olunamaz.”</b></i> (el-Meâric, 70/28) buyurduktan sonra onun gazabından ve azabından<br/>nasıl emin olunur ki? Rahmetinden dolayı nimeti çok olan zâtın, peşpeşe gelen<br/>nimetlerini kendisinden kesileceği endişesiyle ondan daha fazla korkulur. Böylece korku<br/>ile beraber kahrı ifâde eden şeylerin zikredilmesi âşikâr olduğu halde korku ile birlikte<br/>Rahmân isminin zikredilmesinin sebebi ortaya çıkmış oldu.<br/>
e<i>t-Te’vîlâtü’n-Necmiyye’</i>de der ki: “...<i>görmeden Rahmân’dan korkan” </i>yani gaybî<br/>
bir nur ile küfür ve isyanın sonunun vahameti müşâhede edilir. O zaman hakkın<br/>şâhidleriyle îmanın tadının kemâli ve irfan rütbesinin yüksekliği gerçekleşir.”<br/>
<i>“İşte böylesini,” </i>Kur’an’a uyan ve Rahman’dan korkanı, günahları için büyük <i>“bir</i><br/>
<i>mağfiret ve” </i>sâlih amelleri için <i>“güzel bir mükâfatla” </i>değeri takdir edilemeyecek olan<br/>cennet ve orada Allah Teâlâ’nın zikrine uyma ve Rahmân’dan korkma özelliklerini<br/>kendinde toplayan kulları için cennette hazırladığı nimetlerle <i>“müjdele.”</i><br/>
“<br/>
”deki “fâ” müjdeyi sıraya koymak veya ondan önce geçen zikre (Kur’ân’a) uyma<br/>
ve Rahman’dan korkma emrinin üzerine müjdeyi emretmek içindir.<br/>
Fakir (<b>Bursevî</b>) der ki: Allah Teâlâ burada müjdeyi iki şeye dayanan iki şeyin sonucu<br/>
kılmıştır. Kur’an hakkında düşünmek veya öğütten etkilenmek îmana götürür, îman da<br/>mağfirete götürür. Çünkü Allah Teâlâ şirk dışında dilediği kullarının günahlarını<br/>bağışlar (bk. en-Nisâ, 4/48). Haşyet (Allah korkusu) hasenâta/iyilikler, hasenât da güzel<br/>mükâfâta götürür. Allah Teâlâ <i><b>“Yaptıklarına karşılık olarak (verilir).” </b></i>(es-<br/>Secde,32/17) buyurmaktadır.<br/>
Bazıları der ki uyarı ancak zikir ehline te’sir eder. Çünkü onlar mezkûrun/zikredilenin<br/>
