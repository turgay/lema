<a name=8008></a><img src="RuhulBeyan-8008_1.jpg"/><br/>
inad yolundan kurtulup olgunluk, saâdet ve mutluluk yoluna muvaffak olan kullardandır.<br/>İnâbe, tevbenin tabiî bir sonucudur. Nasûh yani sağlam bir tevbe olunca Allah’a inâbe<br/>de gerçekleşmiş olur.<br/>
Bazı büyükler şöyle demiştir: Kim şerîat ve tabîat makamında dîni doğru tutmak için<br/>
cehd ü gayret gösterirse Allah o kimseyi tarikat ve nefis makamında dîni doğru tutmaya<br/>hidâyet eder. Kim bulunduğu bu makamda dîni doğru tutarsa Allah Teâlâ o kimseyi<br/>mârifet ve ruh makamında dîni doğru tutmaya muvaffak kılar. Kim bulunduğu bu<br/>makamda dîni doğru tutarsa Allah Teâlâ onu hakîkat ve sır makamında dîni doğru<br/>tutmaya muvaffak kılar. Kim bu makamda da dîni doğru tutarsa o kimsenin işi tamam<br/>olup ilim, irfan, zevk, vicdan, şuhûd ve ayân konularında şânı pek yüce olur. Nitekim<br/>Allah Teâlâ’nın<b> <i>“Bizim uğrumuzda cihad edenleri biz elbette yollarımıza iletiriz”<br/></i></b>(el-Ankebut, 29/69) kavli buna işâret etmektedir.<br/>
Sen her zaman ve her halde gücün yettiği kadar Allah’a yakınlık sebeplerini bütünüyle<br/>
yerine getirmeye çalış. Zîrâ mümin hem itâat hem de isyân hâlindedir. Ve bu durumun<br/>farkındadır. İsyânın isyân olduğunu bilmektedir. Tâat ve isyân karışımı olan bu duruma<br/>bir de istiğfar ve tevbe ilâve edince, artık bu durum tâat üzerine tâat ve yakınlık üzerine<br/>yakınlık olur. Bu sûretle iyi ve kötü amel karışımı olan bu durumun mükâfâtı daha<br/>kuvvetli olur. Bunun sebebi ise müminin yaptığı bu karışık amelin bir mâsiyet olduğuna<br/>inanmasıdır.<br/>
İman, Allah’a yakınlığın en kuvvetli ve en büyük sebeplerinden biridir. Zîrâ o, bütün<br/>
amellerin ve Allah’a yakınlık esbâbının üzerine binâ edildiği esastır. Allah Teâlâ bir<br/>hadis-i kudsîde şöyle buyurmaktadır: <i>“Kulum bana bir karış yaklaşırsa ben ona bir<br/>kulaç yaklaşırım. Kulum bana bir kulaç yaklaşırsa ben ona bir arşın yaklaşırım.<br/>Kulum bana yürüyerek gelirse ben ona koşarak gelirim.”</i><a href="RuhulBeyans.html#8010">[76] </a>Sonuçta Allah’ın kula<br/>olan yakınlığı, kulun Allah’a olan yakınlığından kat kat fazladır. Her hâlukârda mümin<br/>tâat ve yakınlıklardan, sâlih amellerden boş ve uzak kalmaz. Allah Teâlâ bu sayede hatâ<br/>ve günahları siler. Zîrâ kul, günah ve kötülüklerden dönüp Allah’a yönelir ve işi<br/>düzeltirse Allah da o kulun durumunu düzeltir ve elden çıkan nimetleri yeniden ona iâde<br/>eder.<br/>
<b>İbrahim b. Edhem</b> (k.s.) den şöyle bir rivâyet vardır: İsrâiloğulları’ndan biri bir<br/>
buzağıyı annesinin gözleri önünde boğazladı. Bu yüzden adamın eli kuruyup çolak oldu.<br/>Aynı adam bir ara otururken bir kuş yavrusu yuvasından düşüp yerde emeklemeye<br/>başladı. Adam bu yavruyu alıp yuvasına koydu. Allah bu ameli makbul sayarak adamın<br/>elini iyileştirdi.<br/>
Âyette vahdet, riya ve süm’a ehline işâret vardır. Nasıl ki müşriklerin açık şirkleri<br/>
sebebiyle tevhid işi onlara ağır geliyorsa aynı şekilde şirk-i hafî (gizli şirk) olan riya ve<br/>süm’a ehline de vahdet ve ihlâs işi ağır gelir.<br/>
Allah’tan inâyet cezbesiyle bizi cezb etmesini bizi özel hidâyetle şereflendirmesini<br/>
isteriz.<br/>
