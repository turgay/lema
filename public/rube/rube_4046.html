<a name=4047></a><img src="RuhulBeyan-4047_1.jpg"/><br/>
kendilerinden haber verilenler olmasından ileri gelmektedir. Doğrudan onların sözleri<br/>aktarılmış olsaydı, <i>‘keşke müslüman olsaydık!’</i> buyrulurdu.<br/>
Bir hadiste şöyle buyrulmuştur: <i>“Kıyâmet günü gelip de cehennemlikler ile Allah’ın</i><br/>
<i>dilediği kadar ehl-i kıble berâberce ateşe atıldığı zaman kâfirler cehennemdeki ehl-i<br/>kıbleye: ‘Siz müslüman değil miydiniz?’ diye sorarlar. Onlar da: ‘Evet’ derler.<br/>Kâfirler: ‘Şu halde müslüman olmanızın size bir faydası olmamış, siz de bizimle<br/>berâber ateştesiniz!’ derler. Ehl-i kıble: ‘Bizim günahlarımız vardı, onlardan dolayı<br/>burada alıkonulduk.’ derler. Üstün rahmeti sebebiyle Allah kâfirlere gazab eder ve<br/>cehennemdeki bütün ehl-i kıblenin oradan çıkarılmasını emir buyurur. İşte o zaman<br/>kâfirler müslüman olmuş olmayı arzu ederler.”</i><a href="RuhulBeyans.html#4049">[45]</a><br/>
Başka bir hadiste ise şöyle buyrulur: <i>“Rab Teâlâ o kadar merhamet eder ve</i><br/>
<i>kendisine o kadar şef</i>â<i>at için mürâcaat edilir ki sonunda: “Müslümanlardan olan<br/>herkes cennete girsin!” buyurur. İşte kâfirler o zaman müslüman olmuş olmayı<br/>temenni ederler.”</i><a href="RuhulBeyans.html#4049">[46] </a>Yâni en şiddetli bir temennî ve arzu ile isterler.<br/>
Aslında onların müslüman olma arzusu, belli bir vakte mahsus değildir. Bilakis<br/>
cehenneme girmeden önce ve sonra yaşadıkları her an devam eder.<br/>
Bâzıları der ki: Fâsıklık edenler itâatkâr olmuş olmayı, tembellik edenler çalışkan<br/>
olmuş olmayı, gâfillik edenler de zâkir olmuş olmayı arzu ederler.<br/>
<i>Eğer ölen miskin dile geleydi<br/>Feryâd ve inleme ile figan ederdi<br/>Ki: Ey diriler, söz söylemeye imk</i>â<i>n olduğu sürece<br/>Ölmüş adam gibi dudakları birbirine bağlama<br/>Çünkü bizim günlerimiz gaflet ile gitti<br/>Sen bâri birkaç nefesi fırsat say, fırsatı kaçırma</i><br/>
<b>Abdullah b. Mübârek</b> der ki: Şu dünyâyı bırakıp giden mü’min olsun kâfir olsun<br/>
herkes mutlaka pişmanlık duyar ve kendisini kınar. Kâfir aldığı kötü karşılığı gördüğü,<br/>mü’min ise hizmetin gereğini yerine getirmek, haramı terk etmek ve nîmete şükretmek<br/>hususlarındaki eksikliklerini gördüğü zaman pişman olur ve kendisini kınar.<br/>
<b>İbnü’l-Arcî</b> der ki: “Âyetteki inkâr, nîmeti inkâr/nankörlük etmektir. Yâni Allah’ın<br/>
yanlarındaki ve üzerlerindeki nîmetlerini bilmeyenler, birçok defa şükreden, Allah’ın<br/>fazl ve minnetini görerek tanıyan kimselerden olmayı arzu ederler.<br/>
Fakir <b>(Bursevî) </b>der ki: “Küfr lâfzı, Allah’ın birliğini inkâr etme ve nîmete nankörlük<br/>
etme manâlarına şâmil ise de âyet esas itibâriyle ilk mânâ hakkındadır. Kur’ân’ın<br/>işâretleri ve muhtemel delâletleri kabilinden olan ikinci dereceden mânâlar konusunda<br/>ise bir zorluk yoktur. Şu halde sana düşen hepsiyle amel etmektir. Çünkü bu, en iyi yolu<br/>tutmaktır.<br/>
