<a name=3733></a><img src="RuhulBeyan-3733_1.jpg"/><br/>
oturun.” dedi.<br/>
Kardeşleri ortadaki halının etrafına oturdular. O da kendilerine ikramda bulundu.<br/>
Sonra onları ikişer ikişer oturtup iki kişi bir tastan yiyecek şekilde oturtarak ziyâfet<br/>verdi. <i>et-Tibyân</i><b>’</b>da onların sofraya oturtulduğu ifade edilir.<br/>
<b>Kâşifî</b> şöyle der: Yûsuf, bir ana ve babadan olan her iki kardeşin bir sofradan yemek<br/>
yemesini ve bir sofraya oturmasını emretti. Bünyamin yalnız kaldı, gözleri yaşardı ve<br/>ağladı. Hatta baygın düştü de Yûsuf’un emriyle yüzüne gülsuyu serpildi. Ayılınca Yûsuf<br/>ona:<br/>
–“Ey Kenanlı genç, sana ne oldu ki bayıldın?” diye sordu.<br/>Bünyamin:<br/>–“Ey melik, siz herkesin öz kardeşiyle yemek yemesini ferman buyurdunuz. Benim<br/>
Yûsuf adlı ana baba bir kardeşim hatırıma geldi. Kendi kendime: “Eğer kardeşim Yûsuf<br/>hayatta olsaydı, beni yanına oturturdu.” dedim. Bu hâlin şevkinden tâkatsiz düştüm.<br/>Ağlamamın ve bayılmamın sebebi buydu.” dedi.<br/>
Yûsuf:<br/>–“Gel öyleyse ben senin kardeşin olayım ve seninle bir sofrada oturayım.”<br/>Yûsuf emretti, onun sofrasını yukarı kaldırdılar ve perdenin arkasına getirdiler.<br/>
Bünyamin’i de çağırdılar. İşte bu bahane ile <i>“öz kardeşini”</i> Bünyamin’i <i>“yanına aldı”.</i><br/>
Aynı şekilde kalacakları ve geceleyecekleri yer konusunda da onlardan her ikisini bir<br/>
evde misafir etti. Kardeşini ise yanına aldı. Ona:<br/>
–“Evlendin mi?” diye sordu.<br/>Bünyamin:<br/>–“Evet, evlendim, on tane de çocuğum var. Hepsinin ismini de ölen kardeşimin<br/>
adından yola çıkarak koydum.” dedi.<br/>
<i>el-Kısas</i>’ta şöyle anlatılmaktadır:<br/>Bünyamin: “Üç erkek çocuğum oldu.”<br/>Yûsuf: “İsimleri nedir?’<br/>Bünyamin: Birisinin adı Zi’b; yani<b> </b>Kurt’tur.”<br/>Yûsuf: “Sen bir peygamber oğlusun, çocuğuna nasıl vahşî bir hayvan adı verdin?’<br/>Bünyamin: “Ağabeylerim kardeşimi kurt yediğini iddiâ ettiği için oğluma Zi’b Kurt<br/>
adını verdim. Onu çağırdığımda kardeşimi yâd edip ağlıyorum.”<br/>
Bunu duyan Yûsuf da ağladı ve: “Peki ötekinin adı nedir?” dedi.<br/>Bünyamin: “Dem Kan”<br/>Yûsuf: “Bu adı niçin verdin?”<br/>Bünyamin: “Ağabeylerim kardeşimin gömleğini kana bulanmış bir vaziyette<br/>
getirmişler. Oğluma bu adı verdim ki onu çağırdığımda kardeşimi yâd edip ona gözyaşı<br/>dökeyim.”<br/>
Yûsuf yine ağladı ve: “Üçüncüsünün adı nedir?” diye sordu.<br/>
