<a name=7665></a><img src="flower_sep.jpg"/><br/>
<img src="RuhulBeyan-7665_2.jpg"/><br/>
<img src="RuhulBeyan-7665_3.jpg"/><br/>
“<i>Ve</i>” sana yaptığı ihsânlara “<i>şükredenlerden ol.</i>” Senin kendi gayretinle ve amelinle<br/>
değil Allah’ın fazlı ve keremiyle elde ettiğin tevhîd ve ibâdet, kezâ nübbüvet ve risâlet<br/>şükredilmesi gereken nimetler cümlesindendir.<br/>
Bilesin ki şükrün üç derecesi vardır:<br/>1- Sevilip arzu edilen şeylere karşı direnerek şükür. Bu şükürde yahudiler,<br/>
hıristiyanlar ve mecûsîler müslümanlarla ortaktırlar.<br/>
2- İstenmeyen şeylere karşı direnerek şükür. Cennete ilk çağrılacak olanlar, bu şükrün<br/>
sâhipleridir. Çünkü “<i>cennet hoşa gitmeyen şeylerle çevrilmiştir.</i>”<a href="RuhulBeyans.html#7678">[141]</a><br/>
3- Nimeti verenden başkasını görmeyerek nimeti ve şiddeti/sıkıntıyı görmemek. Bu<br/>
müşâhede/görüş ve ondan lezzet almak, lezzetlerin en yücesidir. Çünkü bu sır<br/>makamındadır.<br/>
Şu halde akıllı kimse, sağa sola hiç sapmadan Allah’a yönelmeye çalışır.<br/>Rivâyete göre <b>Zünnûn Mısrî</b> (k.s.), bir ırmağın kenarında abdest almaya niyet<br/>
etmişken güzel bir câriye gördü. Câriye kendisine: “Seni ilk olarak akıllı, sonra âlim,<br/>sonra ârif olduğunu zannettim. Ama sen öyle değilmişsin!” dedi. Zünnûn: “Peki neden?”<br/>diye sorunca da şu cevabı verdi: “Akıllı kimse abdestin faziletlerini bildiği için<br/>abdestsiz dolaşmaz. Âlim olan harama bakmaz. Çünkü âlim mutlaka ilmiyle amel eder.<br/>Ârif ise Allah’tan başka hiçbir şeye iltifat etmez. Çünkü ârifliğin gereği, gerçek<br/>sevgilinin dışındaki bir varlığı O’na tercih etmemektir. Çünkü, O’nun güzelliği<br/>kendisindendir, O’ndan başkasının güzelliği ise O’ndan alınmıştır. Allah’ın dışındaki<br/>varlıklar (gayr) her ne kadar O’nun tecellîsine mazhar olsa da onlara bakmak bir bağdır.<br/>Huzur mutlaklık (ıtlâk) âlemindedir. Bu ise tevhîd olunanı enfüs ve âfâktan kesip<br/>ayırmak demek olan tefrîddir.<br/>
<i>Ey Câmî; iki cihanda da ebedî olan Allah’tır<br/>Mâsivâ ise bâtıl ve boş bir hayaldir</i><br/>
Yüce Allah’tan bu hakîkî tevhîdi niyaz ederiz.<br/>
<i> </i><br/>
<b>67. Onlar Allah’ı hakkıyla tanıyıp bilemediler. Kıyamet günü bütün yeryüzü</b><br/>
<b>O’nun tasarrufundadır. Gökler O’nun kudret eliyle dürülmüş olacaktır. O,<br/>müşriklerin ortak koşmalarından yüce ve münezzehtir.</b><br/>
Abdullah b. Abbâs ve Abdullah b. Mes’ûd (r.anhüm)’ün rivâyet ettiğine göre bir<br/>
yahûdi âlimi Rasûlullah (s.a.)’e gelerek şöyle dedi: “Ey Muhammed! Farkında mısın ki<br/>Allah kıyamet günü gökleri ve yerleri bir parmağına, dağları bir parmağına; su, toprak<br/>
