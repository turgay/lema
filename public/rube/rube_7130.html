<a name=7131></a>bilen kimsenin hiç bir durumda gaflet etmesi doğru olmaz. Bilakis her zaman, her nefes,<br/>her hareket ve her duruşta O’nu gözetip murâkabe eder.<br/>
Bu ismin özelliği kalbleri emre âmâde kılmaktır. Kim bu ismi yirmi parça ekmeğin her<br/>
bir parçasına yirmişer kere okursa halk onun emrine âmâde olur. Eğer “Halkı emrine<br/>âmâde kılmanın faydası nedir?” dersen, şöyle cevap veririm: Bunun faydası, zararı def<br/>etmek veya faydayı elde etmektir. Menfaat ve faydanın en büyüğü ise ta’lim/ilim<br/>öğretmek ve irşâddır.<br/>
Bazı büyükler, tasarrufu terk etmeyi ve bir tür hîle/çareye başvurmak sûretiyle halk<br/>
tarafına iltifatı bırakmayı tercih etmişlerdir. Çünkü Allah Teâlâ dilediğini yapar. En<br/>önemlisi emre boyun eğecek ve hakka itaat edecek şekilde nefs-i emmâreyi emrine<br/>âmâde kılmaktır. Nefsi üzerinde hâkimiyeti olmayan kimse, zâhirde kendisine itâat<br/>edilen birisi de olsa hakîkatte zelil olur.<br/>
<i>et-Te’vîlâtü’n-Necmiyye</i>’de der ki: “Kulların bize yaklaşmak için yaptığı her şeyi<br/>
apaçık bir kitapta yazmışızdır. Yani onun eserlerini/izlerini ve nurlarını sevdiklerimizin<br/>kalblerinin levh-i mahfûzunda sâbit kılmışızdır.”<br/>
Bilesin ki insân-ı kâmilin kalbi, açık bir kitap (imâm-ı mübîn) ve ilâhi bir levh-i<br/>
mahfuzdur. O kalpte idraki beşer sınırında olan ve keşfi küllî aklın kudretinde bulunan<br/>nice melekût nurları nakşedilmiş ve ceberût sırları yerleştirilmiştir. Bu durum kalbde<br/>her iki cihana âid zerre kadar bir sûret kalmayacak şekilde kalbin tasfiye ve<br/>temizlenmesinden sonra hâsıl olur. Tasfiyenin mânâsı, varlığı hakîkî olanın<br/>(mütehakkak) ortaya çıkması için vehmedileni (mütevehhemi) izâle etmektir.<br/>Mütevehhem ve mütehakkakı bilip birbirinden ayırmayan mütehakkaktan mahrum olur.<br/>
<b>Molla Câmî</b> der ki:<br/>
<i>Bir köpek ağzında kemik gidiyordu.<br/>Yolu bir akarsuya vardı.<br/>Su son derece saf ve berraktı.<br/>Kemiğin aksi o suda göründü.<br/>Zavallı köpek zannetti ki<br/>Suda bir başka kemik var.<br/>Ağzını açıp da ona koşunca,<br/>Ağzındaki kemik suya düştü.<br/>Yok olanı var zannetti,<br/>Bu yüzden olan var olan, kaybetti.</i><br/>
Akıllı olana lâzım olan hakîkatin sûretinin, varlığın hakikatinin görünüp ortaya<br/>
çıkması, ıyan ve şuhûd (müşâhede) kemâl üzere hâsıl olması için kalb aynasını<br/>cilâlamaktır. Yüce Allah’tan bizi saf ve temiz kullarından kılmasını, bulanıklıklardan ve<br/>sürçmelerden korumasını niyaz ederiz. Çünkü her ilim ve amelden maksûdun gayesi ve<br/>emelin nihâyeti O’dur.<br/>
