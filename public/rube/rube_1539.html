<a name=1540></a><img src="RuhulBeyan-1540_1.jpg"/><br/>
<img src="RuhulBeyan-1540_2.jpg"/><br/>
<img src="RuhulBeyan-1540_3.jpg"/><br/>
Daha sonra Allah Teâlâ geçen cümlenin hükmünü tekid ederek şöyle buyurdu: <i>“Kim</i><br/>
<i>bir kötülük yaparsa”</i> çirkin amel yapan, er geç <i>“onun cezâsını görür.”</i><br/>
Rivâyet edildiğine göre bu âyet nazil olduğunda Hz. Ebû Bekir (r.a.) Rasûlullah<br/>
(s.a.v)’e: “Bu âyete göre kim kurtulabilir ki?” dedi. Bunun üzerine, Rasûlullah (s.a.v):<br/><i>“Sen hiç hüzünlenmez, hastalanmaz veyâ baş ağrısı çekmez misin?”</i> diye sordu. O da:<br/>“Evet yâ Rasûlallah.” diye cevap verdi. Rasûlullah (s.a.v) ona: <i>“İşte bunlar senin için<br/>birer cezâdır.”</i> diye karşılık verdi.<a href="RuhulBeyans.html#1545">[163]</a><br/>
Ebû Hureyre (r.a.) da şöyle demiştir: “Bu âyet indiği zaman biz ağlayıp hüzünlendik<br/>
ve “Yâ Rasûlallah, bu âyet geriye hiç bir şey bırakmamış” dedik. Bunun üzerine şöyle<br/>cevap verdi: <i>“Dikkat edin! Nefsim kudret elinde olan Allah’a yemin ederim ki bu âyet<br/>sizin için indirildi. Ama kolaylaştırın, orta yolu tutun ve doğruluktan ayrılmayın.<br/>İfrata kaçmayın ki ibâdette nefsinizi yorup da bıkkınlığa yol açarak ameli terk<br/>etmeyesiniz.”</i><a href="RuhulBeyans.html#1545">[164] </a><i>“el-Mekâsıdü’l-Hasene”</i>de bu şekilde rivâyet edilmiştir.<br/>
<i>“ve kendisi için Allah’tan başka dost, yardımcı da bulamaz.”</i> Allah’ın dostluğundan<br/>
ve yardımından mahrumsa kendisinden azâbı uzaklaştırmak için dost ve yardımcı<br/>bulamaz.<br/>
<b>124- Erkek olsun, kadın olsun, her kim de mü’min olarak sâlih <i>(iyi) </i></b><b>işler yaparsa,</b><br/>
<b>işte onlar cennete girerler ve zerre kadar haksızlığa uğratılmazlar.</b><br/>
<i>“Erkek olsun, kadın olsun, her kim de mü’min olarak” </i>yapılan güzel amellerin<br/>
mûteber olması için îman şarttır. Çünkü îmanı olmayanın ameli mûteber değildir. <i>“İyi<br/>işler yaparsa”</i> Yâni iyi işlerin bir kısmını, birazını yaparsa, demektir. Çünkü her insan<br/>bütün iyilikleri yapma imkânına sahip olmadığı gibi hepsini yapmakla sorumlu da<br/>değildir. Ancak sorumlu olduğu ve gücü yettiği kadarını yapar. Nice mükellef insanlar<br/>vardır ki, kendilerine hac, cihad ve zekât farz değildir. Hattâ bâzı durumlarda namaz<br/>bile sâkıt olur. <i>“İşte onlar”</i> yâni sâlih amel işleyen mü’minler <i>“cennete girerler ve<br/>zerre kadar haksızlığa uğratılmazlar.”</i> Hakettikleri mükâfât eksiksiz olarak kendilerine<br/>verilir.<br/>
Âyetteki <i>“nakîr” </i>kelimesi <i>“nukre”</i>den gelmiştir. O da hurma çekirdeğinin üzerindeki<br/>
çukurcuktur ki hurma oradan filizlenir. Bu kelime, azlık ve küçüklük ifâde etmek için<br/>kullanılır.<br/>
İtâat edip sâlih ameller işleyen mü’minin mükâfâtı eksilmeyeceğine göre âsînin de<br/>
cezâsı artmayacaktır. Çünkü amellerin karşılığını veren merhamet edenlerin en<br/>merhametlisi olan Allah’tır. Bir hadis-i şerifte Peygamberimiz (s.a.v.) şöyle<br/>buyurmuştur: <i>“Allah Teâlâ bir tâate on hasene, bir günaha ise bir cezâ va’detmiştir.</i><br/>
