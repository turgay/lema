<a name=1030></a><img src="RuhulBeyan-1030_1.jpg"/><br/>
<img src="RuhulBeyan-1030_2.jpg"/><br/>
<img src="RuhulBeyan-1030_3.jpg"/><br/>
<img src="RuhulBeyan-1030_4.jpg"/><br/>
<img src="RuhulBeyan-1030_5.jpg"/><br/>
<img src="RuhulBeyan-1030_6.jpg"/><br/>
<b>ANCAK İSLÂM</b><br/>
<i> </i><br/>
<i> </i><br/>
<i> </i><br/>
<b>84. De ki: biz Allah’a, bize indirilene, İbrâhîm, İsmâîl, İshâk, Yâkub ve Yâkub</b><br/>
<b>oğullarına indirilenlere, Mûsâ, Îsâ ve <i>(diğer) </i></b><b>peygamberlere Rableri tarafından<br/>verilenlere îman ettik. Onları birbirinden ayırdetmeyiz. Biz ancak O’na teslim<br/>oluruz.</b><br/>
<b>85. Kim, İslâm’dan başka bir din ararsa, bilsin ki kendisinden <i>(böyle bir din)</i></b><b> aslâ</b><br/>
<b>kabul edilmeyecek ve o, âhirette ziyan edenlerden olacaktır.</b><br/>
<i>“De ki: Allah’a îman ettik.”</i> Bu ifade, Hz. Peygamber’e aşağıda zikredilecek şeylere<br/>
îman ettiğini açıklamasına dâir bir emirdir. “Îmân ettik” lâfzındaki çoğul zamiri, Hz.<br/>Peygamber (s.a.)’in, ne kadar yüce bir mevkide bulunduğunu; ne kadar değerli olduğunu<br/>bildirmek içindir. <i>“Bize indirilene”</i> ki bu Kur’ân’dır. <i>“İbrâhîm’e, İsmâîl’e, İshâk’a,<br/>Yâkub’a ve esbâta indirilene”</i> sahifelere.<br/>
<i>“Esbât”</i> kelimesi, torun mânasına gelen <i>“sıbt”</i>ın çoğuludur. Bu torunlardan maksat,<br/>
Yâkub (a.s.)’ın torunları on iki oğlu ve bunların zürriyetleridir. Bunların tamamı, Hz.<br/>İbrâhîm (a.s)’ın torunlarıdır. <i>“Mûsâ’ya ve Îsâ’ya”</i> verilen Tevrat ve İncil ve<br/>gösterdikleri diğer mûcizelere. Burada Hz. Mûsâ ile Hz. Îsâ’nın özel olarak<br/>zikredilmesinin sebebi, yahûdî ve hıristiyanlarla konuşulmasıdır. Gerek adı geçen,<br/>gerekse adı geçmeyen <i>“bütün peygamberlere Rableri tarafından verilene”</i> kitap ve<br/>mûcizelere <i>“inandık.”</i> yahûdî ve hıristiyanların âdeti olduğu üzere, bazısına inandık;<br/>bazısına inanmadık diyerek <i>“Onlar arasında bir ayrım yapmayız.”</i> Bilakis, herbirinin<br/>doğruluğuna kendi zamanlarında kendilerine vahyedilenlerin hak olduğuna inanırız.<br/>
<b>İmam Râzî</b>, tefsîrinde şöyle diyor: “Alimler, şerîatları neshedilen önceki<br/>
peygamberlere nasıl îman edileceği hakkında farklı görüşlere sahiptirler. Bu farklılığın<br/>temelinde yatan sebep ise peygamberin şerîatı mensûh olunca peygamberliğinin de<br/>mensûh olup olmayacağı meselesidir. Böyle bir peygamberin, peygamberliğinin de<br/>mensûh olacağını söyleyenler; “Biz, bunların bir zamanlar nebî veya rasûl olduklarına<br/>inanıyoruz, ama şu anda nebî veya rasûl olduklarına inanmayız” derler. Bir peygamberin<br/>şerîatinin neshedilmesinin peygamberliğinin de neshedilmesini gerektirmeyeceğini<br/>
