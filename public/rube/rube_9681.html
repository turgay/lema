<a name=9682></a>darlıklardan kurtarır, ona bir çıkış yolu ihsan eder ve hiç ummadığı yerden Vehhâb<br/>isminin feyzinden kesp/kazanma ve içtihad/çalışma yoluyla değil de vehb/bağışlama<br/>yoluyla rızıklandırır.<br/>
<i>“Kim Allah’a güvenirse Allah ona yeter…”</i><b> </b>Âyet metninde yer alan “tevekkül”<br/>
kalbinin, insanın elindeki her mevcudda ve eline geçmeyen her hususta sakin ve huzurlu<br/>olması, kalbin her türlü alakadan yüz çevirerek her hâlükârda Allah Teâlâya bağlanması<br/>demektir. Âyetteki “hasbuhû” ifâdesi de “kâfi, yeter” anlamınadır. Buna göre âyetin<br/>mânâsı: “Kim Allah’a güvenirse Allah Teâlâ bütün işlerinde ona yeter ve ona her şeyi<br/>verir. O kadar verir ki artık kul, bu bana yeter der.”<br/>
“Rızık konusunda Allah Teâlâ’nın hükmü değişmediğine göre tevekkülün ne anlamı<br/>
kalıyor?” şeklindeki bir soruya şöyle cevap vermemiz mümkündür: Allah’a tevekkül<br/>eden kimsenin kalbi kötü düşüncelerden boş, kafası sakin olur ve Yüce Allah’ın<br/>hükmünü çirkin görmez, bu itibarla tevekkül övülen bir nitelik olmuştur. Nitekim<br/>Peygamber Efendimiz (s.a.) şöyle buyururlar: <i>“Şâyet siz Yüce Allah’a hakkıyla<br/>tevekkül edip güvenmiş olsaydınız, Allah</i> <i>Teâlâ sizi sabahleyin karnı aç olarak<br/>(rızkını aramak üzere) yuvasını terkeden ve akşamleyin karnı doymuş olarak dönen<br/>kuşları rızıklandırdığı gibi</i> <i>rızıklandırırdı.”</i><a href="RuhulBeyans.html#9689">[194]</a><br/>
Bu hadis-i şerif kesinlikle çalışmaktan geri kalmayı ifâde etmiyor, tam tersine rızkın<br/>
aranması gerektiğini belirtiyor. Çünkü hadis-i şerifte kuşun sabahleyin yuvasından<br/>ayrılıp akşamleyin döndüğü yâni daima hareket hâlinde olduğu ifâde ediliyor. Tevekkül<br/>ancak geçim temini için gerekli gayret ve çabadan sonra olur. Bu, tıpkı bir çiftçinin<br/>tohumunu tarlaya attıktan sonraki tevekkülüne benzer. Selef âlimleri: “Ticaret yapıp<br/>kazanınız, çünkü siz öyle bir zamanda yaşıyorsunuz ki sizden biri muhtaç duruma<br/>düştüğünde yiyecek olduğu ilk şey dinidir. Bunlar muhtaç birini cenazeye gelmiş cemâat<br/>içerisinde gördüklerinde ona “sen dosdoğru dükkanına git” derlerdi.<br/>
<i>Mesnevî’</i>de şöyle gelmiştir:<br/>
<i>Eğer tevekkül edeceksen çalışmada, işte tevekkül et<br/>Önce ekin ek, daha sonra Cebbâr’a dayan.<br/>Kazanan Allah sevgilisidir işâretini dinle!<br/>Tevekkülden dolayı sebebe sarılmada tenbel olma.</i><br/>
Her türlü hareket ve kazançtan geri duran kâmil kimselere gelince, bunların gittikleri<br/>
yol zor olur. Dinde zayıf olan kimseler bu yolu tutamazlar. Yukarda zikredilen hadis-i<br/>şerif gösteriyor ki, gerçekten tevekkül eden kimse kuşlar gibi belirli bir rızka ve<br/>kendine ayrılmış olan gıdaya dönen kimse değildir ki tevekkülü bozulmasın. Ancak kişi<br/>mükemmellerden olursa buna bir diyeceğimiz olamaz. Çünkü onların gözünde muayyen<br/>rızık ile muayyen olmayanı eşittir. Çünkü onların kalpleri sadece Allah’a bağlıdır,<br/>O’ndan başka hiçbir şeye bağlı değildir.<br/>
<i>et-Te’vilâtü’n-necmiyye</i>’de bu âyet-i kerîme şöyle tefsir olunur: Her kim kendi rızkı<br/>
