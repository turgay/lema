<a name=1119></a>Bu durumda akıllı olanlar, hiç vakit kaybetmeden her çeşit hayra, başkalarına ihsânda<br/>
bulunma yollarına ve hasenâta koşmalıdırlar. Çünkü bir işi sonraya bırakmakta çeşitli<br/>âfetler vardır.<br/>
<i>Şimdi tohum ekme zamanıdır. Eğer iyi yetiştirirsen,<br/>Hasad mevsiminde harmandan ümidvâr olabilirsin.</i><br/>
Yani cennete girmeyi arzuluyorsan, yaşadığın sürece çeşitli yollarla Rabbine ibâdet<br/>
et. Çünkü fırsat ganimettir. Allah’a doğru yol alırken işi yavaştan alanlar zararlı çıkar.<br/>
<i>Ey sâkî, gel bize de ihsân et!<br/>Gecikmede âfetler vardır.</i><br/>
Ömürlerini hevesleri peşinde koşarak geçirenler, kıyâmette hasret ve nedâmet<br/>
çekerler.<br/>
<i>Ey oğul, sermaye ile yararlanmak mümkündür.<br/>Ama sermayesini tüketmiş olandan ne hayır gelir?</i><br/>
Allah Teâlâ insanı hem cennete girsin; cennet derecelerine yükselsin diye, hem de<br/>
cehenneme girsin; cehennem derekelerine yuvarlansın diye yaratmıştır. Sonra da cenneti<br/>müjdeleyip; cehennemden korkutan peygamberler göndermiştir. Şu âyet-i celîlede<br/>olduğu gibi Allah Teâlâ cehennemden korkup sakınmaya teşvik etmektedir: <i>“Kâfirler<br/>için hazırlanmış olan cehennemden korunun.”</i> Şu âyeti ile de cennete koşmaya teşvik<br/>etmektedir: <i>“Rabbinizden bir mağfirete koşun.”</i> takvâ vasıtası ile Rabbinize yakın<br/>makamlardan bir makama koşun <i>“ve eni göklerle yer kadar olan cennete koşun!”</i> Yani<br/>uzunluğu göklerle yerden daha fazla olan cennete koşun.<br/>
Bu ifadede, cennete ulaşmanın, göklerde ve yerde bulunan şeylerden vazgeçtikten<br/>
sonra mümkün olabileceğine işaret edilmektedir. Göklerde ve yerde bulunan şeyler, beş<br/>duyu organının kavrayabildiği, elle tutulur, gözle görülür nesnelerdir. Bunlardan<br/>vazgeçmek ise, nefsi, kötü huylardan tezkiye etmek demek olan “takvâ” ile mümkün<br/>olur. Nitekim <i>“o cennet takvâ sahipleri için hazırlanmıştır.”</i> buyurulmaktadır. Çünkü<br/>melekût âlemine ancak kendisiyle girilen takvâ, “nefsi tezkiye etmek”tir. Îsâ (a.s.)’ın şu<br/>sözü de buna delâlet eder: <i>“İki kere doğmayanlar, göklerin ve yerin melekûtuna asla<br/>giremezler.”</i> Burada bahsedilen “ikinci doğum”, nefsi, hayvânî sıfatlardan arındırarak<br/>bu sıfatların etkisinden kurtulmaktır. Göklerin ve yerin melekûtuna girmek ise, ruhânî<br/>sıfatlarla bezenmektir.<br/>
<i>“Takvâ sahipleri için hazırlanmıştır.”</i> âyet-i kerîmesi, cennet bunlara özgüdür,<br/>
demektir. Takvâ sahiplerinin yerleri; cennetin en yüce dereceleridir. Bu yüceliklere<br/>ulaşmak ise nefislerin takvâ ve tezkiyeleri nisbetinde gerçekleşir. Allah Teâlâ,<br/>cümlemizi bütün şerlerden, bütün günahlardan koruyarak, iyi ve hayırlı kişilerin<br/>
