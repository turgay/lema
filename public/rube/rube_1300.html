<a name=1301></a>ile bekar olarak zinâ edenler kasdedilmiştir. Nitekim bunlara verilen cezânın, müebbet<br/>hapis cezâsından daha hafif olması da bunu göstermektedir. Böylece bu âyetin bir<br/>öncekinin tekrârı olma durumu da ortadan kalkar. Suçları kesinleştikten sonra <i>“Onlara<br/>eziyet edin”, </i>kınayın, kötüleyin ve onlara şöyle deyin: “Utanmadınız mı? Allah’tan<br/>korkmadınız mı?”<br/>
<i>“Eğer”</i> önleyici eziyet tedbîri ve kınama cezâsı sebebiyle yaptıkları bu fuhuştan<br/>
<i>“tevbe eder, uslanırlarsa”, </i>amellerini ıslâh edip hallerini değiştirirlerse eziyet ve<br/>kınamaya son vererek <i>“artık onlara cezâ verip eziyet etmekten vazgeçin.” </i>Çünkü<br/>tevbe ve hâlini ıslâh etme, kötülenmeye ve cezâya çarptırılmaya müstehak olma<br/>durumunu engeller. <i>“Allah, tevbeleri çok kabûl edendir ve çok esirgeyendir”,</i> rahmeti<br/>boldur.<br/>
Evli bir erkek ve evli bir kadın zinâ ederlerse, had olarak, sâdece recmedilirler. Evli<br/>
değillerse, hadleri sâdece sopadır. Biri evli, diğeri değilse evli olan recmedilir,<br/>olmayana ise sopa atılır.<br/>
Evli erkek (muhsan), ergen, akıllı, müslüman ve hür bir kadınla sahîh bir nikah ile<br/>
cinsî temasta bulunan akıllı, ergen, müslüman ve hür erkektir.<br/>
<i>“Recm” </i>Tevrat’ta emredilmişti. Sonra Kur’an’ın eziyeti emreden bu âyetiyle<br/>
neshedildi. Sonra eziyet, hapsi emreden âyetle neshedildi. Eziyet verme âyeti, her ne<br/>kadar Kur’ân’ın tertip ve sırasına göre sonra ise de hapis âyetinden önce nâzil olmuştur.<br/>Sonra hapis âyeti de <b>Ubâde b. Sâmit </b>(r.a.)’ın Hz. Peygamber (s.a.)’den rivâyet ettiği:<br/><i>“Bekar, bâkire ile zinâ ettiğinde cezâları yüz sopa ve bir sene sürgündür. Evli evli ile<br/>zinâ ettiğinde ise cezâları, yüz sopa ve taşla recmdir.”</i> hadîsiyle neshedildi.<a href="RuhulBeyans.html#1303">[223]</a> Sonra<br/>bu hükümlerin hepsi <i><b>“Zinâ eden kadın ve zinâ eden erkekten herbirine yüz sopa<br/>vurun.” </b></i>(en-Nûr, 24/2) âyetiyle neshedildi ve zinâ eden bütün erkek ve kadınlara<br/>uygulanacak hadd, sopa oldu. Sonra bu da Mâiz (r.a.) hadîsine göre evli hakkında<br/>sâdece recm tatbîk edilmesi ile neshedildi. Sopa cezâsı hükmü ise sâdece evli<br/>olmayanlara kaldı. Konuyla ilgili âyet ve hadislerin teşrî sıralaması bu şekildedir. Biz<br/>Hanefîlere göre bu konudaki hüküm, bu şekilde yerleşmiş bulunmaktadır. Bu konu, <i>et-<br/>Teysir Tefsiri</i>’nden alınmıştır.<br/>
Şu halde her müslümanın zinâdan tevbe etmesi ve insanları da ondan menetmesi<br/>
lâzımdır. Çünkü zinânın ortaya çıktığı her yeri Allah Teâlâ, tâûnla mübtelâ kılar ve<br/>fakirliklerini artırır.<br/>
<b>İbn Mes’ûd </b>(r.a.) şöyle diyor:<i> “Hz. Peygamber (s.a.)’e, Allah katında en büyük</i><br/>
<i>günahın ne olduğunu sordum. Bana şöyle cevap verdi: “Seni yarattığı halde Allah’a<br/>ortak koşmandır.” “Sonra hangisidir?” </i>deyince,<i> “Seninle birlikte yiyeceği<br/>endîşesiyle çocuğunu öldürmendir.” </i>buyurdu. <i>“Peki sonra nedir?” </i>diye sordum. Hz.<br/>Peygamber: <i>“Komşunun hanımıyla zinâ etmendir.”</i> buyurdu.”<a href="RuhulBeyans.html#1303">[224]</a><br/>
En büyük zinâ, üzerinde ısrar edilen zinâdır. Bu zinâyı yapan kişi ise hanımını<br/>
boşadığı halde rezil olmamak için bunu insanlara açıklamayarak haram olmasına<br/>rağmen hâlâ hanımıyla birlikte yaşayan kişidir. Bu adam nasıl olur da bütün sırların<br/>
