<a name=7590></a>Allah onunla mü’min kullarının kalbinin lambasını aydınlatır. İslâm da îman nurunun<br/>ışığıdır ki onların göğüslerindeki kandillikler bu ışıkla aydınlanır. Yâni hakîkatte Allah<br/>kimin göğsünü İslam nurunun ışığıyla açarsa, o Rabbinin inâyet nazarından bir nur<br/>üzeredir. Bu nûrun emarelerinden birisi de dünya muhabbeti, onun ziynet ve<br/>şehvetlerinin sevgisi gibi yerilmiş nefsânî sıfatların karanlıklarının izlerinin<br/>silinmesidir. Âhiret ve onun için amel-i sâlih işleme sevgisini sâbit kılmak, övgüye<br/>değer güzel huylarla bezenmektir. Nitekim Allah Teâlâ şöyle buyurur: <i><b>“Allah dilediğini<br/>siler dilediğini sâbit bırakır.” </b></i>(er-Ra’d, 13/39). Bu nurun alâmetlerinden biri de<br/>kalblerinin Allah anıldığı zaman yumuşaması ve bunun sonucu olarak Allah’a kavuşma<br/>ve O’na yakın olma şevklerinin artmasıdır. Artık onlar dünyanın mihnetlerinden,<br/>hayvânî, yırtıcılara mahsus ve şeytânî vasıfların ağırlıklarını yüklenmekten bıkıp<br/>usanarak Allah’a firar ederler. O’nun sıfatlarının nurlarıyla pür-nûr olurlar. Şu nurlar<br/>bunlardandır: İlim nuru ile elde edilen <i>levâih nûru</i>, anlamanın beyânı/açıklığı sâyesinde<br/>ortaya çıkan <i>levâmi’ nûru</i>, yakînin artmasıyla ortaya çıkan <i>muhâdara nûru</i>, sıfatların<br/>tecellîsiyle ortaya çıkan <i>mükâşefe nûru</i>, sonra zâtın zuhûruyla ortaya çıkan <i>müşâhede<br/>nûru</i>, sonra tevhîdin hakîkatleri sâyesinde zuhur eden samediyyetin celâlinin nurları<br/>bunlardandır. İşte o zaman ne vecd ne vücud, ne kasd ne maksûd, ne yakınlık ne uzaklık,<br/>ne visâl ne de hicrân kalır. “<i><b>O’nun zâtı dışında her şey yok olucudur</b></i><b>.</b>” (el-Kasas,<br/>28/88) Hayır “<i><b>O yücedir. O, tek ve kahhâr olan Allah’tır.</b></i>” (ez-Zümer, 39/4)<br/>
<i>Ey Câmî, uzaklık ve yakınlığı düşünme<br/>Ne yakınlık var ne uzaklık, ne vuslat var ne ayrılık</i><br/>
<b>Vâsıtî</b> der ki: “Sâyesinde göğsün açıldığı bu nur, öyle büyük bir vergidir ki, ilâhî<br/>
inayet ve gözetime mazhar kılınmak sûretiyle desteklenenler dışında kimse bu nuru<br/>kaldıramaz. Çünkü inayet zâhirî organları ve bedenleri korur. Gözetim (riâyet) ise<br/>hakîkatleri ve ruhları korur.”<br/>
<i>Keşfü’l-esrâr</i>’da der ki: “Bilesin ki insanın gönlünde dört perde vardır: <i>Birinci perde</i><br/>
sadrıdır ki teslimiyyet ahdinin yerleşme yeridir. Nitekim Allah Teâlâ “<i>Allah’ın göğsünü<br/>İslâm’a açtığı kimse</i>...” buyurur.<br/>
<i>İkinci perde</i>, kalp’tir. İman nurunun mahallidir. Hak Teâlâ şöyle buyurur: “<i><b>Allah</b></i><br/>
<i><b>onların kalblerine îmânı yazmış bulunmaktadır</b></i>.” (el-Mücâdele, 58/22).<br/>
<i>Üçüncü perde</i>, fuâd’dır. Hak müşâhedesinin ser-perdesidir. Hak Teâlâ şöyle buyurur:<br/>
“<i><b>fuâd gördüğünü yalanlamadı</b></i>.” (en-Necm, 53/11).<br/>
<i>Dördüncü perde</i>, şegâf’tır. Aşk yolcusunun menzilidir. Hak Teâlâ şöyle buyurur:<br/>
“<i>(Yusuf ’un) <b>sevdası onun kalbine işlemiş</b></i>” (Yûsuf, 12/30)<br/>
Âlemlerin Rabbi olan Allah ürküp kaçmış olanı lütuf kemendi ile din yoluna çekmek<br/>
istediğinde, önce onun sadrına nazar eder ki sinesi hevâdan ve bid’atlerden arınsın ve<br/>sünnet caddesinde sapasağlam dursun. Sonra onun kalbine nazar eder ki onu dünya<br/>pisliklerinden ve kendini beğenme, hased, kibir, riyâ, hırs, düşmanlık ve ahmaklık gibi<br/>
