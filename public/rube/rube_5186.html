<a name=5187></a><img src="flower_sep.jpg"/><br/>
<img src="RuhulBeyan-5187_2.jpg"/><br/>
yapmıştır” diyerek onlara karşı delil ileri sürmek ve onları ayıplamaktı. Nitekim <i>el-<br/>İrşâd</i>’da ve diğer tefsirlerde böyle denilmektedir.<br/>
Rivâyet olunur ki Âzer, bayram günlerinde İbrâhim (a.s.)’ı alıp götürdü. Önce<br/>
puthâneye vardılar. Oraya girip ilahlarına secde ettiler. Beraberlerinde getirdikleri<br/>yemek ve ekmekleri de putların arasına bıraktılar. “Şimdi, ilahların bereketi<br/>yemeklerimize sinecek.” dediler ve gittiler. Hz. İbrahim ise orada kaldı. Putlara baktı ve<br/>küçümseyen bir tavırla şöyle dedi: “Size ne oldu da konuşmuyorsunuz, ne oldu da bu<br/>yemekleri yemiyorsunuz?” Sonra orada asılı duran bir balta gördü. Onu aldı ve<br/>içlerinde büyük olanı hariç, hepsini kırdı. Baltayı onun boynuna astı. Orada bırakılan<br/>yemekleri de döktükten sonra evine döndü.”<br/>
<b>İmam (Râzî)</b> şöyle demiştir: “Eğer ‘İbrahim (a.s.)’ın kavmi aklı başında insanlar<br/>
idiyse putların kendilerine söylenen hiçbir şeyi işitmediklerini ve onların hiç kimseye<br/>ne zararı, ne de faydasının dokunmayacağını mutlaka bilirlerdi. Bu durumda onları<br/>kırmaya ne hâcet vardı? Bu konuda söylenecek son söz şudur: Onlar tıpkı bizim mushafa<br/>ve mihraba saygı göstermemiz gibi putlara hürmet gösteriyorlardı. Hâl böyle olunca<br/>putları kırması onların değerini düşürmez. Yok eğer bu kavim akıllı kimseler değil<br/>idiyseler onlarla münâzara etmek ve onlara peygamber göndermek yerinde olmazdı.”<br/>denirse, bunun cevabı şöyledir: “Onlar aklı olan insanlardı. Putların zararı da faydası<br/>da olmadığını biliyorlardı. Ancak onlar, bu putların yıldızların heykelleri olduğuna,<br/>kendilerine tapınanlara faydaları dokunan tılsımları bulunduğuna ve onları hafife<br/>alanlara mutlaka bir zarar dokunacağına inanıyorlardı. Hz. İbrahim ise onların putlarını<br/>kırdı, fakat ona hiçbir zarar dokunmadı. İşte bu onların inançlarının yanlış olduğuna<br/>delâlet etmiştir.”<br/>
Âyette işâret vardır ki insan kendi nefsine ve tabîatına bırakılırsa, Hz. İbrahim’in<br/>
babası Âzer’in putlar yontup yaptığı gibi nefsin hevâsından putlar yapar. Ama kendisine<br/>ezelî inâyet ulaşır ve ilâhî yardımlarla desteklenirse, hevâ putlarını kırar. Put yapmak<br/>bir yana putları paramparça eder. Tıpkı İbrâhim (a.s.)’ın, babasının yonttuğu putları<br/>kırdığı gibi. Eğer bir kimse ilâhî yardımdan mahrum bırakılanlardan ise tıpkı<br/>Nemrud’un kavmi gibi hakkı bâtıl, bâtılı da hak görür.<br/>
<b>Hucendî</b> der ki:<br/>
<i>Gurur putunu kır, çünkü âşıklar yolunda<br/>Kırılan bir put, yüzlerce ibadetten yeğdir</i><br/>
<b>59. “Bunu ilahlarımıza kim yaptı? Muhakkak o, zalimlerden biridir.” dediler.<br/></b>Bayram yerinden dönüp de olup biteni gördükleri vakit: <i>“Bunu ilahlarımıza kim</i><br/>
