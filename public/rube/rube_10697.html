<a name=10698></a><img src="RuhulBeyan-10698_1.jpg"/><br/>
<img src="flower_sep.jpg"/><br/>
<img src="RuhulBeyan-10698_3.jpg"/><br/>
<b>6. Yere ve onu yapıp döşeyene,<br/></b>Yani üzerindekiler yaşayabilsinler diye yeri her yönden su üzerinde yayıp döşeyene.<br/>Bu sûrede bazı yaratılmışlarının özel olarak zikredilmesi, Yaratan’ın onlara<br/>
atfedilmesi, hem onlara hem de Allah’a yemin edilmesi, onların ve Allah’ın tâzime<br/>müstehak olma konusunda eşit olmalarından değildir. Tam tersine bu şekilde<br/>sıralanmasındaki nükte, âlemin yaratıcısının varlığını, kudretinin kemâlini ortaya<br/>çıkarmak ve insan aklının mümkün olduğu kadar Allah’ın celal ve şânının azametini<br/>idrak etmesini sağlamaktır. Çünkü Allah Teâlâ dış dünyada görülen mahlukların içinde<br/>şeref ve faydası en büyük olan güneşe yemin etti. Onu ışığı olmak, ayın izlediği bir<br/>varlık olmak, gün ortasında parlamak ve gece olunca gizlenmek gibi dört vasfını ifâde<br/>buyurdu. Ardından güneşin yol alıp gittiği yer ve ondan daha büyük olan semâya yemin<br/>etti. Böylece bu ikisinin durumunun büyüklüğüne dikkat çekti. Çünkü bir şeye yemin<br/>etmek onu yüceltmek anlamına gelir. Bilindiği üzere güneş ve gökyüzü hareket ettikleri<br/>ve halden hale girdikleri için herşeyi planlayan, kudreti kâmil, hikmeti sonsuz bir<br/>yaratıcıya muhtaç olan mümkinattan olan cisimlerdendirler. İşte böylece akıl güneş ile<br/>gökyüzünün durumunu ve vasıflarını öğrenmek vesilesiyle onları yaratanın büyüklüğüne<br/>ulaşır. Dolayısıyla âyetlerdeki zikredilen sıralama, insan aklını şu hissedilen süflî<br/>âlemden rubûbiyet âlemine ve samediyyetin kibriyâsının engin sahasına çekip götüren<br/>bir yol gibidir.<br/>
Bu âyette ruhlar semâsına ve cesedler arzına işâret vardır.<br/>
<b>7. Nefse ve onu yaratana,<br/></b>Nefse ve onu kemâlâtını elde edecek yetenekte var edip yoktan yaratana yemin<br/>
ederim.<br/>
“Nefs” kelimesinin nekre getirilmesi yüceltmek içindir. Bu durum “nefis” ile Âdem<br/>
(a.s.)’ ın kasdedilmesine göredir. Ya da çokluk ifâde etmek içindir ki aşağıda gelecek<br/>kasemin cevabına daha uygun olan budur.<br/>
Allah Teâlâ’nın zâtını tanıtmak için bu âyetlerde gökyüzü, yeryüzü ve nefis<br/>
zikredilmiştir. Çünkü görülmeyen bir şeye ancak görülen vâsıtasıyla akıl yürütmek<br/>mümkündür. Görülen ise cismânî âlemden başkası değildir. Bu cismâni âlem ya gök gibi<br/>ulvî ve basittir, ya yeryüzü gibi süflî ve basittir veya mürekkeptir. Mürekkeb olan kısım<br/>çeşit çeşittir. Bunların içinde en şereflisi nefis sâhibi olan varlıklardır.<br/>
Yukarıdaki ifâdelerin takdîri şöyledir: “… ve onu binâ eden rabbine, … ve onu yayıp<br/>
döşeyen rabbine, … ve onu yaratan rabbine.”<br/>
