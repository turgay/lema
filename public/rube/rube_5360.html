<a name=5361></a><img src="flower_sep.jpg"/><br/>
<img src="RuhulBeyan-5361_2.jpg"/><br/>
<img src="RuhulBeyan-5361_3.jpg"/><br/>
vardır. Bu sebeple din işlerini o gözlerle göremezler.<br/>
<i>Gönül gözünü aç, beklemeksizin gör<br/>Her taraf açıkça Hakk’ın kudretinin alâmetidir<br/>Baş gözü, kendi postundan başka bir şeyi görmedi<br/>Sır gözü, her şeyin künhüne erer</i><br/>
<b>Baklî</b> (k.s.)’un <i>Hakâik</i>’ında der ki: “Câhiller eşyâyı zâhir gözleriyle görürler.<br/>
Kalbleri eşyânın hakîkatlerini görmekten perdelenmiştir. Eşyânın hakîkatleri ise<br/>Allah’ın zât ve sıfatlarının nurlarına tâbidir. Allah onları gaflet perdesi ve şehvet örtüsü<br/>ile kör etmiştir.<br/>
<b>Sehl </b>der ki: “Kalb gözünün az bir nûru, hevâ ve şehvetlere gâlip gelir. Kalb gözü<br/>
kalbde bulunanlardan kör olduğu zaman şehvet gâlib olur ve gaflet süreklilik kazanır. O<br/>zaman beden hiçbir durumda Hakk’a boyun eğmeksizin mâsıyetlerin içinde kaybolur.”<br/>
<i>et-Te’vîlâtü’n-Necmiyye</i>’de der ki: “Âyette işâret vardır ki hakîkî akıl ancak kalbin<br/>
hislerinin körlük ve sağırlıktan tasfiyesinden sonra kalb safâsının sonuçlarından hâsıl<br/>olur. Kalblerin işitme ve görme ile vasfedilmesi uygun olduğu zaman diri bir kimsenin<br/>diğer idrâklerinden olan sıfatlarla da vasfedilmesi uygun/doğru olur. Kalbler yakîn<br/>nûruyla gördüğü gibi sır burnu ile de ikbâl esintilerini teneffüs eder. Bir rivâyette: “<i>Ben<br/>Rahman’ın nefesini Yemen tarafından alıyorum.</i>”<a href="RuhulBeyans.html#5364">[42]</a> buyrulmuştur. Allah Teâlâ,<br/>Yâkub (a.s.)’dan naklen: “<i><b>Şüphesiz ben Yûsuf’un kokusunu alıyorum.</b></i>” (Yûsuf,<br/>12/94) buyurur. Şüphesiz bunlar, görünürde bir koku koklanmadığı halde sırların idrâki<br/>ile olan şeylerdir.”<br/>
Akıllı kimseye gereken bâtını tasfiye, kalbi tecliye (cilâlandırmak) ve Allah Teâlâ’yı<br/>
çok zikir ile ondan perdeyi kaldırmak için gayret etmektir.<br/>
<b>Mâlik b. Enes</b> (r.a.)’ın şöyle dediği rivâyet edilmiştir: “Bana ulaştığına göre<br/>
<b>Meryem oğlu Îsâ</b> (a.s.) şöyle demiştir: “Zikrullah dışında çok söz etmeyin, yoksa<br/>kalbleriniz katılaşır. Katı kalb ise Allah’tan uzak olur. Fakat siz bilemezsiniz.”<br/>
<b>Mâlik b. Dînar</b> der ki: “Yaradılmışların sözünden geçerek Allah sözü ile ünsiyet<br/>
etmeyen kimsenin ameli az, kalbi kör ve ömrü de zâyi olur.” Bir hadiste şöyle<br/>buyrulmuştur: “<i>Herşeyin bir cilâsı vardır. Kalbin cilâsı ise zikrullahtır.</i>”<a href="RuhulBeyans.html#5364">[43]</a><br/>
<b>Ebû Abdullah Antâkî</b> der ki: “Kalbin devâsı beş şeydir: Sâlihlerle oturup kalkmak,<br/>
Kur’an okumak, mideyi boş tutmak, gece ibâdeti, sabah vaktinde Allah’a yalvarıp<br/>yakarmak.” <i>Tenbîhü’l-gâfilîn</i>’de böyle geçmektedir.<br/>
