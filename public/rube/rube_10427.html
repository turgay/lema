<a name=10428></a><img src="flower_sep.jpg"/><br/>
<img src="RuhulBeyan-10428_2.jpg"/><br/>
kadderahu” cümlesini başka bir cümle kabul etmiş ve bu cümlenin yaratmanın<br/>nasıllığını ve Allah’ın nimetinden bunun nasıl tamamlandığını ifâde eden bir başlangıç<br/>cümlesi olarak değerlendirmiştir.<br/>
Bu “nutfe” kelimesini sonrasıyla ilgili kabul eden âlimler ise bu kelime üzerinde vakf<br/>
yapmazlar.<br/>
Âyetteki “kadderahu” kelimesine “şekil verdi” anlamını verdik. Bunun izahı şöyle<br/>
yapılabilir: Allah ona organ ve şekil olarak en uygun olanı hazırladı. Bir başka ifâdeyle;<br/>Allah onu organca, şekilce, sayı ve keyfiyetçe belli bir miktar üzerinden yoktan var etti.<br/>İnsanı kendi maslahatına lâyık bir dereceye ulaşmaya hazır bir biçime ve kıvama soktu.<br/>Âyette “yaratma” fiili iki kez geçmektedir. Bu fiillerin anlamına bakarak aynı şeylerin<br/>birbirine atfedilmiş olduklarını söylemek mümkün değildir. Çünkü herhangi bir şeyi<br/>yaratmak demek aynı zamanda onu takdir etmek ve gerek kemmiyet gerek keyfiyyet<br/>açısından belli bir miktar üzerinden yoktan var etmek demektir.<br/>
Kelimeyle ilgili bir diğer açıklama şöyledir: Sonra onun organlarını, şekil ve<br/>
şemâilini anne karnında düzenleyip yarattı.<br/>
“Kadderahu” fiiline “ona şekil verdi” anlamından başka “yaratılış süreci<br/>
tamamlanıncaya kadar onu halden hale koydu” şeklinde mânâ vermek de mümkündür.<br/>
“Yaratma” fiilinden kaynaklanan “takdir”, durum anlamına gelen “tavr” kelimesinden<br/>
alınmadır. Bir başka ifâdeyle burada şöyle denmiş olmaktadır: Allah onu birinci takdir<br/>ve planlama üzerine yoktan var etti. Sonra onu önce alaka sonra bir çiğnem et (mudğa)<br/>olmak üzere yaratılışının son aşamasına kadar erkek veya kadın, şaki veya said<br/>olacağına kadar halden hale ve durumdan duruma soktu.<br/>
Bazı âlimler her iki mânâ açısından da “fa” harfinin “tafsil” yâni ayrıntı bildirme fa’sı<br/>
olduğunu söylemişlerdir. Çünkü “takdir” her iki anlamı itibariyle böyle bir tafsili<br/>içermektedir.<br/>
<b>20. Sonra ona yolu kolaylaştırdı.<br/></b>“Sonra ona yolu” yâni rahmin ağzını açmak sûretiyle ana karnından çıkışı<br/>
“kolaylaştırdı.” Çünkü doğumdan önce ana rahmi açık değildi. Allah ana rahminin<br/>ağzını açtıktan sonra insanoğluna başı aşağıya, ayakları yukarıya gelmek üzere ana<br/>karnında ters dönmeyi ilham etti. Eğer bu ters dönüş olmasaydı, annenin onu doğurması<br/>mümkün olmayacaktı.<br/>
Âyete şöyle bir mânâ vermek de mümkündür: Allah insanoğluna dinde hayır ve şer<br/>
yolunu kolaylaştırdı. Bu iki yoldan dilediğine girme fırsatı verdi. Bu fırsat verme insana<br/>güç verme ve ona kendisine faydalı ve zararlı olan şeyi bildirme, akıl bahşetme,<br/>peygamberler gönderme, kitaplar indirme vb. yollarla olmuştur.<br/>
