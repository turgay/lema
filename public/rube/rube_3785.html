<a name=3786></a><i>İki eski arkadaşı bir dostun yerine götürür<br/>Benim zayıf gözümü göz ağrısı tutmuş<br/>Sevgilinin ayağının toprağından sürme getirir</i><br/>
Dört bin asker ya da üç yüz bin süvariyle birlikte Yûsuf (a.s.), Kral Reyyân, ileri<br/>
gelenler ve bütün Mısırlılar Yâkub (a.s.)’ı karşılamaya çıktı. Her süvârinin elinde<br/>gümüşten bir kalkanla altından bir sancak vardı. Böylece bütün sahrâ onlarla<br/>süslenmişti. Sıra sıra dizilmişlerdi. Hepsi de Yûsuf’un köleleri ve binitleriydi. Yâkub<br/>(a.s.) yüksekçe bir yere çıktı. Çocukları ve torunları da hemen ardından geliyordu.<br/>Yâkub (a.s.) sahrânın süvârilerle dolu ve envâi çeşit süsle süslenmiş olduğunu görünce<br/>onlara beğenerek baktı. Cebrâil gelerek:<br/>
“Gökyüzüne bak! Daha önce senin için tasalanan melekler şu durumunuza sevinerek<br/>
gelmişler!” dedi. Yani, bu kadar askere ve ziynete şaşırma. Yukarıya bak. Melek ordusu<br/>yerden tâ feleklere kadar seyr etmeye geldiler. Senin mutluluğundan dolayı neşeli ve<br/>sevinçlidirler. Öyle ki bu kadar zamandır senin gam ve kederinle mahzûn ve sıkıntıda<br/>idiler. Sonra Yâkub (a.s.) atlılara bakarak:<br/>
–“Hangisi oğlum Yûsuf?” diye sordu.<br/>Cebrâil:<br/>–“Şu başının üzerinde gölgelik bulunan” deyince bineğinden aşağı atladı ve<br/>
Yahuda’ya yaslanarak yürümeye başladı.<br/>
<i>Yol yakın, ama ben çok geç kaldım<br/>Tok oldum bu süvârilikten tok tok<br/>Kendisini deveden yere attı<br/>“Gamdan çok yandım çok” dedi</i><br/>
Cebrâil (a.s.) Yûsuf (a.s.)’a da: –“Ey Yûsuf! Baban Yâkub senin için bineğinden indi<br/>
sen de kendisine hürmeten in!” buyurdu. Bunun üzerine o da atından indi. Birbirlerine<br/>doğru koşmaya başladılar. İyice yaklaştıklarında Yûsuf (a.s.) daha önce selâm vermek<br/>istediyse de Cebrâil (a.s.):<br/>
–“Yâkub selâm verinceye kadar bekle; Çünkü o hem daha faziletli hem de buna daha<br/>
lâyıktır” diyerek buna izin vermedi. Nihâyet Yâkub (a.s.) selâm vererek: “Allah’ın<br/>selâmı senin üzerine olsun ey tasalarımı gideren!” dedi.<br/>
<i>Bülbüller kıştan ne çok cefalar çektiler<br/>Yine ilkbahar geri gelecek ümidi ile</i><br/>
Sevinç gözyaşları dökerek birbirlerine sarıldılar. Gökteki melekler de sevinçten<br/>
ağlıyordu. Atlılar şöyle bir dalgalandı, atlar kişnemeye başladı. Melekler tesbih<br/>getiriyor, defler ve davullar vuruluyordu. Sanki kıyamet kopuyordu.<br/>
