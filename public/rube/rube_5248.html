<a name=5249></a><img src="RuhulBeyan-5249_1.jpg"/><br/>
<img src="RuhulBeyan-5249_2.jpg"/><br/>
<img src="flower_sep.jpg"/><br/>
“__WORD__, gözlerini açtı ve hiç kırpmadan gözünü belertti demektir. “__WORD__<br/>
ise yükseldi mânâsınadır. Oradaki durum şudur: Kâfirlerin gözleri kıyâmetin<br/>korkusundan şaşkına döner, çaresiz kalakalırlar.<br/>
Âyet, kıyâmetin kopmasının Ye’cûc ve Me’cûc’ün ortaya çıkmasından hemen sonra<br/>
olacağına delâlet etmektedir. Nitekim Huzeyfe (r.a)’dan rivâyete göre o şöyle demiştir:<br/>“Bir adam Ye’cûc ve Me’cûc çıktıktan sonra bir tay bulsa, kıyâmet kopmadan (onu<br/>terbiye edip de) ona binemez.”<a href="RuhulBeyans.html#5250">[216]</a><br/>
Eğer “Ye’cûc ve Me’cûc’ün seddinin yıkılması ve ‘<i>gerçek vaad</i>’in meydana gelmesi,<br/>
dünyanın son günlerinde olacaktır. İnkâr edenlerin gözlerinin donakalması ise kıyâmet<br/>gününde vukû bulacaktır. Halbuki âyette bunlar birbirine yakınmış gibi ifâde<br/>edilmiştir.” denirse, bunun cevâbı şöyledir: Bunlar arasında az bir zaman olması<br/>sebebiyle yok sayılmıştır.<br/>
<i>“Yazıklar olsun bize!”</i> yâni ey bizim helâkimiz gel, işte şimdi senin gelme<br/>
zamânındır! Dünyada iken <i>“gerçekten biz, bu durumdan”</i><b> </b>öldükten sonra diriltilmekten<br/>ve hesap için ona döndürülmekten <i>“habersizmişiz;”</i> yâni, tam bir gaflet içindeymişiz,<br/>onun hak olduğunu bilememişiz, derler. Gaflet, tetikte ve uyanık olmamaktan ileri gelen<br/>dalgınlık demektir.<br/>
<i>“Hatta biz zalim kimselermişiz.”</i> Bu ifâde ile önce söyledikleri kendilerinin<br/>
habersiz/gaflette olmakla kendilerini vasfetmelerini bir kenara bıraktılar. Yâni, biz<br/>ondan habersiz değildik. Çünkü âyetlerle ve uyarılarla ona dikkatimiz çekildi. Bilakis<br/>bu âyetleri ve uyarıları yalanlayarak biz zâlimlerden olduk. Ya da bunları<br/>yalanladığımız için nefsimizi ebedî azâba mâruz bırakarak zâlimlerden olduk.<br/>
Akıllı olan, bu beyan ve hatırlatmayı düşünsün. Çünkü Allah, bu hususlara dikkat<br/>
çekmiş ve mâzeretlerin önünü kesmiştir.<br/>
Bir hadîste şöyle buyrulmuştur: <i>“Allah (kıyâmet gününde) şöyle buyurur: “Ey cin ve</i><br/>
<i>insan topluluğu, ben size gereken nasîhati yaptım. İşte yaptıklarınız amel<br/>defterlerinizde kayıtlıdır. Kim onda hayır bulmuşsa, Allah’a hamd etsin. Kim de<br/>hayırdan başkasını bulursa, kendi nefsinden başkasını ayıplamasın.”</i><a href="RuhulBeyans.html#5250">[217]</a><br/>
Hikmet ehli bir zât, cenâzesinin ardından ölen bir kimse için acınan insanlara baktı ve<br/>
şöyle dedi: “Kendi nefsinize acısanız, sizin için daha hayırlı olurdu. Bu cenaze ise<br/>ölmüş ve şu üç korkudan kurtulmuş: Ölüm meleğini görmek, ölümün acısı ve<br/>sonunun/hâtimesinin nasıl olacağı korkusu.”<br/>
<b>Şeyh Sa’dî</b> der ki:<br/>
<i>Haberin var mı ey kemik kafes?<br/>Senin canın, nefes dedikleri bir kuştur<br/>Kuş ipten kurtulup kafesten uçunca<br/>Ne kadar çabalasan da sana av olmaz</i><br/>
