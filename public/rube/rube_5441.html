<a name=5442></a><img src="RuhulBeyan-5442_1.jpg"/><br/>
<img src="RuhulBeyan-5442_2.jpg"/><br/>
<img src="RuhulBeyan-5442_3.jpg"/><br/>
<img src="RuhulBeyan-5442_4.jpg"/><br/>
<img src="RuhulBeyan-5442_5.jpg"/><br/>
Nuh kıssasındaki gibi âyet “fâ” ile değil “vâv” ile başlamıştır. Çünkü, onların sözü<br/>
peygamberlerinin sözüne bitişmemiş, yâni hemen peşinden söylenmemiştir. Bunun<br/>mânâsı, ‘O hak söz ile bu bâtıl söz hâsıl olma bakımından birleşmişlerdir. Aralarında<br/>ise ne kadar fark vardır.<br/>
“<i>Bu,” </i>yâni Hûd, beşerî sıfatları ve sözleri bakımından <i>“sadece sizin gibi bir</i><br/>
<i>insandır; sizin yediğinizden yer, içtiğinizden içer</i>”<i> dediler.” </i>Bu söz onun kendilerine<br/>benzediğini belirtmek içindir. Yâni o da sizin gibi gıdaya muhtaçtır. Eğer nebî olsaydı,<br/>meleklerin sıfatlarına sahip olması gerekirdi, yemezdi ve içmezdi.<br/>
<b>34. “Gerçekten, sizin gibi bir beşere itâat ederseniz, elbette ziyan edersiniz.”<br/></b>“<i>Gerçekten,”</i> zikredilen durum ve sıfatlarda<i> “sizin gibi bir beşere itâat ederseniz,”</i><br/>
yâni Allah’a yemin olsun ki eğer onun emirlerini yerine getirirseniz, ona itâat etmeniz<br/>takdirinde<i> “elbette ziyan edersiniz.</i>” Kendinizi zelil kıldığınız için akıllarınızı<br/>kaybeder ve görüşlerinizde aldanmış olursunuz.<br/>
<b>Kâşifî</b> der ki: “Ziyâna uğrayanlarsınız. Çünkü Allah tarafından görevlendirilen ve<br/>
uyulması istenen peygamberleri kendilerine kıyas ettiniz.”<br/>
Onların, kendisinden daha büyük bir hüsran/ziyan olmayan putlara tapmayı değil de<br/>
kendilerini iki dünyanın saâdetine ulaştıracak olan peygambere tâbi olmayı ziyân olarak<br/>gördüklerine bir bak! Allah onları kahretsin.<br/>
<b>35. “Size, öldüğünüz, toprak ve kemik yığını haline geldiğinizde, mutlak surette</b><br/>
<b>sizin <i>(kabirden) </i></b><b>çıkarılacağınızı mı vâdediyor?”</b><br/>
Bu peygamber “<i>Size, öldüğünüz, toprak ve” </i>etleri, sinirleri olmayan eriyip çürümüş<br/>
“<i>kemik yığını haline geldiğinizde,</i>” et ve benzerlerinden olan vücudunuz bazı kısımları<br/>toprak ve bazısı da kemik haline geldiğinde “<i>mutlak surette sizin</i>” kabirden daha önce<br/>olduğunuz gibi diri olarak <i>“çıkarılacağınızı mı vaadediyor?</i>”<br/>
Toprağın önce zikredilmesi, imkânsız görülmekte asıl olmasından ve görünüp bilinen<br/>
cüzlerden dönüşmesindendir. Ya da sizin önce ölenleriniz sırf toprak, sonra ölenleriniz<br/>ise kemik olduğunda, demektir.<br/>
Fakîr (<b>Bursevî</b>) der ki: Âşikâr olan şudur ki onların murâdı kendilerinin kemik, sonra<br/>
da toprak olduklarını beyan etmektir.<br/>
