<a name=7096></a>müşâhede eder; onların emre muhâlefetlerini görür; sonra kendisine bir gazap ve öfke<br/>darlığı gelmez. Son derece muktedir olmakla birlikte acelecilik ve temkinsizlik onu<br/>intikam almaya sevketmez. İşte akıllı kimse bu isimle ahlâklanmalı; suçlara ve suçlulara<br/>karşı son derece hoşgörülü ve affedici olmalıdır. Hatta kötülük edene bile iylik<br/>etmelidir. Zira bu, insanın kemâlâtındandır.<br/>
<i>Bostân</i>’da der ki:<br/>
<i>Kötülüğü kötülükle cezalandırmak kolaydır.<br/>Mert isen, kötülük yapana iyilik et.</i><br/>
Rivâyete göre zindanda îdâma mahkûm bir kişi, rüyasında Hz. Peygamber (s.a.)’i<br/>
görür. Hz. Peygamber (s.a.) kendisine bu âyeti okumasını tavsiye eder. O da “Kaç<br/>kere?” diye sorar, Hz. Peygamber (s.a.) “Dört yüz kere” diye buyurur. Adam da bu ayeti<br/>dörtyüz kere okur. Yirmi gün sonra berâat eder. Belki de bu âyetin sırrı şudur: Burada<br/>gökler ve yer, ruhlara ve bedenlere işâret etmektedir. İşte Allah Teâlâ bu sûret ve zâhirî<br/>âlemi her yönden ve düşmekten koruduğu gibi bu âlemin nümûne ve örnek varlığı olan<br/>insanı ve insanlık âlemini de korumaktadır. Yine her ne kadar suçlu, cezâ ve azâbı hak<br/>etmiş olsa da “halîm” isminin gereği olarak Allah Teâlâ onu hemen<br/>cezâlandırmamaktadır. Hatta tamamen güzel bir muâmele ile görmezden gelip<br/>bağışlamaktadır. Buna göre bu âyeti okumaya devam etmek, cisim ve ruh için Allah’tan<br/>lütuf, rahmet ve merhamet isteyip cisim ve rûhun devam ve bakâsını taleb etmektir.<br/>
Bilinmelidir ki tevhid inancı bütün bir âlemin nizamı için başlıbaşına bir sebeptir.<br/>
Şöyle bakıp düşünmelidir, yeryüzünde “Allah, Allah” denildiği sürece kıyâmet<br/>kopmayacaktır. Yâni hakîkî tevhid inancına sahip bir kişi olduğu sürece kıyâmet<br/>kopmayacaktır. Nihayet bu tevhîd ehli de bozulup durum sırtlardan karınlara intikal<br/>edince (yâni teklif ve sorumluluk yerini zevk ve sefaya bırakınca) artık bu âlem zâil<br/>olup bütün eczası da bozulup gider. Çünkü bu durumda âlem ruhsuz ceset gibidir.<br/>Nitekim ruh bedenden ayrılınca ceset de hemen çürür ve bozulur.<br/>
Âyet-i kerime, Allah Teâlâ’nın gökleri ve yeri koruması ve onların nizamının<br/>
bozulmaması için onları bulundukları yörüngelerinde tutması konusundaki yüce<br/>kudretine delâlet eder. Yine kâmil insanın Allah’ın halîfesi olarak bu âlemin mânevi<br/>direği olup onunla Allah’ın ruhlar ve cisimler âlemini koruduğunu gösterir.<br/>
<i>el-Fütûhâtü’l-Mekkiyye</i>’de der ki: Her kıta, ülke, şehir, bölge ve köyde bir veli<br/>
gereklidir. Bölge halkı ister mümin ister kâfir olsun, Allah Teâlâ o velî ile o bölge<br/>halkını korur. Rivayete göre insan türünden son doğum Çin’de olacaktır. Bu doğumdan<br/>sonra erkek ve kadınlarda kısırlık başgösterecek ve bu durum her bölgeye sirâyet edip<br/>yayılacaktır. Bu kimse insanları Allah’a dâvet edecek fakat bu dâvete icâbet<br/>edilmeyecektir. Nihayet Allah Teâlâ bu insanın ve zamanın müminlerinin ruhlarını kabz<br/>edip canlarını alınca dünyada kalanlar hayvanlar gibi helal haram tanımayacaklar, işte o<br/>zaman kıyâmet onların başına kopacak; dünya tamamen harab olacak ve artık iş âhiret<br/>
