<a name=8793></a><img src="flower_sep.jpg"/><br/>
<img src="RuhulBeyan-8793_2.jpg"/><br/>
Bu mezkur varlıklar arasındaki üstünlük hakkında <b>Müftî Sâ’di</b> şöyle demektedir:<br/>
Bunların derece bakımından yukarıdan aşağıya doğru sıralanmaları, Rasûlullah (s.a.)’in<br/><i>“Allah, saçlarını kazıtanlara da, kısaltanlara da merhamet etsin”</i><a href="RuhulBeyans.html#8795">[4]<i> </i></a>hadisinde olduğu<br/>üzere kemâl-i kudret-i ilâhiyeye en açık olarak delâlet etmeleri bakımındandır. Buna<br/>göre rüzgârların en başta, sonra bulutların sonra gemilerin daha sonra da taksîmat yapan<br/>meleklerin zikredilmiş olması gâyet tabiidir. İlk üçünün meleklerden önce getirilmesinin<br/>sebebi ise, melekler hakkında konuşmanın inkârcıya karşı gâib hakkında haber vermek<br/>olacağından, onun inkârına yol açabileceği ihtimalidir. O halde, <i>Keşfu’l-esrâr<br/></i>müellifinin de tercih ettiği gibi, gâib olan meleklerin duyularla algılanılabilenlere<br/>nisbetle daha zâhir/açık oldukları nasıl söylenebilir?<br/>
Bu mezkûr varlıklar arasındaki üstünlük derecelerinin sebebi hakkında fakir şunu<br/>
söyleyebilirim: Bunların her birinin sonu öncesinden daha çok kemâl-i kudrete işâret<br/>etmektedir. Dolayısıyla bu husûsa önem vermeyip inkâr eden kişiye itibar edilmez.<br/>“Mukassimât” kelimesi, gizli sırlarla dolu olan rûhânîlerin galîz cismâniyetle kaplı<br/>insanların üzerindeki tasarruflarının miktarlarına delâlet etmektedir. İkinci sırada yer<br/>alan “câriyât” ise çeşitli sun’î, bedi’î ve hârika özelliklere sâhip çok yönlü gemilerdir.<br/>Şöyle ki bunlar, kendileri hafif olmalarına rağmen üzerlerinde ağır ve hassas yükleri<br/>taşırlar ve kuvvetli rüzgârların esmesiyle çok uzak mesâfeleri kısa bir zamanda kat’<br/>ederler. “Hâmilât”a gelince bunlar su, hava, biraz ateş ve topraktan müteşekkildir. Ve<br/>yine bunlarda ulvî tesirlerin güzellikleri de mevcuddur. Bunlar ancak rüzgârların<br/>vâsıtasıyla görev yaparlar. Sen (bütün) bunları tefekkür et...”<br/>
Fakir (<b>Bursevî</b>) der ki: Âyetlerdeki tertibin hikmeti şudur: Rüzgârlar yağmur yüklü<br/>
bulutların üzerinde, yağmur yüklü bulutlar gemileri taşıyan suyun (denizin) üzerinde,<br/>deniz zâhir olan yeryüzünün üstünde ve o da meleklerin kontrolü altındadır. Bu âyette<br/>Allah Teâlâ her işin gökten indirildiğini ve yeryüzünde meydana gelen her tesirin<br/>(olayın) ulvî kaynaklı olduğunu, bu sebepten kabirlerden kalkmanın da semâdan gelen<br/>bir emir olduğunu vurgulamaktadır. Öyleyse her kim yeryüzündeki bu ulvî tesirleri<br/>gösterebiliyorsa, yeryüzündeki tesirattan sayılan yeniden diriltmeye kâdir olan da yine<br/>O’dur. Allah en iyisini bilir.<br/>
Burada şöyle bir mânâya işâret vardır: Vuslat ehlini araştırıp bulmak ve bu âyette<br/>
zikredilen çeşitli fiilleri yerine getirmek için gönderilen melâike-i mukarrebîne bu<br/>topluluk (rüzgarlar, bulutlar) hallerini sorarlar: (Ey Melekler!) Sizin bizden ayrılma ve<br/>bizimle buluşma sebebiniz nedir acaba? diye. Onlar da: “Ey arkadaşlar! Rabbinize<br/>yönelin de ikinizin hâlini O’ndan sorun” derler.<br/>
<b>5. Size vaadedilen, kesinlikle doğrudur.</b><br/>
