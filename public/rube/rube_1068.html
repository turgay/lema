<a name=1069></a>olduğu” konusunda hemfikirdirler. Çünkü namazı terketmenin çirkin bir davranış olduğu<br/>herkesin mâlûmudur.<br/>
Mâsiyet işleyeni uyarmanın savaş boyutuna vardırılmasında ise insiyatif devlet<br/>
başkanı ve ve diğer yetkililerdedir. Çünkü onlar devlet yönetimini daha iyi bilirler ve<br/>her türlü imkâna sahiptirler.<br/>
Dersen ki: “Peki mârûf kimlere emredilir; münker kimlerden nehyedilir?” Şöyle<br/>
cevap veririz: Mükellef olan herkese... Mükellef olmayanlar ise, ancak başkasına zarar<br/>verdiklerinde menedilir. Çocuklar ve deliler gibi. Ayrıca, alışmasınlar diye çocuklar da<br/>haramlardan menedilir. Nitekim, alışsınlar diye çocuklara namaz emredilmektedir.<br/>Mâsiyet işleyenin de, başka mâsiyet işleyeni o işten menetmesi vacibtir. Çünkü bu<br/>mâsiyeti terketmesi vacibtir. Kötülüğü menetmesi de vacibtir. Ancak, menetme ve kötü<br/>davranma fiillerinden birini terketmekle diğerinin vacibliği sâkıt olmaz.<br/>
Hz. Peygamber (s.a.) şöyle buyurmaktadır: <i>“Allah Teâlâ şüphesiz ki bu dînî, fısk-u</i><br/>
<i>fücûr ehli ile kuvvetlendirecektir.”</i><br/>
<i><b>“Kendinizi unutup da iyiliği insanlara mı emrediyorsunuz?”</b></i> (el-Bakara, 2/44)<br/>
âyetindeki azarlama, kendilerini unuttukları içindir, yoksa iyiliği emrettikleri için değil.<br/>Selef-i sâlihîn’in şöyle dediği rivâyet edilir: “Kendiniz yapmazsanız bile, hayrı<br/>emredin.”<br/>
Bir sahâbîden şöyle rivâyet ediliyor: “Bir kişi gördüğü bir münkeri menedemiyorsa,<br/>
üç defa şöyle desin: “Allah’ım bu münkerdir.” Bunu yaptığı zaman, üzerine düşeni<br/>yapmış olur.”<br/>
<i>Eğer elinden münkeri nehyetme gelirse,<br/>Sana elsiz, ayaksız kişiler gibi oturmak yakışmaz.<br/>Eğer elinde ve dilinde bunu yapacak gücün yoksa,<br/>İnsanlara kalp ile himmetle adamlığını göster.</i><br/>
Kişi münkeri eliyle ve diliyle değiştiremediğinde hiç olmazsa buna kalbi ile<br/>
buğzetsin. Çünkü kişiler mertliği himmette görürler ve defedemedikleri şeyleri defetme<br/>husûsunda Allah’a yalvarırlar.<br/>
Hayra, sözle değil, fiille dâvet edenler; iyiliği emredip kötülükten menedenlerdir.<br/>
Bunlar, iyiliği emredip de kendileri yapmayanlar için vârid olan tehditten kurtulanlardır.<br/><b>Üsâme</b> (r.a.)’nin Hz. Peygamber (s.a.)’den rivâyet ederek söylediği şu sözler buna<br/>delâlet eder. Üsâme (r.a.) şöyle diyor: Hz. Peygamber (s.a.)’in şöyle buyurduğunu<br/>işittim:<br/>
<i>“Adam, kıyâmet günü itile kakıla getirilip cehenneme atılır. Bağırsakları ateşe</i><br/>
<i>koyulur. Eşeğin değirmen taşını çevirdiği gibi o adam da bağırsaklarını çevirir.<br/>Cehennemlikler, adamın etrafına toplanıp: “Ey filân, nedir bu hâlin? Bize mârûfu sen<br/>emretmez, münkerden sen menetmez miydin?” derler. Adam: “Evet ben mârûfu<br/>emrederdim, ama kendim yapmazdım.” der.</i><a href="RuhulBeyans.html#1076">[82]</a><br/>
