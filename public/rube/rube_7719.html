<a name=7720></a>sebeple artık bütün günahlarımızı itiraf ediyoruz. Dolayısıyla <i>“bir daha çıkmağa,”</i> yâni<br/>ateşten hızlı olsun yavaş olsun bir tür çıkışa ya da herhangi bir amel işlemeye <i>“yol var<br/>mıdır”</i> ki o yolu biz de tutalım da şu berbat azaptan kurtulabilelim? Yahut da “dünyaya<br/>çıkma”ya bir yol var mıdır ki oraya gidip yaptıklarımızın tersini yapabilelim? Nitekim<br/>bir başka ayette <i><b>“Bir daha dönmeye yol var mıdır?”</b></i> (eş-Şûrâ 43/44) diyecekleri<br/>anlatılır. Ancak kendilerine “Hayır!” cevabı verilir. <i>Aynü’l-me’ânî</i>’de belirtildiği gibi<br/>bu cevap hazfedilmiştir. Ya da diğer tefsirlerde belirtildiği üzere cevap, bir<br/>sonrasındaki: <i>“Yalnız Allah çağrıldığı zaman inkâr ederdiniz de..”</i> ifâdesidir.<br/>
2- Cehennemlikler, “birinci imâte/öldürüş” ile ölü olarak yaratılmış olmalarını<br/>
kasdediyorlar. Nitekim, <i><b>“Sizler ölü idiniz de Allah sizi diriltti”</b></i> (el-Bakara 2/28)<br/>buyurulduğu üzere bu öldürüş, ruh üfürülmesinden evvel ana rahminde gerçekleşir.<br/>“İkinci öldürüş” ile de ecellerinin bitimindeki öldürülüşlerini kasdediyorlar.<br/>
Bu görüş sahipleri, “imâte/öldürme” fiilini “bir varlığı hayatsız kılmak” anlamına<br/>
hamletmektedirler. Cehennemlikler, birinci “ihyâ/diriltiş” ile ana rahminden çıkmazdan<br/>evvelki diriltilişlerini; ikinci diriltiş ile de ölüm sonrası diriltişini kastediyorlar. Yalnız<br/>bu, “Öyleyse, kabirde ne azap ne hayat ne de ölüm vardır!” şeklinde bir düşünceyi haklı<br/>kılmaz. Çünkü <i>el-Es’iletü’l-mukhime</i>’de de belirtildiği üzere, cehennemlikler, ne<br/>dünyadaki ne de âhiretteki hayata benzeyen bu kabir hayatını o anda hatırlamazlar. Şu da<br/>tevatürle kesinleşmiştir ki Hz. Peygamber (s.a.) kabir azabından Allah’a sığınmıştır.<br/>Ayrıca bid’atçilerin ortaya çıkmasından önce ilk Selef-i Sâlihîn bu hususta ittifak<br/>hâlinde idi. Hatta bazıları <i><b>“Her kim benim Zikr’imden (: Kur’an’dan) yüz çevirirse,<br/>böyleleri için kesinlikle sıkıntılı bir hayat söz konusudur.”</b></i> (Tâ Hâ 20/124)<br/>âyetindeki sıkıntılı hayatın kabirde gerçekleşeceğini söylemiştir. Zira bu gibilerden pek<br/>çoğunun dünyada müminlerden daha rahat bir yaşama sahip olduğunu görüyoruz.<br/>
3- Cehennemlikler “birinci öldürüş” ile dünya hayatının bitimindeki öldürüşü; “ikinci<br/>
öldürüş” ile de kabir hayatının bitimindekini; “iki diriltiş”le de kabirdeki diriltiş ile<br/>kıyâmet günkü diriltişi kastediyorlar.<br/>
<i>İrşad’</i>da der ki: Cehennemliklerin durumlarına en uygun düşen de budur. “Peki, bu<br/>
durumda, dünya hayatı zaten kesin olarak yaşandığı için, nassa (3. bir hayat-ölüm)<br/>ilave(si) yapılmış olmayacak mı?” şeklinde bir itirâz ortaya çıkmaktadır. Bu itirâz<br/>bertaraf edilmektedir. Ancak bu, “cehennemliklerin, yok olup gitmiş, bütün izleri, bütün<br/>sonuç ve hükümleri sona ermiş durumdaki dünya hayatına önem vermedikleri”<br/>şeklindeki görüş sâyesinde değil, aksine şu görüşle bertaraf edilmektedir: Bunların esas<br/>maksadı, dünyada iken inkâr edip durdukları şeyi itiraf etmek ve bu itirafın gereği olan<br/>amellere sımsıkı sarılarak, böyle bir şeyin gerçekleşmeyeceğini hissettikleri ve bundan<br/>bir bakıma ümit kestikleri halde, bu itirafı tekrar dünyaya dönüş için bir vesile kılmaya<br/>çalışmaktır. <i>“Bir daha çıkmağa yol var mıdır?”</i> derken hedefledikleri de budur. Yoksa<br/>bunu, mutlak bir ümitsizlik hâlet-i rûhiyesi içerisinde istiyor değillerdir. Bir türlü kabul<br/>etmedikleri ve bütün inkâr ve mâsiyetlerini kendisi yüzünden gerçekleştirdikleri temel<br/>fikrin, ölümden sonraki diriliş olduğunda hiç şüphe yoktur. “İlk diriltiş”e gelince, bunu,<br/>
