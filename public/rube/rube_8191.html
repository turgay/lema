<a name=8192></a><img src="RuhulBeyan-8192_1.jpg"/><br/>
<img src="RuhulBeyan-8192_2.jpg"/><br/>
<img src="RuhulBeyan-8192_3.jpg"/><br/>
<img src="RuhulBeyan-8192_4.jpg"/><br/>
<img src="RuhulBeyan-8192_5.jpg"/><br/>
<i>“Eğer dileseydik, içinizden”</i> siz erkeklerden de <i>“yeryüzünde yerinize geçecek</i><br/>
<i>melekler yaratırdık.”</i><br/>
“__WORD__ /lev” edatı şimdiki zaman bildiren (müzâri) bir fiil önüne gelse de geçmiş zaman<br/>
(mâzi) bildirir. Bunun için muzâriyi cezm etmez. “__WORD__ /lev” edatı ayrıca kendisinde “şart”<br/>mânâsı bulundurur: Yani “biz dilesek gücümüz yeter.”<br/>
<i>“Yeryüzünde yerinize geçecek melekler yaratırdık,” </i>sizden doğum yoluyla yaratırdık.<br/>
Her ne kadar âdet ve sünnetullah böyle cârî olmasa da Havvâ’yı Âdem’den ve Îsâ’yı<br/>babasız yarattığımız gibi doğurmak özelliğiniz olmamakla birlikte siz insan cinsinin<br/>erkeklerinden de ibdâ ve îcâd yoluyla melekler yaratırdık. Bu melekler, gökte yerleşip<br/>karar kıldıkları gibi yeryüzünde de yerleşir, orada da karar kılarlardı.<br/>
Bir kişi diğeri adına bir işi yaptığında “falan falancaya halef oldu” denilir; ister<br/>
onunla beraber olsun yahut ondan sonra olsun; yani melekler size vekil ve sizden sonra<br/>aynen evlâdınız gibi yerinize bıraktığınız, gelip gittiğiniz konularda size halef olurlardı.<br/>Esâsen sizin teşebbüs ve müdahalenizle yapılacak işleri de bizzat yaparlardı. Oysa<br/>meleklerin vazifeleri daha çok göklerde tesbîh ve takdîsle meşgul olmaktır. Rabbânî<br/>kudrete nisbetle durumları böyle olan meleklerin mâbûdiyete hak kazanmaları yahut<br/>doğum yoluyla Allah’a nisbet edilmeleri nasıl düşünülebilir ki? Melekler cisim<br/>olmaları bakımından sizin gibidirler. Yine yaratılışları doğum mefhumuna müsâiddir.<br/>Neticede onlar da birer cisimdir ve cisimler arasında ne de olsa bazı yönlerden<br/>benzerlikler vardır. Öyleyse cisimlerden bir kısmına câiz olan haller diğerleri için de<br/>câizdir. Doğumsuz doğrudan yaratma câiz olduğu gibi, doğumla yaratma da câiz olur.<br/>Oysa her şeyin yaratıcısı kadîm olan Allah böyle şeylerden çok yüce ve pek<br/>münezzehtir.<br/>
Bu îzâha göre <i>“eğer dileseydik, içinizden yeryüzünde yerinize geçecek melekler</i><br/>
<i>yaratırdık” </i>ifâdesi şu gerçeği anlatmak içindir: Îsâ’yı babasız yaratmak Allah’ın<br/>kudreti yanında pek de hârika ve olağanüstü bir şey değildir. Yüce Allah bundan daha<br/>harika şeyler yaratabilir. Meselâ meleklerin mâbûdiyet derecesinden düşük olmalarına<br/>tenbihle birlikte insan cinsinin erkeklerinden melekleri doğum yoluyla yaratabilir.<br/>
<b>Müftî Sa’dî</b> şöyle demiştir: “Sizden melekler yapardık”<i> </i>ifâdesi yani sizin, siz<br/>
erkeklerin bir cüzünden melekleri doğum yoluyla yaratabiliriz. Bu durumda “__WORD__ /min”<br/>harfi bir bâziyet ve cüz mânâsındadır. “Melâike” kelimesi ise “hal” olmak üzere<br/>mansuptur. Zâhir olan “__WORD__ /min” harfinin ibtidâiye olmasıdır. Yani Îsâ (a.s.)’yı hiç baba<br/>olmaksızın sırf ana konumunda olan Meryem’den yarattık. Melekleri de hiç ana<br/>mefhumu olmadan siz erkeklerden doğum yoluyla yaratabiliriz. Her iki durumda da<br/>benzerlik, âdetullaha aykırı, harika oluşlarıdır. Bazıları buradaki “__WORD__ /min” harfini<br/>“bedel” olarak yorumlamıştır. Yani; sizleri helâk eder yeryüzünde sizin yerinizi alacak<br/>melekler getirirdik. Onlar da sizin yerinize yeryüzünü imar eder ve bana ibadet<br/>yaparlardı. Nitekim <i><b>“Allah dilerse sizi götürür ve yerinize yepyeni bir halk getirir”<br/></b></i>(İbrâhim, 14/19, Fâtır, 35/16) âyetinde bu mânâ dikkate alınmıştır. Bu durumda âyet,<br/>insanların helâk edilip köklerinin kurutulması yönünde bir tehdid anlamı taşır ki, böyle<br/>
