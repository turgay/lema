<a name=255></a>Allah Teâlâ kullarına tevbe etmesi için yardım eder. Onlara karşı son derece<br/>
merhametlidir. Âyette iki vasfın bir arada gelmesi, Allah Teâlâ’nın tevbekârlara ihsân<br/>ve afla muâmele edeceğine dâir verdiği apaçık bir va’ddir. Bu âyet, Allah’ın Âdem’i<br/>niçin affettiğini gösterir. <i>Mesnevî</i>’de şöyle gelmiştir.<br/>
<i>Tevbe biniti, garib ve acâib bir binittir<br/>Bir lâhzada yerden semâya yükseliverir.<br/>Çünkü tevbekâr pişmanlıktan âh u enin etmektedir.<br/>Günahkârların nedâmetle inlemesinden Arş-ı A’lâ titrer.</i><br/>
<b>İbni Abbas </b>(r.a.) demiştir ki: Âdem ve Havvâ, cennet nimetlerinden yoksun<br/>
kalmalarına ikiyüz sene ağladılar. Kırk gün bir şey yemediler, içmediler. Âdem,<br/>Havvâ’ya yüz sene kadar yaklaşmadı.<br/>
<b>Şehr bin Havşeb </b>demiştir ki: “Âdem yeryüzüne düşünce Allah’dan utancından üçyüz<br/>
sene başını kaldıramadı.” Büyükler dediler ki: Eğer bütün dünyâ ehlinin gözyaşları<br/>toplansaydı, Dâvud’un bir hatâsına döktüğü gözyaşı kadar olmazdı. Dâvud’un ve bütün<br/>dünyâ ehlinin gözyaşları toplansaydı, Âdem’in cennetten çıkarıldığında döktüğü<br/>gözyaşları kadar olmazdı. Nitekim <i>Mesnevî</i>’de şöyle denilir.<br/>
<i>Cenâb-ı Hakk bize yardım etmeyi dileyince<br/>Bizim meyil ve muhabbetimizi derd ile ağlamaya yönelik yapar.<br/>Ey mübârek göz, Allah için ağla!<br/>Ey kutlu gönül, Hak hasretiyle ciğer dağla!<br/>Her gözyaşı sonunda tebessüm ve neş’e olur.<br/>Sonunu düşünen insan, mübârek kuldur.<br/>Gözlerinden derdli dolap gibi yaşlar akıt<br/>Hatta bu gözyaşları canının ortasında yeşillik yetiştirsin.</i><br/>
Bir tek günaha bu kadar gözyaşı dökülürse, isyan denizinde yüzenlerin hâli nice olur,<br/>
siz düşünün! Tevbe sabun gibidir. Sabun zâhirî kirleri temizlediği gibi, tevbe de bâtınî<br/>kirleri temizler. Kul, günahtan vazgeçip, amellerini düzeltirse Allah da onun hâlini<br/>düzeltir. Elden kaçırdığı nimetleri tekrar ona verir.<br/>
<b>İbrâhîm bin Edhem </b>şöyle bir rivâyet nakletmiştir: Benî İsrâîl’den biri, bir buzağıyı<br/>
annesinin önünde kesince eli kurudu. Aynı adam bir gün yuvasından bir yavru kuşun<br/>düştüğünü gördü ve zavallı kuşu alıp tekrar yuvasına bıraktı. Bu sâlih amelinden dolayı<br/>Allah ona elini geri verdi. Şüphesiz sâlih ameller hatâları yok eder.<br/>
<i>et-Te’vîlâtü’n-Necmiyye</i>’de şöyle denilmiştir: Rabbânî ilhâm yağmurlarının, Âdem’in<br/>
kalbinde muhabbet tohumundan bitirdiği ilk bitki <i><b>“Ey Rabbimiz biz kendimize<br/>zulmettik, eğer bize mağfiret etmez, acımazsan muhakkak biz kaybedenlerden<br/>oluruz”</b></i> (el-A’râf, 7/23) duâsıdır. Çünkü Hz. Âdem zorluk ve sıkıntıya girince îmân<br/>nûruyla, nefsine zulmettiğini gördü. Eğer Rabbi onu afvetmez ve rahmeti ile korumazsa,<br/>içine düştüğü çukurdan kurtulamayacağını; en yüksek makam olan Allah’a yaklaşma<br/>
