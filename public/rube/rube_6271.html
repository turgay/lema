<a name=6272></a>“benim rahmetimin tesiri” ibaresini “benim gazabımın tesiri” ibaresinden önce zikretti.<br/>Kâfirlerin O’nun rahmetinden ümitsizlikleri, Allah’ın gazabının tesiridir. Nitekim Hak<br/>Teâlâ şöyle buyurur: “<i>Onlar rahmetimden ümit keserler</i><b>”<i> </i></b>Müminlerin Allah’ın<br/>mağfiretinden ümitvâr olmaları ve rahmetine gönül bağlamaları, Allah’ın rahmetinin<br/>tesiridir. Nitekim Allah Teâlâ buyurur: <i><b>“İşte bunlar, Allah’ın rahmetini umabilirler”<br/></b></i>(el-Bakara, 2/218).<br/>
O halde mümine gereken Allah’ın rahmetinden ümit kesmemek ve azâbından da emin<br/>
olmamaktır. Çünkü ümitsizlik de emin olmak da küfürdür. Bilakis o, hem ümid etmeli ve<br/>hem de Allah’ın azâbından korkmalıdır.<br/>
Kâfirin kalbi ise havf ve recâ (Allah’tan korku ve ümid)den uzaktır. Kul, “havf ve<br/>
recâ” hâlinden terakkî edince, kendisine “kabz ve bast” hâli ârız olur. Ârifin kabz hâli,<br/>mübtedînin havfı gibidir ve yine onun bast hâli de mübtedînin recâsı yerindedir.<br/>Aralarındaki fark; havf ve recânın hoşlanılmayan yahut hoşlanılan bir durumla ilgili<br/>olması, kabz ve bast hâlinin ise hâl-i hazırdaki bir iş ve durumdan kaynaklanmasıdır.<br/>Ârifin kalbine bazan gaybî bir vâridden dolayı kabz hâli galib gelir ve “Benim zilletim,<br/>yahûdilerin zilletinden beterdir” der. Âyetteki Allah’ın ilk yaratması (<i>ibdâ</i>) ile ilgili<br/>kısımda buna işâret vardır. Bazan da bast hâli galib gelir ve “Nerede gökler ve yerler;<br/>onları göz kapağımın kirpiği üzerinde taşıyayım” der. Âyetteki Allah’ın tekrar yaratması<br/>(<i>iâde</i>) ifâdesinde de buna işâret vardır. Rasûlullah (s.a.)’in “<i>Keşke Muhammed’in<br/>Rabbi, Muhammed’i yaratmasaydı</i>”<a href="RuhulBeyans.html#6282">[169] </a>ve “<i>Ben, Ademoğlunun efendisiyim</i>”<a href="RuhulBeyans.html#6282">[170]<br/></a>sözleri de bu kabildendir.<br/>
<i><b>“(Görmediler mi?)”</b></i> (el-Ankebût, 29/19) âyetinde Allah Teâlâ’nın mahlûkatı ilk defa<br/>
yaratırken önce yokluktan varlığa, sonra ruhlar âlemine çıkardığına; ruhlar âleminden<br/>sûretler âlemine indirdiğine işâret vardır. Melekût âlemini, semâvi yaratıkları<br/>(melekleri), gezegenleri, yıldızları, atmosferi, havayı, denizleri, yer küresini; sonra da<br/>terkib olunan eşyayı, madenleri, hayvanları geçip aşarak nihâyet varlık âleminin en<br/>aşağısına ulaşmıştır. Burası, insana âid şekil ve kalıptır. Nitekim Allah Teâlâ: <i><b>“Sonra<br/>da çevirdik aşağıların aşağısına attık”</b></i> (et-Tîn, 95/5) ve insana özel nefha yönelterek<br/><i><b>“Ona ruhumdan üfledim...”</b></i> (el-Hıcr, 15/29) buyurmuştur. Yâni Allah insanı ahsen-i<br/>takvim üzere yaratmış ve sonra da aşağıların aşağısına indirmiştir.<br/>
İşte yine aynı şekilde Allah Teâlâ insanı inâyet cezbeleriyle bu menzil ve makamları<br/>
aşarak, uğradığı yerlerde onların husûsiyetlerine takılmaksızın ve menfaatlarından da<br/>yararlanmaksızın indiği bu aşağıların aşağısından tekrar onu yüce huzûruna döndürüp<br/>çıkarır. Çünkü o, bu menzilleri geçerken onların husûsiyetlerini ve bazı cüzlerini rûhî<br/>ve bedenî varlığının olgunlaşmasını tamamlamak için emânet olarak almıştır. Böylece<br/>Allah’ın huzurundan uzaklaşmış ve hicâba maruz kalmıştır. “<i><b>Geri dön!</b></i>” (el-Fecr,<br/>89/28) cezbesiye tekrar ilâhi huzûra dönerken uğradığı her menzilde almış olduğu<br/>emânetleri iâde eder. Çünkü emânet, inâyet cezbesinin tasarrufu ile benliksiz yokluğa<br/>dönünce geri verilir. İşte “fenâfillâh” denilen hâlin mânâsı da budur.<br/>
