<a name=9526></a>Bazı âlimlere göre, bu âyet-i kerîme’de, <i>Keşşâf</i>’ta da kaydedildiği gibi, yaya olarak<br/>
düşmanla savaşmanın faziletine işâret edilmektedir. Çünkü, süvari olan savaşçıların bu<br/>şekilde yanyana gelmeleri imkânsızdır.<br/>
Fakîr (<b>Bursevî</b>) der ki: “Süvari olarak savaşmanın, yayadan daha faziletli olduğuna<br/>
dâir delil ganîmetten süvariye iki pay verilmesidir. Peygamberimiz’in (s.a.) birleşip<br/>kenetleşmelerini tavsiye etmesi, müslümanların o gün azı hâriç, çoğunlukla yaya olup<br/>binecek at ve benzeri şeyleri olmadığı içindir.<br/>
<b>Saîd b. Cübeyr</b> (r.a.) şöyle demiştir: Bu âyet-i kerîme, mü’minler düşmanlarıyla<br/>
savaşırken nasıl davranacaklarına dâir bir ta’lim ve öğretimdir. Bu sebeple âlimler,<br/>böyle bir saftan ancak ortaya çıkan bir ihtiyaç veya kumandanın gönderdiği mektup ya<br/>da gidilecek yerde önemli bir fırsat elde etmek gibi bir fayda sağlamak için<br/>çıkılabileceğini söylemişlerdir. Bu ve benzeri düşmanla karşı karşıya savaşmanın<br/>gerektirdiği sebeplerle savaş safından çıkmakta bir sakınca bulunmadığında ihtilaf<br/>yoktur. Düşmanı yıldırıp kaçırmak, şehid olmak arzusuyla ve savaşa teşvik için de<br/>saftan çıkılabilir. Bunda riyâ, gösteriş veya Allah’ın yasaklamış olduğu şeyi yapmak söz<br/>konusu olduğundan, saftan ayrılınmaz denilmiştir. Peygamberimiz’in (a.s.) yaptığı Bedir<br/>ve Hayber savaşlarında olduğu gibi mübâreze denilen, karşı karşıya gelerek düşmanla<br/>savaşmak, ancak düşmanın isteği üzerine yapılır,.<br/>
<i>Fethurrahman</i><b> </b>adlı eserde şöyle denilmiştir: Cihad etmenin hükmü, gücü yeten için<br/>
ittifakla kifaye farzdır. Müslümanların bir kısmı yaptıklarında, diğerlerinden düşer.<br/>Genel bir savaş yapmak mecburiyeti doğduğunda ise ihtilafsız farz-ı ayındır. Bu âyet-i<br/>kerîme savaşa karşı ağır davranmaktan sakındırıyor ve savaşta müsabakaya, koşmaya<br/>teşvik ediyor. Ayrıca gerektiğinde savaş yapmanın faziletli bir görev olduğunu da<br/>göstermektedir.<br/>
Rivâyet edildiğine göre, Şam’ın doğu taraflarında bulunan Mu’te denilen yerde<br/>
yapılan savaşta <b>Ebû Talib oğlu Ca’fer</b> (r.a.) şehid edilmişti. O gün kılıçlar gerçekten<br/>çalışıyordu. <b>Abdullah b. Revaha</b> da Rasûlullah (s.a.)’in görevlendirdiği<br/>kumandanlardan biri idi. Oradaki İslam mücahidlerine (savaşçılarına): “Ey burada<br/>bulunan mücahidler! İşte bu Rabbi’nizin size vaad ettiği şeydir!” dedi ve şehid oluncaya<br/>kadar savaştı. Abdullah b. Revaha, Ensar’dan ve Rasûlullah’ın (a.s.) şairi idi. <i>Keşfü’l-<br/>esrar</i>’da da ifâde edildiği gibi şehid olmadan önce, bir gün Mescid-i Nebevi’de<br/>konuşurken, Rasûlullah gelip yanlarına oturdu ve: <i>“Allah yanınıza oturmamı emretti,”<br/></i>buyurdu. Abdullah b. Revaha’ya konuşmasına devam etmesini emretti.<br/>
Bu açıklamalardan sonra, cihad ya inkârcılar ve münâfıklar gibi açık olan<br/>
düşmanlarla veya şeytan ve nefis gibi gizli olan düşmanlarla yapılır. Peygamberimiz<br/>(s.a.) şöyle buyurmuştur: “<i>Mücahid Allah’a itâatte nefsi ile savaşan kimsedir.<br/>Muhâcir ise hatâları ve günahları terk edendir</i>.”<a href="RuhulBeyans.html#9527">[105] </a>Tâatte mücâdele ve mücâhedenin<br/>en büyüğü namaz kılmaktır. Çünkü namazda fânî olmanın sırrı vardır. İnsanlara da onu<br/>kılmak zor gelir.<br/>
