<a name=8028></a>önemsememesi ve bunun âhiret sevabı yanında hiçbir şey olmadığını belirtmek<br/>istemesidir. Nitekim Süleyman (a.s.)’ın: <i>“Bir tesbih yani bir kere sübhânallah demek<br/>Süleyman’ın mülkünden daha hayırlıdır”</i> sözü bu açıdan ne kadar mânidardır.<br/>
Demişlerdir ki: Süleyman (a.s)’a birini seçmesi için mal, mülk ve ilim arzettiler de<br/>
Süleyman (a.s) ilmi seçti, malı mülkü istemedi.<br/>
Şâir ne güzel söyler:<br/>
<i>Dünyayı istersen, sana sadece dünyadaki payını verirler,<br/>Ukbâyı/âhireti istersen, sana her ikisini birden verirler.</i><br/>
Şâyet, “Bu âyetin zâhiri, âhiret sevabı kazanmak yahut azâbı bertaraf etmek için<br/>
kılınan namazın câiz olduğuna delâlet etmektedir. Hâlbuki fukahâ böyle bir namazın câiz<br/>olmadığı konusunda ittifak etmişlerdir. Çünkü îman ve tâate rağbet, bunların bizzat îman<br/>ve tâat olmalarından kaynaklanmalıdır. Yoksa sevap talebi için yahut azap endişesiyle<br/>îman ve tâate rağbet faydasızdır. Zîrâ böyle bir kişi mânen illetli ve hastadır” denirse<br/>buna şöyle cevap verilir: Ekin ve ürün ancak yere sağlam tohum atmaktan hâsıl olur.<br/>Bütün hayır ve mutlulukları içine alan sağlam tohum ise yalnız Allah’a kulluk yapmaktır.<br/>Kulluk için yapılan amelin uhrevî olması da, onunla sadece Allah rızasının taleb<br/>edilmesine bağlıdır.<br/>
<i>“Kim de” </i>amelleriyle <i>“dünya kârını istiyorsa”: </i>Bu kârdan maksad, dünya metaı ve<br/>
dünya lezzetleridir. Bunu isteyenden murad da kâfir yahut münâfıktır. Çünkü münâfıklar<br/>savaşlarda sırf ganimet almak maksadıyla müminlerle beraber olurlardı. Ayrıca bütün<br/>bozuk niyetli olanlar da bu hükme dâhildirler. <i>“Ona da dünyadan bir şeyler veririz.”<br/></i>Onun istediği, arzu ettiği şekilde değil de bizim ona taksim ettiğimiz nispette bir şeyler<br/>veririz. Arzu ettiği her şeyi değil, ancak bizim istediğimiz kadarını veririz. Dolayısıyla<br/>sadece dünyaya talib olan kişi, dünyadan isteyip arzu ettiği şekilde murâdına nâil<br/>olamaz.<br/>
Hadis-i şerifte şöyle buyrulur: <i>“Kimin niyeti âhiret olursa Allah onun işini derleyip</i><br/>
<i>toplar kalbine kanâat verir. Dünya onun ardından kerhen de olsa gelir. Kimin de<br/>niyeti sadece dünya olursa Allah onun işini bozup alnına da fakirlik damgası vurur.<br/>Dünyadan da Allah’ın takdir ve taksiminden başka bir şey elde edemez.”</i><a href="RuhulBeyans.html#8056">[83]</a><br/>
<i>“Fakat onun âhirette bir nasîbi olmaz.” </i>Yani “mademki bu kişinin arzu ve himmeti<br/>
tamamen dünya üzerine tahsis edilmiştir, öyleyse âhirette onun hiçbir nasibi yoktur”<br/>demektir. Orada herkes niyetinin karşılığını alacaktır. Bu durumda sözkonusu kişinin,<br/>âhiret sevabından tamâmen mahrum kalacağı anlaşılmaktadır.<br/>
<b>İmam Râgıb</b> şöyle der: İnsan dünyada ekin eken bir çiftçi durumundadır. Ameli ekini,<br/>
dünyası ise ekin tarlasıdır. Ölüm vakti hasad ve harman zamanıdır. Âhiret ise harman<br/>yeridir. Elbette kişi ektiğini biçecek, hasad ve harman yaptığını ölçüp-tartıp kabına<br/>koyacaktır.<br/>
Hikâye edilir ki:<br/>
