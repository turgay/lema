<a name=9287></a>mîzan, mârifetullah, meleklerini, kitaplarını, mülkünü ve melekûtünü bilme terâzisidir.<br/>Peygamberlerin onunla nasıl ölçüldüğünü meleklerden öğrendikleri gibi onlardan<br/>öğrenilmesi için indirilmiştir. İlk öğretmen Allah, ikinci öğretmen Cebrâil (a.s.),<br/>üçüncüsü Rasûlullah’tır. Halkın tamamı Rasûlullah’tan öğrenirler. Halk için mârifete<br/>ulaştıracak ondan başka hiçbir yol yoktur. Herşey, hiçbir değişikliğe uğramaksızın bunun<br/>ifâdesidir. Nasıl olur böyle bir şey ki çok adâletli olan kişinin gittiği yolun delîli zâhir<br/>olmasın?” <i>Bahru’l-‘ulûm</i>’da da böyle kaydedilmiştir.<br/>
Fakir (<b>Bursevî</b>) derim ki: Delil Allah Teâlâ’nın şu fermânıdır: “<i><b>Allah adâleti ayakta</b></i><br/>
<i><b>tutarak (delilleriyle) şu husûsu açıklamıştır ki, kendisinden başka ilâh yoktur.<br/>Melekler ve ilim sâhipleri de bunu ikrar etmişlerdir. Evet mutlak güç ve hikmet<br/>sâhibi Allah’tan başka ilâh yoktur.</b></i>” (Âl-i İmrân, 3/18) Yâni, adâleti ayakta tutmaktan<br/>maksad, bütün işlerinde adâletle hükmeden veya adâleti hâkim kılan demektir. Öyleyse<br/>Allah Teâlâ bütün işlerinde adâletle hükmettiğine göre, adâleti her işinde hâkim kılmak<br/>kulların üzerine de vâcib olur. Ancak kapsamlı bir ilim ve tam bir mârifet sâhibi<br/>olmadıkça adâleti hakîkî mânâda ayakta tutamazlar. Tam olan mârifet Allah’ı bilmektir<br/>(ma’rifetullahtır), o da topyekün mîzândır. Onun dışında kalan bütün işler ona dayanır<br/>ve onunla ölçülür.<br/>
“<i>Biz demiri de indirdik ki onda büyük bir kuvvet ve insanlar için faydalar vardır.</i>”<br/>
Denildi ki, Hz. Âdem (a.s.) beraberinde demirden beş şey bulunduğu halde cennetten<br/>indi. Bunlardan birincisi sendân/örs, yâni demirci örsüdür. <i>Kàmûs</i>’ta geçtiği gibi<br/>sendân kelimesine demirci örsü denmiştir. Bununla ilgili olarak <b>Şeyh Sâdî</b> şöyle<br/>demiştir:<br/>
<i>Örs gibi katı yüzlülük etmezse biri<br/>Başına asla yemez te’dîb çekicini</i><br/>
İkincisi, demircinin kızdırılmış demiri tutmakta kullandığı kerpetendir. <i>Kàmûs</i>’ta<br/>
mahmî olarak geçer. Üçüncüsü mîka‘a/bileme taşıdır. <i>Kàmûs</i>’ta geçtiğine göre elbise<br/>boyacısının ağartmak için üzerine kumaş koyup çekiç ve uzun tokmakla döverek<br/>incelttiği kalasa verilen isimdir. Dördüncüsü vurma âleti olan çekiçtir. Beşincisi<br/>demirden yapılmış çok büyük bir iğne olan çividir. Yanında bel ve kürek olduğu da<br/>rivâyet edilmiştir. <i>Kàmûs</i>’ta belin kürek olduğu, kazmaya ve süpürerek temizlemeye<br/>yaradığı yazılıdır.<br/>
Bir hadîs-i şerîfte şöyle buyrulmuştur; “<i>Allah Teâlâ gökten yeryüzüne dört bereket</i><br/>
<i>indirmiştir: Demir, ateş, su ve tuz.</i>”<br/>
<b>İbn Abbas</b>’dan (r.a.) rivâyet edildiğine göre Hz. Âdem (a.s.) ile beraber üç şey<br/>
inmişti: Birincisi Hacer-i Esved olup o zaman kardan daha beyazdı. İkincisi Hz.<br/>Mûsâ’nın (a.s.) asâsı olup cennetteki mersin ağacındandı ve on arşın uzunluğunda idi.<br/>Üçüncüsü ise demirdir.<br/>
<b>Hasan Basrî</b>’den (rh.) rivâyet edildiğine göre âyet-i kerîmedeki “Biz demiri de<br/>
