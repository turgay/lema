<a name=3652></a><img src="flower_sep.jpg"/><br/>
<b>Fakat insanların çoğu şükretmezler.</b><br/>
<b>39. “Ey benim zindan arkadaşlarım! Çeşitli tanrılar mı daha iyi, yoksa gücüne</b><br/>
<b>karşı durulamaz olan bir tek Allah mı?”</b><br/>
<b>40. “Allah’ı bırakıp da taptıklarınız, sizin ve atalarınızın taktığı birtakım</b><br/>
<b>isimlerden başka bir şey değildir. Allah onlar hakkında herhangi bir delil<br/>indirmemiştir. Hüküm sadece Allah’a aittir. O size kendisinden başkasına ibâdet<br/>etmemenizi emretmiştir. İşte dosdoğru din budur. Fakat insanların çoğu bilmezler.”</b><br/>
<b>41. “Ey zindan arkadaşlarım! <i>(Rüyalarınıza gelince)</i></b><b>, biriniz <i>(daha önce olduğu</i></b><br/>
<i><b>gibi) </b></i><b>efendisine şarap sunacak; diğeri ise asılacak ve kuşlar onun başından<br/><i>(beynini) </i></b><b>yiyecek. Yorumunu sorduğunuz iş <i>(bu şekilde) </i></b><b>kesinleşmiştir.”</b><br/>
<b>42. Onlardan kurtulacağını sandığı kimseye şöyle dedi: “Beni efendinin yanında</b><br/>
<b>an, <i>(umulur ki beni çıkarır)</i></b><b>.” Fakat şeytan ona, efendisine söylemeyi unutturdu.<br/>Dolayısıyla <i>(Yûsuf)</i></b><b>, birkaç yıl daha zindanda kaldı.</b><br/>
<i>“Onunla beraber iki genç daha zindana girdi.”</i> Yani Yûsuf’un zindana atılmasıyla<br/>
Mısır kralı Reyyân b. Velid’in hizmetkârı olan iki kişinin zindana atılması aynı zamana<br/>rastladı. Bunlardan birisi kralın şarapçısı Ebruha ya da Yuna’ydı. Diğeri ise kralın<br/>fırıncısı Galip veya Mahleb idi.<br/>
Rivâyete göre bazı Mısırlılar bunlara kralın yemeğine ve içeceğine zehir katarak kralı<br/>
zehirlemeleri karşılığında bir servet garantisi vermiş, onlar da teklifi kabul etmişlerdi.<br/>Ancak daha sonra içecek işlerine bakan kişi kralı zehirlemekten vazgeçerken fırıncı<br/>kararından vazgeçmeyerek ekmeğe zehir kattı. Yemek hazırlanınca sâkî: “Hükümdarım,<br/>ekmeği yemeyin. Çünkü zehirli!” dedi. Fırıncı da: “Hükümdarım, asıl şarap içmeyin.<br/>Çünkü zehirli!’ dedi. Bunun üzerine kral sâkiye: “İç bakayım şunu!” dedi. Sâki de içti,<br/>ama kendisine bir şey olmadı. Fırıncıya: “Sen de şunu ye bakalım!” dedi. Fırıncı ayak<br/>sürüdü. Kral ekmeği bir hayvana yedirip deneyince hayvan ölüverdi. Bu sebeple kral<br/>ikisinin de zindana atılmasını emretti. İşte onların zindana atılışı Yûsuf’unki ile aynı<br/>zamana rastlamıştır. Sanki “Yûsuf’la birlikte zindana girince ne yaptılar?” diye<br/>sorulmuş ve şöyle cevap verilmiştir:<br/>
<i>“Onlardan biri”</i> -ki bu kralın sâkîsidir- <i>“dedi ki: “Ben rüyamda” </i>sanki bir<br/>
bahçedeyim. Bir bakıyorum çok güzel bir çardağın dibindeyim. Ağacın üç dalı var. Her<br/>dalda da üç üzüm salkımı bulunuyor. Bu salkımları koparıyorum. Elimde kralın kadehi<br/>var. Üzümleri kadehe sıkıyor ve krala sunuyorum. O da içiyor, <i>“şarap”</i> yani üzüm<br/><i>“sıktığımı görüyorum”</i> ifadesinin mânâsı budur. Sıkılan şey üzüm olmasına rağmen<br/>nihâyetinde şarap yapmayı hedeflediği için ileride dönüşeceği madde ile<br/>isimlendirilerek <i>‘şarap sıkıyorum’</i> demiştir.<br/>
<i>“Öteki de:”</i> -ki bu da fırıncıdır- <i>“Ben de”</i> sanki kendimi kralın mutfağında <i>“başımın</i><br/>
<i>üstünde ekmek taşıdığımı, kuşların ondan yediğini görüyorum”</i> yâni sanki başının<br/>
