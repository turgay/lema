<a name=2483></a><img src="RuhulBeyan-2483_1.jpg"/><br/>
<img src="RuhulBeyan-2483_2.jpg"/><br/>
“<i>Altı şeyle diğer peygamberlere üstün kılındım:<br/>1. Bana az sözle çok mânâ ifade etme özelliği (cevami’ü’l-kelim) verildi.<br/>2. Düşmanlarımın kalbine korku salmakla yardım olundum.<br/>3. Ganimetler bana helâl kılındı.<br/>4. Yeryüzü benim için mescid ve temiz kılındı.<br/>5. Bütün insanlara peygamber olarak gönderildim.<br/>6. Peygamberlik benimle son buldu.</i>”<a href="RuhulBeyans.html#2494">[95]</a><br/>
Aynı şekilde önceden indirilen bütün kitaplardan maksad, Peygamberimiz (a.s.)’a inen<br/>
Kur’an’dır. O, ilâhî kitapların özü, en büyüğü ve kendisinden öncekileri doğrulayıcıdır.<br/>Çünkü o, lafzı ile beliğleri ve güzel söz söyleyenleri, kendininkine benzer bir sûre<br/>getirmekten âciz bırakmıştır. Mânâsı ile de önceki kitaplarda bulunan hükümlere, adâba<br/>ve fezâile dair ne varsa hepsini kendisinde toplamış ve bütün hüccet, bürhan ve<br/>delilleri kapsamına almıştır.<br/>
Önceki ümmetlerden maksad ise ilâhî rahmete mazhar olmuş olan bu ümmet, yani<br/>
Muhammed ümetidir. Bu ümmet, önceki ümmetlerin bir neticesi gibidir ve orta bir<br/>ümmettir. Nitekim Allah Teâlâ: <i><b>“Böylece sizi orta bir ümmet yaptık... ”</b></i> (el-Bakara,<br/>2/143) buyurmuştur.<br/>
Yine daha önce geçen hükümdarlardan ve sultanlardan gaye, Osmanlı sultanlarıdır.<br/>
Onlar, bütün hükümdarların özü, devletleri de bütün devletlerin özüdür. Çünkü onların<br/>devletinden sonra Mehdi ve İsâ (a.s.) zuhur edinceye kadar başkaları böyle bir devlet<br/>daha kuramayacaklardır. Onların topluluğu büyük, nüfuzları çok, yedi iklimde, çevre<br/>ülkelerde, doğu ve batıda hâkim olan muazzam bir devletleri vardır. Daha önce hiçbir<br/>devlete böyle bir mazhariyet verilmemiştir. Onların bu kadar büyük bir devlete sahip<br/>olacaklarına, en büyük dedelerinin isminin “Osman” olması delâlet etmektedir. Çünkü<br/>Hz. Osman (r.a.) Kur’an’ı toplamıştı.<br/>
Hz. Ömer (r.a.) da olduğu gibi Osmanlı sultanları, Hak isminin mazharlarıdır. Çünkü<br/>
Hz. Ömer müslüman olunca: “Ya Rasûlallah, biz hak üzere değil miyiz?” dedi.<br/>Peygamberimiz (a.s.): “<i>Beni hak ile peygamber gönderen Allah’a yemin ederim ki<br/>bizim hepimiz hak üzereyiz.</i>” buyurdu.<br/>
Bunun üzerine Hz. Ömer: “Seni hak ile peygamber olarak gönderene yeminle söylerim<br/>
ki biz, bu günden sonra gizli olarak Allah’a kulluk etmeyeceğiz.” dedi. Allah Teâlâ da<br/>onun imanı ile dini izhar etti. Yani dinin açık olarak yaşanması ve tebliği Hz. Ömer’in<br/>iman şartına bağlanmıştı. Dînin ilk zuhûru böyle oldu. Sonra ve sonra bu durum,<br/>Osmanlı devleti zamanına kadar devam edip geldi. Onun için Osmanlılar hak üzere, hak<br/>uğruna savaşırlar. Ellerindeki kılıç, dededen toruna ve mücahidden mücahide geçerek<br/>kendilerine miras kalmıştır.<br/>
