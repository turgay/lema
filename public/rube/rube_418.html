<a name=419></a><img src="RuhulBeyan-419_1.jpg"/><br/>
<img src="RuhulBeyan-419_2.jpg"/><br/>
<img src="RuhulBeyan-419_3.jpg"/><br/>
Rasûlullah’dan daha iyi kimse bilemez. Çünkü o, diğer insanların bilemeyeceği bir<br/>biçimde göklerin ve yerin melekûtunun esrârına vâkıftır. O’nun ilmine nisbetle diğer<br/>insanların ilmi, yok mesâbesindedir. Zira evliyânın ilmi, enbiyânın ilmine nisbetle yedi<br/>denizden bir katre gibidir. Diğer peygamberlerin ilmi de, Hz. Peygamber’in ilmine<br/>nisbetle aynı derecededir. Hz. Peygamber’in ilmi de, Allah’ın ilmine nisbetle yedi<br/>denizden bir damla hükmündedir.<br/>
<i>“Göklerin ve yerin mülkiyet ve hükümranlığı Allah’ındır.”</i> Öyleyse dilediğini yapar,<br/>
dilediği şekilde hükmeder. <i><b>“O her şeye kâdirdir.”</b></i> kavli de buna delâlet etmektedir.<br/>Mülkten murâd, kudretin tam ve sağlam olmasıdır. Yâni arz ve semâvât üzerinde yegâne<br/>kudret ve tasarruf sâhibi Allah’tır. Allah Teâlâ hem dünyânın hem de âhıretin mâliki<br/>iken, âyet-i kerîme’de sâdece yerin ve göğün zikredilmesi, bu ikisinin yaratılmışların en<br/>büyüğü ve ilgi çekicisi olması açısındandır.<br/>
<i>“Sizin için Allah’dan başka ne bir dost, ne de bir yardımcı vardır”<b> </b></i>Velî (dost) ve<br/>
nasîr (yardımcı) arasındaki fark, velî bâzan yardımdan geri kalabilir, yardım<br/>edemeyebilir. Nasîr bazen yardım ettiğine yabancı olabilir. Burada ikisinin birlikte<br/>zikredilmesinden maksad, Allah’ın kendilerine hem yardımcı, hem de dost olduğunu<br/>belirtmek böylece mü’minlerin kalbine tesellî vermek ve mü’minlere kendilerinin dostu<br/>ve yardımcısının sâdece Allah olduğunu bildirmektir. Dolayısıyla Allah’dan başkasına<br/>dayanıp ilticâ etmeleri câiz değildir.”<br/>
Burada zikrolunan <i>“Allah’ın her şeye kâdir olduğu” “yerin ve göğün tasarrufunun</i><br/>
<i>Allah’ın elinde bulunduğu”, “kendileri için Allah’dan başka dost ve yardımcının<br/>olmadığı” </i>ifâdelerinden maksad şudur: Allah ancak ve ancak kulların dünyâ ve âhıret<br/>işlerinden hayrına olan şeyleri yapar. O halde kullara Allah’ın emrettikleriyle amel<br/>etmeleri, Allah’a tevekkül etmeleri ve nesh konusunda olduğu gibi, kâfirlerin şüpheye<br/>sevkedici sözlerine kulak asmamaları gerekmektedir.<br/>
<b>108. Yoksa siz de <i>(ey müslümanlar), </i></b><b>daha önce Mûsâ’ya sorulduğu gibi</b><br/>
<b>peygamberinize sorular sormak mı istiyorsunuz? Kim îmânı küfre değişirse,<br/>şüphesiz dosdoğru yoldan sapmış olur.</b><br/>
Bilmediniz mi ki, Allah herşeye kadirdir. Dilediği şekilde emreder, nehyeder. Yoksa<br/>
siz de yahûdîlerin Mûsâ’ya şuûrsuz ve düşüncesizce soru sordukları gibi, Hz.<br/>Peygamber’i sorguya mı çekeceksiniz? Bu ifâdeden maksad mü’minlere Rasûlullah’a<br/>güvenmelerini ve bu tür davranışlardan sakınmalarını tavsiyedir. Bir anlamda<br/>mü’minlere: “İnandığınız halde, sırf hevâ ve hevesinize uyarak, işlerinizde Allah’ın fazl<br/>ve keremine güvenmeyerek Yüce Peygamber’e düşüncesizce sorular mı sormak<br/>
