<a name=466></a><img src="RuhulBeyan-466_1.jpg"/><br/>
<img src="RuhulBeyan-466_2.jpg"/><br/>
<img src="RuhulBeyan-466_3.jpg"/><br/>
Allah Teâlâ şöyle buyurmuştur: <i><b>“Âyetlerimizi yalan sayanları bilmeyecekleri</b></i><br/>
<i><b>noktalardan derece derece, yavaş yavaş helâka yaklaştırırız.”</b></i> (el- A’râf, 7/182).<br/>
<b>Sehl b. Abdullah Tüsterî</b>,<b> </b>bu âyetin mânâsı hakkında şöyle demiştir: “Onlara<br/>
nimetleri artırarak mühlet verir, şükrü de unuttururuz. Nimete meyledip de, nimeti<br/>verenden uzaklaştıkları an cezalandırılırlar.”<br/>
<b>Ebu’l-Abbas b. Atâ</b> der ki: Âyet şunu ifâde etmektedir: “Onlar her ne zaman yeni bir<br/>
hatâya düşseler, yeni bir nimet verir ve istiğfâr etmeyi de unuttururuz.” Demek ki akıllı<br/>bir insana düşen, dünyânın zînetlerine aldanmamak, bilakis Allah’dan başka hiçbir<br/>şeyle tesellî ve ferah duymamaktır. Muhakkak ki Allah’dan başkası boş ve geçicidir.<br/>Fâni ve geçici şeylere aldanmak ise kâmil bir aklın, kâmil bir anlayış ve irfanın işi<br/>değildir.<br/>
“Allah’ın dünyâda âsîlere mühlet vermesindeki hikmet nedir?” diye bir soru sorulursa<br/>
şöyle cevap verilir: “Allah’ın, kullarını dünyâda iken ânî olarak kahretmeyip, onlara<br/>mühlet vermesinin sebebi; afv ve ihsânın kendisine kahr ve intikamdan daha sevimli<br/>olduğunu göstermek, şefkat, ihsan ve ikrâmını anlamalarını sağlamak içindir.”<br/>
İnsanları bir ziyafete dâvet eden ve: “Kim bana misafirliğe gelirse ona ikrâm ederim;<br/>
gelmeyene ise hiçbir şey yoktur.” diyen bir adamla: “Bana gelene ikrâm ederim,<br/>gelmeyeni ise döverim, hapsederim.” diyen bir başka adamı düşünelim. Allah Teâlâ’nın<br/>cehennemi yaratmasının sebebi, kullarına olan ikrâm ve ihsanını göstermek içindir ki,<br/>bu ilk adamın gösterdiği keremden daha üstün ve daha kâmildir. Allah Teâlâ, halkı<br/>dâvetine şu kavliyle çağırmaktadır: <i><b>“Allah dâr-ı selâma (huzûr ve selâmet yurduna)<br/>çağırıyor.” </b></i>(Yûnus, 10/25) Böyle dedikten sonra âdetâ kılıcı Rasûlü’ne tevdî ederek<br/>sanki: <i>“Benim ziyâfetime icâbet etmeyeni öldür!” </i>diyor. Öyleyse akıllı olan kimseye<br/>gereken Allah’ın dâvetine kendi arzusuyla icâbet etmektir. Gerçek maksûd ve hakiki<br/>Kâbe, O’dur. Tüm kafileler O’na doğru yol alır.<br/>
Âyette geçen, <i>“belde”</i>den maksad, cismânî sûrettir. Asıl Kâbe kalbdir. Hakiki tavâf,<br/>
kalbin Allah’ın rubûbiyyeti huzurunda tavâf etmesidir. Beyt, gözle görülmeyen o âlemin<br/>âlem-i mülkdeki zâhirî bir misâlidir. Tıpkı insan bedeninin, gayb âleminde olup gözle<br/>görülemeyen kalb için âlem-i şehâdete zâhirî bir misâl olması gibi. İşte âriflerden bu<br/>gerçek kalbin tavâfını yapmaya muktedir olanlar hakkında: “Kâbe O’nu ziyâret ediyor.”<br/>denir. Nitekim bir haberde şöyle denilmiştir: <i>“Allah’ın öyle kulları vardır ki, Kâbe<br/>onlarla tavâf eder.”</i><br/>
Kâbe’nin binasını ziyâret eden kimseyle, maksudu Kâbe’nin Rabbi olan kimse<br/>
arasında fark vardır. Rivâyet edilir ki: Allah’ın velî kullarından biri hacca niyet etmişti.<br/>
