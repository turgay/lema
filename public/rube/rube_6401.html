<a name=6402></a>Bu kelimeyi <i>“Lâ ilâhe illallah”</i> sözü ile tefsir eden, sıfat/vasıf ile vahdâniyyeti<br/>
kasdetmiştir. Yâni en yüce sıfat/vasıf olan “<i>Lâ ilâhe illa Hû </i>/ O’ndan başka ilah ve<br/>O’ndan başka Rab olmaması O’na mahsustur,”demektir.<br/>
“<i>O, mutlak güç ve hikmet sâhibidir.</i>” Azîz’dir; mümkin olan her şeyi ilk olarak ve<br/>
tekrar yaratmaktan âciz olmayan kâdirdir. Fiilleri hikmet ve maslahata uygun olarak<br/>yürüten Hakîm’dir.<br/>
Fakîr (<b>Bursevî</b>) der ki: Âyet, göklerin ve yerin Allah Teâlâ’nın birliğinin şâhidleri ve<br/>
kudretinin delilleri ile dolu olduğunu göstermektedir.<br/>
<i>Her bir zerreden Hakk’a giden bir yön, bir yol vardır<br/>Hepsi de O’nun varlığını ispata delildir<br/></i>Bu ise basîret ehline mahsustur. Çünkü Allâh’ın nurlarının güzelliğini mutâlaa edenler<br/>
ve sırlarının hakîkatini keşfedenler onlardır. Senin hâline şaşılır ki bir zenginin evine<br/>girdiğinde onu türlü ziynetlerle süslenmiş görürsün, şaşkınlığın bir türlü bitmez, ömrün<br/>boyunca onu anmaya ve güzelliğini tarif etmeye devam edersin. Halbuki Allâh’ın<br/>isimleri, sıfatları, O’nun kudretiyle ve hayret verici âyetleriyle tecellî eden eserleri ile<br/>süslenmiş; Allâh’ın evleri demek olan âfâk ve enfüse/dış ve iç âleme devamlı bakar<br/>durursun, sonra da bu gördüklerinin hakîkatine kör olursun. Çünkü bâtının kör ve kalb<br/>evine girememişsin. O kalb ki içine yerleştirilmiş tefekkür ile hakîkatleri bulup çıkarır.<br/>İçine konulan tezekkür ile dönülmeye layık olan yere döner. İçinde bulunan müşâhede<br/>ile ona âyetler gösterilir ve apaçık deliller idrak ettirilir. Melik ve Müteâl olan Allâh’ın<br/>hidâyeti olmasaydı, mahlûkât dalâlet karanlıklarında ve celâl otağlarında kalırdı.<br/>
Büyüklerden birisi tevbesinin sebebi hakkında şunları söylemiştir: “Sırt üstü<br/>
yatıyordum. Derken kuşların Allâh’ı tesbih ettiklerini işittim. Bunun üzerine dünyâdan<br/>yüz çevirdim ve Mevlâ’ya yöneldim. Mürşid aramak için yola çıktım. Yolda Ebu’l-<br/>Abbâs Hızır (a.s.)’la karşılaştım. Hızır bana: “Şeyh Abdülkâdir’e (k.s.) git. Ben onun<br/>meclisindeydim. Abdulkadir: “Allah Teâlâ bir kulu kendi tarafına cezbetti.<br/>Karşılaştığında sen onu bana gönder.” dedi.” Ben de kalkıp onun yanına vardım. Bana<br/>şöyle dedi: “Rabbin kuşların diliyle kendisine cezbettiği ve pek çok hayır lütfettiği<br/>kimseye merhaba.”<br/>
İşte âlemde bulunan herşey seni maksûda irşâd eden apaçık huccetler ve âşikâr<br/>
delillerdir. Sen gece gündüz Allah Teâlâ’yı tevhîde sarıl. Çünkü, virdlerin ve zikirlerin<br/>en hayırlısı odur. Allah Teâlâ: “<i><b>Allâh’ı anmak elbette (ibâdetlerin) en büyüğüdür.</b></i>”<br/>(el-Ankebût, 29/45)” buyurmuştur. Allâh’ı anmak/zikir, huzura sebep olur ve zikredileni<br/>müşâhedeye ulaştırır. Fakat herşey Melik ve Gafûr olan Allâh’ın inâyet ve yardımı<br/>iledir. “<i><b>Allah bir kimseye nur vermemişse artık onun nuru yoktur.</b></i>” (en-Nûr, 24/40).<br/>
<i>Ey gönlün zikriyle ünsiyet ettiği,<br/>Ben senden başkasını istemem!<br/>Geceler ve zaman tamamen yok olur gider,<br/>Senin sevgin gönülde ter ü tâze ve yenidir</i><br/>
