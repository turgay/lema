<a name=8019></a><b>Râgıb</b> şöyle demiştir: “Miryet” bir işte tereddüd etmektir. Bu kelime şüphe<br/>
anlamındaki “şekk”den daha husûsîdir. Mümârât ise hakkında şüphe edilen bir konuda<br/>başkasıyla tartışmaya girişmektir.<br/>
Bu kelime, sağma sırasındaki devenin memesini şiddetle sıvazlamak mânâsında olan <img src="RuhulBeyan-8019_1.jpg"/> kullanımından alınmış olabilir. Buna göre <img src="RuhulBeyan-8019_2.jpg"/> kelimesini tartışma olarak<br/>
yorumlamak mecâzî bir mânâdır. Burada onların tartışmaları, deveyi sağan kişinin süt<br/>çıkarmak için devenin memesi ile boğuşmasına benzetilmiştir. Öyle ki mücâdele eden<br/>iki guruptan her biri, arkadaşının nezdinde olanı şiddetli sözlerle çıkarmaya<br/>çalışmaktadır.<br/>
Onlar haktan uzaklaşıp derin bir sapıklık içine düşmüşlerdir. Zîrâ duyu organlarıyla<br/>
algılanan hususlara gaybî konular içinde en çok benzeyen, yeniden diriliş konusudur.<br/>Çünkü o, kuruyup öldükten sonra yerin yeniden diriltilip canlanması gibidir. Kim bu<br/>diriliş işini mümkün görmezse, daha ileriye yol bulup gitmesi çok uzaktır.<br/>
Âyette sapıklığın “uzaklık”la vasıflanması mecâz-i aklîdir. Çünkü uzaklık hakîkatte<br/>
sapık olan kişi içindir. Zîrâ yoldan uzaklaşan, kişinin kendisidir. Ancak mecaz-i aklî<br/>olarak bu uzaklık vasfı, kişinin fiili olan sapıklığa nisbet edilmiştir. Burada mânâ: “Bu<br/>kişi uzaklık sahibi yahut kendisinde uzaklık olan bir sapıklıktadır” şeklinde de olabilir.<br/>Çünkü sapan, yoldan yakın yere de, uzak yere de sapabilir.<br/>
<i>et-Te’vilâtü’n-Necmiyye</i>’de şöyle denilmektedir: Onlar, uzak bir sapıklık içine<br/>
düşmüşlerdir. Çünkü bu sapıklık ezelîdir. Bu âyet-i kerîmede şöyle bazı hususlar<br/>vardır:<br/>
1- Burada bir şeyin hemen çabuk olmasını isteyerek acelecilik yapmak yerilmiştir.<br/>
Bunun için altı yer hariç acele etmek şeytandandır denilmiştir. Bunlar:<br/>
Vakti girince namazı eda etmek<br/>Hazır olan cenazeyi defnetmek<br/>Baliğa olan bakireyi evlendirmek<br/>Süresi dolan borcu ödemek<br/>Misafire ikram etmek<br/>Günah işleyince tevbe etmek<br/>2-<i> </i>İman ve tasdik. Bu asıldır. Bu durum kişinin mü’min sayılabileceği bütün durumları<br/>
kapsamaktadır. Özellikle kıyâmet konusu bunlardandır. Yine iyi işler yaparak kıyâmete<br/>hazırlanmak da bu cümledendir.<br/>
Rivâyet edildiğine göre bir adam Peygamberimiz (s.a.)’e kıyâmet ne zaman kopacak<br/>
diye sorar? Peygamberimiz de bu soruya “kıyâmet için ne hazırladın?” şeklinde bir<br/>soruyla mukâbele eder. Adam: “Çok şey hazırlamadım.” Yahut “Hiçbir şey<br/>hazırlamadım. Ancak Allah’ı ve Rasûlü’nü seviyorum” der. Peygamberimiz (s.a.) de:<br/><i>“O halde sen sevdiğinle berabersin”</i> buyurur.<a href="RuhulBeyans.html#8025">[79]</a><br/>
Şüphesiz Peygamberimiz (s.a.)’i seven kişi bütün hallerde ona uymayı da sevecektir.<br/>
Bu kişi Peygamber (s.a.)’i ve ona uymayı sevince, Peygamber de onu sevecektir.<br/>Nihâyet Peygamber: “Ne zaman dost ve kardeşlerime kavuşacağım?” buyurur. Ashâb-ı<br/>
