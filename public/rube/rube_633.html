<a name=634></a>niyyet edecek olursa... Hac bir ibâdettir; helâl ve haramları vardır. Aynen namazda<br/>olduğu gibi sadece niyet etmekle bu farza başlanmış olmaz. Bunun için yukarıda<br/>belirttiğimiz telbiye ve kurbanlığın boynuna gerdanlık takıp götürmek gibi hacca<br/>başladığını gösteren bir iş yapması gerekir.<br/>
Bu aylarda hacca niyyet edenin artık hac sırasında karısına yaklaşmak ve buna sebeb<br/>
olacak şekilde öpüşmek ve oynaşmak da mahzûrludur. Çünkü bu fiilleri ihramlıyken<br/>yapmak yasaktır. Bir görüşe göre Arafât’ta vakfe yapmadan önce kadına yaklaşmak,<br/>haccı ifsâd eder. Vakfeden sonra yaklaşmak ise bedeneyi, yâni bir deve kurban etmeyi<br/>gerektirir. Öpmek ve oynaşmak gibi sebebler, kadına yaklaşma tehlikesini ortadan<br/>kaldırmak için haram kılınmıştır.<br/>
<i>“Kadına yaklaşmak” </i>ve âyetin devamında gelen <i>“günah işlemek ve tartışmak</i><br/>
<i>yoktur”</i> ifâdesi şekil olarak hac esnasında bu işlerden herhangi biri meydana gelmez<br/>anlamında olumsuzluk (nefiy) gibi görünüyorsa da, âyetin gerçek maksadı hac esnâsında<br/>bu işlerin olmadığını haber vermek değil, bunları yasaklamaktır. Âyet-i kerîmeyi, olayı<br/>haber verme şeklindeki bu zâhirî mânâ üzere bırakmak Allah’ın verdiği haberden<br/>dönmesini gerektirir. Çünkü Allah hac sırasında genellikle bu tür işlerin meydana<br/>geleceğini biliyordu. Fakat nehyin vücûbunda mübâlağa yapmak için yasak, ihbâriyye<br/>cümleleri ile ifâde edilmiştir. Sanki mükellef bu konuların yasak olduğunu iyice anlayıp<br/>belirtilen yasaklardan vazgeçmiş ve Allah Teâlâ da hac sırasında bu fiillerin<br/>bulunmayacağını, hiç kimsenin bu fiilleri yapmayacağını haber vermiştir.<br/>
<i>“Yasakları çiğneyerek şerîat sınırlarından çıkmak (füsûk) da yoktur...”</i> Sövmek ve<br/>
kötü lâkap takmak da dâhil, Allah’a karşı işlenen bütün günahlar, O’na karşı yapılan<br/>bütün isyanlar <i>“fısk”</i> tır.<br/>
<i>“Hac günlerinde tartışmak da yoktur.”</i> Hizmetçilerle, arkadaşlarla ve kendisini<br/>
aldatanlarla tartışmak yoktur. Çünkü bu tartışma kin ve nefrete, öfkeye, aradaki sıcaklık<br/>ve dostluğun yok olmasına sebeb olur. Fakat bir konuyu öğrenmek ve anlamak<br/>maksadıyla dînî konularda tartışmada bir sakınca yoktur.<br/>
Her zaman ve her yerde kaçınmak gerektiği halde bu fiilleri hac esnâsında işlemek<br/>
daha çirkin olduğu için hac günlerinde bu fiillerden sakınmak özellikle emredilmiştir.<br/>Namazda ipek giymenin, Kur’ân okurken nağme yapmanın daha çirkin olması gibi.<br/>Yasaklanan nağme, bazı Kur’ân okuyucularının yaptığı gibi harflerin asıl mahrecini<br/>bozarak mûsikî nağmeleri ve garib makamlarla Kur’ân okumaktır. Yoksa Kur’ân-ı<br/>Kerîm’i güzel okumak ve uzatmak mendûbtur. Efendimiz (s.a.) bu konuda: <i>“Kur’ân’ı<br/>seslerinizle güzelleştiriniz.”</i><a href="RuhulBeyans.html#648">[124]</a> buyurmuştur. Çünkü güzel ses, Kur’ân’ın güzelliğini<br/>artırır. Uygun bir şekilde yapılan nağme gönlü yumuşatır, nefsi Kur’ân’a yöneltir. <b>Ebû<br/>Hanîfe</b> ve seleften bir grup bu görüştedir.<br/>
<i>“Ne hayır işlerseniz Allah onu bilir.”</i> Kulun işleyeceği bütün hayır ve iyilikleri Allah<br/>
ezelî ilminde bilir. Burada Allah’ın bilmesi, o amelleri bilip karşılığında mükâfât<br/>vermesinden kinâyedir. Ne hayır işlerseniz Allah onu bilir ve karşılığında mükâfâtını<br/>verir.<br/>
