<a name=10361></a><img src="flower_sep.jpg"/><br/>
cennette insanların müminleriyle birlikte veya A’raf’ta bulunacaklardır. Onların<br/>nimetleri kendi makamlarına uygun olacaktır. Kâfirlerine gelince onlar da cehennemde<br/>insan kâfirlerle birlikte bulunacaklar, azapları da kendilerine uygun ve münasip<br/>olacaktır.<br/>
Denilir ki: Âyette yer alan ve toprak anlamına gelen “türab” kelimesinden maksad,<br/>
müminin secde ettiği topraktır. Çünkü bu toprakla mümine gelecek ateş söner. Yine bu<br/>topraktan maksad, müminin namazda iken üzerine ayak bastığı topraklardır. Şu halde<br/>kâfirin temennî etmiş olduğu şey, müminin ayağının altındaki toprağa dönüşmektir.<br/>
<i>et-Te’vilâtü’n-Necmiyye</i>’de bu son âyetler şöyle tefsir olunuyor: “O gün kişi önceden<br/>
yaptıklarına bakar”. Yâni o gün kişi kalp eliyle, nefis elinin önceden yaptığı ihsana ve<br/>kötülüğe bakar. “Ve kâfir der ki, keşke ben toprak olsaydım”: Yâni Hakk’ı örten nefis<br/>kâfiri der ki keşke ben ruh, sırr ve kalb ayaklarının toprağı olsaydım. Onların önünde<br/>zelil olup bana verecekleri emir ve yasaklar karşısında boynu bükük olsaydım.<br/>
<i>Keşfü’l-esrâr</i>’da şöyle gelmiştir: O günün azametindendir, dünyanın gece gündüz<br/>
yirmi dört saatine benzer yirmi dört hazîneyi bir araya getirir, kıyâmetin Arasat<br/>Meydanı’nda hazır eder, bu hazineleri birer birer açarak kula arz ederler. Açtıkları bu<br/>hazinede iyilik, güzellik, nur ve ziya olur. Bu, kulun dünyada her bir saatte yaptığı hayır,<br/>hasenât ve ibâdetleridir. Kul onda o kadar çok güzellik, nur ve kıymet görür ki kendisini<br/>bir sevinç, mutluluk ve coşku kaplar. Bu hâldeki kulun sevincini eğer cehennem ehline<br/>paylaştırsalar, onlar bu sevincin coşkusundan ateş elemini unuturlar. Sonra bir başka<br/>hazineyi açarlar, bunda ise karanlık, zulmet, vahşet ve pis koku vardır. Bu, kulun her<br/>saat işlediği günahlarını, Allah’ın vahşet ve zulmet şeklinde önüne koymasıdır. Bu hâlde<br/>kul öyle bir korku, haşyet, zorluk ve kederle dolar ki bunu bütün cennetliklere<br/>bölüştürseler cennet nimetleri onlara keder verir, nahoş gelir. Bu sefer bir başka hazine<br/>açarlar, ancak boştur. Bunda mutluluğa sebep olacak ibâdet olmadığı gibi gam ve kedere<br/>sebep olacak günah da yoktur. Bu da kulun uyuduğu, gaflette bulunduğu ya da dünyevî<br/>mubah şeylerle meşgul olduğu saatlere tekabül eder. Kul bu hâlde hasret içinde kalır ve<br/>büyük bir aldanışta olduğunu anlar. Bunun gibi hazineleri birer birer açarlar ve ona arz<br/>ederler. Kul ibâdet ettiği saatler için mutlu olur, günah işlediği saatler için kederlenir.<br/>Boşa geçirdiği saatleri hasret içinde büyük bir aldanış kabul eder. O gün kusurlu bir<br/>mü’minin hâli böyledir, artık sen bir kâfirin hasret, pişmanlık ve iniltisinin o gün ne<br/>şekilde olacağını buna kıyâs et.<br/>
<b>Übey b. Kâ’b</b> (r.a.)’tan rivâyet olunduğuna göre Peygamber Efendimiz buyurur: <i>“Her</i><br/>
<i>kim Nebe’ sûresini okursa Allah Teâlâ kıyâmet günü onu serin içecekle sular.” </i><a href="RuhulBeyans.html#10362">[234]</a><br/>
<b>Ebu’d-Derda</b> (r.a.)’tan rivâyete göre o şöyle demiştir: Peygamber Efendimiz<br/>
buyurdular ki: <i>“Nebe’ sûresini öğreniniz, Kaf sûresini öğreniniz, en-Necm sûresini,<br/>Bürûc sûresini, Târık sûresini’ni öğreniniz. Çünkü sizler bu sûrelerde ifâde<br/>buyurulanları bilecek olursanız içinde bulunduğunuz şu hali terkedersiniz.</i><br/>
