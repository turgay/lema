<a name=2458></a><img src="flower_sep.jpg"/><br/>
<img src="RuhulBeyan-2458_2.jpg"/><br/>
<img src="RuhulBeyan-2458_3.jpg"/><br/>
<b>147. Halbuki ayetlerimizi ve ahirete kavuşmayı yalanlayanların amelleri boşa</b><br/>
<b>çıkmıştır. Onlar, yapmakta oldukları amellerden başka bir şey için mi<br/>cezalandırılırlar!</b><br/>
<i>“Ayetlerimizi ve ahirete kavuşmayı yalanlayanların amelleri boşa çıkmıştır.”</i><br/>
Allah’ın ayetlerini yalanlayıp ahiret gününün varlığını ve orada Allah’ın huzuruna<br/>çıkacaklarını kabul etmeyenlerin; sıla-ı rahim, darda kalmışlara yardım ve buna benzer<br/>diğer amelleri boşa çıkacak ve bu amellerden hiç bir fayda göremeyeceklerdir.<br/>
<i>“Onlar, yalnızca yaptıklarıyla cezalandırılmıyorlar mı?” </i>Ancak işledikleri küfür ve<br/>
masiyetin cezasını çekeceklerdir.<br/>
<i>et-Te’vîlâtü’n-Necmiyye</i>’de şöyle denilmiştir: Onlar, kibirleri sebebiyle bizim<br/>
peygamberler göndermek, kitaplar indirmek ve mucizeler göstermek gibi amellerimizi<br/>hiçe saydıkları için, biz de “ululuk” vasfına sahip oluşumuz, şirk ehline ve onların<br/>şirkine muhtaç olmamamız sebebiyle onların amellerini hiç saydık. Bunun benzeri:<br/><i><b>“Kötülüğün cezası, yine onun gibi bir kötülüktür”</b></i> (eş-Şûrâ, 42/40) ayetidir.<br/>
Ayette tekebbür/büyüklenme yerilmiş ve onun beşer sıfatlarından Hakk’a perde<br/>
olanların en büyüğü olduğu bildirilmiştir. Çünkü o benliği artırır. İblis, sırf<br/>büyüklenmesi sebebiyle lanete uğramış ve huzur-i ilâhîden kovulmuştur.<br/>
Beliğlerden (güzel söz söyleyenlerden) biri, mütekebbiri şöyle vasfetmiştir: “Sanki<br/>
hizmetkârı Kisrâ, geçimini temin eden Kârûn ve dadılarından birisi de Belkıs. Sanki<br/>Yûsuf yalnız onun gözüyle bakmış, Lokman da sadece onun hikmetiyle konuşmuş. Sanki<br/>yeryüzü onun için döşenmiş, yeşillikler onun için yayılmış.”<br/>
<i>Mesnevî</i>’de de şöyle geçmektedir:<br/>
<i>Bu ululuk, bil ki zehirli bir şaraptır<br/>O zehirli şarapla aptal bir kişi sarhoş olur<br/>Bir devletsiz, zehirli şarabı içince<br/>Bir zaman neşeden başını sallar ama<br/>Bir an sonra zehir, canına tesir eder<br/>Can verip can almaya başlar<br/>Onun zehirli olduğuna inanmıyorsan<br/>Bak da gör, Ad kavmine o zehir neler etti<br/>Bir padişah başka bir padişahı esir edince<br/>Ya öldürür, ya da zindana hapseder<br/>Fakat bir düşkün dertliyi görse<br/>Derdine merhem bulur, ona ihsanlar eder</i><br/>
