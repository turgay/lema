<a name=8582></a>şehvetlerini terketmede mü’minler için bir âyet vardır. Ki o mü’minlerden bazısı<br/>bazıları vesilesiyle kurtulur, bu doğru yol üzerinde Hz. Rubûbiyete nâil olur.<br/>
<b>Şeyh Sa‘dî </b>şöyle demiştir:<br/>
<i>İyi kimselerin peşinden koşmak gerekir,<br/>Bu saâdeti isteyen herkes onu mutlaka bulmuştur.<br/>Ama sen alçak şeytanın peşindesin,<br/>Bilmiyorum, iyilere ne zaman yetişeceksin.<br/>Peygamber ancak şeriat yolunda yürüyenin şefaatçisidir.</i><br/>
<i>Kâmus</i>’ta geçtiğine göre Hayber, Medine’ye yakın ma’ruf bir kaledir.<br/><i>İnsanü’l-Uyûn’da</i> der ki: Hayber kelimesi, Ca’fer kelimesi kalıbında bir kelimedir.<br/>
Amâlika’dan bir adamın adıdır. Yesrib’in kardeşidir. Ki bunun ismiyle de Medine<br/>isimlendirilmişti. Bazılarına göre ise Hayber kelimesi yahûdî dilinde “kale” anlamına<br/>gelir. Bu sebeple de Hayber diye bilinen yere, “kaleler” mânâsına “hayabîr” denmiştir.<br/>Çünkü birden fazla kale vardı.<br/>
Hayber, büyük bir şehirdir. Kaleleri, zirâat arâzîleri, hurma ağaçları vardır. Medine<br/>
ile arasındaki mesafe sekiz bürddür. Her “berid” dört fersahtır. Her fersah da üç mildir.<br/>
Bu konuda fakirin (<b>Bursevî</b>) görüşü şudur: Yıldız saatine göre her iki mil bir saatlik<br/>
mesafedir. Nitekim Medine’den Kuba’ya iki mildir. Ve bir saatlik yoldur. Buna göre<br/>sekiz “bürd”, tam kırk sekiz saat eder. <i>Kâmus</i>’ta, bir berîdin iki fersah ve on iki mîl<br/>olduğu ifâde edilir.<br/>
Rasûlullah (s.a.) Hudeybiye’den dönünce bir ay kadar (Zilhicce’nin geri kalan<br/>
günleriyle, Muharremin ilk günleri) Medine’de kaldılar ve daha sonra da Hayber’e<br/>doğru yola çıktı. Hudeybiye’ye katılanları kendisiyle beraber savaşa gitmeye çağırdı.<br/>Hudeybiye’ye katılmayanlar da ganimet sevdâsıyla Rasûlullah (s.a.)’la beraber çıkmak<br/>istediler. Bunun üzerine Rasûl-i Ekrem: <i>“Eğer sadece cihad aşkıyla gelmek<br/>istiyorsanız gelin. Fakat ganimetten hiç birşey alamazsınız. Size hiç birşey<br/>verilmeyecek”</i> buyurdular. Daha sonra bir münâdîye bu şekilde ilan etmesini emretti.<br/>Aynı şekilde şunu da emretmişti: <i>“Zayıf olanlar ve bineği güçlü olmayanlar da<br/>çıkmasın”.</i> Hatta bu son konuya muhalefet edenler oldu. Merkebini mahmuzladı, zora<br/>koştu ta ki, merkebin uylukları inceldikçe inceldi ve öldü. Rasûlullah (s.a.), Bilâl<br/>(r.a.)’in insanlar içerisinde üçer defa şöyle nidâ etmesini emretti: <i>“Cennette âsilerin işi<br/>yoktur.”</i><br/>
Peygamberimizle beraber bu sefere Ümmü Seleme annemiz katılmışlardı. Hayber’e<br/>
varıldığında sabah vaktiydi. Tarlalara ve bahçelere çıkmış olan işçiler manzarayı<br/>gördüler. Biribirlerine, “Muhammed ve Ordusu” diyerek kalelerine kaçtılar. Rasûlullah<br/>(s.a.)’ın kendileriyle savaşmaya geleceğini ummuyorlardı. Hayberde 10.000 kadar<br/>savaşçı bulunuyordu. Efendimiz (s.a.): <i>“Allahu ekber, Hayber harab oldu, bir kavmin<br/>sahasına girdiğimiz zaman “uyarılanların sabahı ne kötüdür”</i> buyurdular. Rasûlullah<br/>
