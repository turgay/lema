<a name=4218></a>Onlar, <i>“meleklerin” </i>ölüm meleği Azrâil ve yardımcılarının ta‘zîm göstermek ve<br/>
müjde vermek üzere:<i> “Size selâm olsun.” </i>bundan sonra size hiçbir zorluktan korku yok.<br/><i>“Yapmış olduğunuz </i>(iyi)<i> işlere karşılık cennete” </i>sizin için hazırlanan<i> </i>Adn<br/>cennetlerine, vakti gelince <i>“girin” diyerek” </i>Allah’ın fıtratını değiştirerek kendilerine<br/>zulmetme kirinden “<i>tertemiz olarak canlarını aldıkları” </i>ruhlarını kabz ettikleri<br/><i>“kimselerdir.</i>”<br/>
Bu âyetin faydası, işin esâsının takvâda olduğunu bildirmektir. Takvâ ise rûhun<br/>
kabzedilmesine kadar zikredilen şeylerden temiz olmaktır. Yine bunda mü’minleri<br/>takvâyı muhâfazaya, diğerlerini ise onu elde etmeye teşvîk vardır.<br/>
Âyetin mânâsının şöyle olduğu da söylenmiştir: “Onların nefisleri tamâmen Allah’a<br/>
teveccüh ettiği için melekler onların ruhlarını güzellikle kabzederler.” Allah bizi ve sizi<br/>onlardan eylesin.<br/>
<i>Mesnevî</i>’de der ki:<br/>
<i>Böylece ecel rüzgârı da âriflere<br/>Gül bahçelerinden esip gelen rüzgâr gibi lâtif ve hoştur.</i><br/>
<i>et-Te’vîlâtü’n-Necmiyye’</i>de der ki: “Onlar, emelleri şehvetlerden ve muhâlefetlerden<br/>
tertemiz olarak, ahlâkları; şer‘î hükümler hâricinde, tabîatla ilgili hususlarla kirlenmiş<br/>kötülüklerden tertemiz olarak, hâlleri; dünyâ ve âhiretin mülâhazaları lekesinden<br/>tertemiz olarak meleklerin canlarını aldıkları kimselerdir.”<br/>
<b>Kurtubî</b><i> </i>der ki: Mü’minin nefsi çağrıldığında ölüm meleği ona gelir, “Selâm sana ey<br/>
Allah’ın dostu! Allah sana selâm ediyor” der ve onu cennetle müjdeler.<br/>
<b>Kâşifî</b> der ki: “Melekler selam verdikten sonra onlara şöyle der: “Yarın<br/>
diriltileceksiniz. Gelin girin cennete ki sizin için âmâdedir.”<br/>
Kabir, cennet bahçelerinden bir bahçedir ve cennet nîmetlerine bir mukaddimedir.<br/>
Kim oraya iyi hâl ve iyi amellerle girerse, sanki cennetine girmiş gibidir. Devam eden<br/>ve bitmeyen bir nîmete ermiştir.<br/>
<i>“Yapmış olduğunuz </i>(iyi)<i> işlere karşılık”</i> demek, takvâ, tâat ve amelde sebâtınız her<br/>
ne kadar cennete girmeyi gerektirmese de bunlar sebebiyle “<i>cennete girin</i>” demektir.<br/>Çünkü cennete girmek sâdece Allah’ın fazlıyla olur. Ancak şu var ki, dereceler<br/>amellerle ve doğru hallerle elde edilir. Şu hâlde âyette ‘cennete girmek’ ile amellere<br/>göre oradaki mevkilerin taksîmi kasdedilmektedir. ‘Bugün ne ekersen yarın onu<br/>biçersin’ denilmiştir.<br/>
<i>Bugün çalış, gayret et, tohumu saç<br/>Çünkü yarın bir arpa dânesine bile kâdir olamazsın<br/>Eğer burada ekin ekmeye çabalamazsan<br/>O harmana darıdan iyisini iletemezsin</i><br/>
