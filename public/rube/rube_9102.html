<a name=9103></a><img src="RuhulBeyan-9103_1.jpg"/><br/>
<img src="RuhulBeyan-9103_2.jpg"/><br/>
<b>22. İkisinden de inci ve mercan çıkar.<br/></b>Lü’lü’, “incidir”, “mercan”, “çok değerli kırmızı boncuktur.” Bunların denize cin<br/>
tarafından atıldığı söylenir.<br/>
<i>Harîdetü’l-acâib’</i>de denilmiştir ki; lü’lü’ denilen inci Hint okyanusunda ve Faris/İran<br/>
denizinde oluşur. Mercan ise ağaç gibi denizde biter. Mercan taşlanınca esas maddesi<br/>oluşur ki, beyaz, kırmızı ve siyah renklisi vardır. Sürme şeklinde kullanıldığında görme<br/>gücünü arttırır ve gözün buğulanmasını önler. Ayrıca lü’lü’ün büyük inci, mercanın ise<br/>incinin küçüğü olduğu da söylenmiştir. Şu da bilinmelidir ki buradaki iki denizden Fars<br/>denizi ile Akdeniz kasdedilmişse bu takdirde hiçbir tevile gerek yoktur. Çünkü kendi<br/>anlamlarındaki lü’lü’ ve mercan bu iki denizden çıkar. Zira her iki deniz tuzludur, zaten<br/>yedi denizin içinde suyu tatlı olanı yoktur. Ancak, âyet-i kerîmeyi tefsir ederken, inci ve<br/>mercan’ın Fars denizi ile Akdeniz’in tuzluluğundan, Hint okyanusunun da tatlı kısmından<br/>çıkar diyenin sözüne göre Hint okyanusu pek tuzlu değildir.<br/>
<i>Bahru’l-ulûm</i> adlı eserde şöyle kaydedilmiştir; inci Fars denizinden, mercan<br/>
Akdeniz’den çıkar, yâni bu iki denizden her ikisi çıkmaz. Bu iki denizin tatlı ve tuzlu<br/>olmaları kasdedilirse, o zaman bu iki mücevher tuzlu yerden çıktıklarından her ikisinden<br/>çıkarlar, denilebilir. Çocuğun varlığı erkek ve kadına bağlıdır, ama onu kadın doğurur<br/>dendiği gibi. Diğer bir görüşe göre, bu iki mücevher ancak, tuzlu ve tatlı suların<br/>kavuştuğu yerden çıkarlar. Bu takdirde iki mânâya da ihtimali vardır. Mültekâ yer<br/>ismidir, çıkmasından maksad da, görünmeyen yerden açığa çıkması demek olur.<br/>
Cumhura göre inci ve mercan tatlı suların ve nehirlerin denize karıştığı suyun tatlı<br/>
yerinden çıkar. Böylece bu iki denizden çıktıklarını söylemek uygun olur ki, bu görüş<br/>dalgıçlar arasında meşhurdur. İkinci mânâ da, tuzlu ve tatlı suların kavuşmasından<br/>oluşup meydana gelir, demektir. <b>Râzî</b>’nin dediği gibi tatlı suyun tuzlu suya karışması<br/>aşılama gibidir.<br/>
<b>İbn Abbâs</b> ve âzadlısı <b>İkrime</b> (r.a.)’den nakledilen rivâyete göre, yağmur yağdığında<br/>
inci ve mercan denizde oluşur. Çünkü denizdeki sedefler yağan yağmur damlalarına<br/>ağızlarını açarlar, böylece sedefler, meni için rahim, deniz suyu da beslenen beden<br/>durumunda olur. Meşhur olan görüşe göre yağmur yağmadığı, kurak geçtiği yıllarda<br/>balıklar zayıflar, sedefler ve cevherler de azalır. Buna göre âyet-i kerîmedeki tesniye<br/>zamiri olan (minhümâ) cinslerine itibarla iki denize âiddir.<br/>
<b>23. Şimdi Rabbinizin nimetlerinden hangisini yalanlayabilirsiniz?<br/></b>Çünkü alıp satmak sûretiyle faydalandığınız ve süs olarak kullandığınız o<br/>
mücevherler zâhirî nimetlerdir. Şimdi Rabbinizin bu nimetlerinden hangisini yalan<br/>sayarsınız? Denilmiştir ki; iki denizden maksad, göklerin ve yerin denizidir ki her sene<br/>
