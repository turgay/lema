<a name=9812></a><img src="flower_sep.jpg"/><br/>
<img src="RuhulBeyan-9812_2.jpg"/><br/>
<img src="RuhulBeyan-9812_3.jpg"/><br/>
için açılmış, bir kısmı da dibe batanları azâba uğratmak üzere kapanıp kaynaşmıştır.”<br/>
<b>17. Yahut gökte olanın üzerinize taş yağdıran <i>(bir fırtına)</i></b><b> göndermeyeceğinden</b><br/>
<b>emin misiniz? İşte <i>(bu) </i></b><b>tehdidimin ne demek olduğunu yakında bileceksiniz!</b><br/>
<i>“Yahut gökte olanın üzerinize taş yağdıran (bir fırtına) göndermeyeceğinden emin</i><br/>
<i>misiniz?”</i> Bu, bir başka yönden bir diğer tehdide geçiş ifâdesidir. Âyette yer alan<br/>“hâsıben” kelimesi, “gökten yağan taş” anlamınadır. Nitekim Allah Lût kavmine ve fil<br/>ashabına bu şekilde taş yağdırmiştı: Buna göre âyet-i kerîmenin mânâsı; “gökte olanın<br/>üzerinize taş göndermeyeceğinden emin misiniz?” demek olur. Buna göre burada şu<br/>ifâde edilmek istenmiştir: Bu iki tehlikeden kurtulmak için size herhangi bir<br/>eman/güvence verildi mi? Mâdem ki size herhangi bir güvence verilmemiştir o hâlde<br/>şirkinizde devam etmenizin anlamı nedir?<br/>
<i>“İşte”</i> kesin olarak <i>“(bu) tehdidimin ne demek olduğunu yakında bileceksiniz!”</i><br/>
Yâni tehdid edilip uyarıldığınız şeyi açıkça gördüğünüzde bu gerçek miymiş yoksa değil<br/>miymiş, şiddetli miymiş yoksa zayıf mıymış bileceksiniz. Uyarıldığınız tehdidi<br/>gördüğünüz zaman benim vermiş olduğum haberim de herhangi bir eksiklik ve aksaklık<br/>olmadığını, azâbımın şiddetli olduğunu ve onu savuşturacak herhangi bir engelin<br/>bulunmadığını bileceksiniz. Fakat o zaman bu bilgi size fayda vermeyecek.<br/>
<i>Burhânu’l-Kur’an</i>’da ifâde olunduğuna göre Allah, onları ilkin yere batırıvermekle<br/>
tehdid etmiştir. Çünkü onlar yeryüzündedirler ve yeryüzü kendilerine gökten daha<br/>yakındır. Sonra gökten başlarına taş yağdırılmakla tehdid olunmuşlardır. Taş yağdırılma<br/>tehdîdinin daha sonra gelmesinin sebebi işte budur.<br/>
Fakir (<b>Bursevî</b>)’nin kanaâtine göre, gecenin ortasında bana verilen ilham ışığı altında<br/>
diyebilirim ki, birinci âyet-i kerîme yorganın altında yatmak, seher vakti namaza<br/>kalkmamak ve Allah ile münâcata başlamamak Allah’tan gaflet ehline yere batırılmış<br/>olmak gibi bir cezâdır. Anlatılır ki âriflerden birisi teheccüd namazı kılmak üzere<br/>kalkar. Ancak üşüme hisseder ve çıplak olduğu için ağlamaya başlar. Allah Teâlâ<br/>tarafından kendisine şöyle nidâ olunur: “Biz seni uykudan uyandırdık ve kaldırdık,<br/>başkalarını ise uyuttuk. Sen şimdi bizim sana olan bu lütfumuzdan dolayı ağlıyorsun,<br/>öyle mi?” Bu cümle ile ona şöyle denmiş oluyordu: “Senin uykudan uyandırılman senin<br/>için bir nimet, gâfillerin uyutulmaları ise onlar için bir azaptır. Şu hâlde sen eriştiğin bu<br/>nimete şükret; çıplak kaldığın için sabırsızlık gösterip de şikâyette bulunma. Çünkü<br/>çıplaklık belâsı gaflet belâsından daha hafiftir.”<br/>
İkinci âyet-i kerîme ise gökten şiddetli bir yağmurun indiğine işâret etmektedir. Çünkü<br/>
şiddetli yağmur teheccüd namazına kalkan kimsenin namaza durmasına, abdest alma ve<br/>
