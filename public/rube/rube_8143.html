<a name=8144></a><img src="RuhulBeyan-8144_1.jpg"/><br/>
<img src="RuhulBeyan-8144_2.jpg"/><br/>
<img src="RuhulBeyan-8144_3.jpg"/><br/>
Akıllı kişi, hidâyet üzere olan bahtiyar kulların izini takip edip yakin ve müşâhede<br/>sahiplerinin usul ve prensipleri çerçevesinde âhiret mutluluğunu elde etmeye<br/>çalışmalıdır.<br/>
<b>Sâib</b> şöyle demiştir.<br/>
<i>Sakın türlü nimetlerle dünyadan âhirete gelmeyesin,<br/>Gam ve keder yut, fakat türlü nimetleri düşünme.<br/>Kendini sıkıca bağlamak akıllı bir kimsenin yapacağı bir iş değildir.<br/>Ömrünü bu zindanın tamiri için sarf etme.</i><br/>
<b>24. Ben size, babalarınızı üzerinde bulduğunuz <i>(din)</i></b><b>den daha doğrusunu</b><br/>
<b>getirmişsem <i>(yine mi bana uymazsınız)</i></b><b>? deyince, dediler ki: Doğrusu biz sizinle<br/>gönderilen şeyi inkâr ediyoruz.</b><br/>
Ümmetlerinin babalarını taklit etme gerekçeleri karşısında onları uyaran bu<br/>
uyarıcılardan her biri <i>“Ben size, babalarınızı, üzerinde bulduğunuz(din)den daha<br/>doğrusunu getirmişsem (yine mi bana uymazsınız? dedi.” </i>Oysa babalarınızı üzerinde<br/>bulduğunuz durum tamamen sapıklık olup hidâyetle hiç alâkası yoktur. Yine de her<br/>ümmet, kendilerini uyaran peygamberine “sizinle gönderilen mesaj bizim üzerinde<br/>bulunduğumuz durumdan daha doğru olsa da biz babalarımızın dîni üzere kalacak, ondan<br/>asla ayrılmayacağız.<i> “Doğrusu biz sizinle gönderilen mesajı inkâr ediyoruz, dediler.”</i><br/>
Hidâyetle hiç alâkası olmayıp tamâmen sapıklıktan ibaret olan bu dalâletin sanki biraz<br/>
doğruluk payı varmış gibi <i>“ben daha doğrusunu getirirsem”</i> diye bahsetmek,<br/>tartışmada insaf yoluyla onlarla beraber yürümek içindir. Sanki: “Eh, sizinki de bir din.<br/>Fakat benim size sunduğum daha doğrudur” gibi bir şey söylemiş oluyor. Yani her<br/>ümmet uyarıcısına <i>“doğrusu biz sizinle gönderilen mesajı,” </i>senin getirdiğin daha<br/>doğru olsa da <i>“inkâr ediyoruz” dediler. </i>Yani “biz babalarımızın dîni üzere sâbit ve<br/>dâim olacak, asla ondan ayrılmayacağız.”<br/>
Burada îcâz maksadıyla durumu hikaye sadedinde gâyet kısa, öz ve özet bir ifâde<br/>
kullanılmıştır. <i><b>“Ey elçiler. Güzel şeylerden yiyin ve yararlı şeyler yapın”</b> </i>(el-<br/>Müminûn, 23/51)<i> </i>âyeti de bu kabilden îcâz kasdıyla özet olarak arzedilen bir ifâdedir.<br/>Bu ifâdede onların küfür ve sapıklıkta babalarını taklîd etmelerindeki samimiyetlerini<br/>ikrar, düşünüp taşınmaları konusunda da uyarıcıyı ümidsizliğe düşürmek söz konusudur.<br/>
Şâir der ki:<br/>
<i>Halkı, kendi taklidleri mahvetti,</i><br/>
