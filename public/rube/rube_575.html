<a name=576></a><img src="flower_sep.jpg"/><br/>
<img src="RuhulBeyan-576_2.jpg"/><br/>
üstünlük iddiası muteber değildir. O halde köleye karşılık hür ve kâfire karşılık mü’min<br/>bir kimse öldürülebilir.<br/>
<b>İmam Mâlik </b>ve <b>İmam Şâfiî </b>ise köleye karşı hür bir kimsenin, kâfire karşılık da<br/>
mü’minin öldürülemeyeceğini söylemişlerdir. Nitekim İmam Şâfiî şöyle demiştir:<br/>
<i>İşte ceylân, benim intikamımı alınız. Çünkü o,<br/>Kasden iki gözünün oklarını bana çevirdi.<br/>Onu öldürmeyin, zira ben onun kölesiyim.<br/>Benim inancıma göre köleye karşılık hür öldürülmez.</i><br/>
Cânîyi (suçluyu) affetmek, işlediği suçun cezâsını ondan kaldırmak demektir. Buradaki<br/>
söz konusu suçun cezâsı ise kısastır. Âyette sanki şöyle denilmiştir: Maktûlün velîsi<br/>tarafından suçu affedilen katilin, ister öldürdüğü kimsenin bütün yakınlarıyla, isterse bir<br/>kısmıyla anlaşmaya varsın, her iki halde de diyet ödemesi vâcibtir. Fakat kısas cezâsı<br/>düşer. Çünkü <b>İbn Abbas </b>(r.a.)’dan rivâyet edilen bir habere göre bu âyet-i kerîme, mal<br/>ile kısas suçunun düşürülmesi husûsunda anlaşma yapma hakkında indirilmiştir. Allah<br/>Teâlâ, İslâm kardeşliğinin aralarında mevcûd olduğunu, katilin îmândan çıkmadığını<br/>belirtmek ve iki tarafı birbirine karşı yumuşak davranmaya teşvik etmek için, maktûlün<br/>velîsini katilin kardeşi olarak isimlendirmiştir.<br/>
Böyle bir af söz konusu olup kısas düşünce, maktûlün velîsinin katilden, anlaşmanın<br/>
bedelini iyilikle talep etmesi, bu konuda şiddet ve dayatmadan vazgeçmesi ve diyeti<br/>alırken de vâcib olan miktardan daha fazlasını istememesi gerekir. Buna karşılık katilin<br/>de, diyeti bekletmeden eksiksiz ve cezâsız olarak teslim etmesi lazımdır.<br/>
İşte af ve diyeti ihtiva eden bu hüküm, sadece af ve diyetle kalmayıp sizi kısas, diyet<br/>
ve affetme arasında muhayyer bırakması bakımından Rabbinizden sizin için bir kolaylık,<br/>genişlik ve rahmettir. Mûsâ (a.s.) şerîatinde adâletin tahakkuku için sadece kısas vardı.<br/>Îsâ (a.s.)’ın dîninde, fazîletli olanla amel etme bakımından sadece af vardı. Bizim<br/>dînimizde ise katili cezâlandırmak isteyince kısas, maktûlün velîsini nimete boğup<br/>genişlik ve refaha kavuşturmak isteyince diyet, öldürene acıyıp ona ikramda bulunmak<br/>istenince af söz konusudur.<br/>
Bu hafifletmeden sonra, katilden başkasını öldürmek ve afvettikten veya diyetini<br/>
aldıktan sonra katili öldürmek sûretiyle şerîatın koyduğu sınırı tecâvüz edenlere elem<br/>verici bir azâb vardır.<br/>
Cahiliye döneminde, öldürülen kimsenin velîsi, diyeti kabûl ederek katile emân verir,<br/>
sonra da fırsatını bulup onu öldürür ve malını kendi yakınlarına geri verirdi. Âyet-i<br/>kerîme bunu yasaklamış ve böyle davrananların dünyâda kısas ile âhırette de ateş ile<br/>cezalandırılacaklarını belirtmiştir.<br/>
