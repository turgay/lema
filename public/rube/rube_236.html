<a name=237></a><img src="RuhulBeyan-237_1.jpg"/><br/>
<img src="RuhulBeyan-237_2.jpg"/><br/>
<img src="RuhulBeyan-237_3.jpg"/><br/>
<img src="RuhulBeyan-237_4.jpg"/><br/>
<img src="RuhulBeyan-237_5.jpg"/><br/>
<i>“Bilmiyorum demek, ilmin yarısıdır” </i>denilmiştir.<b> Ebû Yûsuf</b>’a bir mesele sorulmuş<br/>
o da “bilmiyorum” deyince; Soranlar:<br/>
“- Her gün beytü’l-mâldan şu kadar para alıyorsun, sonra da bilmiyorum,” diyorsun<br/>
dediler. Onlara şöyle cevap verdi:<br/>
“- Ben sadece ilmim miktarınca ücret alıyorum, eğer cehâletim miktarınca alacak<br/>
olsaydım dünyânın bütün malları yetmezdi.”<br/>
Hikâye olunduğuna göre bir âlime minberde iken bir mesele soruldu. O da<br/>
“bilmiyorum” dedi. “Minber câhillerin yeri değildir” denilince o: “Ben ilmim kadar,<br/>yükseldim, eğer cehâletim miktarınca yükselseydim semâya ulaşırdım.” dedi.<br/>
<i> </i><br/>
<b>33. <i>(Bunun üzerine:) </i></b><b>Ey Âdem! Eşyânın isimlerini meleklere anlat, dedi. Âdem</b><br/>
<b>onların isimlerini onlara anlatınca: Ben size, muhakkak semâvât ve arzda<br/>görülmeyenleri <i>(oralardaki sırları) </i></b><b>bilirim. Bundan da öte, gizli ve açık yapmakta<br/>olduklarınızı da bilirim, dememiş miydim? dedi.</b><br/>
Bir rivâyete göre Âdem (a.s.)’a bir minber üzerine çıkarak, huzûrundaki meleklere<br/>
isimleri öğretmesi emredildi. O da her şeyin anlamını önünde oturmakta bulunan<br/>meleklere anlattı.<br/>
Bunun üzerine Allah Teâlâ: <i>“Ben size göklerin ve yerin gaybıyla sizin açığa</i><br/>
<i>vurduklarınızı ve gizlediklerinizi bilirim, demedim mi?” </i>buyurdu. Âyetteki soru ikrâr<br/>içindir. Hak Teâlâ buyurmaktadır ki: “Sizin göklerde ve yerde ulaşamayacağınız sırları<br/>ancak ben bilirim.” Meleklerin açığa vurdukları: “Ya Rabbi yeryüzünde fesâd çıkaracak<br/>birini mi halîfe yapıyorsun?” sözüdür. Gizledikleri ise “Allah’ın kendine meleklerden<br/>daha sevgili bir varlık yaratmayacağı” zannıdır.<br/>
Âyetin bu kısmı, iki âyet önce geçen <i>“Şüphesiz ben sizin bilmediklerinizi bilirim”</i><br/>
âyetine dikkat çekmektedir. Allah, azametine delîl olması için bu âyeti daha kapsamlı<br/>bir biçimde getirmiştir. Çünkü meleklerin gökler ve yeryüzü hakkında gizli ve açık<br/>olarak bildiği her şey O’na mâlûm olduğu gibi, onların bilmedikleri de mâlûmdur. Âyet;<br/>hakîkatların kendilerine açıklanmasını beklemek yerine -ki bu onlar için daha iyidir-<br/>soru sordukları için melekleri azarlamaktadır. Âyetin işâret ettiği diğer noktalar da<br/>şunlardır:<br/>
1. İnsan, şerefli bir varlıktır.<br/>2. İlim, ibâdetten üstündür. Zira meleklerin ibâdeti Âdem (a.s.)’ınkinden fazla<br/>
