<a name=4038></a><img src="RuhulBeyan-4038_1.jpg"/><br/>
<img src="RuhulBeyan-4038_2.jpg"/><br/>
<img src="RuhulBeyan-4038_3.jpg"/><br/>
Denilir ki ilk kez zorbalık eden, insanları baskı altına alan, kötü işleri âdet haline<br/>
getiren ve ilk defa taç giyen kimse Nemrud’dur. Allah onu genzine giren bir sivrisinekle<br/>helâk etti. Sivrisineğin kırk gün süren ezâ ve işkencesinden sonra da öldü.<br/>
<i>Bir hasım ki O’nun tarafına ok attı<br/>O hasmın işini görmeye bir sinek yetti</i><br/>
<i>Mesnevî</i>’de şöyle denilir:<br/>
<i>Nefsini alçak gören kişiye ne mutlu!<br/>Serkeşlikle dağ gibi baş kaldıran kişinin de vay haline.<br/>Ona kulluk etmek, sultanlıktan iyidir.<br/>Çünkü “Ben ondan üstünüm.” (el-A‘râf, 7/12) sözü, şeytan sözüdür.<br/>Be aşağılık, Âdem’in kulluğu ile İblis’in kibrine bak da<br/>Aradaki farkı gör. Âdem’in kulluğunu seç.</i><br/>
Ey mü’minler! Nerede nebiler ve rasûller? Nerede mukarreb velîler? Nerede geçmiş<br/>
krallar ve mütekebbir zorbalar? Size ne oluyor da onlara bakıp ibret almıyorsunuz!?<br/>Eğer aklınız çalışıyorsa tâatler konusunda gayret edin ve Allah’a döndürüleceğiniz,<br/>sonra da herkese hak ettiğinin eksiksiz olarak verileceği ve kimseye haksızlık<br/>edilmeyeceği günden sakının!<br/>
<b>48. O gün yer başka bir yere çevrilir, gökler de başka göklere çevrilir. Bütün</b><br/>
<b>yaratılmışlar, tek ve gücüne karşı durulamaz olan Allah’ın huzûrunda görünürler.</b><br/>
<i>“O gün yer başka bir yere çevrilir, gökler de başka göklere çevrilir.” </i>Şu bilinen<br/>
yeryüzünün bilinmeyen başka bir yere, göklerin de başka göklere çevrileceği günü<br/>zikret. Haşr, bu çevrilme sırasında karanlıkta henüz köprü kurulmamışken ya da şu<br/>rivâyette belirtildiği üzere insanlar sıratın üzerinde iken meydana gelecektir.<br/>
<b>Hz. Âişe </b>(r. anhâ)’dan rivâyet edildiğine göre kendisi Hz. Peygamber (s.a.)’e:<br/>“–Ey Allah’ın Rasûlü! Kıyâmet günü siz âile ferdlerinizi hatırlayacak mısınız?’ diye<br/>
sordu. Hz. Peygamber (s.a.):<br/>
“–<i>Üç yerde hatırlamayacağım: Sıratta, kitapların verilişi sırasında ve ameller</i><br/>
<i>tartılırken</i>.” diye cevap verdi. Hz. Âişe devamla şöyle diyor:<br/>
“–Dedim ki: “Ey Allah’ın Rasûlü! Yerin bir başka yere çevrileceği gün insanlar<br/>
nerede olacak?” Hz. Peygamber (s.a.):<br/>
