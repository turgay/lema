<a name=1129></a><img src="RuhulBeyan-1129_1.jpg"/><br/>
<img src="RuhulBeyan-1129_2.jpg"/><br/>
<img src="RuhulBeyan-1129_3.jpg"/><br/>
<i> </i><br/>
<b>140. Eğer siz <i>(Uhud’da) </i></b><b>bir acıya uğradınızsa, <i>(Bedir’de de düşmanınız olan) </i></b><b>o</b><br/>
<b>kavim de benzer bir acıya uğramıştır. O günleri biz insanlar arasında döndürür<br/>dururuz <i>(zaferi bazen bir topluma bazen öteki topluma nasip ederiz.) </i></b><b>Ta ki Allah,<br/>îman edenleri ortaya çıkarsın ve aranızdan şahidler edinsin. Allah zâlimleri<br/>sevmez.</b><br/>
<i>“Eğer size bir yara dokunduysa”</i> isâbet ettiyse, <i>“o topluluğa da”</i> kâfirlere de<br/>
Bedir’de <i>“benzeri bir yara dokunmuştu.”</i><br/>
Denildiğine göre: “Müslümanlar Bedir’de yetmiş kâfir öldürüp yetmiş kâfiri de esir<br/>
aldıkları gibi, kâfirler de Uhud’da müslümanlardan yetmiş kişiyi şehid edip yetmiş<br/>kişiyi de esir almışlardı.”<br/>
Âyetin mânası: Onlar size karşı Uhud’da bir başarı kazandılarsa, siz de Uhud’dan<br/>
önce Bedir Savaşı’nda onlara karşı başarı kazanmıştınız. Ama bu başarınız onların<br/>moralini bozmamış, sizinle savaşarak size düşmanlık etmekten geri bırakmamıştı. Zaaf<br/>göstermemek, onlardan çok, size yakışır. Çünkü siz Allah’dan, onların ummayacağı<br/>şeyleri bekliyorsunuz.<br/>
<i>“Bu ikbâl günlerini”</i> ifadesindeki <i>“bu”</i> sözü gelmiş ve gelecek bütün ümmetler<br/>
arasında yaşanan günlere işaret etmektedir. Yoksa, özellikle Bedir ve Uhud günlerini<br/>kasdetmemektedir. Ama, bu iki savaş, “bu günler” kapsamına öncelikli olarak<br/>girmektedirler. Fakat “bu günler”den maksat; bütün zafer ve galebe vakitleridir.<br/><i>“İnsanlar arasında çevirip,”</i> değiştirip <i>“dururuz.”</i> Bazen şunların eline, bazen da<br/>bunların eline veririz. Şu şiirde olduğu gibi:<br/>
<i>Bir gün lehimize, bir gün aleyhimize<br/>Bir gün sevinir, bir gün üzülürüz.<br/>“Müdâvele” </i>bir şeyi birinden diğerine nakletmektir. Âyet-i kerîmedeki<br/>
<i>“müdâvele”</i>den maksat; Allah Teâlâ’nın, bazen mü’minlere; bazen de kâfirlere yardım<br/>etmesi değildir. Çünkü Allah’ın yardımı çok şerefli olduğundan bu mansıbın kâfirlere<br/>verilmesi uygun düşmez. Buradaki <i>“müdâvele”</i>den maksat, Allah Teâlâ’nın bazen<br/>mü’minleri; bazen de kâfirleri şiddetli mihnet ve belâlara dûçâr etmesidir. Cenâb-ı Hak,<br/>eğer daima kâfirlere şiddetli belâlar verip de mü’minlere hiçbir belâ vermeseydi, o<br/>takdirde, îmandan başka tüm yolların bâtıl olup sadece îmanın hakikat olduğunu<br/>gösteren zarûrî ve ıztırârî bir bilgi hâsıl olurdu. Dolayısıyla insanları mükellef tutma,<br/>sevap ve ceza gibi kavramlar ortadan kalkardı.<br/>
Bu sebepledir ki, zihinlerdeki şüpheler devam etsin, insanlar da İslâm’ın hak<br/>
olduğunu gösteren delilleri düşünüp değerlendirerek bu şüpheleri kafalarından atsınlar;<br/>buna karşılık da Rableri katında büyük sevaplar kazansınlar diye Cenâb-ı Hak Teâlâ<br/>
