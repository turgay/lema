<a name=315></a>Rivâyete göre Mûsâ’nın vurduğu taş, O’nun Tûr’dan aldığı, dört köşeli, dört yüzü<br/>
olan, her yüzünde üç gözü bulunan insan başı büyüklüğünde hafîf bir taştı. Cebrâîl (a.s)<br/>Hz. Mûsâ’ya: “O’nu kaldır. Şüphesiz onda Allah’ın kudreti için işâret, senin için de<br/>mûcize var.” dedi. Taşın Arapçası olan <i>“Hacer” </i>kelimesinin başındaki <i>“elif-lâm”<br/></i>“ahd” içindir. Yâni taşın bilinen bir taş olduğunu ya da Mûsâ’nın elbiselerini kaçıran<br/>taş olduğunu gösterir. Nitekim bir gün yıkanmak için suya giren Mûsâ (a.s.), elbiselerini<br/>bir taşın üzerine bırakmıştı. Allah Teâlâ, Mûsâ’yı kavminin ona isnâd ettikleri “fıtıklı”<br/>iftirâsından kurtarmak için taşa elbiselerini kaçırtmıştı. Peygamberimizin anlattığına<br/>göre olayın aslı şuydu: İsrâîloğulları çıplak yıkanır, birbirlerinin avret mahallerine<br/>bakarlardı. Mûsâ (a.s.) ise yalnız yıkanır, başkalarına görünmezdi. İsrâîloğulları, onun<br/>bu hareketine bakarak onun fıtıklı olduğu şâyiasını yaydılar. Taş elbiseleri kaçırınca<br/>Mûsâ “ey taş elbiselerimi ver” diye peşinden koştu. İsrâîloğulları da onun avret<br/>mahallini gördüler ve onun tam bir erkek olduğunu anladılar. Mûsâ, <i>“Udre” </i>değildi.<a href="RuhulBeyans.html#324">[296]<br/></a><i>“Udre” </i>husye şişmesi denilen fıtık türü bir hastalıktır.<br/>
“Hacer”in başındaki <i>“elif-lâm” </i>cins için olup, “taş cinsinden herhangi bir taşa vur”<br/>
mânâsını ifâde etmesi de mümkündür. Bu yorum insanlara daha güzel bir delîl olur ve<br/>Allah’ın kudretini daha bâriz şekilde gösterir. Zira herhangi bir taştan su çıkarmak Hz.<br/>Mûsâ’nın peygamberliğine muayyen bir taştan su çıkarmaktan daha çok delâlet eder.<br/>Çünkü belli bir taşın, mıknatısın demiri kendine çekmesi gibi kendine has bir<br/>özelliğinden dolayı su verdiği vehmi, insanlara gâlib gelebilir.<br/>
“Hz. Mûsâ taşa vurdu da, bu taştan su kaynamaya başladı”. <i>“İnficâr”; </i>dökülmek,<br/>
akmak, fışkırmak, sızmak mânâlarına gelir. Su önce az sızarken, daha sonra çokça<br/>akmaya başlamıştır. Her boy için ayrı olmak üzere o taştan on iki tatlı su kaynağı<br/>fışkırmıştır. Her boy geldiklerinde Mûsâ taşa vurur; su akmaya başlardı.<br/>
Onlar gittiklerinde bir defa daha taşa vurur, su kesilirdi. Her boy su içeceği yeri bilir,<br/>
diğerlerinin kaynaklarından içmezdi. <i>“Meşrab” </i>kelimesi masdar ve ismi mekân olup su<br/>içme yeri demektir.<br/>
Her boy için ayrı bir kaynak fışkırtılmasının sebebi şuydu: İsrâîloğulları’nın boyları<br/>
arasında ırkçılık dâvâsı vardı. Her boy, kendini diğerlerinden üstün görmekte;<br/>birbirlerinden kız alıp vermemekte ve kendilerinin sayıca diğerlerinden fazla olmasını<br/>istemekteydi. Aralarında kavga çıkmasın diye, içmeleri ve hayvanlarını sulamaları için,<br/>Allah her boya ayrı bir kanalla su verdi. Taşın her yüzünden üç ayrı su fışkırmakta, bu<br/>sular ayrı kanallarla âid olduğu boya doğru akmaktaydı. Halkın tamâmı 600.000 kişi<br/>olup kamplarının genişliği on iki mildi.<br/>
Allah, asâ ile vurulmadan da, su fışkırtmaya, denizi yarmaya muktedirdir. Ancak<br/>
olayları belli sebeblere bağlamak, kulların murâdlarına ulaşmaları için belli sebeblere<br/>yapışmaları gerektiği hikmetini göstermek ve bu sebeblere göre âhırette cezâ veya<br/>mükâfât göreceklerini öğretmek için söz konusu iki mûcizeyi asâya bağlı kıldı.<br/>
Bu tür mûcizeleri inkâr edenler, Allah’ı hiç tanımayanlar, onun san’atının<br/>
mükemmelliklerini az düşünenlerdir. Taşa saçı bile kesebilecek kıvam, sirkeye tat,<br/>
