<a name=3298></a><img src="flower_sep.jpg"/><br/>
<img src="RuhulBeyan-3298_2.jpg"/><br/>
azapları yapacak <i>“olan Allah’a taparım.”</i><br/>
Yâni kulluğun Allah Teâlâ’ya mahsus olduğunu, O’nun dışında câhilliğinizden<br/>
taptığınız putlara ibâdetin reddedildiğini bilin. Çünkü müşriklerin şüpheleri, putlara<br/>tapınmayıp Allah’a kulluk etmek için bir sebep teşkil etmez. Bilâkis bu âyet dinin ne<br/>olduğunu bildirip haber vermeye sebeptir. Aynı durum şu âyet için de söz konusudur:<br/><b>“<i>Nimet olarak size ulaşan ne varsa Allah’tandır</i></b><b>.”</b> (en-Nahl, 16/53) Burada da<br/>nimetin muhataplara verildiğinin belirtilmesi, onun Allah’tan gelişinin sebebi olmayıp<br/>aksine Allah’tan geldiğinin bildirilmesine sebeptir.<br/>
<i>“Bana, mü’minlerden olmam emredilmiştir.”</i> Organlarla yapılan bir cins amel olan<br/>
ibâdetten imân ve mârifete geçiş, insanın zâhirinin sâlih amellerle süslenmemesi<br/>durumunda îmân ve mârifet nûrunun da kalbde barınamayacağına delâlet etmektedir.<br/>Çünkü Allah Teâlâ, şeriat hükümlerini mârifetin temeli kılmıştır. Temel yok olunca<br/>üzerine bina edilen şey de yıkılır. Yine amel mârifetin elbisesidir. Mârifet bu elbiseyi<br/>çıkardığı zaman rüzgara karşı bırakılan bir kandil gibi ortada kalır.<br/>
<i>İlim sudur, amel testi gibidir<br/>Testi kırılınca su da dökülür</i><br/>
<b>105. Ve: “Yüzünü hanîf olan dine çevir. Sakın ortak koşanlardır olma.”<br/></b><i>“Ve: “Yüzünü hanîf olan” </i>bütün bâtıl dinlerden uzak ve kendisinde hiçbir eğrilik<br/>
bulunmayan dosdoğru <i>“dine çevir.”</i> Yani, dinde dosdoğru hareket etmek ve farzları<br/>yerine getirip çirkinliklerden uzak durmak konusunda çok sıkı davranmakla<br/>emrolundum. Nitekim <i>Kâdî Tefsiri</i>’nde böyle denilmektedir.<br/>
<b>Şeyhzâde </b><i>Hâşiye</i>’sinde şöyle diyor: “Burada <i>“yüzü dine çevirme”</i>nin nefsi tamâmen<br/>
Allah’a kulluk etmeye ve O’ndan başka her şeyden (mâsivâ) yüz çevirmeye<br/>yönlendirmekten kinâye olduğuna işâret vardır. Çünkü herhangi bir şeyi incelemek için<br/>ona bakan kimse, yüzünü sağa sola çevirmez, sadece o şeye yönelir. Çünkü başka bir<br/>yöne dönse onu gözünün önünden kaybetmiş ve kastedilen bakış elde edilmemiş olur. Bu<br/>sebepledir ki “yüzü çevirme” insanın tüm güçlerini dine çevirmesinden kinâye olarak<br/>kullanılmıştır.”<br/>
<i>el-Kevâşî</i>’de şöyle denilir: “Âyetin mânâsı, mü’min ol ve amelini sadece Allah için<br/>
yap, demektir.”<br/>
<i>Hâlis niyetle ibâdet iyidir<br/>Yoksa içi boş posttan ne gelir</i><br/>
Gerek itikad gerek amel bakımından <i>“Sakın ortak koşanlardan olma.”</i><br/>
