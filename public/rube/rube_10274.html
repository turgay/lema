<a name=10275></a><img src="flower_sep.jpg"/><br/>
<img src="RuhulBeyan-10275_2.jpg"/><br/>
<img src="figure_sep_1.jpg"/><br/>
bu bilgileri onlara nasıl vereceğini ve onlarda bu bilgilerin kemâlini nasıl ortaya<br/>çıkaracağını en iyi bilen hikmet sâhibidir.<br/>
<b>31. O, dilediğini rahmetine dâhil eder. Zâlimlere gelince, onlar için elem verici bir</b><br/>
<b>azap hazırlamıştır.</b><br/>
<i>“O”</i> Allah rahmetine girmesini <i>“dilediğini rahmetine dâhil eder.”</i> Bu son ifâde,<br/>
Allah Teâlâ’nın ilim ve hikmete dayalı olan “dilemesinin ahkâmını” beyân cümlesidir.<br/>Yâni Allah rahmetine girmesini dilediği kimseleri rahmetine sokar. Rabbine doğru yol<br/>tutma istikametine kulun dilemesini yönelten O’dur. Kulu cennete götüren îmân ve itâatı<br/>nasip eden de O’dur.<br/>
<i>“Zâlimlere gelince,” </i>-ki onlar irâdelerini yukarda işâret ettiğimiz istikametin tersine<br/>
çevirenlerdir- “<i>onlar için elem verici bir azap hazırlamıştır.”</i> Çok büyük, acı verici<br/>bir azap hazırlamıştır. Bu son kısmı da göz önüne alarak âyet-i kerîmeye şöyle anlam<br/>vermek mümkündür: “Allah dilediğini rahmetine sokar, zâlimlere ise azap eder.” Buna<br/>göre “e’adde lehum/onlara hazırlamıştır” ifâdesi, zâlimler kelimesinin tefsiri olur.<br/>
Bu âyet-i kerîme, Allah Teâlâ’nın bâzı kullarını kendi mârifetinin rahmetine<br/>
sokacağına işâret etmektedir. Buna karşılık hidâyet makamına sapıklığı, mârifet<br/>makamına cehâleti koyan zâlim kullarına ise Allah ruh ve cesede elem veren hicap<br/>azâbı hazırlamıştır. Yine onlara, Allah’tan başkalarıyla birlikte oldukları için hesap<br/>vermek üzere Rabbın huzûrunda durma, sonra da fiillere takılıp Allah’a dönmedikleri<br/>için cehennemde kalma azâbı hazırlamıştır.<br/>
Allah bu sûreyi haşr ve dirilme günü hazırlanmış olan azapla bitiriyor. Bu bitiriş, -<br/>
ibretli bir bakış ve derin bir anlayış sâhibi olan kimselere gizli kalamayacağı üzere-<br/>sûrenin başlangıcına uygun olan güzel bir bitiriştir.<a href="RuhulBeyans.html#10275">[223]</a><br/>
<a href="RuhulBeyans.html#10275">[223]. İ</a>hsan sâhibi olan Allah’ın yardımıyla İnsan sûresinin tefsiri tamamlandı.<br/>
