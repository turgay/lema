<a name=4183></a><img src="RuhulBeyan-4183_1.jpg"/><br/>
<img src="RuhulBeyan-4183_2.jpg"/><br/>
<b>YOLUN DOĞRUSU </b><br/>
<b>ALLAH’INDIR</b><br/>
<b>9. Yolun doğrusu Allah’ındır. Yolun eğrisi de vardır. Allah dileseydi hepinizi doğru</b><br/>
<b>yola iletirdi.</b><br/>
“<i>Yolun doğrusu Allah’ındır.</i>” Burada yol, o yolda gidenin hâline isnâd edilmiştir.<br/>
Sanki bu kişi, asla kendisinden dönülemeyen dosdoğru bir yola girmiştir. İnsanları dâvet<br/>için deliller ortaya koymak, peygamberler göndermek, kitaplar indirmek sûretiyle<br/>tevhîde, yâni hak yola girmek isteyen kimseye mutlaka sırât-ı müstakîmi beyan etmek,<br/>Allah Teâlâ üzerinde bir haktır. Ancak bu O’nun sonsuz rahmetinin ve kesin olan<br/>vaadinin bir gereğidir, yoksa zorunlu olduğu için böyle değildir. Çünkü Allah için hiçbir<br/>şey zorunlu değildir.<br/>
“<i>Yolun eğrisi de vardır.</i>” Yâni, haktan ayrılan, sapan ve sâhibini doğruya ulaştırmayan<br/>
bazı yollar vardır. Bu yollar dalâlet yoludur. Sayıları sayılamayacak kadar çoktur ve<br/>hepsi de bu isim altında zikredilirler. Yahûdilik, Hristiyanlık, Mecûsîlik ve diğer küfür<br/>ve bid‘at ehlinin yolları gibi. Bundan anlaşılmış oldu ki âyetteki “<i>yolun doğrusu</i>” İslâm<br/>dîni, sünnet ve cemaat demektir. Allah bizi ve sizi dosdoğru yola, güzel îtikad ve amele<br/>muvaffak kılsın, eğri, sapık ve yanlış yollardan muhâfaza etsin.<br/>
<b>İbn Kemâl</b> der ki: “et-Tarîk, es-sırât ve es-sebîl, arasındaki fark şudur. Bunlar<br/>
müzekkerlik ve müenneslik bakımından eşittir. Mânâ bakımından ise aralarında ince bir<br/>fark vardır. Alışılmış olsun veya olmasın yolcunun gittiği yoldur. et-Tarîk’a göre es-<br/>sebîl, alışılan yoldur. es-Sebîl’e göre es-sırât ise eğriliği olmayan düz yoldur, özel<br/>olarak “doğru yol” için kullanılır.”<br/>
“<i>Allah dileseydi hepinizi doğru yola iletirdi.</i>” Yâni eğer Allah sizin tümünüzün<br/>
zikredilen tevhîde ulaşmanızı ve hidâyete ermenizi kesin olarak dileseydi, bunu yapardı.<br/>Fakat bunu dilememiştir. Çünkü O’nun her istek ve murâdı ona çağıran hikmete tâbidir.<br/>Bu ise hikmetine muhâliftir. Çünkü mükellefiyet, sevâb ve cezâ cüz’î ihtiyâra bağlıdır.<br/>Ameller de cüz’î ihtiyârın ardından gelir. Karşılık ise amellere göre verilir.<br/>
<b>Ebü’l-Leys,</b> tefsîrinde der ki: “Eğer Allah, bütün insanların tevhîde ehil olduklarını<br/>
bilseydi elbette onları hidâyete erdirirdi.”<br/>
Fakir (<b>Bursevî</b>) der ki: Bu, ‘İlim mâlûma tâbîdir.” kâidesine dayanan latîf bir<br/>
mânâdır. İman, küfür, tâat, isyan, noksanlık ve kemal gibi hallerden ancak a‘yânın ilâhî<br/>ilme verdikleri zuhûr eder. Zâtının muktezâsı îman, tâat ve kemal olan kimse, kendi ayn-<br/>ı sâbitesinin âleminde bunlara ehil ise onları ilme verir (bildirir) Allah da hikmeti îcabı<br/>bu yaratılışta onun hidâyetini murâd eder. İstîdâdının muktezâsı böyle olmayan kimseye<br/>
