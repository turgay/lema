<a name=8792></a>kasdedilmiştir. “Mukassimât”tan murad meleklerdir. Ancak melekler hakkında cem-i<br/>müennes sâlim sîganın kullanılma sebebi, “topluluk” anlamı içeren her kelimenin<br/>“müennes” hükmünde olması hasebiyledir. Mânâ şöyledir: Yağmurları, rızıkları ve<br/>benzeri şeyleri taksim etmekle görevli meleklere andolsun... <i>Keşfü’l-esrar’</i>da<br/>belirtildiğine göre bu âyet, en-Nâziât 79/5’deki <i><b>“Derken işi düzenleyenlere!”</b></i> âyetiyle<br/>aynı mânâdadır.<br/>
<b>Abdurrahman b. Sâbit</b> şöyle demiştir: Yeryüzü işlerini Cebrâil, Mikâil, İsrâfil ve<br/>
ölüm meleği Azrâil’den oluşan dört melek düzenlemektedir. Cebrâil orduları ve<br/>rüzgârları; Mîkâil yağmur ve bitkileri; ölüm meleği Azrâil ruhların kabzını düzenler.<br/>İsrafil ise diğer üç meleğe görevlerini tebliğ eder. Allah Teâlâ’nın melekleri bu<br/>durumlarla zikretmesinin sebebi, bu olayların meydana gelmesinin onlar vâsıtasıyla<br/>gerçekleşmesindendir. Nitekim Allah Teâlâ Cibril (a.s)’dan haber verirken <i><b>“Sana<br/>tertemiz bir erkek çocuğu hediye edeyim diye (geldim)” </b></i>(Meryem, 19/19) âyetinde<br/>görüldüğü gibi, aslında çocuğu bahşeden Allah’tır fakat Cibril onun meydana gelmesine<br/>vâsıta olmuştur. Bu yüzden Allah Teâlâ burada “hibe etme” fiilini Cebâil’e izâfe<br/>etmiştir.<br/>
Âyetlerin başındaki “fâ” harfi, kendilerine kasem olunan varlıkların aralarındaki<br/>
üstünlüğü göstermek maksadıyla bu varlıkları belli bir sıraya göre tertip edip<br/>derecelendirmek için getirilmiştir. Şüphesiz kendilerine kasem edilen bu varlıklar<br/>Allah’ın kemâl-i kudretine delâlet etmektedir. Dolayısıyla bu lafızlarla kasem<br/>edilmesinin zâhiri yönü, kasemin cevabının “ba’s yâni yeniden diriliş” olduğunun<br/>bildirilip onun muhakkak gerçekleşeceğinin te’kid edilmesidir. Daha aslî maksad ise<br/>kâinatta var olan bu kuvvetlerin önemini beyân ile bunların Allah Teala’nın kemâl-i<br/>kudretine delâlet etmeleridir. Buna göre üzerine yemin edilen şeylerin istidlâli ile mânâ<br/>şöyle takdir edilir: “Kim bu varlıkları ve olayları yapmaya kâdirdir? Yine ancak O, bu<br/>ilk yarattığı varlıkları tekrar diriltmeye kâdirdir. Bu, kendisine iyilikler yapılmış<br/>kimsenin iyilik yapana karşı, “Bana olan pek çok iyiliğinin hakkı için kesinlikle ben<br/>sana şükrandan ayrılamam” sözünde olduğu gibidir. Yâni iyiliklerinin büyüklüğüne<br/>delâlet eden kasem lafzı, o kimsenin dâimî olarak şükranda kalmasının delili olarak<br/>getirilmiştir.<br/>
Hal böyle olunca âyette kemâl-i kudreti en fazla gösteren varlık ve olayların<br/>
sıralamada da öne alınması uygun olmaktadır. Şöyle ki: Rüzgârlar bulutların teşekkül<br/>sebebi olması hasebiyle kemâl-i kudrete daha çok delâlet ettiği varsayılarak bulutlardan<br/>önce getirilmiştir. Bulutlar mâhiyetlerinin gizli olması, menfaatlerinin fazlalığı ve onları<br/>taşıyan rüzgârların rikkati (inceliği) sebebiyle, (kolayca akıp giden) gemilerden daha<br/>çok kemâl-i kudrete sâhip bulunmalarından dolayı gemilerden önce zikredilmiştir. Bu<br/>üçü yâni rüzgar, bulut ve gemi, duyularla algılanılabilen cinsden oldukları için<br/>duyularla algılanılamayan meleklere nisbetle daha çok kemâl-i kudrete delâlet<br/>etmektedir. Zirâ meleklerden bahis, gâib olanı zikretmektir. Çoğu kez, gâibte olanın<br/>varlığıyla delâlette bulunmak yeterli olmaz ve bu muhatablar tarafından inkâr edilir.<br/>
