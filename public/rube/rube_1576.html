<a name=1577></a><img src="RuhulBeyan-1577_1.jpg"/><br/>
<img src="RuhulBeyan-1577_2.jpg"/><br/>
<img src="RuhulBeyan-1577_3.jpg"/><br/>
Mâsivâya ünsiyet eden kimse, O’na yabancı kalacaktır. Allah’tan başkasını anan,<br/>O’ndan gafil olur. Allah’dan başkasına güvenip de ondan medet uman müşriktir. Allah’a<br/>giden yola ulaşamaz ve O’nun himayesinden mahrum kalır.<br/>
Şiirde ne güzel ifade edilmiştir:<br/>
<i>Sen ilâhî sırlara mahrem olmadığından mahrumsun<br/>Mahrem olmayanları ilâhî harem dairesine sokmazlar</i><br/>
<i> </i><br/>
<b>142- Şüphesiz münâfıklar Allah’a oyun etmeye kalkışıyorlar; halbuki Allah</b><br/>
<b>onların oyunlarını başlarına çevirmektedir. Onlar namaza kalktıkları zaman<br/>üşenerek kalkarlar, insanlara gösteriş yaparlar, Allah’ı da pek az zikrederler.</b><br/>
<i>“Şüphesiz münâfıklar”</i> içlerindeki küfrü gizleyip mü’min olduklarını açıklayarak<br/>
<i>“Allah’a oyun etmeye kalkışıyorlar; halbuki Allah onların oyunlarını başlarına<br/>çevirmektedir.” </i>Allah, münâfıklar hakkında oyun yapmada üstün olanın yaptığını yapar.<br/>Şöyle ki dünyâda onları kendi hallerine bırakır. Canlarına ve mallarına dokunulmaz.<br/>Âhirette ise onlar için ateşin en aşağı tabakasını hazırlamıştır. Cenab-ı Hak onların<br/>başına bir rezillik, sıkıntı, felâket, korku ve suç getirmez. Taşkınlıklarını ifşâ etmez.<br/>Onları hemen cezâlandırmaz. Münâfıklar buna aldanarak günah işlemeye dalarlar.<br/>
<b>İbn Abbas </b>(r. anhümâ)’ın şöyle dediği rivâyet edilir: “Kıyâmet günü mü’minlere nur<br/>
verildiği gibi münâfıklara da verilir. Mü’minler, alınlarında parıldayan nur ile sıratı<br/>geçerler. Bu esnâda münâfıkların nûru söner. Bunun üzerine münâfıklar mü’minlere:<br/><i>“Bizi bekleyin, nurûnuzdan istifade edelim”</i> deyince, sıratta bulunan melekler onlara<br/>nidâ ederek: <i>“Haydi, arkanıza dönün de bir nur arayın.”</i> derler. İşte o zaman, geriye<br/>dönüşün asla mümkün olmadığını bileceklerdir. İbn Abbas (r. anhümâ) devamla şöyle<br/>dedi: “O gün mü’minler de alınlarında parıldayan nûrun sönmesinden endişeye<br/>kapılarak şöyle niyaz ederler: <i><b>“Rabbimiz, nurumuzu tamamla, bizi bağışla. Çünkü<br/>sen her şeye kadirsin.” </b></i>(Tahrîm, 66/8)<br/>
<i>“Onlar namaza kalktıklarında üşenerek kalkarlar.”</i> Gönül hoşluğuyla, isteyerek<br/>
değil de zorla iş yapan kimse gibi namazda ağır davranırlar ve geriden gelirler.<br/><i>“İnsanlara gösteriş yaparlar.” </i>Kendilerinin mü’min zannedilmesi için namazlarını<br/>görülsün (riyâ) ve duyulsun (süm’a) diye kılarlar.<br/>
<i>“Allah’ı da pek az zikrederler.”</i> Burada “zikr”den murad, tesbih ve tehlildir. Çünkü<br/>
riyâkar amelini ancak gösteriş yapacağı kimsenin huzûrunda yapar. Bu da az olur.<br/>
<b>Keşşaf</b>’da şöyle denilmiştir: Müslüman görünen nice insanlar vardır ki onlarla<br/>
günlerce ve gecelerce berâber olsan onlardan ne bir tehlil, ne de bir tesbih işitirsin.<br/>
