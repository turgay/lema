<a name=2844></a><img src="flower_sep.jpg"/><br/>
<img src="RuhulBeyan-2844_2.jpg"/><br/>
<img src="RuhulBeyan-2844_3.jpg"/><br/>
<img src="RuhulBeyan-2844_4.jpg"/><br/>
Burada Hak tâlibinin bütün günlerini ve ömrünü Hakk’ı talep yolunda sarfetmesi<br/>
gerektiğine işaret vardır. Ömrünün tamamını Hak yolunda sarfetmek mümkün olmazsa<br/>üçte ikisini, bu da olmazsa yarısını sarfetmesi gerekir. Bu da mümkün olmazsa artık<br/>ömrünün üçte birini Hakk’ı talep dışında sarfetmesi haramdır. Ömrünün üçte birinden<br/>azını Hakk’ı talep yolunda sarfeden kimse iflah olmaz. Tâlibin ömrünün bir kısmını<br/>kendisinin, ailesinin ve çocuklarının geçimini temin etmek için sarfetmesi gerekir. Hak<br/>tâlibi bu mânîden (geçinme ve geçindirme mes’ûliyetinden) müstağnî ise ömrünün bir<br/>ânını dahi Hakk’ı talep ve taleple ilgili hususlar dışında sarfetmesi ona haram olur.<br/>Nitekim Allah Teâlâ: <i>“İşte doğru din budur.”</i> buyurmuştur. Yâni ömrünün bir kısmını<br/>Hakk’ı taleb dışında sarfeden kimsenin dini düzgün değildir. Dininde, Hakk’ı taleb<br/>dışında geçirdiği vaktin miktarı kadar eğrilik vardır. Bunu iyi anla!<br/>
Sonra Allah: <i>“O aylar içinde” </i>ömrün üçte birlik bölümünde<i> “kendinize</i><br/>
<i>zulmetmeyin”</i> buyurmuştur. Çünkü dört, on ikinin üçte biridir. Yani, ömrünüzün haram<br/>aylar mesâbesindeki üçte birlik bölümünden her hangi bir vakti dünyevî bir menfaat<br/>elde etmek için sarfederseniz kendinize zulmetmiş sayılırsınız. Bu ise sıfatlarının<br/>galebesi anında nefislerin kalpleri ve ruhları istilâ etmesi sebebiyle olur. Çünkü ömrün<br/>çoğu, dünya ve menfaatleri uğrunda sarfedildikçe ve nefsânî hazların istîlası devam<br/>ettikçe nefis, kalbe ve rûha galip hale gelir. Bütün kötü sıfatlarıyla kalp ve rûha<br/>muhalefet eder, onlarla mücâdele eder. Dünyaya ve dünya şehvetlerine meyleder,<br/>hevasına kulluk eder. Böylece Allah’a şirk koşan bir nefis halini alır. Bu yüzden Allah<br/>Teâlâ: <i>“Müşrikler”</i> yâni nefisler ve onların sıfatları <i>“nasıl sizinle topyekün<br/>savaşıyorlarsa, siz de”</i> yâni kalpleriniz ve sıfatları, ruhlarınız ve sıfatları <i>“onlarla<br/>topyekün savaşın.”</i> buyurmuştur.<br/>
Nefislerle savaşmak onlara muhalefet etmek, onları hevâlarından men etmek,<br/>
sıfatlarını kırmak, şehvetlerinden men etmek, tâatler ve ibadetlerle meşgul etmek, rûhânî<br/>ve kalbî muâmelelerde kullanmakla olur. Nefisle savaş, kısaca nefsi kötü vasıflardan<br/>tezkiye (arındırma) ve güzel huylarla süslemek demektir.<br/>
Sonra Allah Teâlâ, <i>“Bilin ki Allah, müttakîlerle beraberdir.”</i> buyurmuştur. Buradaki<br/>
<i>“müttakîler”</i>den maksat, şirkten yani Allah’tan başkasına iltifattan korunan kalpler ve<br/>ruhlardır. Şayet Allah, yardımıyla ve tevfîki ile onlarla beraber olmasaydı, kesinlikle<br/>korunamazlardı. Onlar Allah’ın dışındakilerden ancak Allah sayesinde, O’nun<br/>yardımıyla korunabilmişlerdir. <i>et-Te’vîlâtü’n-Necmiyye</i>’de böyle geçmektedir.<br/>
<i> </i><br/>
