<a name=998></a><img src="flower_sep.jpg"/><br/>
<img src="RuhulBeyan-998_2.jpg"/><br/>
<img src="RuhulBeyan-998_3.jpg"/><br/>
<img src="RuhulBeyan-998_4.jpg"/><br/>
<i>“Gerçek Rabbinden gelendir.”</i> Yani Îsâ ve annesi ile ilgili olarak bizim<br/>
anlattıklarımız gerçektir. Yoksa hıristiyanların ne “Îsâ Allah’ın oğludur” sözleri, ne de<br/>“Meryem bir Tanrı doğurmuştur” demeleri ve benzeri sözleri gerçektir. <i>“Öyleyse<br/>kuşkulananlardan olma.”</i> Yani bu konuda şüphe edenlerden olma. Buradaki hitap,<br/>kalbini daha da sabitleştirmek için dikkat çekme metodu üzere Hz. Peygamber (s.a.)’e<br/>yöneltilmiştir. Çünkü bir şeyi gerçek mânada yasaklamak, yasaklanan şeyin muhataptan<br/>sâdır olduğunu akla getirir. Halbuki Hz. Peygamber (s.a.)’in bizzat kendisine indirilen<br/>şeyin doğruluğunda şüphe etmesi düşünülemez. Buna göre; âyetin mânası şöyle olur:<br/>Kesin bilginde, bunun gerçekliğine dâir kesin inancında ve bu gerçekten şüphe<br/>etmemekte berdevam ol.<br/>
<b>İmam Ebû Mansûr </b>(rh.a.) şöyle diyor: Peygamberin mâsûmluğu, onun imtihân<br/>
edilmesine ve kendisine yasak konulmasına bir engel teşkîl etmez.<br/>
<i> </i><br/>
<i> </i><br/>
<b>61. Sana bu ilim geldikten sonra seninle bu konuda çekişenlere de ki: Geliniz,</b><br/>
<b>sizler ve bizler de dâhil olmak üzere, siz kendi çocuklarınızı biz de kendi<br/>çocuklarımızı, siz kendi kadınlarınızı, biz de kendi kadınlarımızı çağıralım, sonra da<br/>duâ edelim de Allah’dan yalancılar üzerine lânet dileyelim.</b><br/>
<i>“Sana gelen bu ilimden sonra”</i> Sana gelen durumun böyle olduğunu kat’î bir şekilde<br/>
gösteren apaçık âyetlerden ve bunları senden duyduktan sonra dalâlet ve taşkınlıkları<br/>sebebiyle bunlara gözlerini kapamaktan vazgeçme. Îsâ ve annesinin durumlarının<br/>anlatıldığı gibi olmadığını söyleyerek hıristiyanlardan <i>“seninle çekişenlere de ki:”<br/></i>Onlarla konuşmayı kes ve onlara inatçılara davranıldığı gibi davran. Bu davranma tarzı<br/>da onları lânetleşmeye çağırmandır. Âyetteki “gelin” mânasına gelen <i>“teâlev”<br/></i>kelimesinin kökü olan <i>“teâlî”</i>, aslında yükselme mânasındadır. Sanki, dâvet eden<br/>yüksek bir yerde, dâvet edilen de alçak bir yerde imiş de onun kendi mevkîine<br/>çıkmasını emretmiş gibi. Bu kelime daha sonra nerede olursa olsun, çağrılan herkes için<br/>kullanılmaya başlanmıştır.<br/>
<i>“Geliniz”</i> yani görüşünüzü ve gayretinizi ortaya koyun. Bu gelme bedenlerle olan<br/>
gelme değildir. Çünkü, onlar zâten bedenleri ile Hz. Peygamber (s.a.)’in yanında<br/>bulunuyorlardı. <i>“Oğullarımızı ve oğullarınızı çağıralım,”</i> ibâresiyle oğulları<br/>zikretmekle yetinilmiş, kızların zikrine gerek duyulmamıştır. Kadınlar ise başka<br/>özellikleri dolayısıyla zikredilmişlerdir<i>. “Kadınlarımızı ve kadınlarınızı, kendimizi ve<br/>kendinizi”</i> ibâresiyle her birimiz kendisini, en değerli ve en çok sevdiği aile fertlerini<br/>
