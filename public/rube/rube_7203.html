<a name=7204></a>sınırlamanın aksine cennetlikler nimetlere uygun olan tam bir genişlik ve serbestlik<br/>içindedirler.<br/>
<b>4-</b> Cennet ehlinin meşguliyetlerinden birisi de Allah Teâlâ’nın ziyâfeti/onları<br/>
ağırlamasıdır. Allah Teâlâ’nın kullarına iki ziyâfeti vardır: İlki, cennetin etrafında,<br/>dışında; diğeri ise cennetin içinde. Cennette olan ziyâfet, mükerrerdir, rü’yet gibi.<br/>Allah’ın ziyâfetiyle ve O’nun cemâline bakmakla hoşbaht olan kimsenin meşguliyeti<br/>hakkında ne düşünürsün? Bir hadîste şöyle buyrulmuştur: “<i>Cennet ehli Allah’a nazar<br/>ettikleri zaman cennet nimetlerini unuturlar.</i>”<a href="RuhulBeyans.html#7210">[154]</a><br/>
<b>5-</b> Mutlak olarak cehennemliklerin içinde bulundukları durumlardan ve cehennemdeki<br/>
kendi yakınlarından meşgul ve uzak olmaları da cennet ehlinin nimetler içinde safâ<br/>sürmelerindendir. İçinde bulundukları nimetlerine bir noksanlık gelmemesi için onların<br/>durumu kendilerini kederlendirmez. Onlara aldırış etmezler ve hatırlamazlar.<br/>
Yâni cennetlikler için o kadar naz ve nimet vardır ki cehennem ehli için endişe<br/>
etmezler; onlarla ilgili haber sormazlar, adlarını bile anmazlar. Çünkü Allah Teâlâ<br/>onları kendilerine unutturur ve hatırlarından çıkarır. Çünkü onları hatırlasalardı<br/>cennetteki neşe ve safâları bozulurdu.<br/>
Rivâyet edilmiştir ki cennettekilerin işi on şeydir: Azli olmayan saltanat/padişahlık,<br/>
yaşlılığı olmayan gençlik, hastalığı olmayan daimî sağlık, zilleti olmayan sürekli izzet<br/>ve yücelik, sıkıntısı olmayan rahatlık, mihnet ve meşakkatsiz nimet, fenası olmayan<br/>bakâ, ölümü olmayan hayat, öfkesi olmayan rızâ, yalnızlığı olmayan üns.<br/>
Zâhir olan şu ki cennet ehlinin meşgul olmalarından murâd onların içinde bulundukları<br/>
türlü türlü lezzetlerdir. Bu lezzetler onları hangi meşguliyet olursa olsun başka her<br/>şeyden oyalayıp meşgul eder.<br/>
Âyette işâret vardır ki cehennem ehline yeme, içme evlenme ve diğer nimetlerden<br/>
faydalanma yoktur. Çünkü nimetler Allah Teâlâ’nın cemâlî sıfatlarının tecellîsindendir.<br/>Cehennemlikler ise bunun ehlinden değillerdir. Çünkü onların hâli kahr ve celâldir.<br/>Ancak büyüklerden birisi cehennemliklerin Efendimiz Hz. Muhammed (s.a.)’in<br/>bereketiyle bazı vakitlerde uyuduklarını söylemiştir. İşte onlara ulaşan nimet bu<br/>kadardır. Allah Teâlâ’dan cehennemden kurtuluş niyaz ederiz.<br/>
Bu söz keşf yoluyla söylenmiştir ve uzak bir ihtimal değildir. Çünkü <b>Kurtubî</b>’nin<br/>
<i>Tezkire</i>’sinde sâbit olduğuna göre bazı günahkarlar cehennemden çıktıkları vakte kadar<br/>orada uyurlar. Onların azabı cehenneme girmiş olmaktan ibarettir. Çünkü bu koca bir ar,<br/>büyük bir zillettir. Bilmez misin ki zindanda hapsedilen kimse orada darp edilme,<br/>zincire vurulma ve benzeri bir cezâya çarptırılmasa bile sırf orada bulunması,<br/>mertebesine göre onun için bir azaptır. Sonra biz bu hususta ‘İlim Allah nezdindendir/en<br/>doğrusunu Allah bilir’ diyoruz.<br/>
<i>Bahru’l-hakâik</i>’ta der ki: “Cennet ashabından murâd, cennet talipleridir ki maksadları<br/>
cennet nimetleridir. Hak Teâlâ onları naz ve nimet ile meşgul eder. Bu durum her ne<br/>kadar cehennemliklere nazaran güzel ve değerli bir durum ise de Hak talipleri için son<br/>derece değersiz görülür. Burada “<i>Cennetliklerin çoğu eblehlerdir/saflardır.</i>”<a href="RuhulBeyans.html#7210">[155]</a> sırrı<br/>
