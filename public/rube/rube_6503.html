<a name=6504></a><img src="RuhulBeyan-6504_1.jpg"/><br/>
<img src="RuhulBeyan-6504_2.jpg"/><br/>
<img src="RuhulBeyan-6504_3.jpg"/><br/>
<i>Kızlar hep anneleriyle kavga ederler, tartışırlar.<br/>Erkek çocuklarını hep babalarının kötülüğünü isteyen görürüm.</i><br/>
Bu âyet kâfir ve fâsıklarla sohbeti yasakladığı gibi, sâlihlerle sohbete de teşvik<br/>
etmektedir. Çünkü yakınlık/beraberlik etkileyici, tabiatlar cezb edici ve hastalıklar<br/>bulaşıcıdır. Bir hadîste şöyle buyrulur: <i>“Müşriklerle aynı yerde oturmayın, onlar ile<br/>bir araya gelmeyin. Kim onlarla aynı yerde oturur ve birlikte bulunursa, o<br/>onlardandır, bizden değildir.”</i><a href="RuhulBeyans.html#6517">[85]<i> </i></a>Böyle yapmayın ki, bu yakınlaşma yüzünden onların<br/>kötü ahlâkları ve çirkin huyları size bulaşmasın.<br/>
<i>Rüzgâr havası kötü bir yerden esecek olsa,<br/>Oranın çirkin kokularını alır getirir.</i><br/>
<b>İbrahim Havvâs</b> (k.s.) der ki: “Kalbin ilacı beştir: Düşünerek Kur’ân-ı Kerim<br/>
okumak, mideyi boş bırakmak, gece ibâdetine devam etmek, seher vakitlerinde Allah<br/>Teâlâ’ya yalvarıp yakarmak, sâlihlerle oturup kalkmak.”<br/>
<i>İyi insanların peşinden koşmak gerek;<br/>Bu saâdeti talep eden mutlaka bulur.<br/>Ama sen alçak şeytanın peşindesin;<br/>Bilmem sâlihlere nasıl yetişeceksin?</i><br/>
<i>el-Bostân</i>’da böyle geçmektedir.<br/>
<i> </i><br/>
<b>16. <i>(Lokman, öğütlerine devamla şöyle demişti:)</i></b><b> Yavrucuğum! Yaptığın iş <i>(iyilik</i></b><br/>
<i><b>veya kötülük)</b></i><b>, bir hardal tanesi ağırlığında bile olsa ve bu, bir kayanın içinde veya<br/>göklerde yahut yerin derinliklerinde bulunsa, yine de Allah onu <i>(senin karşına)<br/></i></b><b>getirir. Doğrusu Allah, en ince işleri görüp bilmektedir ve her şeyden haberdardır.</b><br/>
Lokman (a.s.) En‘um adlı oğluna öğütlerine devamla şöyle demişti: “<i>Yavrucuğum!</i>”<br/><i>el-İrşâd</i>’da: “Bu âyetle, Lokman’ın öğütlerinin başında yer alan şirkin<br/>
yasaklanmasının ve ara cümle ile onun pekiştirilmesinin ardından geri kalan<br/>tavsiyelerinin anlatımına başlanmıştır.” der.<br/>
<b>Mukatil </b>şöyle der: “Lokman (a.s.)’ın oğlu babasına: “Kimsenin beni göremeyeceği<br/>
yerde günah işlesem Allah onu nasıl bilir?” diye sorunca babası ona şöyle cevap<br/>vermiştir:”<br/>
