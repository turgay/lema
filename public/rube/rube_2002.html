<a name=2003></a><b>53. “Aramızdan Allah’ın kendilerine lütuf ve ihsanda bulunduğu kimseler de</b><br/>
<b>bunlar mı!” demeleri için onların bir kısmını diğerleri ile işte böyle imtihan ettik.<br/>Allah şükredenleri daha iyi bilmez mi?</b><br/>
<i>“Böylece”</i> Bu, Allah Teâlâ’nın mü’minlerin fakirlerini dünyâ bakımından tam<br/>
manasıyla yoksul ve muhtaç olmalarına rağmen îmana muvaffak kılarak din hususunda<br/>öne geçirmesinden ibârettir. “<i>biz onların kimini kimi ile” </i>yani insanlardan bir kısmını<br/>bir kısmı ile <i>“denedik” </i>böyle tam ve benzersiz şekilde deneyip imtihan ettik. Artık<br/>bunun ötesinde bir deneme yoktur. Öyle ki dünyâ husûsunda geride olanları, dünyâ<br/>husûsunda tam olarak önde ve başta olanların önüne geçirdik.<br/>
<i>“ki” </i>sonunda onların durumu, dünyevî açıdan aralarındaki farka bakarak ve gerçekte<br/>
üstünlüğün kaynağının ne olduğunu görmezden gelerek küçük gördükleri kimselere şöyle<br/>demeye kadar varır: ‘Bizi bırakıp da hakka ve Allah katında kendi istidadlarına uygun<br/>olana ulaşmaları konusunda muvaffak kılarak: <i>“Allah, aramızdan şunlara mı lütfu layık<br/>gördü?”</i> Halbuki biz önde gelenler ve yöneticileriz, onlar ise köleler ve fakirlerdir.<br/><i>“desinler.”</i><br/>
Müşriklerin bu sözlerinden maksatları, nimet verilenleri tahkir değil, Allah Teâlâ’ya<br/>
îtiraz yoluyla lütfunun meydana geldiğini îtiraf etseler de <i><b>“Eğer </b>(Muhammed’in<br/>getirdiği) <b>iyi bir şey olsaydı </b>(şu zavallılar) <b>bu konuda bizi geçemezlerdi.”</b></i> (el-Ahkâf,<br/>46/11) şeklindeki sözlerinde olduğu gibi doğrudan Allah’ın lütfunun meydana gelmesini<br/>inkardır.<br/>
<b>Kelbî</b> der ki: Şerefli ve üstün bir kimse, daha önce müslüman olan bayağı saydığı bir<br/>
kimseye bakarak İslam’a girmeyi gururuna yediremez, kibirlenir ve “Bu mu benden önce<br/>müslüman olmuş?” der ve müslüman olmazdı.<br/>
<i>“Allah, şükredenleri daha iyi bilmez mi?” </i>Bu cümle, onların geçen sözlerini red ve<br/>
iptaldir. Yani Allah Teâlâ, nimetlerine şükredenleri daha iyi bilmez mi ki siz Allah’ın<br/>onlara ihsanını uzak görüyorsunuz.<br/>
Yine burada bu bîçare mü’minlerin, Kur’ân’ı indirmesi ve îmana muvaffak kılması<br/>
hususunda Allah Teâlâ’nın nimetinin hakkını bildiklerine, bu konuda Allah Teâlâ’ya<br/>şükrettiklerine işaret vardır. Diğerlerinin ise bundan tamamen uzak oldukları îmâ<br/>edilmektedir.<br/>
<i>et-Te’vîlatü’n-Necmiyye</i>’de şöyle denilmiştir:<br/><i>“Böylece biz onların kimini kimi ile denedik.”</i> Yani, üstün olanı kendinden aşağı<br/>
olanla, aşağı olanı da ondan üstün olanla denedik. Üstün olan şükretsin, aşağıda olan<br/>sabretsin. Çünkü üstün olan şükretmezse, nimetin zevaliyle karşı karşıya kalır. Aşağı<br/>olan sabrederse, fazîlet ve üstünlüğe erer.<br/>
Sabreden fakir, şükreden zengin ve üstün kimse ile aynı derecededir. Nitekim<br/>
Süleyman (a.s.)’ın şükrü, Eyyub (a.s.)’ın sabrına eşittir. Çünkü Allah’a kullukta<br/>amelleri çok olan Süleyman (a.s.) ile Allah’a kullukta amellerden âciz olan Eyyub (a.s.)<br/>“güzel kul olma makamı”nda eşittir. Bu yüzden Allah Teâlâ her ikisi için de “<i><b>Ne güzel<br/>kul.</b></i>” (Sâd, 38/30, 44) buyurmuştur.<br/>
