<a name=853></a><img src="RuhulBeyan-853_1.jpg"/><br/>
<img src="RuhulBeyan-853_2.jpg"/><br/>
<img src="RuhulBeyan-853_3.jpg"/><br/>
<img src="RuhulBeyan-853_4.jpg"/><br/>
<img src="RuhulBeyan-853_5.jpg"/><br/>
<i>“İşte bu kelimeleri söylemen, senin için, fakirlere bir müdd altın infak etmenden</i><br/>
<i>daha hayırlıdır.”</i><a href="RuhulBeyans.html#862">[242] </a>buyurdu.<br/>
Akıllı kimseye gereken gece gündüz Allah’ı zikre devam etmesi ve devamlı yakîn<br/>
hâlinde olup hulûs-i kalble fakîr ve miskinlere tasaddukta bulunmasıdır.<br/>
<i>Kerem cömerdlik ve halka ikrâmdadır.<br/>Sözde cömerdlik davul gürültüsünden ibârettir.</i><br/>
<b>Büyük İskender</b> bir gün umûmi bir toplantıya katılmış ve orada ona ihtiyaç arzeden<br/>
kimse çıkmamış. Bu durumdan pek hoşnut olmayan İskender:<br/>
“Ben, bu günü kendi mülkümden saymıyorum” demiş.<br/>“Niçin?” diye sorulunca:<br/>“Mülkün lezzeti, ancak ihtiyaçlıların yardım talebinde bulunması ve mal sahipleri<br/>
tarafından bu taleplerin yerine getirilmesi ile tadılır.” diye cevap vermiş.<br/>
<b>Seriyy Sakatî</b> (k.s.), sûfînin vasıflarını anlatırken şöyle der: Sûfîlerin yemesi hasta<br/>
birinin yemesi gibidir. Uykuları ise ârizidir. Malı mülkü bırakıp terkettikleri için<br/><i>“fukarâ”</i> olarak isimlendirilmişlerdir. Malını ve rûhunu Allah’ı talep yolunda<br/>harcamayan sûfî dünya yârânıdır. Dünya ise vuslata mânidir. O halde bizzât muhtaç<br/>olduğun şeyleri dahî vermeye ve bu sûretle fakrın doruğuna yükselmeye çalışmalısın!<br/>
<b>268. Şeytan sizi fakirlikle korkutur ve size cimriliği telkin eder. Allah ise size</b><br/>
<b>katından bir mağfiret ve bir lütuf vâdeder. Allah her şeyi ihata eden ve her şeyi<br/>bilendir.</b><br/>
<i>“Vaad”</i>, muhbir cihetinden vuku bulacak zamanı belli veya belirsiz bir şeyin haber<br/>
verilmesidir. Hayır ve şerr için kullanılır. Meselâ Allah Teâlâ: <i><b>“Cehennem, Allah onu<br/>kafirlere vaadetti.”</b></i> (el-Hacc, 22/72) buyurmaktadır.<br/>
<i>“Şeytan sizi fakirlikle korkutur.”</i> Malını tut, eğer tasadduk edersen fakir düşersin,<br/>
der. Âmirin memûrunu bir işi yapmaya teşvîk etmesi gibi şeytan sizi cimriliğe ve sadaka<br/>vermemeğe teşvik eder. Allah ise yaptığınız infâkın günahlarınızın mağrifetine sebep<br/>olacağını ve harcadığınızın yerine daha çok vereceğini ve bu sûretle âhırette sevâba<br/>ereceğinizi bildirir. Böylece Allah Teâlâ, şeytanı yalanlamaktadır.<br/>
Allah’ın kudreti ve fazlı çok geniştir. Hem günahlarınızın afvı, hem de infâk ettiğinizin<br/>
yerine daha çoğunu verme konusundaki vaadini yerine getirmeye kâdirdir. Allah alîmdir.<br/>
