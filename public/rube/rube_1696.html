<a name=1697></a>onların ve atalarının dâimî âdetleridir. Onların bu huylarından uzaklaştıklarını veya onu<br/>gizlediklerini neredeyse hiç göremezsin. Onlardan hıyânet etmeyen az topluluk da<br/>Abdullah b. Selam ve onun gibi yahûdîlerden îman edenlerdir.<br/>
<i>“Yine de sen onları affet ve aldırma.”</i> Yani onlardan yüz çevir. Eğer tevbe edip,<br/>
mü’min olurlar veya anlaşma yapıp cizyelerini verirlerse onları cezâlandırmak ve<br/>hesâba çekmekten yüz çevir ve onlara ilişme. Bu ayetin, mutlak olarak şu ayetle<br/>neshedildiği de söylenmiştir: <i><b>“Allah’a ve âhiret gününe inanmayanlarla savaşın.”<br/></b></i>(Tevbe, 9/29)<br/>
<i>“Şüphesiz Allah iyilik edenleri sever.”</i> Bu cümle, onları affedip ilişmeme emrinin<br/>
sebebi olarak getirilmiştir. Bu emre uymaya teşvik etmektedir. Başkasını affetmek bir<br/>tarafa, hâin kâfiri bile affetmenin iyilik (ihsân) olduğuna dikkat çekilmektedir.<br/>
<b>Sa’dî </b>şöyle demiştir:<br/>
<i>Düşman iyilikle kendine bağlanabilir<br/>Çünkü bu bağ kılıçla kesilip kementle bağlanmaz<br/>Düşman cömertlik, lütuf ve iyilik görünce<br/>Artık ondan bir kötülük beklenmez<br/>Eğer efendi, düşmana karşı iyi huylu olursa<br/>Onlardan ancak dostluk beklenir</i><br/>
Hz. Peygamber (s.a.v.)’in ahlâkı öyle güzeldi ki onu anlatmaya çalışanların beyânı<br/>
bunu yapmaktan âciz kalır.<br/>
<b>Mevlânâ </b>(k.s.)’un <i>Mesnevî</i>’de anlattığı hikâyelerden biri şöyledir:<br/>
<i>Kafirler Peygamber’e konuk oldular.<br/>Akşam vakti mescide geldiler.<br/>Peygamber sahabeye, dostlarım, dedi. Bunları paylaşın.<br/>Çünkü siz benimle ve benim huyumla dolusunuz.<br/>Her dost bir konuk seçti.<br/>Aralarında iri ve benzeri olmayan biri vardı.<br/>Öyle iri idi ki kimse onu götürmeye cesaret edemedi.<br/>Kadehteki posa ve tortu gibi o da mescitte kalakaldı.<br/>O herkesten arda kalınca, Mustafa alıp götürdü.<br/>Sürüde yedi tane süt verir keçi vardı.<br/>Keçiler, yemek zamanı<br/>Sağılmak üzere eve gelmişlerdi.<br/>O kıtlık babası Ûk oğlu Uc, ekmeği de yedi, yemeği de.<br/>Yedi keçinin sütünü de sildi süpürdü.<br/>Ev halkı, hep o keçilerin sütünü umuyordu.<br/>Bu yüzden hepsi de kızdılar.</i><br/>
