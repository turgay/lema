<a name=1971></a><img src="flower_sep.jpg"/><br/>
<img src="RuhulBeyan-1971_2.jpg"/><br/>
<img src="RuhulBeyan-1971_3.jpg"/><br/>
<i>Kendini düşünmek, görüşünü söylemek rintlikte yoktur<br/>Bu yolda kendini beğenmek, görüşünü söylemek küfürdür</i><br/>
Bazıları şöyle demişlerdir: “Nefisle nefisten kurtulmak mümkün değildir. Nefisten<br/>
kurtulmak, ancak Allah Teâlâ ile mümkün olur.<br/>
<b>Ebû Abdullah Muhammed b. Ali et-Tirmizî el-Hakîm</b> (k.s.) şöyle demiştir:<br/>
“Zikrullah, kalbi nemlendirir ve yumuşatır. Kalb, zikirden uzak kaldığı vakit onu nefsin<br/>harareti ve şehvetlerin ateşi kaplar. Böylece kalb kasvetlenir, katılaşır ve kurur. Kalbe<br/>tâbi olan âzâlar, ibâdât ü tâattan uzaklaşır. Bu süre uzadıkça kalp kuru ağaç gibi kırılır.<br/>Böyle bir ağaç ise ancak kesilmeye yarar ve ateşe yakacak olur. Bu derekeye düşmekten<br/>Allah’a sığınırız.<br/>
Zikir, tevhid ve onların ehline tâbi olmak asılların aslıdır, her işin başıdır.<br/><b>Ali b. Muvaffak</b>’ın şöyle dediği hikaye olunur: “Senelerden birinde hacca gitmek<br/>
üzere bir binekle yola çıkmıştım. Yolda yaya olarak giden bazı insanlara rastladım.<br/>Onlarla yarenlik etmek hoşuma gitti. Bineğimden indim ve onlardan birini ona<br/>bindirdim. Kendim de onlarla birlikte yürüdüm. Çöle ulaştık ve yoldan çıktık. Sonra<br/>yorulduk ve istirahat etmek üzere uyuduk.<br/>
Rüyamda bazı cariyeler gördüm. Ellerinde altından leğenler ve gümüşten ibrikler<br/>
vardı. Bunlarla yürüyenlerin ayaklarını yıkıyorlardı. Ayakları yıkanmayan sadece ben<br/>kalmıştım.<br/>
Onlardan biri arkadaşlarına: “Bu onlardan değil mi?” dedi. Arkadaşları: “Onun<br/>
bineği var.” dediler. Sonra içlerinden biri şöyle dedi: “Hayır, bu da onlardan. Çünkü<br/>onlarla birlikte yürümeyi seviyor.” Bunun üzerine benim ayaklarımı da yıkadılar. O<br/>yıkama ile bütün yorgunluğum bir anda gitti. Dinç ve dinlenmiş olarak uyandım. Bu<br/>inançla yürüdüğüm müddetçe, yıkamanın tesiriyle oluşan ferahlığı daima hissettim.”<br/>
Bir düşünün, Nebi (a.s.) ile beraber yürüyen bahtiyar insanların makamı ne kadar<br/>
yücedir!<br/>
Eğer Mekkeli kâfirler ve müşrik Araplar, Rasûlullah (s.a.)’a kulak verselerdi, ona<br/>
indirilen zikre (Kur’an’a) tâbi olsalardı, muhakkak kurtulurlardı. Üzerlerindeki günah<br/>yüklerini bütünüyle üzerlerinden atarlardı ve Firdevs cennetine yürürlerdi. Ancak<br/>Allah, dilediğine hidayet verir.<br/>
<b>32. Dünya hayatı bir oyun ve eğlenceden başka bir şey değildir. Müttakî olanlar</b><br/>
<b>için ahiret yurdu muhakkak ki daha hayırlıdır. Hâla akıl erdiremiyor musunuz?</b><br/>
<i>“Dünya hayatı”</i> dünyâ hayatı ile ilgili işler insanları oyalayan, geçici menfaatı ile<br/>
