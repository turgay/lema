<a name=10540></a><img src="RuhulBeyan-10540_1.jpg"/><br/>
<img src="flower_sep.jpg"/><br/>
<img src="RuhulBeyan-10540_3.jpg"/><br/>
<b>9. Ve sevinçli olarak âilesine dönecektir.<br/></b><i>“Ve”</i> kurtulanlar arasında olmaktan dolayı hâlinden memnun ve <i>“sevinçli olarak</i><br/>
<i>ehline” </i>mü’minler topluluğuna veya mü’minlerden bir zümre olan saâdet ve keramet<br/>yolundaki eşine, dostuna <i>“dönecektir.”</i> Yani kolay hesap makamından onların yanına<br/>dönecektir. Halinden memnun, kurtuluş ehli olduğu için sevinçli dedik. Çünkü kendisi<br/>âyetin deyimiyle <i><b>“alın, kitabımı okuyun”</b></i> (Hakka 69/19) diyecektir. Kitabı sağ<br/>tarafından verilen kimsenin ehline bu dönüşü daha Cennete girmeden önce mahşerde<br/>olacaktır. Yoksa <i>Aynu’l-maânî</i>’de ifâde edildiği gibi olmayacaktır. <i>Aynu’l-maânî</i>’nin<br/>ifâdesine göre bu âyet bize gösteriyor ki kitabını sağ taraftan alan kimsenin ehli, ondan<br/>önce Cennete girecektir. Oysa işâret edilen bu değildir.<br/>
Bu âyette ezel divanında cemâlî esma kâtiplerinin kalemiyle yazılmış istidâd-i fıtrî<br/>
kitabına işâret vardır. Bu kitabın kendisine verildiği kimse ile celâlî esma<br/>tartışmayacaktır. Bu kişi Allah’ın cemâli ve lutfunun tecellisinin feyzi ile sevinçli olarak<br/>ehline dönecektir. İşte bu âyette bütün bunlara işâretler vardır.<br/>
<b>10. Kimin de kitabı arkasından verilirse,<br/></b><i>“Kimin de kitabı arkasından” </i>yâni arka sol tarafından <i>“verilirse...” </i>Bundan önceki<br/>
yedinci âyette geçtiği için <i>kitap</i> kelimesinin bu âyette tekrar edilmeyip zamirle<br/>yetinilmesi mümkün iken <i>kitabın</i> açıkça tekrarlanması, o âyetle bu âyette yer alan<br/>kitapların birbirinden farklı olmalarından, içlerindeki yazılan şeylerin birbirine<br/>benzememelerinden ve ilerdeki hükümlerinin birbirinden ayrı olmalarından dolayıdır.<br/>Buna göre âyette denmiş oluyor ki: Ama amel kitabı sol arkasından verilen... Buradaki<br/>“verâe zahrih/arkasından” ifâdesini biz “sol arkasından” diye tefsir ettik. Âyetteki<br/>“verae/gerisi, arkası” ifâdesi daha önce geçen “ûtiye/verilen” fiilinin zarfıdır. Çünkü bu<br/>kelime mekan zarfı olarak kullanılır.<br/>
<b>Kelbî</b> der ki: Kitabını sol arka taraftan alacak olan kimsenin sağ eli boynuna<br/>
kelepçelenir, sol eli arkasına doğru bükülür ve eli böylece arkada iken oradan kitabı<br/>verilir. Böylece bu âyetle bundan önceki <i><b>“kitabı sol tarafından verilene gelince...”<br/></b></i>(Hakka 69/25) âyeti arasında çelişki kalmamış olur. Çünkü Hakka sûresindeki âyette<br/>arkadan bahsedilmeyerek sâdece sol tarafın ifâde edilmiş olmasıyla yetinilir. Ancak<br/>yukardaki açıklama ile bu iki âyet arasındaki var olduğu zannedilecek çelişki ortadan<br/>kalkmış olur.<br/>
<b>İmam Fahreddin Razi</b> der ki: Bazılarına kitaplarının sol taraflarından bazılarına ise<br/>
arkalarından verilmesi de mümkündür.<br/>
