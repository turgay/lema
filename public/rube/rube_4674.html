<a name=4675></a><img src="RuhulBeyan-4675_1.jpg"/><br/>
<img src="RuhulBeyan-4675_2.jpg"/><br/>
<img src="RuhulBeyan-4675_3.jpg"/><br/>
Nitekim Allah Teâlâ bunu şöyle misal vermektedir: <i><b>“Görmedin mi Allah nasıl bir<br/>benzetme yaptı: Güzel söz, kökü (yerde) sâbit, dalları gökte olan güzel bir ağaç<br/>gibidir.”</b></i> (İbrahim, 14/24) Başka bir âyette de şöyle misal getirir: <i><b>“Güzel olan ülkenin<br/>bitkisi, Rabb’inin izniyle çıkar; kötü olandan ise yararsız bitkiden başka bir şey<br/>çıkmaz.”</b></i> (el-A’raf, 7/58). İşte şeriat suyu ile sulanan îmân ağacı, tevhîd tohumundan,<br/>yâni “Lâ ilahe ilallah” kelimesinden yeşerir. Bu nur ile insâniyetin en aşağı derecesinde<br/>bulunan ruh, rûhâniyetin en yüce mertebesine ve rabbânî yakınlık menzillerinin en<br/>yakınına ulaşır. Nitekim Allah Teâlâ şöyle buyurur: <i><b>“Güzel söz O’na çıkar, iyi amel<br/>onu yükseltir.”</b></i> (Fâtır, 35/10)<br/>
Allah Teâlâ, ulvî rûhun hayvanlar gibi hatta daha da aşağı olması için onu hor ve zelil<br/>
kılıp hayvânî cismâniyetin en aşağılarına atmaya ve yardımsız bırakmaya kâdir olduğu<br/>gibi onu mukarreb meleklerin secde ettiği kimse olmak için inâyet cezbeleriyle kurb<br/>(Hakk’a yakınlık) mertebelerinin yücelerinin en yücesine cezbetmeye de kadirdir.<br/>
<b>Molla Câmî </b>der ki:<br/>
<i>Sâlikler Dost’un eriştirmediği bir yere ulaşamazlar,<br/>Nice yıllar bu yolda koşup gayret etseler de.</i><br/>
Allah’tan bizi muhabbet halkalarına katmasını, bizi kendisine itâat eden ve yakın<br/>
olanlardan kılmasını niyaz ederiz.<br/>
<b>Vehb</b> şöyle der: Bazı kitaplarda şöyle yazılı olduğunu gördüm: “Dünya akıllı<br/>
kimselere bir ganimet, câhillere ise gaflet ve aldanıştır. Peygamberler ve velîler de<br/>dünyada yaşadılar, ama ona iltifat etmediler. Onun geçici güzelliklerine aldanıp rağbet<br/>etmediler.”<br/>
Derler ki: Hapishaneye giren herkes mahpus değildir. Bilakis oraya giren öyleleri<br/>
vardır ki mahpusları oradan çıkarmak ve esirleri kurtarmak için girerler. İşte<br/>peygamberlerle onlara tâbi olanlar, kevn ve fesad âlemine ancak dünya hapishanesinde<br/>esir düşen nefisleri kurtarmak için gelmişlerdir. Nasıl ki mahpus, kendisini kurtarmak<br/>için hapishaneye girene tâbi olunca kurtulursa, aynen bunun gibi dünya hapishanesinde<br/>peygamberlerin sünnetlerine ve yollarına uyanlar da dünya hapishanesinden çıkar ve<br/>kurtulur.<br/>
<b>46. Servet ve oğullar, dünya hayatının süsüdür; ölümsüz olan iyi işler ise</b><br/>
<b>Rabbinin nezdinde hem sevapça daha hayırlı, hem de ümit bağlamaya daha lâyıktır.</b><br/>
