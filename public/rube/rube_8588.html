<a name=8589></a><img src="RuhulBeyan-8589_1.jpg"/><br/>
<b>21. Henüz elde edemediğiniz başka ganimetler de vardır ki, onlar Allah’ın bilgi ve</b><br/>
<b>kudreti dahilindedir. Allah, her şeye kadirdir.</b><br/>
Size gücünüz yetmediği halde bu ve daha başka ganimetleri çabuklaştırdı. Bu<br/>
ganimetler Huneyn gazvesinde ele geçen, Hevâzin kabilesinin ganimetleridir. Çünkü<br/>onlar Hudeybiye yılına kadar Hevâzin ganimetlerine güç yetirememişlerdi. Ancak<br/>Mekke’nin fethedilmesinin hemen akabinde ancak buna güç yetirdiler. Güçsüzlükle<br/>vasıflandırması, Huneyn savaşı sırasında önce hezimete uğrayıp daha sonra tekrar<br/>savaşa dönmelerindendir.<br/>
Bu şekilde önce hezimete uğramaları, onların gayretini toplamalarına ve artırmalarına<br/>
sebep olmuştur. Denir ki: “Kavmim bir manevra yaptı, açıldı sonra da kökünü kazıdı.”<br/>
Allah diğer fetihleri de kuşatmıştır. Bu ifâde, fetihlerin gerçekleştirilmesinin Allah<br/>
için son derece kolay olduğunu, fakat insanlar için de son derece zor olduğunu<br/>anlatmaktadır. Yâni, Allah’ın o beldelere gücü yetti, onlara tahakküm edip onlara karşı<br/>size yardım etti, demektir.<br/>
Şöyle söyleyenler de olmuştur: Bu ifâdenin mânâsı, Allah o beldeleri, siz fethedesiniz<br/>
diye, diğer milletlerden korudu, onların fethetmesine müsâade etmedi, diyerek<br/>müslümanların fetihlerinin hepsinin Allah’ın koruması ve kudretiyle vücûda geldiğini<br/>bildirmek içindir.<br/>
<b>İbn Abbas</b> (r.a.) der ki: “– İstanbul, Roma, Ammuriye, İran, Rum şehirleri ve Şam’ın<br/>
fethi bu ifâdenin şümûlüne dahildir.” İstanbul’un şu anda Osmanlı Devleti’nin<br/>hâkimiyeti altında olduğu herkes tarafından biliniyor. Roma şehrine gelince -ki buna<br/>Büyük Roma da denir- Bizans’ın İstanbul gibi büyük şehirlerinden birisidir. Ammuriye<br/>hakkında ise,<b> </b><i>Mir’ât</i><b> </b>isimli eserinde <b>İmam Yâfiî</b> der ki; Bu şehir, Rumların Ankara diye<br/>isimlendirdikleri büyük bir şehirdi. Kralları bu şehirde bulunur. Bu şehri<br/>Mu’tasimbillah fethetmiştir.<br/>
<i>Râğıb Isfahânî</i> der ki: “İhâta etmek, kuşatmak” iki anlama gelir. Birincisi, cisim olan<br/>
bir şeyi maddî bir şekilde kuşatmaktır. Meselâ “Falanca yeri kuşattım” denir. Aynı<br/>şekilde “korumak” anlamında kullanılır. Allah her şeyi ihâta etmiştir. Her yönüyle<br/>korumuştur. “Yabancıların tasallutunu engellemek” anlamında da kullanılır. “Ne var ki<br/>Allah sizi ihâta etmiştir/korumuştur” gibi.<br/>
İkincisi ise, “ilim olarak bütün inceliklerine vâkıf olmak” anlamında kullanılır.<br/>
Meselâ, âyet-i kerîme’de <i><b>“İlim yönüyle herşeyi ihâta etmiştir”</b></i> ifâdesi mevcuddur. Bir<br/>şeyi ilmî olarak ihâta etmek, “o şeyin varlığını, cinsini, miktarını, nasıl olduğunu,<br/>boyutlarını, varlık sahnesine getiriliş seyrini, onunla ve ondan meydana gelen şeyleri<br/>bilmek” demektir. Bu ise ancak Allah (c.c.) için mümkün olabilen bir durumdur.<br/>Nitekim âyet-i kerîme’de <i><b>“Hayır, onlar ilmini ihâta edemedikleri şeyi inkar ettiler”<br/></b></i>(Yunus, 10/39) denilerek insanların ilmî olarak bir şeyi ihâta edemeyeceklerine işâret<br/>edilmiştir.<br/>
