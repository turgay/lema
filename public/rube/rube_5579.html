<a name=5580></a>endişesiyle kadınların amca ve dayıları yanında ziynetlerini örtülü tutmaları en ihtiyatlı<br/>yoldur. Çünkü amca ve dayı oğullarının kendilerine anlatıldığı şekilde onları tahayyül<br/>etmeleri, onlara bakmaları gibidir.<br/>
9- <i><b>Kendi kadınlarına. </b></i>Kadınların, kendi sohbet ve hizmetlerinde bulunan mü’min hür<br/>
kadınlara ziynetlerini göstermeleri câizdir. Çünkü kâfir kadınlar onları başka erkeklere<br/>anlatmaktan dolayı bir günah endişesi duymazlar. Yabancı erkeklerin onları hayâllerinde<br/>tasavvur etmeleri ise bakış hükmündedir. Mü’min kadınların ziynetlerini yabancı<br/>erkeklere vasfetmek, mü’min kadınlara göre günahlar arasında sayılmıştır. Şu halde<br/>âyette zikredilen “<i>kendi kadınları</i>”ndan maksad, kendi dinlerinde olan kadınlardır.<br/>Selefin çoğu bu görüştedir.<br/>
İmam (<b>Râzî</b>) der ki: “Selefin görüşü, bunun müstehab ve evlâ olduğuna hamledilir.<br/>
Bizim mezhebimize göre “<i>kendi kadınları</i>” ifâdesiyle bütün kadınlar kasdedilmiştir.”<br/>
Fakir (<b>Bursevî</b>) der ki: Muteber tefsirlerin çoğu selefin görüşüne yer vermişler ve<br/>
onu benimsemişlerdir. Çünkü selef âlimleri yahudi, hristiyan, mecûsi ve putperest<br/>kadını yabancı erkek hükmünde kabul etmişler ve müslüman kadının yabancı erkekler<br/>yanında olduğu gibi onlar yanında da vücûdlarını açmalarını yasaklamışlardır. Fakat<br/>başka dîne mensup kendi câriyeleri bu hükme tâbi değildir; ihtiyaç hâlinde ona bir kısım<br/>ziynet yerlerini gösterebilirler.<br/>
Anlaşılan o ki bu yasaklamanın iki sebebi vardır. <b>Birincisi</b> din bakımından birlik<br/>
olmaması. Çünkü îmanla küfür arasında büyük bir fark vardır. <b>İkincisi</b> gayr-i müslim<br/>kadınların, mü’min kadınlardan gördüklerini yabancı erkeklere anlatmalarından emin<br/>olunmaması. Dolayısıyla iffetli mü’min kadınların, fâsık kadınlarla sohbetten ve onların<br/>yanında soyunmaktan kaçınmaları da gerekir. Bu yüzden ehl-i sünnetten olanların<br/>Mu‘tezile mezhebinden olanlarla evlenmeleri yasaklanmıştır. Nitekim <i>Mecmau‘l-<br/>fetâvâ</i>’da böyle denilmektedir. Çünkü akâidde ve vasıflarda farklılık, din ve zât<br/>bakımından ayrılık gibidir. Allah zamanımızdaki kadınları ıslah etsin. Çünkü pek<br/>çoğunun ahlâkı, kâfir kadınların ahlâkı gibidir. İffet ve takvâ sâhibi olan müslüman<br/>kadınlar, kâfir kadınlarla hamam ve benzeri yerlerde nasıl bir arada bulunabilirler. <b>Hz.<br/>Ömer</b> (r.a.), <b>Ebû Ubeyde</b>’ye ehl-i kitaptan olan kadınların, müslüman kadınlarla<br/>birlikte hamamlara girmelerini engellemesi için bir tâlimât yazıp göndermiştir.<br/>
10 - <i><b>Ellerinin altında bulunanlara.</b></i> Yâni câriyelerine. Çünkü kadının kölesi ister<br/>
erkekliği yerinde olsun ister iğdiş edilmiş bulunsun yabancı erkek konumundadır. Bu<br/><b>Ebû Hanîfe</b>’nin görüşüdür. Âlimlerin çoğu da bu görüştedir. Dolayısıyla şehvet duyma<br/>ihtimâli olmadığı takdirde kölenin sâhibesini görmesi câiz olsa da kadının kölesiyle<br/>beraber hacca gitmesi veya sefere çıkması câiz değildir.<br/>
<b>Şeyhzâde</b> der ki: “Âyette “kendi kadınları” ifâdesinden sonra câriyelerin ayrıca<br/>
zikredilmesindeki fayda nedir? diye sorulursa, şöyle cevap veririz: “En iyisini Allah<br/>bilir, Allah Teâlâ’nın “<i>kendi kadınları</i>” buyruğu, kadının ister hür, isterse kendine veya<br/>başkasına âid câriye olsun hiçbir kâfir kadına ziynetini göstermesinin helâl olmadığına<br/>delâlet etmektedir. Sonra mutlak olarak, yâni mü’min ve müşrik bütün câriyeleri<br/>
