<a name=969></a><img src="flower_sep.jpg"/><br/>
emrolunmuştur.<br/>
Bilesin ki zikrin mertebeleri vardır. Dil ile zikir, kalp ile yapılan zikre göre daha<br/>
aşağı derecededir. Rivâyet olunduğuna göre Îsâ (a.s.) zikir mertebelerinin en yükseğine<br/>ulaşınca İblis ona gelip: Ey Îsâ, Allah’ı zikret! dedi. İblis’in cibilliyeti zikirden<br/>menetmek olduğundan Îsâ (a.s.) onun böyle bir şey söylemesine şaşırdı. Sonra onun<br/>kendisini aldatmak niyetinde olduğunu kalp ile zikir mertebesinden dil ile zikir<br/>mertebesine indirmeye niyet ettiğini anladı. Çünkü Îsâ (a.s.)’ın makamına göre dil ile<br/>zikir, kalp ile zikre göre daha aşağıya inmek oluyordu.<br/>
Akıl sahibine yaraşan gece ve gündüz zikre devam etmektir. Çünkü zikir nefsin<br/>
hevâsını defeder. Hevâ içten defedilince şeytan insanın içine yol bulamaz. Zâhirde de<br/>bu böyledir: İnsan zikre devam edince Allah’ın yasaklarına yaklaşmaz, kalbi tertemiz<br/>olur.<br/>
<i>Yavaş yavaş aynadan kir ve pası gider.<br/>Çünkü kir ve pas tutan ayna cilâ tutmaz.</i><br/>
<b>İmam Kuşeyrî </b>demiştir ki:<br/>Kul, diliyle zikre devam ettiği müddetçe kalbiyle devamlı zikredebilme hâline ulaşır<br/>
ve zikrin tesiri meydana çıkar. Kul, hem diliyle hem kalbiyle zikrediyorsa vasfında ve<br/>sülûkünde kemâle ulaşmış demektir.<br/>
<b>Sehl b. Abdullah Tüsterî </b>(r.a.) de şöyle demiştir: Hiçbir gün yoktur ki Cenâb-ı Hak<br/>
şöyle nidâ etmesin: Kulum bana karşı hiç insaflı olmadın. Ben seni anıyorum, sen beni<br/>unutuyorsun. Ben seni çağırıyorum, sen başkasına gidiyorsun. Ben senden belâları<br/>gideriyorum, sen hatalara kapanmış devam ediyorsun. Ey Âdemoğlu, yarın huzûruma<br/>geldiğin zaman bana ne diyeceksin?<br/>
<b>Hüseyin </b>şöyle demiştir: Hazzı (neş’eyi) üç şeyde arayın: Namaz, zikir ve Kur’ân<br/>
okumakta. Eğer onu bulduysanız ne âlâ. Bulamadıysanız kapının kapalı olduğunu<br/>anlayın.<br/>
Denilmiştir ki: Zikir kulun kalbinde yerleştiği zaman şeytan ona yaklaşacak olursa,<br/>
kendisine şeytan ilişen kimse gibi bir çığlık atar. Bunun üzerine bütün şeytanlar onun<br/>başına toplanırlar ve sorarlar: Buna ne olmuş? Derler ki: Buna insan ilişmiş!.<br/>
Birisi şöyle demiştir: Bana bir korulukta yaşayan bir zâkiri anlattılar. Görmeye gittim.<br/>
Otururken büyük bir yırtıcı hayvan gelip darbe vurarak ondan bir parçayı koparıyordu.<br/>Bunun üzerine o ve ben bayıldım. Ayılınca dedim ki: “Bu nedir?” Dedi ki: “Allah bana<br/>bu yırtıcıyı musallat etti. Bana her ne zaman fetret ve gaflet ârız olsa, gördüğün gibi beni<br/>ısırır.<br/>
Allah bizi ve sizi yakîn mertebesine ulaştırsın, temkin makamıyla müşerref kılsın, her<br/>
an zikrin tadını tattırsın, bizleri sâlih kullarıyla birlikte mânevî cennetine koysun, âmin.<br/>
