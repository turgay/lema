<a name=3658></a><img src="flower_sep.jpg"/><br/>
<img src="RuhulBeyan-3658_2.jpg"/><br/>
<img src="RuhulBeyan-3658_3.jpg"/><br/>
<img src="RuhulBeyan-3658_4.jpg"/><br/>
sorulmuş ve cevap olarak şöyle denilmiştir:<br/>
<i>“Şüphesiz ben, Allah’a inanmayan, âhireti de”</i> ve âhirette her şeyin karşılığının<br/>
verileceğini <i>“inkâr eden bir kavmin”</i> ister Mısırlılar olsun ister başka bir kavim olsun<br/><i>“dinini terk ettim”</i> reddettim.<br/>
Burada ki <i>“terk etmek”</i>ten maksad, işin başından tümüyle onlardan imtinâdır. Yoksa<br/>
onların arasına karıştıktan sonra terk değildir. Buna rağmen böyle denilmesi, zâhirî<br/>açıdan ve gençlerin ona tâbî olmaları için daha etkili olduğu içindir.<br/>
Onların başka şeyleri değil de özellikle Allah’ı ve âhireti inkâr etmeleri, inkârda çok<br/>
ileri gitmelerinden ileri gelmektedir.<br/>
<i>Bahru’l-ulûm</i>’da şöyle der: “Yûsuf (a.s.)’ın kendisine ilim verilmesini, inkâr<br/>
edenlerin dinini terk etmekle illetlendirmesi, -Hânefîlerin dediği gibi- Allah Teâlâ’nın<br/>fiillerinin kullarının faydasına olarak gerçekleştiğine en açık delilîdir. Şu kadar var ki<br/>kul için en uygun olanı yapmak Allah için vâcib değildir. Diyorlar ki: Allah’ın<br/>fiillerinin kulların faydasına bağlı olmadığını söyleyen kimsenin sözü, hakîkatten ne<br/>kadar uzaktır! Çünkü peygamberlerin gönderilmesi insanları hidâyete sevk etmek,<br/>mûcize göstermeleri de doğruluklarını kabul ve tasdik etmelerini sağlamak içindir. Yine<br/>Allah Teâlâ yaptıklarını bir gâyeye mebnî olarak yapmamış olsa, abesle iştiğal etmiş<br/>olur. Allah Teâlâ ise bundan son derece uzaktır.”<br/>
<i>et-Te’vîlâtü’n-Necmiyye</i>’de şöyle der: “Yûsuf son ifadesiyle şunu kasdetmiştir: ‘Bu<br/>
dini terk edince, Rabbim bana öğretti.’ Burada kalbin nefis, hevâ ve tabîatın dînini terk<br/>ettiği nisbette Allah’ın kendisine hakîkat ilmini öğreteceğine işaret edilmektedir.<br/>Onların dini ise Allah’a inanmayan bir kavim olmalarından ibarettir. Çünkü, Fir’avn’ın<br/>nefsinin: <b>“<i>Sizin en yüce Rabbiniz benim!</i></b><b>”</b> (en-Nâziat, 79/24) demesinden de<br/>anlaşıldığı üzere nefis Rablık iddiâsındadır. “<i><b>Hevâsını kendisine tanrı edinen kimseyi<br/>gördün mü!</b></i><b>”</b> (el-Furkan, 25/43) âyetinden anlaşıldığı gibi, hevâ da tanrılık<br/>iddiâsındadır. Tabiat ise zâten şerîatın zıddıdır.”<br/>
<i> </i><br/>
<b>38. Atalarım İbrahim, İshak ve Yâkub’un dinine uydum. Allah’a herhangi bir şeyi</b><br/>
<b>ortak koşmak bize yaraşmaz. Bu, Allah’ın bize ve insanlara olan lütfundandır.<br/>Fakat insanların çoğu şükretmezler.</b><br/>
<i>“Atalarım İbrahim, İshak ve Yâkub’un dinine uydum.”</i> Yûsuf (a.s.) gençlerin<br/>
kendisini daha bir iştiyakla dinleyip kendisine duydukları güvenin artması için<br/>nesebinin ne kadar şerefli olduğunu ve peygamberler sülâlesinden geldiğini belirtmiştir.<br/>
