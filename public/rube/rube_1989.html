<a name=1990></a>sülûke yeni başlayanların terbiye olundukları bâtınî nimetlerle imtihan ettik.<br/>
Ehl-i bâtının orta halli olanlarına sülûk anında mücahede-i nefs ve riyazatların<br/>
çokluğundan kaynaklanan usanma ve bıkkınlıktan ötürü bazı afetler arız olur. Şeytan<br/>onlara vesvese verir. Nefisleri onlara sülûklerinde artık şeyh ile sohbet ve teslimiyetten<br/>müstağnî oldukları bir mertebeye ulaştıklarını söyleyerek aldatır. Şeyhin huzurundan<br/>çıkarlar ve hevalarına göre hareket etmeye başlarlar. İşte bu durum, böylelerini<br/>mahrumiyete sevkeder, şeytanın maskarası yapar. Şeytan onlara harikulade şeyler<br/>gösterir. Onlar da bu gibi şeyleri ibadetin semeresi zannederler.<br/>
Büyüklerden birisi, çölde susuz kaldı. Bir kuyuya vardı. O varınca su kuyunun ağzına<br/>
kadar yükseldi. Bunun üzerine başını göğe kaldırıp dedi ki: “Ya Rabbi! Biliyorum ki,<br/>sen kadirsin. Fakat ben buna dayanamam. Bedevîlerden birini göndersen de bana bir<br/>bardak verse, benim için daha hayırlı olurdu. Sonra ben bu iyilik ve lütfun ondan<br/>olmadığını bilirdim.”<br/>
<b>Ebu Abdillah el-Kureşî</b> (k.s.) der ki: “Kim günahlara düşme korkusu ile kendisinden<br/>
keramet ve harikulade hallerin görülmesini çirkin görmezse, bu durum onun için bir<br/>hicab olur. Bunların gizli kalması ise onun için bir rahmettir.”<br/>
4. Ucüb (kendini beğenme), helak eden kötü bir haslettir. Hadis-i şerifte buyrulmuştur<br/>
ki: <i>“Üç şey insanı helake götürür: Boyun eğilen bir cimrilik, tâbi olunup peşinden<br/>gidilen heva, kişinin kendini beğenmesi.”</i><a href="RuhulBeyans.html#1991">[102]</a><br/>
<i>Kendini beğenen din ehli olmaz<br/>Kendini beğenen Hakk’ı göremez<br/>Dünyadan habersiz kimse ile sarhoş olan birdir<br/>Kendini beğenenle putperest kimse birdir<br/>Ucübün ilacı, tevfik ve başarıyı Allah’tan görmektir.</i><br/>
5. Nimet, mutlaka hamd ve şükrü gerektirir. Sahih haberde buyrulmuştur ki: <i>“Cennete</i><br/>
<i>ilk çağrılanlar, bütün hallerinde Allah’a hamdedenlerdir.<a href="RuhulBeyans.html#1991">”</i>[103] </a>Nuh (a.s), <i><b>“Zalim<br/>kavimden bizi kurtaran Allah’a hamdolsun.”</b></i> diye hamdedince, Allah Teâlâ’nın şu<br/>hitabı ile selamet buldu: <i><b>“Ey Nuh! Bizden esenlikle in”</b></i> (Mü’minûn, 23/28; Hûd<br/>11/48) İşte bu yüzden din ve dünya selameti için mutlaka hamd etmek gerekir. Çünkü<br/>bunların her biri nimettir.<br/>
Bir adam <b>Sehl b. Abdullah</b>’ın yanına vardı ve şöyle dedi: “Evime hırsız girdi ve<br/>
eşyamı aldı.” Sehl şöyle cevap verdi: “Allah’a şükret. Şayet hırsız, (şeytan) kalbine<br/>girseydi ve tevhid inancını alsaydı, ne yapardın?”<br/>
Fakir der ki: Rüyada bana hamdin mânâsı soruldu. “Sebeplerini hazırlayarak kemali<br/>
izhardır.” dedim. Soruyu soran meşayıhın ileri gelenlerinden biri idi. Tekrar bana:<br/>“Sebepleri hazırlamak nedir?” diye sordu. Şöyle cevap verdim: “Ellerini semaya<br/>kaldırman, melekût tarafına bakman, boyun eğdiğini ve itâat ettiğini ızhar etmen, Allah<br/>Teâlâ’ya layıkı vechile senâda bulunmandır.” Sonra uyandım.<br/>
