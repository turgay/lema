<a name=3169></a><b>22. Sizi karada ve denizde gezdiren O’dur. Hatta siz gemilerde bulunduğunuz, o</b><br/>
<b>gemiler de içindekileri tatlı bir rüzgârla alıp götürdükleri ve <i>(yolcular) </i></b><b>bu yüzden<br/>neşelendikleri zaman, o gemiye şiddetli bir fırtına gelip çatar, her yerden onlara<br/>dalgalar hücum eder ve onlar çepeçevre kuşatıldıklarını anlarlar da dini yalnız<br/>Allah’a halis kılarak: “Andolsun eğer bizi bundan kurtarırsan mutlaka<br/>şükredenlerden olacağız” diye Allah’a yalvarırlar.</b><br/>
<i>“Sizi karada”</i> yaya olarak; at, katır, merkep ve deve gibi binekler üzerinde <i>“ve</i><br/>
<i>denizde”</i> büyük ve küçük gemiler üzerinde <i>“yürüten O’dur”;</i> Allah Teâlâ’dır.<br/>Mesafeleri katetmede size kuvvet ve kudret veren istediğiniz yere sizi sevk edip yürüten<br/>O’dur.<br/>
Bu sözde, gemileri gerçekte yürütenin rüzgar değil Allah olduğuna işaret vardır.<br/>
Çünkü rüzgar kendi kendine hareket edemez. Bilakis onun bir hareket ettiricisi vardır.<br/>Bu teselsül, tâ ilk hareket ettiriciye kadar varır. Artık o ilk hareket ettirenin bir hareket<br/>ettiricisi yoktur. O Allah da kendi nefsinde hareket etmez. Aksine O bundan ve benzeri<br/>şeylerden münezzehtir. İşte kim bunu bilerek, gemiye binince ve seyir esnasında<br/>gönlünden rüzgara güvenmeyi keserse, tevhîd-i ef‘âlin hakîkatlerine ermiş olur. Aksi<br/>halde gizli şirk içerisinde kalır.<br/>
<b>Sa‘dî</b> şöyle der:<br/>
<i>İlâhî hüküm ve kazâ gemiyi istediği yere götürür<br/>Kaptan üzerindeki elbiseyi yırtsa da çâre yoktur</i><br/>
<b>Hâfız </b>da şöyle der:<br/>
<i>Ben başka yabancılardan nâle eylemezem<br/>Çünkü bana ne eylediyse o Âşinâ-yı ezelî eyledi</i><br/>
<i>“Hattâ siz gemilerde bulunduğunuz,”</i> ifâdesi, <i>“sizi denizde yürüten”</i> sözünün<br/>
gayesidir. Eğer: “Bir şeyin gayesi kendinden sonradır. Halbuki denizde seyretmek<br/>gemide bulunduktan sonra olur.” denirse, şöyle cevap veririz: “Gaye, sırf gemide<br/>bulunmak değil, aksine gemilere atfedilen <i>“o gemiler de içindekileri tatlı</i> <i>bir rüzgârla<br/>alıp götürdükleri ve (yolcular) bu yüzden</i> <i>neşelendikleri zaman”</i> ifâdesine uygun<br/>olarak gemide bulunmaktır:<br/>
<i>“o gemiler de içindekileri tatlı” </i>esen, onların arzularına uygun <i>“bir rüzgârla alıp</i><br/>
<i>götürdükleri ve (yolcular) bu yüzden”</i> güzelliğinden dolayı bu rüzgarla<br/><i>“neşelendikleri zaman, o gemiye şiddetli bir fırtına gelip çatar”</i> fırtına hoş rüzgarı bir<br/>tarafa atar ve ters yönden ona hâkim olur. Çünkü adet olarak bir rüzgarın ardından aynı<br/>yönden gelen esintiler hakkında başka bir rüzgar geldi denmez. Aksine o, önceki<br/>rüzgarın şiddetlenmesidir. <i>“her yerden onlara dalgalar hücum eder”</i><br/>
<i>“Her yerden”</i> âdeten dalgaların geldiği yerlerden, demektir. Her yönden gelmiş<br/>
