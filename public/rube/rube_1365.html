<a name=1366></a><img src="flower_sep.jpg"/><br/>
<img src="flower_sep.jpg"/><br/>
olmaz. <i>“Ellerinizin altında bulunanlara,”</i> köle ve cariyelere iyilik edin. Onlara iyilik,<br/>onları eğitmek, güçlerinin üzerinde iş yüklememek, günboyu çok fazla çalıştırmamak,<br/>sert sözlerle kalplerini kırmamak, bilakis onlara güzel davranmak, ihtiyaçları kadar<br/>yemek ve giyecek vermek demektir. Bazıları, bütün hayvanların da “eller altında<br/>bulunanlara” dâhil olduğunu, onlara da durumlarına uygun olarak iyi davranmanın büyük<br/>bir ibâdet olduğunu söylemiştir.<br/>
“Allah”, büyüklenen, akrabalarına, komşu ve dostlarına burun kıvırarak <i>“kendini</i><br/>
<i>beğenen ve” </i>kendisine yaraşmayacak şekilde <i>“dâimâ böbürlenip duran” </i>onlara karşı<br/>kibirlenen ve haklarına riâyet etmeyen <i>“kimseyi sevmez.” </i>“Allah’ın nîmetlerine<br/>böbürlenip şükretmeyenleri sevmez” şeklinde de tefsir edilmiştir.<br/>
Allah Teâlâ Mûsâ (a.s)’a şöyle buyurdu: “Ya Mûsâ! Ben, kendimden başka ilah<br/>
olmayan Zât’ım. Sâdece bana kulluk et, benim hiçbir ortağım yoktur. Kim benim<br/>hükmüme rıza göstermez, nimetlerime şükretmez, belalarıma sabretmez, verdiklerime<br/>de kanaat etmezse benden başka bir Rabbe kulluk etsin.<br/>
Ya Mûsâ! Eğer şu Bana secde edenler olmasaydı gökten bir damla bile yağdırmaz,<br/>
yeryüzünde bir ot bile bitirmezdim. Bana hâlisane kulluk edenler olmasaydı beni inkar<br/>edenlere göz açıp kapatacak kadar bile mühlet vermezdim. Nîmetlerime şükredenler<br/>olmasaydı, yağmuru havada tutardım.<br/>
Ya Mûsâ! Tevbekarlar olmasaydı, günah işleyenleri yerin dibine batırırdım. Salihler<br/>
olmasaydı kötüleri helâk ederdim.<a href="RuhulBeyans.html#1376">”[33]</a><br/>
Bil ki kulluk, emir ve yasaklarına uyarak sâdece Allah’a ibâdet etmen ve O’nunla<br/>
berâber ne dünyâdan, ne de ukbâdan hiçbir şeye kulluk etmemendir. Çünkü Allah’a bir<br/>şeyden korkarak yâhut bir şeye tamah ederek ibâdet edersen gerçekte o şeye ibâdet<br/>etmiş olursun. Kulluk, dünyâyı da ukbâyı da terk edip nimetlere şükrederek, belalara da<br/>sabrederek kazâ-i ilahînin akışına teslim olarak Mevlâ’yı yine Mevlâ ile istemektir. Şu<br/>halde Allah’ın insanı istediğine kavuşturması için hâlis tevhid ve şirki terketmek<br/>gereklidir. Bir ârif şöyle diyor:<br/>
<i>Varlık mülkünü “Lâ ilâhe” nefyiyle mahveyle!<br/>Ta ki Hak Pâdişah’ın mülkünü göresin hakkıyla<br/>Maksûdun olan Hak’tan gayrı her zerreye<br/>“Lâ” kılıcını çek ki mâbud gibi girmeye devreye<br/>Arş ve ferşi titreten gönülden bir “lâ” ile<br/>Îman bakâya erer, geçip dünyâdan fenâ ile<br/>“Lâ” nefyi seni senlikten kurtarır<br/>Hudâ ile âşina eyler Hakk’a vardırır.</i><br/>
