<a name=10020></a><img src="RuhulBeyan-10020_1.jpg"/><br/>
<img src="RuhulBeyan-10020_2.jpg"/><br/>
<img src="RuhulBeyan-10020_3.jpg"/><br/>
ettiğinde ise onları kahrı ile yakalamıştır.<br/>
Nûh (a.s.) kendilerine Cenâb-ı Hakk’ın katından, Tûfan ve boğulma gibi âcil, âhiret<br/>
azâbı gibi daha sonra gelen elem verici bir azap gelmeden önce kavmini uyarsın diye<br/>gönderilmiştir. Bunun sebebi kendilerinde asla kıyâmet günü sığınacakları herhangi bir<br/>bahâne kalmasın diyedir. Nitekim Allah bunu bir başka âyet-i kerîmede şu şekilde ifâde<br/>buyurmaktadır: <i><b>“(Yerine göre) müjdeleyici ve sakındırıcı olarak peygamberler<br/>gönderdik ki insanların peygamberlerden sonra Allah’a karşı bir bahâneleri<br/>olmasın! Allah izzet ve hikmet sâhibidir.”</b></i> (en-Nisa, 4/165)<br/>
<i>“Elîm”</i> kelimesi ya elem verici ya da mubâlağa ifâde ederek “müteellim/çok ızdırap<br/>
veren” mânâsınadır. Elem ise cismânî ve rûhânî olmak üzere ikiye ayrılır, ikincisi ise<br/>daha şiddetlidir.<br/>
Âyetin tam bu noktasında sanki birisi şöyle bir soru sormaktadır: “Peki Nûh (a.s.)<br/>
kavmine gidince ne yaptı?” İşte ikinci âyetten itibâren bu soruya cevap verilerek şöyle<br/>denir:<br/>
<b>2. Nûh şöyle dedi: Ey kavmim! Şüpheniz olmasın ki, ben sizi, apaçık uyaran bir</b><br/>
<b>kimseyim.</b><br/>
Nûh (a.s.) onlara şefkat ettiğini ve hayırlarını istediğini göstermek ve gönüllerini hoş<br/>
etmek için (ey benim kavmim) diye hitâb etti. <i>“Şüpheniz olmasın ki, ben sizi,”</i> küfrün<br/>ve isyanın âkıbetinden <i>“apaçık uyaran birisiyim.”</i><br/>
<i>“Nezir: uyaran”</i> kelimesinin aslı “münzir” şeklindedir. Nûh (a.s.) uyarıcı olmakla<br/>
birlikte müjdeci de olduğu hâlde burada sâdece uyarıcı olarak ifâde edilmesinin sebebi<br/>şudur: Uyarmak, dâvetin tesirli olması açısından “müjdelemekten” daha güçlüdür.<br/>Çünkü insanların çoğu önce kahredileceği korkusuyla, ardından mükâfat arzusuyla itâat<br/>ederler. İnsanların az bir kısmı kemâl ve cemâle duyduğu mahabbet sebebiyle itâat eder.<br/>
Fakîr (<b>Bursevî</b>) derim ki: Zâhir olan şudur ki işin başı inzar yâni uyarmaktır. Nitekim<br/>
Cenâb-ı Hak, Nebiyy-i Ekrem (s.a.) Efendimiz’e indirmiş olduğu ilk âyetlerden birinde<br/>şöyle buyurmaktadır: <i><b>“Kalk ve insanları uyar.”</b></i> (el-Müddessir, 74/2). Müjdeleme ise<br/>işin ikinci kısmıdır. Nitekim Allah Teâlâ şöyle buyurur: <i><b>“(Ya Muhammed!) müminleri<br/>müjdele!”</b></i> (el-Bakara, 2/223) Şu hâlde uyarı kâfirlere, müjde ise müminlere yöneliktir.<br/>Her ne kadar îman etmeleri şartı ile kâfir oldukları hâlde onlara da müjde verilmesi<br/>mümkün ise de müjde müminlere mahsustur. Kâfirler ise inkâr hâlinde ancak ve ancak<br/>alaylı bir müjdeyi hak ederler. Cenâb-ı Hakk’ın şu sözünde olduğu gibi: <i><b>“Allah<br/>yolunda harcamayanlar yok mu, işte onlara elem verici bir azâbı müjdele!”</b></i> (et-<br/>Tevbe, 9/34)<br/>
