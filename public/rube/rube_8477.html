<a name=8478></a><img src="RuhulBeyan-8478_1.jpg"/><br/>
<img src="RuhulBeyan-8478_2.jpg"/><br/>
Allah’a ortak koşup ona isyân etmek olduğunu bildiğine göre artık sen Allah’ın birliğine<br/>dâir olan ilminde ve bu ilminin gereği ile amel etmekte sâbit ol. Nitekim <i><b>“Bizi doğru<br/>yola ilet”</b></i> (el-Fâtihâ 1/6) duâsı, “bizi doğru yolda sâbit ve dâim kıl” mânasına gelir.<br/>
Allah Teâlâ burada en büyük sultan olan kendi zâtından başka hiçbir kimsenin gerçek<br/>
mânâda ibâdete lâyık bir varlık olamayacağını kesin bir dille ifâde etmiştir. Allah’ın<br/>birliğini bilmenin amel üzerine olan tartışmasız üstünlüğünden dolayı ilim amel üzerine<br/>takdim edilmiştir. Böylece ilmin amel üzerine olan üstünlüğüne dikkat çekilmiştir. Zira<br/>Allah’ın birliğini bilmek, herkese ilk olarak vacip olan şeydir.<br/>
İlim, mârifetten üstündür. Bundan dolayı Allah Teâlâ <i>arafe</i> kökünden <br/>
 (fa‘raf: arif<br/>
ol) değil de <i>alime</i> fiilinden<br/>
 (fa‘lem: bil-âlim ol) buyurdu. Çünkü insan bir şeyi<br/>
mârifet olarak bilse de ilim olarak onu kuşatmayabilir. Ancak onu ilim olarak bilip ilmi<br/>ile o şeyi ihâta ettiğinde mârifet olarak da bilmiş olur. Ülûhiyeti/ilahlığı bilmek,<br/>Allah’ın sıfatlarını bilmek kabilindendir. Çünkü ülûhiyet de Allah’ın sıfatlarından bir<br/>sıfattır. Zaten hiçbir kimsenin Allah Teâlâ’nın zâtının künhünü ve mâhiyetini ihâta<br/>etmesi düşünülemez. Zira bu muhaldir. Çünkü Allah’ı yine ancak/hakkıyla Allah bilir.<br/>
Bazı büyükler şöyle demiştir: Her ârifin mârifeti, ülûhiyet mertebesinde ve taayyün-i<br/>
evvel tâbir edilen ahadiyet mertebesinde son bulduğu, Allah’ın zâtının künhünü ve<br/>hakikatini, O’nun hüviyetinin gaybını bilemediği ve O’nun sıfatlarını da ihâta edemediği<br/>için Allah Teâlâ Kitab-ı Aziz’inde yaratılmışların kadr ü kıymet, mevki, makam ve<br/>kabiliyet bakımından en mükemmeli olan Peygamberi’ne <i>“Allah’tan başka ilah<br/>olmadığını bil”</i><b> </b>buyurdu. Bununla Peygamberi’ne ve ona tâbi olan ümmetine şunu tenbih<br/>etmiş oluyor ki, Cenâb-ı Hakk’ın yüce zâtından mârifeti mümkün olup elde edilebilecek<br/>olan sadece bu ülûhiyet mertebesidir. Bunun ötesi yâni Hz. gayb-i mutlak ve gayb-ı<br/>hüviyyet, evet bunlar oluşun takat ve kudreti dışındadır. Çünkü artık bunun ötesinde<br/>isim, resim, nitelik, vasıf ve hüküm yoktur. Kayıtlı ve sınırlı olan bu oluş kuvvetine,<br/>onun kayıt ve sınırlanmasını gerektiren şeyden başkası verilmez. Öyleyse bu kayıtlı ve<br/>sınırlı olan oluş, Hz. gayb-ı mutlakı ve gayb-ı hüviyyeti nasıl idrak edebilir ki!<br/>
Nefsin kemâli olan tevhidin husûlü, Allah’ın emrine icâbeti gerekli kılar. Bundan<br/>
dolayı Allah Teâlâ insana, kendini kemâle erdirdikten sonra bir yardımlaşma ve<br/>dayanışmanın gerçekleşmesi bakımından başkasının da tekmili için çalışması gerektiğini<br/>bildirerek şöyle buyuruyor: <i>“Kendi günâhın, inanan erkeklerin ve inanan kadınların<br/>günâhı için (Allah’tan) mağfiret dile.”</i><b> </b>Peygamberimiz (s.a.)’in bahsedilen günahı,<br/>onun, kendisinden bir üst makama terfi ettiği her makamdır. Bir de Peygamber (s.a.)’in<br/>evlâ olanı terk etmesinden sâdır olan şeylerdir. Peygamberimiz (s.a.)’in bir üst makama<br/>terfiden önce bulunduğu makamda bulunmasına ve evlâ olanı terk etmesine zenb/günah<br/>tâbir edilmesi, onun Hak katındaki mevkiinin yüceliğindendir. Bu, nasıl zenb/günah<br/>olmaz ki! “İyilerin iyilikleri, mukarreb kulların günahları konumundadır.” Ayrıca<br/>bununla Peygamberimiz (s.a.), tevazua, nefsini kırmaya ve amellerini daha bir süzgeçten<br/>geçirmeye irşâd edilmektedir.<br/>
