<a name=3891></a><img src="RuhulBeyan-3891_1.jpg"/><br/>
Sonra Allah Teâlâ, bazısı için zenginliği, bâzısı için fakirliği iyilik kılmıştır.<br/>
Bazılarının zenginliğinde -fakirlik gibi- fesad yaratmıştır. Bunların tamamında bir<br/>hikmet ve maslahat vardır.<br/>
<b>Hâfız </b>şöyle der:<br/>
<i>Bu iki kapılı kervansaraydan mâdem ki ayrılmak zarûrîdir<br/>Maîşetin kemeri yüksek olmuş alçak olmuş ne farkı var<br/>Vara yoğa hatırını incitme, gönlü hoş ol<br/>Zira var olan her kemâlin âkıbeti yokluktur<br/>Kol kanat sebebiyle yoldan çıkma<br/>Çünkü uzağa atılan ok bir müddet yukarı gider</i><br/>
<i>“Onlar” </i>Mekke müşrikleri <i>“dünya hayatıyla” </i>yani, dünya hayatında kendilerine bol<br/>
bol verilen şeylerle <i>“şımardılar.”</i> Ama Allah’ın fazl u in’âmından sevinç duyup<br/>şükretmek tarzında değil, aksine şımarıp böbürlenme tarzında sevindiler.<br/>
“<br/>
/sevinç”, arzu edilen bir şeye ulaşmaktan dolayı kalbde hâsıl olan tattır.<br/>
Bu âyette dünyalıklarla böbürlenip sevinmenin haram olduğuna delil vardır.<br/>
<i>Renk, koku ve mekân ile övünmekte<br/>Çocukları sevindirip aldatmak vardır</i><br/>
<i><b>“De ki: “Ancak Allah’ın lütuf ve rahmetiyle, işte bunlarla sevinsinler.”</b></i> (Yunus,<br/>
10/58) âyetinin açıklaması sadedinde <i>Şerhu’l-Hikem</i>’de şöyle der: Kulun sevinmesi<br/>tamamen yasaklanmamıştır. Çünkü sevinç ortadan kaldırılması imkânsız olan ve uygun<br/>bir tarafa yönlendirilmesi gereken beşerin ayrılmaz özelliklerindendir. Tamah, hırs,<br/>cimrilik, şehvet, öfke ve buna benzer tüm insana âid huylar da böyledir. Bunların<br/>değişmesi mümkün olmayıp sadece uygun bir yöne çevirilmesi doğru olur. Bu sâyede<br/>ancak uygun olan yerde kullanılmış olurlar.<br/>
<i>“Oysa âhiretin yanında dünya hayâtı,”</i> çobanın azığı ve süvârîlerin alelacele<br/>
atıştırdıkları birkaç hurma veya kurutulmuş un çorbası ve benzerleri gibi kendisinden<br/>çok az faydalanılan <i>“geçici bir faydadan başka bir şey değildir.”</i><br/>
<i>“Âhirette” </i>ifadesi ne hayatın ne de dünyanın zarfıdır. Çünkü bunlar âhirette vuku<br/>
bulmazlar. Aksine hâl olup ibârenin takdîri şöyledir: ‘Şu yaşanmakta olan hayat, âhiret<br/>hayatının yanında, ona kıyasla çok az geçici bir faydadan ibârettir.’<br/>
<b>Sâhib b. Abbâd </b>der ki: Bir kabîleye mensup bir kadının: “Metâ‘ nerede!?” diye<br/>
sorduğunu duydum. Küçük oğlu da bu soruya şöyle cevap vermişti:<br/>
“Köpek geldi ve onu aldı.”<br/>Burada metâ‘ su ile ıslatılan ve kendisi ile tas tabak silinen bez mânâsındadır. Metâ’ın<br/>
bu mânâsına göre âyette dünyanın durumu kınanmaktadır.<br/>
<b>Kâşifî</b> der ki: <i>“Metâ” </i>tas, tencere ve bardak gibi biraz kullanıldıktan sonra eskiyip<br/>
