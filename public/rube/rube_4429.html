<a name=4430></a><img src="RuhulBeyan-4430_1.jpg"/><br/>
<img src="RuhulBeyan-4430_2.jpg"/><br/>
<img src="RuhulBeyan-4430_3.jpg"/><br/>
<img src="RuhulBeyan-4430_4.jpg"/><br/>
<img src="RuhulBeyan-4430_5.jpg"/><br/>
<img src="RuhulBeyan-4430_6.jpg"/><br/>
<img src="RuhulBeyan-4430_7.jpg"/><br/>
<b>BU KUR’AN EN DOĞRU YOLA İLETİR</b><br/>
<i> </i><br/>
<i> </i><br/>
<b>9. Gerçekten bu Kur’an en doğru yola iletir ve sâlih ameller işleyen mü’minlere,</b><br/>
<b>kendileri için büyük bir ecir olduğunu müjdeler.</b><br/>
<b>10. Âhirete inanmayanlara gelince, onlar için de elemli bir azap hazırlamışızdır.<br/>11. İnsan hayrı istediği kadar şerri de ister. İnsan pek acelecidir.</b><br/>
Ey Muhammed! “<i>Gerçekten” </i>sana verdiğimiz <i>“bu Kur’an” </i>Mûsâ (a.s.)’a verdiğimiz<br/>
kitapta olduğu gibi belli bir kavme mahsus olmayıp bütün insanları<i> “en doğru yola<br/>iletir” </i>yolların en müstakîmi, en doğrusu ve isâbetlisi olan İslâm’a ve tevhide ulaştırır.<br/>“Kur’an’ın böyle bir yola hidâyeti”, kendisine sarılarak buyruklarıyla amel edenleri<br/>dosdoğru yola ulaştırmasıdır, yoksa fiilen hidâyeti tahsil etmek değildir. Çünkü bu<br/>mü’minlere mahsustur.<br/>
Kur’an, ihtivâ ettiği ahkam ve şer‘î esaslarla birlikte <i>“sâlih ameller işleyen</i><br/>
<i>mü’minlere,” </i>işledikleri bu ameller karşılığında <i>“kendileri için büyük bir ecir<br/>olduğunu müjdeler.</i>” Ecrin büyüklüğü, hem amellerin kendisi îtibâriyle, hem de on kat<br/>veya daha fazla sevab verilmesi bakımındandır.<br/>
<b>Kâşifî</b> “onlara büyük bir ecir, yâni büyük af ve mağfiret, yâni cennet ihsan eder” der.<br/>
Çünkü dünya ve içindekiler, cennet ve nimetleri yanında çok küçük kalır.<br/>
<b>10. Âhirete inanmayanlara gelince, onlar için de elemli bir azap hazırlamışızdır.<br/></b>“<i>Âhirete inanmayanlara</i>” öldükten sonra dirilme (ba‘s), hesab, ceza gibi âhiretle<br/>
ilgili hükümlere inanmayanlara “<i>gelince onlar için de elemli bir azap hazırlamışızdır.</i>”<br/>Yâni, âhirette var olduğuna inanmadıkları ve inkâr ettikleri hususlarda onlar için<br/>cehennem azâbı hazırladık.<br/>
Şu halde Kur’an mü’minlere iki müjde verir: Onlara sevab verileceği, düşmanlarına<br/>
ise azâb edileceğidir. Çünkü kişi düşmanının belâya uğraması ile sevinir.<br/>
