<a name=9778></a>hâle getiren bir özelliktir. <b>İbn Abbas</b> (r.a.)’dan şöyle bir açıklama rivâyet edilmektedir:<br/>“Ölüm ve hayat iki cisimdirler. Allah Teâlâ ölümü boz bir koç şeklinde yaratmıştır. Bu<br/>koç hangi şeye uğrarsa, hangi şeye onun kokusunu alırsa mutlaka ölür. Allah hayatı dişi<br/>ve boz bir at sûretinde yaratmıştır. Cebrâil’in ve peygamberlerin binmiş oldukları at<br/>işte bu attır. Bu atın her bir adımının boyu gözün aldığı mesâfe kadardır. Vücud yapısı<br/>itibariyle merkepten büyük katırdan küçüktür. Bu at herhangi bir şeyin yanından<br/>geçtiğinde veya kokusunu aldığında o şey canlanır. <b>Sâmirî</b>’nin kendisinden bir parça<br/>alıp da buzağıya attığı ve onu canlandırdığı at bu attır.”<br/>
İbn Abbas’ın bu sözünü temsil ve tasvir kabilinden anlamak gerekir. Yoksa<br/>
derinlemesine incelendiğinde hayat ve ölüm a’yan yâni nesne kabilinden değil, sıfat<br/>kabilindendir.<br/>
Bâzı âlimler derler ki, ölümün ve hayatın iki sıfat oluşu onların tıpkı nesneler gibi<br/>
maddî biçimlerinin olması ile çelişmez. Çünkü ölüm ve hayat melekut âleminin<br/>yaratıklarındandır. Bunlardan herbirinin sözünü ettiğimiz âlemde misâlî sûretleri ve<br/>biçimleri vardır. Bu sûretlerle görülürler, müşâhede olunurlar. Mülk âleminden uzakta<br/>ve bedeninden sıyrılmış olan kimse onları bu biçimleriyle müşâhede eder. Nitekim bu<br/>görüşü Peygamber Efendimiz’in (s.a.) şu ifâdesi desteklemektedir: <i>“Beyaz bir koç<br/>biçiminde olan ölüm cennet ve cehennem arasında boğazlanır.” </i><a href="RuhulBeyans.html#9791">[3] </a>Şüphe yok ki<br/>boğazlama vücudu olan varlıklarla ilgili bir husustur. Yine âhiret âlemi sıfat âlemidir.<br/>Yâni dünyada bâtınî olan her sıfat âhirette ister güzel ister çirkin olsun zâhirî bir sûrette<br/>ortaya çıkar. Mânâ özelliğinde olan hiçbir şey yoktur ki cisme ve tasvire bürünmüş<br/>olmasın. Şu hâlde İbn Abbas (r.anhümâ)’nın sözü bu şekilde yorumlanmalıdır.<br/>Biliyorum âlimlerin “hayat dişi bir at biçimindedir” şeklindeki sözleri “burak üçüncü<br/>bir hakîkattir, ne erkektir ne de dişidir” sözü ile çelişmektedir. Bâzı âlimler ölümün,<br/>hayat sıfatının ve hayatı kabul eden mahallin yok oluşundan ibâret olduğunu<br/>söylemişlerdir. Bir başka ifâdeyle ölüm ve hayat yokluk kabilindendir. Çünkü hayat<br/>hissetmek demektir. İsteğe bağlı ve nefes almak gibi istek dışı hareket etmek demektir.<br/>Ölüm ise bunların olması gereken kişide olmaması demektir. Nitekim <b>Keşşaf</b> sâhibi der<br/>ki: “Hayat, kendi varlığıyla hissetmenin olabilmesi, ölüm ise bunun olmaması<br/>demektir.” <i>“Ölümü ve hayatı yaratmıştır”</i> âyetinin mânâsı işte bu hissettirici niteliğin<br/>yoktan var edilmesi ve yok edilmesi demektir. Bir başka ifâdeyle ölümün yaratılması<br/>demek herhangi bir canlının harekete ve kıpırdamaya son derece kadir iken zâhirinden<br/>ve bâtınından ruhun ışığının kesilerek ölüm eserinin var edilmesi demektir. O canlının<br/>hareketsiz bir biçimde cemâdat hâline getirilmesi demektir. Hayatın yaratılması da<br/>böyledir. Hayatın yaratılması demek herhangi bir varlığa ruh üflenerek bedenin zâhirî<br/>ve bâtınî ruhun ışığıyla aydınlanarak hayat eserinin var edilmesi ve o bedenin kendi<br/>irâdesiyle çeşitli hareketlere kadir hâle getirilmesi demektir. Bu melekenin yok olması o<br/>kişinin doğrudan doğruya yok olması demek değildir, aksine o bedende varlık şâibesi<br/>mevcuddur. Eğer böyle olmasaydı o kişi vücudi emri; yâni “ol” emrini kabul edebilecek<br/>bir mahal sayılmazdı. Bu nedenle yaratma fiilinin ölüme taalluku hayata taalluku kadar<br/>
