<a name=2998></a><img src="flower_sep.jpg"/><br/>
<img src="RuhulBeyan-2998_2.jpg"/><br/>
<img src="RuhulBeyan-2998_3.jpg"/><br/>
<b>Hâfız </b>der ki:<br/>
<i>İsyanın yıldırım gibi Âdem’e isâbet ettiği yerde<br/>Günahsız olduğumuz dâvâsını gütmek bize nasıl yakışır?</i><br/>
<b>103. Onların mallarından kendilerini temizleyeceğin, yücelteceğin bir sadaka al</b><br/>
<b>ve onlara duâ et; çünkü senin duân, onlara huzur verir. Allah işitendir, bilendir.</b><br/>
Ey Muhammed! <i>“Onların” </i>yâni savaştan geri kalan ve günahlarını itiraf eden o<br/>
kimselerin <i>“mallarından kendilerini temizleyeceğin, yücelteceğin bir sadaka al!”</i> Bu<br/>sayede onları, bulaştıkları savaşa katılmama kirlerinden temizler ve tezkiye edersin.<br/>Yani bu sadakayla ve onu almak suretiyle onların sevaplarını artırırsın, onları<br/>muhlislerin mertebelerine yükseltirsin.<br/>
Rivayet edildiğine göre Hz. Peygamber (a.s.) onları bağlarından çözüp Allah da<br/>
onların tevbesini kabul edince, evlerine gidip mallarının tamamını getirdiler ve: “Yâ<br/>Rasûlallah! İşte bunlar, bizi seninle savaşa katılmaktan alıkoyan mallarımız. Bunları al<br/>ve bizim adımıza tasadduk eyle!” dediler. Hz. Peygamber (a.s.) bunu hoş karşılamadı.<br/>Bunun üzerine bu âyet indi. Rasûlullah (s.a.) de tevbelerinin tam olması ve savaştan<br/>geri kalmalarının keffâreti sayılması için mallarının üçte birini aldı.<a href="RuhulBeyans.html#3015">[256]</a> Peygamber<br/>Efendimiz’in onlardan aldığı bu sadaka, farz olan sadaka (zekat) değildir. Çünkü zekat<br/>bu şekilde alınmaz.<br/>
Bir başka görüşe göre ise âyet, zenginlerden zekat almanın farziyetini bildirmek üzere<br/>
inmiş, mânâ yönünden önceki âyetlerden ayrı bir âyettir. Daha önce zenginlerden<br/>bahsedilmemiş olsa da böyle bir yorum mümkündür. Nitekim <i><b>“Biz onu kadir gecesinde<br/>indirdik.”</b></i> (el-Kadr, 97/1) âyetindeki zamirle, daha önce zikri geçmediği halde Kur’an<br/>kastedilmektedir. Çünkü cümlenin gelişi onu göstermektedir. Bu takdire göre âyetin<br/>mânâsı: “Müslüman zenginlerin mallarından sadaka, yani zekat al.” şeklinde olur. -<br/>Verilen zekat, kulun Allah’a kulluktaki sadakatini gösterdiği için ona sadaka ismi<br/>verilmiştir-. Fakihlerin çoğu bu görüşü benimsemiştir:<br/>
<i>el-İhtiyâr</i> adlı eserde denir ki: Zekatı vermekten kaçınan kimsenin zekatını devlet<br/>
reisi zorla alır ve verilmesi gereken yere verir. Çünkü Allah Teâlâ <i>“Onların<br/>mallarından sadaka (zekat) al!”</i> buyurmuştur.<br/>
<i>el-Eşbâh</i> adlı eserde ise mezhebde mutemed olan görüşün zekâtın zorla alınmaması<br/>
yönünde olduğu belirtilmiştir.<br/>
<i>el-Muhît</i> adlı eserde bu hususta şunlar söylenmiştir: Mal sahibi zekatı vermekten<br/>
imtina ederse, zekat toplayan görevli ondan zorla almaz. Şayet zorla alırsa bu, zekat<br/>
