<a name=2961></a><img src="RuhulBeyan-2961_1.jpg"/><br/>
başlarını tıraş etmişti. Tıraş ettiği şaçın yarısını Ebû Talha’ya vermiş, diğer yarısını da<br/>ashâb arasında birer ikişer dağıtmıştı. Ashâb üzerlerinde taşıdıkları sürece bu saçlar ile<br/>teberrük eder ve yardıma mazhar olurlardı.<br/>
Bu yüzden <i>el-Esrâru’l-Muhammediyye</i> adlı eserde şöyle denilmiştir: “Rasûlullah’ın<br/>
saçı, asâsı veya kamçısı, günahkar bir kimsenin kabrine konulsa, o âsi konulan şeyin<br/>bereketi sâyesinde azaptan kurtulur. Bu sayılanlar bir insanın evinde veya bir beldede<br/>bulunsa, orada yaşayanlar varlığının farkında olmasalar dahi onun bereketi sayesinde<br/>onlara bela isâbet etmez. Zemzem suyu, zemzem suyu ile ıslatılmış kefen, bu<br/>kabildendir.”<br/>
Ben de derim ki: Eğer “Padişahların hazinelerinde, özellikle de Osmanlı hazinesinde<br/>
Peygamber Efendimiz (a.s.)’ın hırkası ve diğer kendisiyle teberrük edilen bazı şeyler<br/>vardır. Buna rağmen biz görüyoruz ki, bazı padişahlara Allah tarafından yardım<br/>edilmiyor. Bazen yanlarında Peygamber Efendimiz (a.s.)’ın sancağı bulunduğu halde<br/>ülkelerine pek çok afetler yağmur gibi dökülüyor.” dersen, ben şöyle cevap veririm: Bu,<br/>onların (bu mukaddes emanetlere) hürmeti terk etmeleri yüzündendir. Görmüyor musun,<br/>Mekke ve Medine’ye tâûn girmezdi. Ne zaman ki buralarda yaşayan halk, buralara<br/>hürmeti bıraktı, tâûn buralara da girdi. Günahları bağışlayan yalnız Allah’tır.<br/>
Abdullah b. Übey ölünce sâlih bir mümin olan oğlu, Hz. Peygamber (a.s.)’a gidip onu<br/>
babasının cenazesine dâvet etti. Peygamber Efendimiz (a.s.) ona: “<i>İsmin nedir?</i>” diye<br/>sordu. O da “Habbâb b. Abdullah” olduğunu söyledi. Bunun üzerine Peygamber<br/>Efendimiz (a.s.): “<i>Sen Abdullah b. Abdullah’sın. Habbâb, şeytandır</i>.” buyurdu.<br/>“<i>Habbab şeytandır</i>.” ifadesiyle, Habbâb kelimesinin şeytanın ismi olduğunu ifade<br/>ettiler. Kâmus’ta bu şekilde kaydedilmiştir. Daha sonra Abdullah’a: “<i>Namazını sen<br/>kıldır, cenazesini defnet</i>.” buyurdu. Bunun üzerine oğlu: “Eğer sen namazını<br/>kıldırmazsan ey Allah’ın Rasûlü, onun namazını hiçbir müslüman kılmaz. Allah aşkına<br/>düşmanları sevindirecek şeyi bana yapma!” diye yalvardı.<br/>
Peygamber (a.s.) de onu teselli etmek için, ve başkaları tarafından yalnız bırakılıp zor<br/>
durumda kalacağını da dikkate alarak onun davetine icabet etti. Cenaze namazını<br/>kıldırmak üzere yerini almıştı ki Hz. Ömer (r.a.), namazını kıldırmaması için Rasûlullah<br/>(a.s.) ile kıble arasında durdu: “Şu gün şöyle, şu gün şöyle diyen Allah’ın düşmanının<br/>namazını mı kıldırıyorsun?” dedi ve Abdullah b. Übeyy’in sağlığında yaptığı<br/>kötülükleri saydı. Bunun üzerine bu âyet nâzil oldu.<br/>
Cebrâîl (a.s.), (Peygamber Efendimiz’in) elbisesini tutup: “Onlardan ölen birisinin<br/>
üzerine asla namaz kılma! Onun üzerine namaz kılmaktan vazgeç!” dedi.<br/>
Bu, Hz. Ömer’in (r.a.) sahip olduğu büyük mertebelerden birisine delalet etmektedir.<br/>
Bir çok âyette vahiy, onun görüşü doğrultusunda inerdi. Bu âyet de onlardan birisidir.<br/>Bu onun dinde sahip olduğu yüksek bir makam, yüksek bir derecedir. Bu yüzden<br/>Peygamber Efendimiz (a.s.) onun hakkında: “<i>Eğer ben peygamber olarak</i><br/>
