<a name=87></a>eşyânın vücûda gelmesi O’nun ezeldeki irâdesiyledir. Her şey O’nun irâde buyurduğu<br/>şekilde vücûd bulur.<br/>
6. O’nun işitici ve görücü olduğuna inanmak. O’nun duymasına engel bir uzaklık,<br/>
görmesine mâni bir karanlık yoktur. O, kulak ve işitme organı olmadan duyar, göz ve<br/>görme âleti bulunmadan görür.<br/>
7. Allah Teâlâ zâtı ile kâim ezelî kelâm sâhibidir. Ancak O’nun konuşması<br/>
yaratıklarının konuşması gibi sesle olmaz. Kur’ân okunmuştur, yazılmıştır ve<br/>korunmuştur. Bununla beraber kadîm ve zât-ı ilâhî ile kaimdir. Mûsâ (a.s.) kelâm-ı<br/>ilâhîyi ses ve harf olmaksızın duymuştur. Nitekim ebrâr, zât-ı ilâhîyi şekil ve renkten<br/>uzak olarak görecektir.<br/>
8. Sırf adâletle nitelenmiş fiillerin sâhibidir. Bu âlemde var olan her şey O’nun<br/>
fiiliyle vücûd bulmuş adâleti ile yayılmıştır. Çünkü bu âlem mülk olarak başkasına izâfe<br/>edilemez ki, O’nun tasarrufu zulüm sayılsın. Binâenaleyh O’nun zulmettiği asla<br/>düşünülemez. O hiç bir şeyi yapmak zorunda değildir. Bütün nimetler O’nun fazlının,<br/>mahrûmiyetler de adâletinin eseridir.<br/>
9. Âhiret gününe inanmak.<br/>10. Melek ve kitap göndermeyi de içine alan nübüvvet müessesesini kabûl etmek.<br/>
<b>İbâdet Esasları da şunlardır:<br/></b>1. Namaz,<br/>2. Zekât,<br/>3. Oruç,<br/>4. Hac,<br/>5. Kur’ân okumak,<br/>6. Her zaman zikr-i ilâhî ile meşgul olmak,<br/>7. Helâl rızık aramak,<br/>8. İslâm kardeşliği ve arkadaşlık haklarına riâyet,<br/>9. İyiliği emretmek ve kötülükten alıkoymak,<br/>10. Sünnete sarılmak. Çünkü sünnete sarılmak saâdetin anahtarı ve muhabbet-i<br/>
ilâhiyyenin alâmetidir. Nitekim Allah Teâlâ: <i><b>“Söyle habibim, eğer Allah’ı seviyorsanız<br/>bana tâbi olunuz ki, Allah da sizi sevsin.”</b></i> (Âl-i İmrân, 3/31) buyurmaktadır.<br/>
<b>Molla Câmi </b>(k.s) der ki:<br/><i>Ey Allah’ın peygamberi, selâm sana!<br/>Fevz ve felâh senin huzurundadır.<br/>Eğer ben senin gittiğin yoldan gitmezsem<br/>Ümmetinin isyankârlarından olurum.<br/>İsyan yükünün altında ezilir, ayakta duramam,<br/>Eğer Zât-ı risâletin elimden tutmazsa.</i><br/>
