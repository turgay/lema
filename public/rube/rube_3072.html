<a name=3073></a><img src="flower_sep.jpg"/><br/>
<i>O yalanın şu fânî tendir<br/>Doğrun da rabbânî olan can</i><br/>
Fakir (<b>Bursevî</b>) der ki: Hz. Şeyh Osman Fazlî Efendi (k.s.) bana yazdığı kıymetli<br/>
mektuplarından birisinde şöyle dedi:<br/>
“Size niyet ve amelde mutlak olarak doğruluğu (sıdkı) tavsiye ederim. Bu cidden<br/>
ihlâsa yönelik bir husus olup kulun hareket ve sekenâtında Allah’tan başka asla bir sâik<br/>olmamasıyla ilgilidir. Eğer ona nefsânî hazlardan bir şey bulaşırsa doğruluk bâtıl ve<br/>geçersiz olur. Böyle bir kimseye yalancı demek câiz olur. Onun derecelerinin de<br/>nihayeti yoktur. Bazan kulun bazı işlerinde doğruluk olur, bazılarında ise bulunmaz. Eğer<br/>kul bütün işlerinde sâdık (özünde ve sözünde doğru) olursa o gerçek mânâda sıddîkdır.<br/>Sâdık ve muhlis (ihlâslı olan) aynı sınıftan olup mutlak olarak nefsânî sıfatların<br/>lekelerinden kurtulmaktır. Öte yandan sıddîk ve muhlas (ihlâslı kılınan) da aynı sınıftan<br/>olup o da gayriyyet lekelerinden kurtulmaktır. İkincisi daha geniş ve ihâtalıdır. Her<br/>sıddîk ve muhlas aynı zamanda sâdık ve muhlisdir, aksi ise doğru değildir.” Hz. Şeyh bu<br/>sözlerinin sonuna İnşirah sûresinin tefsirini içeren uzun bir kelâm ilave etmiştir. Allah<br/>onun kelâmının zevkine varmayı bize ihsan eylesin. Bizi de onun makamına ulaştırsın.<br/>
Ayrıca sâdıklar, vusûl yolunun mürşidleridir. Sâlik, onların sevdikleri arasında yer<br/>
alır ve onların kapılarının eşiğinde onlara hizmet edenler zümresinden olursa, onların<br/>sevgisi, terbiyesi ve velayetlerinin kuvveti sayesinde seyr ilallah ve Allah’dan<br/>başkasını (mâsivâ) terk etme konusunda mertebeler kateder.<br/>
<b>Hz. Şeyh-i Ekber </b>demiştir ki: Eğer fiillerin senden başkasının (mürşidinin) murâdı<br/>
doğrultusunda cereyan etmiyorsa ömür boyu nefsinle cihâd etsen de nefsânî arzulardan<br/>(hevâ) geçmen mümkün olmaz.<br/>
İçinde kendisine hürmet etme isteği hâsıl olan bir kimse (mürşid) bulduğun zaman ona<br/>
hizmet et. Onun önünde bir ölü ol. Seni dilediği gibi evirip çevirsin. Onun yanında senin<br/>bir tasarrufun olmasın. Bu takdirde sana emrettiği ve yasakladığı şeylere uyduğun için<br/>bahtiyar olarak yaşarsın. Eğer sana bir işte çalışmayı emrederse çalış. Ama bunu onun<br/>emri olduğu için yap. Yoksa senin nefsânî arzularından ötürü değil. Çalışmamanı<br/>emrederse çalışma, otur. Bunu da onun emrinden dolayı yap, yoksa kendi heva ve<br/>hevesin yüzünden değil. Çünkü o senin menfaatlerini senden çok daha iyi bilir. Öyleyse<br/>ey yavrucuğum, seni irşad edecek, bu yolda karşılaşacağın vesveselerden koruyacak<br/>olan bir şeyh bulmaya çalış. Ta ki zâtın ilâhî vücûd ile kemal bulsun. İşte o zaman<br/>nefsini keşfî i‘tisâmî vücûd ile idare edebilirsin. <i>Mevâkıu’n-nücûm</i> adlı eserde böyle<br/>geçmektedir.<br/>
<i>Mesnevî</i>’de şöyle denilir:<br/>
<i>Pîri seçtin mi, nazik ve tahammülsüz olma</i><br/>
