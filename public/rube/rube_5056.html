<a name=5057></a><img src="RuhulBeyan-5057_1.jpg"/><br/>
<img src="RuhulBeyan-5057_2.jpg"/><br/>
hakîkatlerini keşfetmek için Kur’ân okunurken susmak, onu dinlemek, mânâlarını ve<br/>sırlarını düşünmek gerektiğine işâret vardır. Bu yüzden âyetin devamında şöyle<br/>buyrulmuştur:”<br/>
<i>“Ve”</i> yâni kendi içinden<i> “Rabbim, benim ilmimi”</i> yâni Kur’ân’ın hakîkatlerini idrâk<br/>
etmek, nurlarıyla nurlanmak ve ahlâkıyla ahlâklanmak için anlayışımı<i> “artır” de.”<br/></i>Çünkü, Kur’ân’ın hakîkatleri nihâyetsizdir.<br/>
Ulemâdan birisi şöyle demiştir: “<i>İlmimi artır</i>”, Kur’an ile ilgili ilmimi artır,<br/>
demektir. Çünkü Kur’an’dan ona her bir şey nâzil oldukça onunla ilmi artıyordu.”<br/>
<b>Muhammed b. Fazl</b> şöyle demiştir: “<i>İlmimi artır</i>”, nefsim ve onun gizlediği şerler,<br/>
hile ve ihânet ile ilgili ilmimi artır ki senin yardımınla onlardan her birini kendi devâsı<br/>ile tedâvî edeyim, demektir.<br/>
<b>İbn Mes’ûd</b> (r.a.) bu âyeti okuduğu vakit şöyle duâ ederdi: “Allâh’ım, sana olan<br/>
îmânımı ve yakînimi artır.” İşte bu, tefsirin en yüce ve incesidir. Çünkü o Allâh’a îman<br/>ve yakîni başkasından değil, Allah Teâlâ’ya bağlamıştır. Çünkü bu işlerin en zor<br/>olanlarındandır. Şeyhim (k.s.)’tan böyle işittim.<br/>
Denildi ki: “Allah, Rasûlü’ne ilim dışında hiçbir şeyin ziyâdesini taleb etmeyi<br/>
emretmemiştir.”<br/>
<b>Kâşifî</b> der ki: “<b>Kuşeyrî</b> (r.h.)’ın <i>Letâif</i>’inde şöyle zikredilir: Hz. Musa (a.s.) fazla<br/>
ilim taleb etti. Hak Teâlâ onu Hızır’a havâle etti. Bizim peygamberimiz (s.a.)’e ise daha<br/>taleb etmeden ilmini artırması için duâ etmesini öğretti. O’nu kendisinden başkasına<br/>havâle etmedi ki onun edeb mektebinde “Eddebenî Rabbî/<i>Beni Rabbim terbiye etti</i>”<a href="RuhulBeyans.html#5058">[104]<br/></a>dersini “<i>ve Rabbim, benim ilmimi artır” de.”</i> ifâdesini okuduğu mâlum olsun. Elbette “<br/>
 <i><b>/Sana bilmediğini öğretti.</b></i>” (en-Nisâ, 4/113) dersânesinde,<br/>
“<i>öncekilerin ve sonrakilerin ilimlerini bildim</i>”<a href="RuhulBeyans.html#5058">[105]</a> nüktesini akıl kulağı ile istifâde<br/>edenlerin eşyânın hakîkatlerine ulaşmaları mümkündür.<br/>
<i>Nebîlerin ve velîlerin ilimleri<br/>Onların gönüllerinde kuşluk güneşi gibi parlar<br/>Bir âlim ki onun işini Hak öğretir<br/>Onun ilmi ancak kâmil-i mutlak olur</i><br/>
<b>İbrâhim Herevî</b> şöyle der: “Ben, Bâyezîd Bistâmî (k.s.)’un meclisindeydim: Birisi<br/>
“Falanca, ilmini filândan almıştır.” dedi. Bunun üzere Bâyezîd: “Zavallılar ilmi<br/>ölülerden almışlar, biz ise ilmi ölmeyen diriden aldık.” dedi.<br/>
<b>Ebû Bekir Kettânî</b> şöyle demiştir: “Bana Hızır (a.s.) şöyle dedi: “Bir gün ben San‘â<br/>
Mescidi’nde idim. İnsanlar, Abdürrazzak’tan hadis dinliyorlardı. Bir genç de mescidin<br/>bir köşesine çekilmiş murâkabe ile meşguldü. Gencin yanına varıp: “Niçin<br/>Abdürrazzak’ın sözünü dinlemiyorsun?” dedim. Genç: “Ben Razzak’ın (rızkı veren<br/>
