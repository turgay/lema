<a name=10812></a><img src="RuhulBeyan-10812_1.jpg"/><br/>
<img src="RuhulBeyan-10812_2.jpg"/><br/>
kâfirliği müşriklerin kâfirliklerinden daha hafifti. Fakat bu iki zümre günahların en<br/>büyüğü “küfür” günahlarında ortak idiler. Bundan dolayı azabların en büyüğü<br/>“Cehennemde ebedilik” cezâsını hak ettiler. Kâfirlerin inkârı rif’at/yücelik amacı ile<br/>olduğu için “esfel-i safilin”e gittiler. Çünkü Cehennem; derin, karanlık, çok kuytu bir<br/>yerdeki ateşin adıdır. Nitekim “Cehennem” kelimesi bu anlamı yansıtıyor. Arapçada, bir<br/>kuyunun dibi çok derin olduğunda o kuyuya bu kökten türeme olarak; <i>“bi’r-i cihinnâm”<br/></i>denir. Dolayısı ile her iki kâfir zümresinin azabta ortak olmaları, azabın nev’inde ortak<br/>olmalarını gerektirmez.<br/>
<i>“<b>İşte halkın en şerlileri onlardır.</b>”</i> Yani o adı geçen, Allah’ın rahmetinden uzak<br/>
kişilerdir.<br/>
Âyette, “yaratıklar” anlamına <i>“beriyye” </i>denmesinin sebebi, Allah’ın onları yoktan<br/>
yaratmış olmasıdır. Buna göre âyetin mânâsı “işte, yaratıkların amelce en şerlileri<br/>onlardır.” İlerde mü’minler hakkında gelecek ifâdelere uygun mânâ budur. Bu ifâde,<br/>kâfirlerin neden Cehennemde ebedi kalacaklarının sebebini bildiren bir cümle olmuş<br/>olur.<br/>
Aynı cümleyi, “makam ve âkıbet itabarı ile yaratıkların en şerlileri onlardır” şeklinde<br/>
anlamak da mümkündür. Bu takdirde cümle, sebeb bildirme değil de, ne feci bir halde<br/>olduklarını te’kit etme cümlesi olmuş olur. Âyette, “onlar” anlamındaki “ulâike” den<br/>sonra, yine onlar anlamına bir de “hum” zamirinin getirilmesinin sebebi, ifâdeye<br/>“sâdece” gibi bir hasr anlamı katması içindir. Böylece âyetin mânâsı, <i>“İşte yaratıkların<br/>en şerlileri sâdece onlardır, onlardan başkası değil”</i> şeklinde olmuş olur. Neden onlar<br/>yaratıkların en şerlileri olmasın ki! Kâfirler hırsızlardan daha beterdir. Çünkü onlar<br/>Allah’ın kitabında Hz. Peygamberin sıfatlarının yer aldığı cümleleri çalmışlardır. Onlar<br/>yol kesen eşkıyadan beterdirler. Çünkü, hak dinin halka ulaşmasının yolunu<br/>kesmişlerdir. Onlar kaba saba katı kalpli câhillerden de daha kötüdürler, çünkü bile<br/>bile inkâr, <i>“küfr-i inadî”</i>dir. Ve böylesi bir küfür ve inkâr câhillerin küfür ve<br/>inkârlarından daha beter olur. Buradan şu sonuç ortaya çıkıyor; kötü âlimlere yönelik<br/>tehdid herhangi bir kimseye yönelik tehdidten daha ağırdır. Ancak içlerinden tevbe eden<br/>ve müslüman olanlar bu tehdid dâiresinin dışındadır.<br/>
Bazı âlimlere göre, bu âyet-i kerimede yer alan hükme, onlardan önce yaşamış kâfirler<br/>
dâhil değildir. Çünkü Fir’avn onlardan daha beter daha kötü idi. Buna karşılık<br/>mü’minlerin erecekleri sevabı konu alan ikinci âyet ise, bütün mü’minlere; eskiden<br/>geçen mü’minlerle daha sonra gelen mü’minlere şâmildir. Çünkü onlar milletlerin en<br/>üstünü, en faziletlisidirler.<br/>
<b>Nâfi’</b> ve <b>İbn Zekvân</b> “el-beriyye kelimesini aslı üzere hemzeli olarak (el-berîe)<br/>
şeklinde okumuşlardır.<br/>
