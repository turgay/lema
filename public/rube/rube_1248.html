<a name=1249></a><img src="RuhulBeyan-1249_1.jpg"/><br/>
<img src="RuhulBeyan-1249_2.jpg"/><br/>
<img src="RuhulBeyan-1249_3.jpg"/><br/>
<img src="RuhulBeyan-1249_4.jpg"/><br/>
<img src="RuhulBeyan-1249_5.jpg"/><br/>
sebebi görülmüştür. Çünkü bu gezip dolaşma muhatabın aldanmasına sebeptir. Böylece<br/>âyetin mânası şöyle olur. Nefsini onların içinde bulundukları “rızık bolluğu ve dünyevî<br/>lezzetlere erme” gibi durumlara imrendirip gözlerini bunlara dikme! Yeryüzünü dolaşıp<br/>çeşitli memleketlerde ticâret yapıp kâr etmelerini ve mahallî bir reis gibi muamele<br/>görmeleri şeklindeki zâhiri birtakım hallerine aldanma!<br/>
Rivâyet edilir ki: Bazı mü’minler, müşriklerin refah ve konfor içinde yaşadıklarını<br/>
görüp: “Allah’ın düşmanları bizim hayır olarak gördüğümüz bir hayat sürerken, bizler<br/>açlıktan ve çalışmaktan helâk oluyoruz.” diyorlardı. Mü’minlerin bu sözü üzerine<br/>mezkûr âyet-i celîle inmiştir.<br/>
<b>197. Azıcık bir menfaattır o. Sonra onların varacakları yer cehennemdir. O ne</b><br/>
<b>kötü varış yeridir.</b><br/>
<i>“Bu”</i> memleket memleket gezip dolaşma, Allah Teâlâ’nın mü’minlere hazırladığı<br/>
nîmetler yanında zikretmeye bile değmeyecek kadar <i>“az bir istifadedir.”</i> Hz.<br/>Peygamber (s.a.) şöyle buyurur: <i>“Âhirete nazaran dünyanın durumu, herhangi<br/>birinizin bir parmağıyla denizden alabileceği su kadardır. Bakın bakalım ne kadar su<br/>alabileceksiniz.”</i> Öyle ise, dünyayı elde etmek onu elde edenlere hiçbir fayda<br/>sağlamayacağı gibi, dünyayı kazanmamak da kazanamayanlara bir zarar vermez.<br/>
<i>“Sonra varacakları yer”</i> kendisinden ayrılmaları imkânsız bir şekilde sığınacakları<br/>
âkıbetleri, azabı tavsîf edilemeyecek olan <i>“cehennemdir.”</i> Yani bu gezip dolaşmaları<br/>son derece az bir istifade olmasına rağmen, bunların ebediyyen cehennemde kalmalarına<br/>sebep olacaktır. Böylesine az bir nîmet, çok büyük bir zarara sebep oluyorsa, ona artık<br/>nîmet denemez.<br/>
<i>“Ne kötü bir yataktır orası!”</i> Cehennem, kendileri için hazırladıkları ne kötü bir<br/>
yataktır!<br/>
<i> </i><br/>
<b>198. Fakat Rablerine karşı gelmekten sakınanlar için, Allah tarafından bir ikrâm</b><br/>
<b>olarak, altlarından ırmaklar akan, ebedî olarak kalacakları cennetler vardır. İyi<br/><i>(sâlih)</i></b><b> kişiler için Allah katındaki <i>(nîmetler) </i></b><b>daha hayırlıdır.</b><br/>
<i>“Fakat, Rablerinden korkanlar için”</i> yani O’ndan korkarak emir ve yasaklarına karşı<br/>
gelmekten sakınanlar için, <i>“altlarından ırmaklar akan cennetler var. Orada sürekli</i><br/>
