<a name=3387></a>etmiş, Allah da onların neslini kesmiştir.<br/>
Zehirli keler/alaca keler de bu ateşi körüklüyordu. Bu yüzden şöyle bir hadis vârid<br/>
olmuştur: “<i>Kim zehirli keleri (alaca keleri) tek vuruşta öldürürse kendisine on sevap<br/>yazılır</i>.”<a href="RuhulBeyans.html#3416">[127]</a><br/>
<b>Salim b. Abdullah</b>, babasının şöyle dediğini rivayet etmektedir: “Nuh (a.s.) gemiye<br/>
binince gemide tanımadığı yaşlı birini gördü ve ona: “Seni buraya kim soktu?” dedi.<br/>Adam: “Buraya arkadaşlarının kalplerine musallat olmak için girdim. Böylece<br/>bedenleri seninle, kalpleri ise benimle beraber olacak.” diye cevap verdi. Nuh (a.s.):<br/>“Ey Allah düşmanı! Çık dışarı!” dedi.<br/>
Bunun üzerine İblis: “İnsanların kendisi yüzünden helak edildiği beş şey vardır. Sana<br/>
bunlardan üçünü söyleyeceğim, ikisini bildirmeyeceğim.” dedi. Nuh (a.s.)’a: “O üç<br/>tanesine ihtiyacın yok! Öbür iki tanesini söylemesini emret.” diye vahyedildi. Nuh (a.s.)<br/>da o ikisini sordu. İblis şöyle dedi:<br/>
“Birincisi haseddir. Ben sırf hased yüzünden lanetlenerek kovulmuş bir şeytan<br/>
kılındım. İkincisi ise hırstır. Âdem’e cennetin tamamı serbest bırakıldığı halde ona hırsı<br/>yüzünden musallat oldum ve istediğimi yaptırdım.”<br/>
<i>Mesnevî</i>’de şöyle denilir:<br/>
<i>Kötü işlere olan hırsın ateşe benzer.<br/>Kömür ateş rengine girince güzelleşir,<br/>Kömürün karalığı ateşte gizlenir,<br/>Ateş sönünce karalık meydana çıkar.<br/>Kömür senin hırsından ateş haline geldi.<br/>Hırs geçince kömür yine eski halinde kapkara kalır.<br/>O zaman kömürün, ateş halinde görünmesi,<br/>İşin güzelliğinden değildi, hırs ateşindendi.<br/>Hırs, senin yaptığın kötü işi süslemiş, hoş göstermişti.<br/>Hırs gitti, yaptığın iş kapkara meydana çıktı.</i><br/>
Denilir ki yılanla akrep Nuh (a.s.)’a gelerek: “Bizi de gemiye bindir.” demişler. Nuh<br/>
onlara: “Siz zarar ve belâ sebebisiniz. Bu sebeple sizi gemiye alamam.” diye cevap<br/>vermiş. Bunun üzerine: “Hiç kimseye zarar vermeyeceğimize dair teminat veriyoruz. Ne<br/>olur bizi gemiye bindir.” demişler. Bunların kendisine zarar vereceğinden korkan kimse<br/>şu âyeti okursa ona zarar vermezler: <i><b>“Bütün âlemlerde Nuh’a selam olsun!”</b></i> (es-<br/>Sâffât, 37/79)<br/>
<b>Vehb. b. Münebbih</b>’ten rivâyet edilmiştir ki Nuh (a.s.)’a her şeyden birer çift gemiye<br/>
bindirmesi emredildiği zaman: “Ya Rab, aslanı, sığırı, deve kuşunu, kurdu, güvercini,<br/>kediyi nasıl gemiye bindirebilirim?” dedi. Allah: “Ey Nuh, bunların arasına düşmanlığı<br/>koyan kimdir?” buyurdu. Nuh (a.s.): “Sensin, ya Rabbi.” dedi. Allah: “Şimdi de onları<br/>birbirine ülfet ettireceğim de birbirlerinden razı olacaklar.” buyurdu.”<br/>
