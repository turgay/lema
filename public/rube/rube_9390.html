<a name=9391></a>kerimede Allah isminin onunla şereflenmek, bereketlenmek ve O’na ta’zim etmek için<br/>zikredildiği de söylenmiştir. Rasûlullah’ın payına düşen hissesi, onun ebediyete intikali<br/>ile düşmüş, sona ermiştir.<br/>
Hz. Ömer (r.a.)’den rivâyet edildiğine göre, Nadiroğullarının malları, müslüman<br/>
mücâhidlerin hiçbir emeği geçmeksizin Allah’ın Peygamberine ihsan ettiklerindendir.<br/>Bu sebeple bunlar, yalnız Rasûlullah’a âid idi. Bunlardan âilesi için yıllık harcamaları<br/>yapıyordu. Geri kalan kısmını da Allah yolunda cihâd atlarının yetiştirilmesi ve silah<br/>hazırlanması için harcıyordu.<br/>
Âyette geçen Rasûlullah (a.s.)’ın yakınları, Hâşimoğulları ile Muttaliboğullarından<br/>
yoksul olanlardır. Çünkü onlara zekât haram kılınmıştı.<br/>
<b>Ebû İsmet</b>’in <b>Ebû Hanife</b> (r.h.)<b>’</b>den rivâyet ettiğine göre, o vakitte Hâşimoğullarına<br/>
zekât verilmesi câiz değildi, bugün onlara zekât verilmesi câizdir. <i>Nefl</i> denilen ganîmet<br/>kısmından verilmesi ise ittifakla câizdir. Bunun gibi nefl kısmından zenginlere de<br/>verilmesi câizdir. <i>Attabi Fetvaları</i>’nda böyle geçmektedir. Bu rivâyet nakledildikten<br/>sonra <i>Muhît</i><b>’</b>te de aynı görüş zikredilmiştir.<br/>
<b>Ebû Yusuf</b> (r.h.)’ten <b>İbn Sâid</b>’in naklettiğine göre, “Hâşimoğullarının birbirilerine<br/>
sadaka ve zekât vermelerinde bir sakınca görmüyorum, yine onlara ve onların âzâd<br/>ettikleri kölelerine başkalarının da zekât vermesinde bir engel görmem” demiştir.<br/><i>Nihâye’</i>de bu görüş kaydedilmiştir.<br/>
<i>Şerhü’l-âsâr</i>’da <b>Ebû Hanife</b> (r.h.)’den nakledildiğine göre şöyle demiştir:<br/>
Hâşimoğullarına sadakaların her çeşidinin verilmesi câizdir. Rasûlullah (s.a.)’in<br/>döneminde “humus” denilen ganîmet payının beşte biri, onlara verilmekte olduğundan<br/>zekât ve sadakalar, onlara haramdı. Rasûlullah (s.a.) ebediyete intikaliyle bu hisseleri<br/>düştüğünden onlara sadaka verilmesi helâl olmuştur. <i>et-Tahâvî’</i>de “bu cevaz görüşünü<br/>biz de kabul ederiz” demiştir. <b>İbn Melik’</b>in <i>Vikaye</i> şerhinde de böyledir.<br/>
“<i>Yetâmâ</i>” kelimesi “<i>yetim</i>” kelimesinin çoğuludur. Yetim, bir sabî çocuğun erginlik<br/>
çağına gelmeden önce babasından mahrum olmasıdır. Diğer canlılarda bu yetimlik ana<br/>yönünden söz konusudur.<br/>
“<i>Mesâkîn</i>”, “<i>miskîn</i>” kelimesinin çoğuludur. <i>Meskîn</i> de denir. Hiçbir şeyi olmayan<br/>
veya kendisine yetecek bir geliri olmayan kimse demektir. Yahut “yoksulluğun hareket<br/>gücünü sınırladığı kişi”, demektir. Buna göre miskin kelimesi sükûn kökünden<br/>alınmıştır. <i>Nun</i> harfi kelimenin aslından olup cemi nûnu değildir. Dolayısıyla her üç<br/>i’rabın; yâni fetha, kesre, zamme uygulanması mümkün olan bir kelimedir. <i>Zelil</i> ise çok<br/>zaîf demektir.<br/>
Âyetteki <i>ibn sebil</i> kelimesi, “malından uzak kalmış yolcu” demektir. Devamlı yolda<br/>
bulunduğu için bu isim verilmiştir. Yol kesen hırsıza “yolun oğlu” anlamında<i> ibnü’t-<br/>tarik</i>, çok yaşayan kimseye “gecelerin oğlu” anlamında <i>ibnü’l-leyalî</i>, su kuşuna “suyun<br/>oğlu” anlamında <i>ibnü’l-mâ</i> denildiği gibi.<br/>
Müfessirler, <i>fey</i>in paylaştırılması konusunda görüş birliği içinde değildirler. Bir<br/>
kısmına göre âyetin zâhirî mânâsı dikkate alınır ve fey altıya taksim edilerek “Allah<br/>
