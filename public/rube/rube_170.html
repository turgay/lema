<a name=171></a>bir şeye ihtiyaç hissetmesinler diye, dünyâlık kapılar açar. Dünyâlık bakımından istiğnâ<br/>noktasına ulaştıkları vakit, onların azgınlıkları artmıştır. Bu konuda Allah Teâlâ şöyle<br/>buyurmaktadır: <i><b>“Hayır, (Rabbinin bu kadar iyiliğine rağmen) insan kendini zengin<br/>(kendi kendine yeterli) gördüğü için azar.” </b></i>(el-Alâk, 96/6-7)<br/>
İşte münâfıkların isteklerindeki istikrârsızlıklarının karşılığı alaya alınmaktır.<br/>
Mü’minleri alaya almalarının bedeli ise ilâhî yardımdan mahrûm kalmak ve azgınlık<br/>yapmalarına mühlet verilmesidir. Azgınlıklarının cezâsı şaşkınlıktır. Bu sebeble<br/>sapıklık içinde başıboş bocalayıp dururlar ve asla oradan kurtulup Hakk’a dönmek için<br/>bir yol bulamazlar.<br/>
b – <i>“Allah onlar ile alay eder.” </i>ifâdesinde, mü’minlerin Allah katındaki şeref ve<br/>
mevkîlerinin yüksekliğine işâret vardır. Zira Allah Teâlâ mü’minlerin intikamını almak<br/>üzere münâfıklarla alay etmeyi üstlenmiştir. Münâfıkları alaya almak için, mü’minleri<br/>onlarla karşılaşmaya muhtaç bırakmamıştır. Bizzat kendisi mü’minler yerine geçerek<br/>münâfıklarla istihzâ etmiştir. Allah’ın alay etmesi o kadar büyüktür ki münâfıklarınki<br/>bunun yanında alay bile sayılmaz. Zira Allah Teâlâ, onları anlatılamayacak bir felâkete<br/>ma’rûz bırakmış, alçaltmış ve rezîl etmiştir.<br/>
Zikri geçen âyet-i kerîme, insanlarla alay etmenin kötülüğüne delâlet etmektedir.<br/>
Allah Teâlâ Kur’ân-ı Kerîm’de: <i><b>“Ey inananlar, bir topluluk diğer bir toplulukla alay<br/>etmesin.” </b></i>(el-Hucurât, 49/11) buyurarak alay etmenin haram olduğunu belirtmiştir.<br/>Ayrıca Mûsâ (a.s.)’ın kıssasında: <i><b>“Mûsâ (a.s.) kavmine: “Allah size bir inek<br/>kesmenizi emrediyor.” demişti. Onlar: “Bizimle alay mı ediyorsun?” dediler. O da:<br/>“Câhillerden olmaktan Allah’a sığınırım” dedi.” </b></i>(el-Bakara, 2/67) Bu âyette Mûsâ<br/>(a.s.) ile kavmi arasında geçen konuşma takdîm edilerek alay etmenin câhillerin<br/>yapabileceği bir iş olduğu ifâde buyurulmuştur. İnsanlarla alay etmek, bu kadar kötü<br/>olunca Allah ile alay etmeye kalkışmanın cezâsının ne olacağı tasavvur edilmelidir.<br/>Allah Teâlâ ile alay etmek konusunda Rasûlullah (s.a.) şöyle bir uyarıda bulunmuştur:<br/>“<i>Günah işlemekte ısrarlı olduğu halde istiğfâr eden kimse, Rabbı ile alay etmiş<br/>gibidir.</i>”<a href="RuhulBeyans.html#176">[207]</a><br/>
c – <i>“Onlar da sapıklık içerisinde başıboş dolaşırlar” </i>âyetinde işâret edildiğine göre<br/>
kul, ömrünün uzun olmasına, mal ve evlâdlarının çokluğuna aldanmamalıdır. Çünkü<br/>Allah Teâlâ, düşmanlarından uzun ömürlü olanlar hakkında böyle buyururken mal ve<br/>evlâd sâhibi olanlar hakkında da: “<i><b>Onlar, öyle mi sanıyorlar ki kendilerine<br/>verdiğimiz mal ve oğullar ile onların iyiliklerine koşuyoruz? Hayır, (bu verdiğimiz<br/>dünyâ nimetleri, onlar için bir imtihândır, fakat onlar) farkında değiller.</b></i>” (el-<br/>Mü’minûn, 23/55-56) tehdidini yapmaktadır. Kâfirler için uzun ömür bir kayıp, mal ve<br/>evlâd çokluğu bir mahrûmiyet olmuştur. Ayrıca Allah Teâlâ’nın: <i><b>“ve onun için azâbı<br/>uzattıkça uzatacağız.” </b></i>(Meryem, 19/79) buyruğundan anlaşıldığı üzere kâfirlerin<br/>ömürlerinin uzunluğu, mal ve çocuklarının çokluğu, onların daha çok azâb çekmelerine<br/>sebeb olacaktır.<br/>
