<a name=10260></a>altından dokunmuş halı ve üzerine dâru’l-hilafe kadınlarının saçmış oldukları incilerin<br/>manzarasıdır. Me’mun altın iplerle dokunmuş bu halı üzerinde oturmuş, etrafa saçılmış<br/>incilere bakmaktadır ve bu manzara hoşuna gider. Sonra: Allah! Allah! Şâir Ebû Nuvas<br/>sanki bu manzarayı görmüş de şu beyti okumuş, der ve sonra o beyti okur:<br/>
<i>Taşan kabarcık küçük-büyük sanki,<br/>Altın sarısı yerde saçılmış birer inci.</i><br/>
Bâzı âlimler “dağılmış”, “ipinden kopup yere saçılmış” inci anlamlarına ek olarak bu<br/>
kelimeyi; “sedefinden saçılmış, dağılmış inci” şeklinde de anlamışlardır. Bir başka<br/>ifâdeyle söz konusu âlimler, ebrâr’a hizmet eden o gençleri henüz sedefinden yeni<br/>çıkmış ve daha ip geçirmek üzere delinmemiş taze incilere benzetmişlerdir. Sedeften<br/>saçılmış inciler, yâni henüz kimsenin eli değmemiş gibi ter ü tâze, güzellik ve tazelikte<br/>herhangi bir kusuru ortaya çıkmamış inciler gibi... Çünkü inci, en güzel bu hâlinde<br/>görülür ve en çok bu hâlde iken su taşır.<br/>
<i>Keşfu’l-esrar</i>’da “vildanun muhalledûn/ölümsüz gençler” ifâdesi şu şekilde<br/>
açıklanmaktadır: Bunlar, Allah Teâlâ’nın müminlere hizmet etmeleri için yaratmış<br/>olduğu genç erkeklerdir. Gilmân’a “vildân” denmesi bunların gençlerin sûretinde<br/>olmalarından dolayıdır. Kur’an’ın, muhataplarına onların bildikleri bir unsurla hitâb<br/>etmesi sebebiyledir. Şunu belirtelim ki; bu cennet gençlerine “vildan” denmiş olması<br/>onların cennette doğum sonucu meydana gelmiş olmalarını gerektirmez.<br/>
<i>Aynu’l-maânî</i>’de şu açıklama yer almaktadır: Bir kısım âlimlerin ifâdesine göre bu<br/>
gençler, kâfirlerin çocuklarıdır. Cennete, cennetliklere hizmet etmek için<br/>konulmuşlardır. Bunlara “vildan” denmesi de bu görüşü destekler. Yoksa bunlar,<br/>cennette vuku bulan bir doğum olayı sonucu doğmuş değillerdir.<br/>
<i>Lubâb</i> müellifi şöyle demektedir: Vildân konusunda âlimler ihtilaf etmişlerdir.<br/>
Bâzıları vildânı Allah Teâlâ’nın herhangi bir doğum olmaksızın yaratmış olduğunu<br/>söylemişlerdir. Çünkü, bilindiği üzere cennette hiçbir doğum olayı olmayacaktır. Bu<br/>gençler,<i><b>”hizmetlerine verilmiş (kabuğunda) saklı inci gibi gençler etraflarında<br/>dönüp dolaşır”</b></i> (et-Tur, 52/24) ifâdeleriyle haber verilen gençlerdir. Bu örnek âyetteki<br/>“lü’lü’ün meknûn” ifâdesi, “kabuğunda gizlenmiş ve henüz kendilerine hiç kimsenin eli<br/>değmemiş inciler” demektir.<br/>
<b>Abdullah b. Ömer</b> (r.anhümâ)’dan şöyle dediği rivâyet olunur: Cennette hiç kimse<br/>
yoktur ki, hizmetine bin “gulâm/erkek hizmetçi” koşuyor olmasın. Bu gençlerden her biri<br/>efendisinin bir işiyle meşgul olmaktadır.<br/>
Rivâyete göre <b>Hasan Basrî</b> (rh.) bu âyet-i kerîmeyi okuyunca şöyle der: Sahâbe-i<br/>
kiram Peygamber Efendimiz’e sorarlar: “Ey Allah’ın Rasûlü! Cennetliklere hizmet eden<br/>gençler kabuğunda gizlenmiş inci gibi olursa, bu hizmeti alan cennet ehli acaba nasıl<br/>olur”? Peygamberimiz (s.a.) bu soruya şöyle cevap verirler: <i>“Cennette söz konusu<br/>hizmeti alan cennetliklerin hizmetçilere olan üstünlüğü, ondördüncü gecesindeki ayın</i><br/>
