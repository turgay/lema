<a name=1952></a><img src="RuhulBeyan-1952_1.jpg"/><br/>
<img src="RuhulBeyan-1952_2.jpg"/><br/>
<img src="RuhulBeyan-1952_3.jpg"/><br/>
<img src="RuhulBeyan-1952_4.jpg"/><br/>
kadir, gecedir. Gündüzlerde bunun bir benzeri yoktur.<br/>
Allah dostlarından bazıları gece olduğunda: “İşte, Allah’ın yarattıklarının en<br/>
muazzamı geldi.” derlerdi.<br/>
Fakir de derim ki: Gecenin esrarı, onda münâcâtın tadı, halvet ve yalnızlığın lezzeti<br/>
kendisine perdelenen kimseye gündüz daha sevgilidir. Nitekim zâhir uleması (ulemâ-i<br/>rüsûm) böyledir. Görmez misin ki <b>Nahivci Sa’leb </b>şöyle demiştir: “Dostlarımla daha<br/>çok beraber olmak için, gecelerin de gündüz olmasını arzu ederdim.” Bu söz, onun<br/>kalabalığa ve onlarla beraber olmaya ne kadar düşkün olduğunu gösteren bir hırsın<br/>ifadesidir.<br/>
Ne var ki hiçbir ilim ehli müctehidlerden üstün olamaz. Görmez misin ki <b>İmam-ı</b><br/>
<b>A’zam </b>hem ders verir, hem de geceleri ihyâ ederdi.<br/>
<i>Allah’ın Hâfız’a verdiği saâdet hazinesi<br/>Geceleri duanın, seherleri evrâdın bereketindendir</i><br/>
Yukarıda anlatılanlardan, gecenin gündüzden daha faziletli olduğu anlaşılmaktadır.<br/>Bil ki, her şeyi yaratan Allah’tır. Gece ile gündüz için ayrı ayrı görevli melekler var<br/>
etmiştir. Güneş doğarken ve batarken gündüzün aydınlığı için görevli bir melek, gecenin<br/>karanlığı için görevli bir melek vardır.<br/>
<b>14. De ki: Gökleri ve yeri yoktan var eden, yedirdiği halde yedirilmeyen</b><br/>
<b>Allah’tan başkasını mı dost edineceğim! De ki: Bana müslüman olanların ilki olmam<br/>emredildi ve sakın müşriklerden olma! <i>(denildi)</i></b><b>.</b><br/>
Ey Muhammed, Mekkeli kâfirlere <i>“de ki:” </i>Bu âyet, onların Hz. Peygamber (s.a.)’i<br/>
şirke ve atalarının dînine çağırdıkları vakit inmiştir.<br/>
<i>“Gökleri ve yeri yoktan var eden” </i>Onları ilk olarak var (icad) eden, benzeri yokken<br/>
yaratan, hâl böyleyken <i>“yediren, fakat yedirilmeyen”</i> Yani O, yaratılanların rızkını<br/>verir. Ancak kendisi rızka muhtaç değildir.<br/>
Yemeğin husûsî olarak zikredilmesi, yaratılanların ona şiddetle ihtiyaç duydukları<br/>
içindir.<br/>
<i>“Allah’tan başka dost mu edineyim?”</i> Yani, başka bir mabud edinerek ya da Allah’a<br/>
ortak koşmak sûretiyle başka dost mu edineyim? Oysa Allah beni, ezelde kendi zatına<br/>dost edinmiş, bana “habîbim” demiştir.”<br/>
Nitekim Rasûlullah (s.a.) şöyle buyurmuştur: <i>“Eğer Allah’dan başka bir dost</i><br/>
