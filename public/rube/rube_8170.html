<a name=8171></a><img src="flower_sep.jpg"/><br/>
<img src="RuhulBeyan-8171_2.jpg"/><br/>
<img src="RuhulBeyan-8171_3.jpg"/><br/>
<i>Ey oğul, Kur’ânın sadece zâhirine bakma,<br/>Şeytan Âdem’in çamurundan başka bir şey görmedi.<br/>Kur’ân’ın zâhiri de insanın şahsı gibidir,<br/>Nakışları dışarıda, canı ise gizlidir.</i><br/>
<b>45. Senden önce gönderdiğimiz elçilerimize <i>(onların ümmetlerine)</i></b><b> sor!</b><br/>
<b>Rahmân’dan başka tapılacak tanrılar <i>(edinin diye)</i></b><b> emretmiş miyiz?</b><br/>
<i>“Senden önce gönderdiğimiz elçilerimize” </i>onların ümmetlerine ve din âlimlerine<br/>
<i>“sor!”</i><br/>
Burada “onların ümmetlerine” şeklinde bir muzaf takdirine ihtiyaç vardır. Gerçekten<br/>
önceden gönderilen peygamberlere sormak mümkün olmadığından mânâ, “önceden<br/>gönderdiğimiz elçilerin ümmetlerine ve din âlimlerine sor!” demektir. Bu tarzda bir<br/>diğer âyet-i kerîmede şöyle buyrulmaktadır: <i><b>“Eğer sen, sana indirdiğimizden şüphede<br/>isen senden önce kitabı okuyanlara sor!”</b> </i>(Yûnus, 10/94)<br/>
Bu mecâzî isnâdın faydası şudur: Burada sorulan şey, bizzat elçilerin haber verdikleri<br/>
şeyin aynısıdır. Yoksa ümmetlerin yahut din âlimlerinin kendi uydurup söyledikleri<br/>değildir. İşte mecâzî isnadla buna tenbih edilmektedir.<br/>
<i>“Rahmân’dan başka tapılacak tanrılar edinin diye emretmiş miyiz?”</i> Hiç putlara<br/>
tapmalarına dâir bir hüküm vermiş miyiz? Ve onların dinlerinden herhangi birinde böyle<br/>bir hüküm var mıdır? Bu sorudan maksad bütün peygamberlerin tevhidde ittifak<br/>ettiklerine delil getirmek ve bu tevhîdin Peygamberimiz (s.a.)’in ortaya koymuş olduğu<br/>yeni bir şey olmadığına tenbih içindir. Evet, bu durum Peygamber (a.s.)’ın yeni bir<br/>buluşu değildir ki yalanlanıp kendisine düşmanlık edilsin. Zîrâ tevhid konusu,<br/>müşrikleri Peygamber’i yalanlamaya ve ona muhalefet etmeye sevk eden sebeplerin en<br/>kuvvetlisidir.<br/>
<b>İbn Şeyh</b> şöyle demiştir: Soru sormak, şüphe ve karışıklığı ortadan kaldırmak içindir.<br/>
Peygamber (s.a.)’in bu konuda bir şüphesi yoktu. Burada hitap Rasûlullah’adır, ancak<br/>bundan murad başkasıdır.<br/>
<b>Hz. Âişe</b> (r.anha.) vâlidemizin bildirdiğine göre bu âyet-i celîle indiği zaman<br/>
Peygamberimiz (s.a.) şöyle buyurmuşlardır: <i>“Bu konuda şüphe eden ben değilim; bu<br/>soruyu soracak olan da ben değilim.”</i><a href="RuhulBeyans.html#8173">[169]</a><br/>
<b>Zemahşerî </b>bu âyetteki soruyu tamamen mecaz olarak yorumlamıştır. Dolayısısyla bu<br/>
hitaptan maksad, Peygamber (s.a.)’den onların din ve milletlerini inceleyip<br/>araştırmasını istemektir. Bu ifâde Arapların “yere sor ırmaklarını kim yarmış, ağaçlarını<br/>kim dikmiş, meyvalarını kim devşirmiş?” sözünün bir benzeridir.<br/>
