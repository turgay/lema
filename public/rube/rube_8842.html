<a name=8843></a><img src="RuhulBeyan-8843_1.jpg"/><br/>
o kişi kendi makamında ölür.<br/>
<b>Şeyh Sa‘dî</b>, <i>Bostan</i>’da şöyle demiştir:<br/>
<i>Tabibin yanına yaşlı bir adam geldi,<br/>İnlemelerinden ölüme yaklaştığı belliydi.<br/>Adam; “Ey iyi görüşlü doktor nabzıma bak<br/>Ayaklarım artık yerden kalkmıyor.<br/>Şu zayıf vücudum böyle oldu.<br/>Sanki çamura batmış gibiyim” dedi.<br/>Tabib şöyle dedi; “artık dünyadan el etek çek<br/>Ki yarın kıyâmette ayağın çamurdan çıksın.”<br/>Gençlik çevikliğini ihtiyarlardan bekleme<br/>Zira akan su tekrar ırmağa dönmez.<br/>Gençlikte sefahet âleminde yuvarlandınsa<br/>Bari ihtiyarlıkta aklını, fikrini başına topla.<br/>Yaş kırkı geçince,<br/>Artık çabalama; çünkü su baştan aşmıştır.<br/>Benim zevkim, keyfim, neşem,<br/>Akşam beyazlığı çöktüğünde kaçtı.<br/>Artık hevâ ve hevese veda etmek gerekir<br/>Çünkü bu arzuların zamanı çoktan geçmiştir.<br/>Gönlüm nasıl yeşillenir tazelenir ki<br/>Neredeyse toprağımdan yeşillikler bitecek.<br/>Hevâ ve heves içinde zevk ederek<br/>Nicesinin toprağından geçtik<br/>İlerde gelecek olanlar da bizim toprağımızdan geçecekler.<br/>Yazık ki gençlik faslı geçti<br/>Oyun ve eğlence hayatı geçip gitti.<br/>Yazık ki o can besleyen zaman,<br/>Yemen şimşeği gibi çaktı geçti.<br/>Şunu mu yiyeyim, bunu mu giyeyim sevdasından<br/>Din gamını duymaya vakit bulamadım.<br/>Yazık boş işlerle uğraştım<br/>Haktan uzak kaldım, gâfil oldum.<br/>Bir öğretmen bir çocuğa ne güzel demiş;<br/>Bir iş yapamadık, zaman da geçti.</i><br/>
Yâni zamanımız fayda vermeksizin zâyi olup gitti.<br/>
