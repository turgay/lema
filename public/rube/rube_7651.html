<a name=7652></a><img src="flower_sep.jpg"/><br/>
<b>İbrâhim b. Edhem</b> (k.s.) şöyle der: “Kul tevbesinde sâdık olduğu zaman münîb olur.<br/>
Çünkü inâbe tevbenin bir üst derecesidir.”<br/>
<i>et-Te’vîlâtü’n-Necmiyye</i>’de der ki: “Tevbe, bidâyet ehli içindir ki ma’sıyetten tâate<br/>
dönmektir. Evbe yolun ortasındakiler içindir ki dünyadan âhirete dönmektir. İnâbe<br/>nihâyet ehli içindir ki Allah’ta fânî olarak Allah’ın dışındaki herşeyden Allah’a<br/>dönmektir.”<br/>
<i>Keşfü’l-esrâr</i>’da şöyle der: “İnâbe üç kısımdır: <i>Birincisi</i> peygamberlerin inâbesidir<br/>
ki alâmeti üç şeydir. Âzâd olma müjdesiyle korkmak, peygamberlik şerefine uygun<br/>hizmet/kulluk etmek ve şad gönüllerle belâ yükünü çekmek. Peygamberlerden başkası<br/>bu inâbeye tâkat getiremez.<br/>
<i>İkincisi</i>: Âriflerin inâbesidir ki alâmeti üç şeydir: Mâsiyetten dolayı dertlenmek;<br/>
tâatten ötürü utanmak ve halvette Hak ile ünsiyet etmek.<br/>
<b>Râbiatü’l-Adeviyye</b> üns hâlinde öyle bir dereceye ulaştı ki şöyle der oldu: “Dünyada<br/>
bana Senin zikrin, âhirette de Seni görmek yeter.”<br/>
Bir yüce kişi üns hâli sebebiyle kendine ve başkalarına şöyle öğüt veriyordu.<br/>
<i>Eğer müştaklar kasrına bir gün kabul edilecek olsan,<br/>Senin bu cadunun aşkının gamıyla ne işin olurdu?<br/>Ve eğer sen onun söz bahçesinin rengini görseydin,<br/>Bahçedeki bütün güller senin gözünde diken olurdu.</i><br/>
<i>Üçüncüsü</i>: Tevhîdin inâbesidir ki düşmanlar ve yabancıları onunla andı ve<br/>
“<i>Rabbinize dönün, O’na teslim olun</i>” buyurdu. Bu inâbenin nişanı şudur: Dilin ikrarı<br/>ve gönlün ihlâsı ile Allah’ı bir bilir; zâtta benzersiz, kadrde eşsiz, sıfatlarda denksiz<br/>kabul eder.<br/>
Denilmiştir ki, tevhîd iki kapıdır; tevhîd-i ikrâr ki bütün mü’minler içindir. Zâhire<br/>
çıkar ve dil ondan haber verir. Bu tevhîd ehline dünya menzil, cennet matluptur. İkincisi<br/>tevhîd-i ma’rifettir ki ârifler ve sıddıklar içindir. Cana gelir ve vakit ve hal ondan haber<br/>verir. Bu tevhîd ehli için cennet menzil, Mevlâ maksuddur.<br/>
<i>Herkesi kadehin dolaştırılması sarhoş etti<br/>Benim sarhoşluğum ise onu dolaştırandandı</i><br/>
Güle işi düşen kimse gül koklar. Bahçıvana işi düşen dikeni öper. Gencin söylediği<br/>
gibi:<br/>
<i>Gül onun yüz renginin çerâğı olduğu için,<br/>Binlerce öpücüğün varsa dikene kondur.</i><br/>
