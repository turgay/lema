<a name=2570></a><img src="flower_sep.jpg"/><br/>
<img src="RuhulBeyan-2570_2.jpg"/><br/>
<img src="flower_sep.jpg"/><br/>
<img src="RuhulBeyan-2570_4.jpg"/><br/>
bir fiil yapma yeteneğinden tamamen uzaktırlar. “Ayaklar”ın yürümekle vasfedilmesi,<br/>reddedilen şeyin ayaklar değil “yürüme” vasfı olduğunu belirtmek içindir.<br/>
<i>“Yoksa tutacak elleri mi var,”</i> Yani, onların almak istedikleri şeyleri tutup alacakları<br/>
elleri mi var?<br/>
<i>“Yoksa görecek gözleri mi var, yahut işitecek kulakları mı var?” </i>Ayette önce yürüme<br/>
zikredilmiştir. Çünkü yürüme, kendilerine ait bir durumdur. Tutmak ise başkalarıyla<br/>ilgili bir haldir. Görmek ve işitmek de başkaları ile ilgili bir durumdur. Buna rağmen<br/>tutmanın onlardan önce zikredilmesi, eller ile ayaklar arasındaki ilişkiyi gözetmek<br/>bakımındandır. Gözlerin kulaklardan önce zikredilmesi ise gözlerin kulaklardan daha<br/>meşhur, bariz ve etkili bir uzuv olmasındandır.<br/>
Kâfirler, “İlâhlarımızın sana bir kötülük yapmasından korkuyoruz.” diyerek<br/>
Peygamberimiz (s.a.v.)’i putlarıyla korkutmak isterlerdi. Bu yüzden Allah Teâlâ şöyle<br/>buyurdu: “<i>De ki:”</i> Ey müşrikler!<i> “Ortaklarınızı çağırın,” </i>bana düşmanlık konusunda<br/>onlardan yardım isteyin. <i>“sonra bana tuzak kurun” </i>siz ve putlarınız bana gücünüzün<br/>yettiği bütün tuzakları kurun <i>“ve bana göz bile açtırmayın!”</i> bir an bile mühlet<br/>vermeyin. Çünkü ben Allah’ın dostluğuna ve korumasına güvenimden dolayı size asla<br/>aldırış etmiyorum.<br/>
<i>Eğer iki cihanda bana düşmanlık etseler<br/>Korkum yoktur, koruyucum sen oldukça</i><br/>
<b>196. Şüphesiz ki, benim koruyanım Kitab’ı indiren Allah’tır. Ve O bütün salih</b><br/>
<b>kullarını görüp gözetir.</b><br/>
<i>“Şüphesiz benim velîm, Kitab’ı indiren Allah’tır.”</i> Bu ayet, önceki ayetin üslubundan<br/>
açıkça anlaşıldığı üzere müşriklere ve onların putlarına aldırış etmemenin sebebini<br/>ortaya koymaktadır.<br/>
Veli, burada yardımcı ve koruyucu mânâsınadır.<br/>Âyetin mânâsı şöyledir: Bana yardım edip beni korumayı üzerine alan, Kur’an’ı bana<br/>
indirerek ve vahyederek ikramda bulunan Allah’dır. Kitabın vahyedilmesi ise kesinlikle<br/>peygamber olmayı gerektirir.<br/>
<i>“O, salih kullarını görüp gözetir.” </i>Yani, Allah’ın âdetlerinden biri de<br/>
peygamberlerinden başka salih kullarına da yardım etmek, korumak ve onları asla<br/>yardımsız bırakmamaktır.<br/>
