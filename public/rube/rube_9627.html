<a name=9628></a><img src="RuhulBeyan-9628_1.jpg"/><br/>
<img src="RuhulBeyan-9628_2.jpg"/><br/>
<i>“Allah kalplerde olanı bilendir”</i> Yâni Allah Teâlâ, insanların kalplerinde bulunan ve<br/>
asla oradan ayrılmayan gizlilikleri kuşatandır. Kalpten hiç ayrılmayanı bildiğine göre,<br/>sizlerin birbirinize sır olarak açtıklarınızla açıktan açığa söyledikleriniz O’na nasıl olur<br/>da gizli kalır?<br/>
“Allah Teâlâ kalplerdeki düşünce ve fikirlerin hepsini bilicidir.”<br/>İnsanın kalbinde bulunan ve asla hiç kimseye açmadığı şeye “zatu’s-sudûr”<br/>
“sâhibetu’s-sudûr” denmesi bunların kalpte bulunması ve orada biriktirilip toplanmış<br/>olması dolayısı iledir.<br/>
Bu âyette en açıktan en gizliye doğru bir yükselme görüyoruz. Çünkü önce Yüce<br/>
Allah’ın göklerde ve yerlerde olanı bildiği ifâde edildi. Sonra insanoğlunun ağzından<br/>gizlice sır olarak çıkanları ve açıktan söylediklerini bildiği vurgulandı. Bunun ardından<br/>insanın ağzından gizli veya açık hiçbir biçimde henüz çıkmayan tam tersine kalbinde<br/>saklı olan düşünceleri de bildiği belirtildi. Bu âyet-i kerimede lafza-i celalin açıkça<br/>ifâde edilmesinin sebebi, hükmün illetine işâret etmek ve bütün bunlarda Yüce Allah’ın<br/>bir başına ortaksız olmasını vurgulamak içindir. Dördüncü âyette geçen “İlim”den önce<br/>birinci âyette “Allah’ın kudret”inin vurgulanmasının sebebi ise yaratıkların O’nun<br/>kudretine bizatihî delâlet etmeleri, ilmine ise yapılarındaki ortak nokta ile bazı açık<br/>özellikleri sadece bazılarının taşıması dolayısı iledir. Mesela; gök yükseklikte yeryüzü<br/>alçaklıkta birbirinden farklı olarak O’nun ilmine delâlet etmektedirler. Bu varlıklar<br/>Yüce Allah’ın ilmine delâlet ederken, bazı açık özellikleri ile diğerlerinden farklı<br/>oldukları gibi bazı gizli özellikleri ile de farklı olabilirler. Ve bu özellikleriyle O’nun<br/>ilmine delâlet edebilirler. Mesela göğün hareketli ve yeryüzünün sakin olması gibi.<br/>Örnekler arttırılabilir. Çünkü kelamcıların Yüce Allah’ın ilmini isbat ederken<br/>izledikleri iki yol vardır. Birincisi; Yüce Allah’ın fiili muhkemdir yâni sağlam olup<br/>noksandan hâlîdir, birçok hikmet ve maslahata dayalıdır. Şu halde fiili muhkem olan<br/>herkes âlimdir. İkincisi, Yüce Allah kasdı ve ihtiyarı ile fâildir. Çünkü bazı mümkünleri<br/>bazı noktalara tahsis eder, derler.<br/>
Böyle bir tahsis ise ancak ilimle tasavvur olunabilir. Yukardaki âyette geçen <i>“sır</i><br/>
<i>olarak söyledikleriniz”</i> ifâdesi filozof ve kelâmcı olmak üzere zâhir âlimlerine ve<br/>onların nazari olan fikrî ilimlerine ve bu ilimlerdeki bozuk ve değersiz maksadlarına<br/>işâret etmektedir. Aynı âyette yer alan <i>“açığa vurduklarınız”</i> ifâdesi ise meşayih ve<br/>sûfî bâtın âlimlerine, onların mârifetlerine zevk ve keşiflerle dolu mevâcidlerine ve<br/>bunlardan ortaya çıkan kerametlerine işâret etmektedir. <i>“Allah kalplerde olanı<br/>bilendir”,</i> yâni Allah herkesin amelinin kalplerinden ne şekilde çıktığını bilir. O<br/>ameller, kalplerden organlara çıkarken riyâ ile mi, ihlâsla mı, hakk üzere mi, bâtıl<br/>olarak mı çıkıyor bunları bilir.<br/>
