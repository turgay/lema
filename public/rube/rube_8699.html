<a name=8700></a>yaratmıştır.<br/>
Fakîr (<b>Bursevî</b>) şöyle der: Burada kutbu’l-aktâbın hâline işâret vardır. O, isminin<br/>
cem’iyyeti/kapsayıcılığı,birleştiriciliği ve derecesinin yüceliği bakımından bütün ricâle<br/>önderlik eder. Allah onunla âlemi maddî manevî tüm âfetlerden korur. İşte bunun gibi<br/>Kaf dağı da diğer dağlara önderlik yapar. Allah onunla gece gündüz yeryüzü ahalisini<br/>korur. Bu dağın arkasında Kaf dağını kuşatan bir deniz, yine onun etrafında da bir başka<br/>Kaf dağı vardır. İkinci semâ, onu kubbe şeklinde örtmüştür. Aynı şekilde bunun ardında<br/>semalar sayısınca Kaf dağını gözetleyen denizler vardır. Her bir sema da kubbe gibi onu<br/>sarar. Bu denizlerde, sahillerinde ve iç kesimlerinde sayılarını sadece Allah’ın bildiği<br/>melekler vardır. Bu melekler Allah’a hakkıyla ibadet ederler. Ayrıca doğusuyla<br/>batısıyla yeryüzünün tüm pınarları Kaf dağından fışkırır. Kaf dağının temelinde biri<br/>sevgi, diğeri nefret olmak üzere iki pınar vardır. Allah Teala bir kulu sevdiğinde sevgi<br/>pınarına emreder o da yeryüzünün tüm pınarlarına suyunu salar. Ve iyi kötü herkes de bu<br/>pınardan içer. Bu kul nereye gitse sevilir. Aynı durum nefret (pınarı) için de geçerlidir.<br/>Kaf dağının ardı, artık dünyâ değil âhiret hükmüne dâhildir.<br/>
Müfessirlerden birisi şöyle demiştir: Cenâb-ı Allah’ın Kaf dağının ardında parlak bir<br/>
gümüş gibi bembeyaz, uzunluğu güneş hesabına göre kırk gün yol mesafesi olan bir arzı<br/>vardır. Burada gözlerini arşa dikmiş melekler bulunmaktadır ki bu meleklerden hiçbiri<br/>Allah’ın heybetinden dolayı yanındakinin kim olduğunu fark edemez. Âdem nedir, İblis<br/>nedir, bilmezler. Onların bu hâli kıyâmete kadar devam edecektir. Ayrıca kıyâmet<br/>gününde şu anda üzerinde yaşadığımız yeryüzünün işte bu yeryüzü ile değişeceği de<br/>söylenir.<br/>
Rivâyete göre Cenâb-ı Allah, sekiz bin âlem yaratmıştır ve dünyâ bu âlemlerden<br/>
sadece bir tanesidir. Ayrıca Allah’ın yeryüzünde cin ve insanlardan başka bin tane daha<br/>topluluk yarattığı, bunların altı yüzünün denizlerde, dört yüzünün de karada olduğu ve<br/>tüm bunların Cenâb-ı Hak’tan feyz aldıkları rivâyet edilir.<br/>
<i>Kerem sofrasını öyle yaymıştır ki,<br/>Kàf Dağı’ndaki Simurg bile rızkını buradan yemektedir.<br/><b>“Şerefli Kur’ân’a andolsun ki..”</b></i><br/>
Mecîd kalıbı lâbin/sütlü ve tâmir/hurmalı kelimeleri gibi nisbet ifade etmesi<br/>
bakımından diğer kitapların üzerinde bir izzet ve şerefe sahip mânâsındadır.<br/>
Veya mecîd, izzetli ve şerefli denmesi, o mecîd olan Allah’ın kelâmı olması<br/>
bakımındandır. Yani Kur’ân-ı Kerîm’i mecd/izzet ve şeref ile vasıflamak mecâzî bir<br/>isnâddır. Çünkü gerçekte mecd o Kur’ân ile konuşan Allah’a isnad edilmelidir.<br/>
Veya Kur’ân’ın mânâlarını bilen ve içindekilerle amel eden kimselerin Allah katında<br/>
ve insanlar nezdinde şeref kazanacağını ifade etmek üzere böyle söylenmiştir. Bu “Emîr<br/>şehri inşâ etti” misalinde olduğu gibi fiili sebebine isnad etmek kabilinden bir mecazdır.<br/>
<b>İmâm Gazzâli</b> (rh.a.) şöyle der: Âyetteki “mecîd” zâtı şerefli, fiilleri güzel, ikrâmları<br/>
