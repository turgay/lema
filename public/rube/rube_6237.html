<a name=6238></a>kelimesini, sebebini zikredip müsebbebini kasdetme esasına göre “temyîz” ve<br/>“karşılığını verme”şeklinde tefsir etmişlerdir. Çünkü ilimle kasdedilen; her iki grubun<br/>da mevcud durumuyla ilgili hâlidir.<br/>
<b>İbn Atâ</b> der ki: Kulun, rahat ve belâ zamanlarındaki durumu onun doğruluğunu ve<br/>
yalancılığını ortaya çıkarır: Rahatlık zamanında şükredip belâ anında sabreden kişi<br/>sâdıklardandır. Rahatlık vaktinde aşırı gidip belâ zamanlarında sabırsız davranan,<br/>bağırıp çağıran kimse ise yalancılardandır.<br/>
<i>Sevgi iddiâsında bulunanı yüz binlerce imtihandan geçirirler.<br/>Dâvâsında sâdık ise cefâ yükünü çeker, yalancı ise kaçıp gider.</i><br/>
Denilmiştir ki: Gönül (eri), güçlük ve sıkıntı zamanında içinde Hak’tan gayrı hiçbir<br/>
şey bulunmayandır.<br/>
<i>et-Te’vîlâtü’n-Necmiyye’</i>de der ki: Doğruların doğruluğu ve yalancıların yalanı,<br/>
ancak tıynet hamurları yoğrulup belâ ateşine atılınca ortaya çıkar. Oraya atılınca<br/>doğruların cevherindeki kokulu öd ağacından şükür kokuları ve sabır esintileri yükselir.<br/>Diğerinden ise, yalancıların cevherindeki muhâlefet ve şakâvet sebebiyle nimete<br/>nankörlük, sıkıntılar ve darlıklar zuhûr eder. Onlar belâ konusunda muhteliftirler:<br/>Bâzıları belâ hâlinde sabreder ve nimet hâlinde şükreder. Bu, doğruların ve sâdıkların<br/>sıfatıdır. Bazıları sıkıntı ve darlıktadır; belâ hâlinde sabır ve tahammül göstermez ve<br/>nimet hâlinde de şükretmez. Bunlar yalancılardandır. Bazıları da genişlik hâlinde<br/>başkalarını kendisine tercih eder; kendisi atâ ve ihsanlardan faydalanmaz ve hatta<br/>belâdan bir rahatlama duyar; sıkıntı ve meşakkatlara göğüs germekten hoşlanır. Bu da<br/>büyüklerin hâlidir.<br/>
Bil ki, belâ tuz gibidir; Allah’ın izniyle insanın vücûdunu ıslâh eder. Nitekim tuz da<br/>
yemeği ıslâh eder. Allah bir kulunu severse onu belâ ile mübtelâ kılar. Her meşakkat,<br/>bir rahatlığın mukaddimesidir. Her şiddet ve zorluğun şerefli bir sonucu vardır.<br/>
Rivayete göre <b>Emîr Nasr bin Ahmed-i Sâmânî</b>’nin bir hocası vardı. Çocukken<br/>
kendisini çok incitirdi. Emîr Nasr, büyüyüp padişah olduğunda hocasından intikam<br/>almaya ahdetti. Büyüyüp de padişah olunca, bir gün düşünürken hocasını hatırladı.<br/>Hizmetçisine: “Git onu getir; bahçeden de birkaç değnek al.” dedi. Hizmetçi padişahın<br/>huzurundan ayrıldı ve hocayı getireceğini söyledi. Hocayı buldu ve birlikte yola<br/>koyuldular. Hizmetçi yolda gelirken iyi bir değnek aldı. Hoca, intikam zamanı olduğunu<br/>anladı. Yolda birkaç ayva satın aldı ve elbisesinin yenine koydu; hizmetçi ile yola<br/>devam etti. Emîr Nasr’ın huzuruna geldiklerinde emir değneği aldı ve şöyle bir salladı.<br/>Sonra hocaya dönerek: “Durumunu nasıl görüyorsun?” diye sordu. Hoca elini<br/>elbisesinin yenine uzattı, ayvayı çıkardı ve şöyle dedi: Emîrimizin ömrü uzun olsun. Bu<br/>meyvenin bu kadar güzel ve sulu olması bu ağaç yüzündendir. Emîrin de kazandığı güzel<br/>ahlâkı ve padişahlık istidadı bu sopayı yemesinden dolayıdır. Gerisi emîrimizin<br/>fermânıdır. Emîr Nasr bu sözü beğendi ve hocayı övüp çokça iltifatta bulundu.<br/>
