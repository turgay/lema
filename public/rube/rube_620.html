<a name=621></a><img src="RuhulBeyan-621_1.jpg"/><br/>
<i>Ey Padişah, biz zâhir hasmımızı öldürdük.<br/>İçimizde sıcak bir hasmımız kaldı.<br/>Onu öldürmek akıl ve fikir işi değildir.<br/>Nitekim tavşanın büyüsü aslanı içine alamaz.<br/>Safları yaran aslanı iyi tanımaya bak.<br/>Aslan odur ki kendini; nefsini yener.</i><br/>
<i>et-Te’vîlâtü’l-Kâşâniyye</i>’de 190-194. âyetlerin tefsîrinde der ki:<br/><i>“Sizinle savaşanlarla” </i>şeytan ve nefs-i emmâre kuvvetleriyle <i>“Allah yolunda</i><br/>
<i>savaşın.” </i>Fakat nefsi, haklarını yerine getiremiyecek ve durması gereken sınırlarda<br/>duramayacak şekilde öldürmek sûretiyle mücâdelede fazla ileri gitmeyin, <i>“haddi<br/>aşmayın”</i> ki, sizde gevşeklik ve bıkkınlık meydana gelmesin. <i>“Çünkü Allah”</i>, muhabbet<br/>ve vahdet sınırından dışarıya taşarak orta yoldan ayrılanları <i>“haddi aşanları sevmez.”</i><br/>
<i>“Onları nerde bulursanız öldürün!”</i> Onların hayatını ortadan kaldırın, nefislerin<br/>
hevâ ve heveslerine uyarak yaptıkları işlere engel olun. <i>“Sizi çıkardıkları yerden siz de<br/>onları çıkarın.” </i>Nasıl onlar sizi kalb makamından uzaklaştırıp nefs menziline indirerek<br/>sadr Mekke’sinden çıkardılarsa, siz de onları sadr Mekke’sini istîlâ ettiklerinde oradan<br/>çıkarın. Nefsin arzularına, lezzet ve şehvet putlarına kul olma <i>“fitne”</i>si, onun arzu ve<br/>isteklerini baskı altında tutmaktan, hatta tamamen <i>“öldürmekten daha kötüdür.”</i> Yahud,<br/>nefis istîlâ ettiğinde karşılaştığınız belâ ve sıkıntı, size onu öldürüp tümüyle ortadan<br/>kaldırmaktan daha zor gelir. Çünkü meşakkat ve belânın size vereceği zarar ve<br/>çektireceği ızdırap daha fazladır.<br/>
Allah’a yönelişinize muvâfakat ettiklerinde, Mescid-i Haram hükmündeki kalb<br/>
makamında, yâni kalben huzûr hâlindeyken onlarla savaşmayın. Çünkü o anda onlar<br/>sizin seyr u sülûkünüze yardım ederler. İsteklerinde sizinle çekişirler, sizi kalb<br/>hayatından ve hak dinden alıp nefis makamına ve -buzağıya tapmaktan ibâret olan- kendi<br/>dinlerine çekmek isterlerse, münâkaşa ve çekişmeleri ortadan kaldırıncaya, arzu ve<br/>isteklerine tapmaktan vazgeçinceye kadar onlarla savaşın. Nefis tüm varlığıyla Cenâb-ı<br/>Kuds’a ve bütün gönül dünyâsıyla da Cenâb-ı Hakk’a yönelerek din tamamen Allah için<br/>olup şeytan ve hevânın dinde hiçbir nasîbi kalmayıncaya kadar onlarla cihâd edin. Eğer<br/>vazgeçerlerse, artık onlara düşmanlık ve zulüm yoktur. Düşmanlık ancak haddi aşan<br/>zâlimleredir. <i>Te’vîlât</i>’taki açıklama burada bitti.<br/>
<b>Şeyh Necmeddin </b>(k.s.) der ki: <i>“Haram ay, haram aya karşılıktır.” </i>âyetinde şuna<br/>
işâret edilmektedir: Nefsî sıfatların üstün geldiği ve bu yüzden nefsin gevşeklik<br/>gösterdiği anlarda kaçırdığınız virdler ve kaybettiğiniz vakitleri ay-ay, gün-gün, saat-<br/>saat, vakit-vakit ve vird-vird telâfi ediniz. Kaçırdığınız bu virdleri ve borçlarınızı kaza<br/>ediniz. Nefsî sıfatlardan birisi sizi sarıp hâkimiyeti altına aldığı zaman cimriliği<br/>cömertlikle, öfkeyi yumuşaklıkla, dünyâ hırsını dünyâyı terketmekle, şehveti riyâzatla ve<br/>böyle kötü vasıfları zıddıyla tedâvî ediniz. Fakat nefse karşı düşmanlıkta ileri gitmekte<br/>
