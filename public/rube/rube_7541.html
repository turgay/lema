<a name=7542></a><b>de gecenin üzerine sarar. Güneşi ve ayı emri altına almıştır. Her biri belli bir<br/>süreye kadar akıp gider. Dikkat et! O azîzdir ve çok bağışlayandır.</b><br/>
<i>“Allah, gökleri ve yeri”</i> bu ikisi arasındaki tüm varlıkları, boş yere ve abesle iştiğal<br/>
kabîlinden değil “<i>hak” </i>ve doğru olarak, yâni bir takım maslahatları ihtivâ eder şekilde<br/>“<i>yarattı.”</i><br/>
<b>Kâşifî</b> der ki: “O, gökyüzünü ve yeryüzünü hak/doğrulukla yarattı, bâtıl ve oyun olsun<br/>
diye değil. Onun yarattığının her birinde, görenler için Yaratan’ın ma’rifet rakamlarını o<br/>delil sayfalarında görüp mütâlaa etsinler diye yüz binlerce kudret ve hikmet tavrının<br/>eseri vardır.”<br/>
<i>Gökyüzü ve yeryüzü varaklarının üzerinde<br/>“Ey akıl sâhipleri! İbret alın” </i>(el-Haşr, 59/2)<i> yazısı vardır<br/></i>“<i>Geceyi gündüzün üzerine örter,<br/>Gündüzü de gecenin üzerine sarar</i>.”<br/>
<i>Tâcü’l-masâdır</i>’da şöyle der: “Gecenin gündüzün üzerine örtülmesi/dolanması<br/>
(tekvîr) demek, onu kaplaması demektir. Bundan alıp ötekine ekleyerek onu artırmak<br/>anlamında olduğu da söylenmiştir.” Nitekim <b>Râğıb</b> <i>el-Müfredât</i>’ta şöyle der: “Bir şeyi<br/>tekvîr etmek demek, -tıpkı sarık dolamada olduğu gibi- döndürmek ve bir kısmını öteki<br/>kısmı üzerine eklemek demektir. “<i>Geceyi gündüzün üzerine örter/dolar...</i>” ifâdesi,<br/>güneşin doğuş yerlerinde (matâli’) akıp gitmesi, gece ve gündüzün gâh eksilip gâh<br/>artmasına işâret etmektedir.”<br/>
Mânâ şöyledir: Gece ve gündüzden herbiri, tıpkı giysinin onu giyeni kaplaması gibi<br/>
diğerini kaplar. Geceyi gündüzün üzerine büker ve katlar ve gecenin zulmet örtüsüyle<br/>gündüzün aydınlığını örter. Gündüzü geceye gizliyor; gündüzün aydınlık şûlesiyle<br/>gecenin karanlığını gizliyor. Şöyle ki aydınlık ve karanlık heybetli ve muazzam iki<br/>askerdir. Her gün bu ötekine, öteki buna galebe çalar. İkisine gâlib ve kâhir/hükmünü<br/>geçiren, idaresi ve hükmü altında oldukları bir zât lâzımdır ki O Allah Teâlâ’dır.<br/>Nitekim <i>el-Kebîr</i>’de böyle geçmektedir. Ya da örtünen kimsenin örtü ile insanların<br/>gözlerinden gizlendiği gibi gece ve gündüzden herbirini diğeri ile gizler. Ya da sarığın<br/>kıvrımlarının birbirini izlemesi gibi birini diğerinin üzerine sarar.<br/>
“<i>Güneşi ve ayı emri altına almıştır.</i>” Onları kendisine boyun eğen şeyler kılmıştır.<br/>
“<i>Her biri belli bir süreye”</i> devri her gün, her ay veya hareketi kıyâmet günü<br/>kesildiğinde sona eren<b> </b>belirlenmiş bir müddete <i>“kadar”</i> kendi burçlarında<i> “akıp<br/>gider.</i>” Bütün bunlar insanoğlunun menfaatleri içindir. Bir hadiste şöyle buyurulmuştur:<br/><i>“Güneş için yedi melek görevlendirilmiştir ki ona kar atarak soğutmaktadırlar. Böyle<br/>olmasa, güneş, ışınlarının değdiği herşeyi mutlaka yakardı.”</i><a href="RuhulBeyans.html#7544">[59]</a><br/>
Şöyle denilmektedir: Gökteki yıldızlar iki kısımdır. Bir kısmı güneşe uğrar ve ondan<br/>
ışık alır. Bir kısmına güneş uğrar ve onları aydınlatır. İşâret yoluyla şöyle denilir:<br/>Müminler iki kısımdır: Bir kısmı, hidayet nurunu elde edebilmek için kendi gayret ve<br/>
