<a name=8876></a>Ma’mur”dan murad, “ed-Durah” adındaki bir mabeddir ki yemin de bu isme edilmiştir.<br/>
<b>Süheylî</b>’ye göre, Beyt-i Ma’mur yedinci kat semâda olup gerçek adı da Ureybâ’dır.<br/>
<b>Vehb b. Münebbih</b> de, “kim <i>«sübhânallahi ve bi hamdihî» </i>derse bu, onun için yedinci<br/>kat semâ ile yedinci kat arz arasını dolduran bir nûr olur” demiştir. Beyt-i Ma’mur,<br/>Kâbe’nin gökteki bir gölgesi niteliğindeki bir mâbeddir ki buranın mamur olmasından<br/>murad, her gün yetmiş bin meleğin topluluklar hâlinde gelip orayı ziyaret etmesindendir.<br/>Öyle ki bu melekler burayı tavaf etmekte, namaz kılmakta ve bir defa tavaf ettikten sonra<br/>ikinci defa kendilerine sıra gelmemektedir. Beyt-i Mamur’un semâdaki hürmeti,<br/>yeryüzündeki Kâbe’ye olan hürmet gibidir. Zira hâtırı sayılır insan kalabalığı gece-<br/>gündüz orayı ziyaret eder. Bu yüzden kalbin Beyt-i Ma’mur’dan yaratılmış olduğu da<br/>söylenir. Başka bir görüşe göre de insanın içi Beyt-i Ma’mur gibi olup nefeslerin<br/>vûcuda girip çıkması da meleklerin hareketine benzemektedir.<br/>
Miraçla ilgili haberlerde şöyle geçmektedir: <i>“Yedinci kat semâ’da Beyt-i Ma’muru</i><br/>
<i>gördüm. Bir de baktım ki oranın önünde bir deniz ve bu denize dalmaları için<br/>meleklere emir verilir de onlar da dalar, buradan çıkıp kanatlarını çırparlar. Allah<br/>denizin her damlasından orayı tavaf edecek bir melek yaratır. Ben de oranın içine<br/>girip namaz kıldım...” </i>Buraya “ed-Durah” diye isim verilmesinin sebebi, buranın çok<br/>yükseltilmiş, uzaklarda kılınmış olmasındandır. Zira yedinci kat semâdadır. “Durah”ın<br/>kelime anlamı uzaklaştırmak ve uzak bölgelere atmaktır.<br/>
Bir rivâyete göre Beyt-i Ma’mur, Kâbe’den önce onun mevziine indirilmiş yakuttan<br/>
bir ev iken Âdem (a.s.) ve zürriyeti onu Tufan zamanına kadar tavaf etmiş, tufan olunca<br/>da göğe çekilmiş. Uzunluğu, yerle gök arasını dolduran bir mahiyetteymiş. Bazılarına<br/>göre de Beyt-i Ma’mur dördüncü kat semâdadır ki bunda da bir tezad yoktur. Zira<br/>yeryüzünde bulunan Kâbe’nin hizasındaki her gök tabakasında bir evin bulunduğunun<br/>sabit oluşu bunu teyid eder.<br/>
Fakir (<b>Bursevî</b>) benim keşf sûretiyle edindiğim kanâate göre bu husustaki sahih olan<br/>
husus, Beyt-i Ma’mur’un yedinci kat semânın sonunda oluşudur. Zira bu da kalb<br/>makamına işâret eder. Nasıl ki a’raf cennetle cehennem arasında berzah görevini<br/>görüyorsa, kalp da ruh ve beden arasında aynı görevi görür. İşte Beyt-i Ma’mur Kürsî<br/>ve Arş’dan oluşan alem-i tabiî ile, yedi kat sema ve altında bulunan alem-i unsurî<br/>arasındaki bir berzahtır. Bu da her semâda Beyt-i Ma’mur’a benzer bir binanın<br/>bulunmuş olmasına aykırılık teşkil etmez. Nitekim Mekke’de Kâbe’nin bulunuşu, İslam<br/>beldelerinde onun örnek alındığı mescidlerin bulunmasına; Kâbe’nin mescidlerin anası<br/>olması da mescidlerin hepsinin şekil ve ayrıntı olarak ona benzemesine bir aykırılık<br/>teşkil etmeyeceği gibi, Beyt-i Ma’mur’un da göklerdeki mescidlerin esası olması, onun<br/>semâdaki tavaf ve ziyaret merkezi olmasına mâni değildir. Bu sebeple Rasûlullah (s.a.)<br/>Miraç gecesi İbrahim (a.s.)’ı, Kâbe’nin hizasında bulunan Beyt-i Ma’mur’a sırtını<br/>dayamış ve melekleri de orada hacceder bulmuştu. Bazı âlimlere göre de Beyt-i<br/>Ma’mur’dan murad mü’minlerin kalbidir. Ma’mur oluşundan murad da onun mârifet ve<br/>ihlas ile imarıdır. Zira içerisinde mârifet ve ihlas olmayan her kalp harap ve ölüdür,<br/>
