<a name=7787></a><img src="RuhulBeyan-7787_1.jpg"/><br/>
gururlanma gibi bazı durumlarda da böyle menfîlikler vâki olmuştur. Ayrıca Allah<br/>Teâlâ, belli bir müddetin peşinden, meselâ kişi öldükten sonra da olsa mutlaka o kişinin<br/>intikamını kâfirlerden almaktadır. Nitekim, Yahya (a.s.)’ın intikamını, şehid edilişinden<br/>sonra Buhtünnasr’ı başlarına musallat ederek İsrâiloğulları’ndan almış, onun katli<br/>yüzünden tam yetmiş bin kişi öldürülmüştür.<br/>
<b>Abdullah b. Selam</b> (r.a.) diyor ki: “Hangi ümmet bir peygamberi öldürmüşse onun<br/>
katli üzerine yetmiş bin kişi öldürülmüştür. Yine hangi ümmet bir peygamber halîfesini<br/>öldürmüşse onun katli üzerine de otuzbeş bin kişi öldürülmüştür.” Haseneyn (Hz. Hasan<br/>ve Huseyn)’in başına gelen olaylarda daha çok sayıda insanın öldürülmesi ise bu iki<br/>sebepten değil, dedeleri olan Rasûlullah (s.a.)’a yakınlıkları sebebiyledir.<br/>
Hâsılı, <br/>
<i>“Ümmet-i </i><br/>
<i>Muhammed’in </i><br/>
<i>âlimleri </i><br/>
<i>İsrailoğulları </i><br/>
<i>peygamberleri</i><br/>
<i>mesâbesinde”</i> olduğu için, bu şerefe bir de -yakın olsun uzak olsun görünürdeki bir<br/>seyyidlikle- Peygamber’e yakın olmak şerefi eklendiğinde, kadr ü kıymetleri ikiye<br/>katlanır. Bu gibi zevâta yapılacak ikram bizzat Peygamber (s.a.)’e yapılmış gibi, bu<br/>gibilere önem vermemek de bizzat Peygamber (s.a.)’i önemsememek gibi olur.<br/><i><b>“Şüphesiz biz, peygamberlerimize ve îman edenlere. .. yardım ederiz”</b></i> âyet-i<br/>kerîmesiyle <i><b>“Bunun sebebi .. ve peygamberlerini haksız yere öldürmeleridir”</b></i> (el-<br/>Bakara 2/61) âyet-i kerîmesi arasındaki zâhirî bir ihtilâfın olduğu iddiâ edilebilir. Bu<br/>ihtilâfın giderilmesinde en güçlü görüş, Bakara sûresindeki âyetin tefsiri sadedinde<br/><i>Kurtubî Tefsiri</i>nde geçtiği üzere- <b>İbn Abbas</b> (r.anhüma) ve <b>Hasan Basrî</b>’nin (r.h.)’in şu<br/>izahlarıdır: “Öldürülen peygamberler savaşmakla emredilmemiş olanlardı. Savaşması<br/>emredilmiş olan bütün peygamberlere ise mutlaka yardım edilmiştir.” Gerçekten de<br/>Şu’ayb, Zekeriyyâ, Yahyâ vb. peygamberler (a.s.) savaşma emri verilmeyen<br/>peygamberlerdi.<br/>
Fakir (<b>Bursevî</b>) der ki: Allah’ın seçkin kulları açısından yardımın hakîkat mânâsı,<br/>
melekûtî bir imdaddır. Görünürde belâ olan bir şeyden bile imdâd gelebilir. Sözgelimi<br/>öldürülme gibi belâların tamamı, onların terakkîlerini sağlama yollu birer imdaddır.<br/>Bütün hayırları kudret elinde tutan Cenâb-ı Hakk’a hamd ü senâlar olsun!<br/>
Meşhur<b> Şeyh Üftâde Efendi</b> (k.s.) der ki: Hz. Peygamber (s.a.) Allah Teâlâ nezdinde<br/>
şefâat ederek torunları Hz. Hasan’la Huseyn’i kurtarabilirdi. Ancak o, bu ikisinin şehid<br/>olarak kemale ermelerini, onların kurtulmalarına tercih etti.<br/>
<i>et-Te’vîlâtü’n-Necmiyye</i>’de de şu izah yapılır: İlâhî yardımın zirve noktası,<br/>
düşmanların düşmanı olan, hani şu iki yanın arasındaki nefsine karşı zafer kazanmanı<br/>sağlamasıdır. En büyük cihad da budur. Yüce Allah’ın kalbe yardımı olmaksızın, nefse<br/>karşı zafer kazanmak mümkün değildir. Bütün mahlukâtın kader hükümlerine tâbi<br/>birtakım varlıklar olduğu gerçeği kul nezdinde kesinleştiği zaman, velî için Allah<br/>dışında dost ve düşman olmaz. Peygamberimiz (s.a.)’in <i>“Ya Rabbi! Senden yine sana<br/>sığınırım!<a href="RuhulBeyans.html#7793">”</i>[192] </a>şeklindeki duâsının sebebi de budur.<br/>
