<a name=9614></a>Bu mânâdaki tevhid sâhibi olan kimse Allah yolunda öldürüldüğü için ölüdür. Allah<br/>onu berzah âlemine nakleder, ama ölü olduğundan dolayı değil. Çünkü şehid ölü değil,<br/>öldürülmüştür. İşte kendisine önem verilen bu kimse de nefisle savaşmaktan ibâret olan<br/>büyük cihadda nefsini öldürdüğü için Allah Teâlâ onu hükmen şehid olma şerefi ile<br/>mükâfatlandırır ve kendisine dünya hayatında iken berzah âleminde vekâleten bulunma<br/>görevi verir. Onun ölümü mânevîdir ve nefsine karşı gelmekten ibârettir.<br/>
<i>“Allah, yaptıklarınızdan haberdardır.”</i><b> </b>Ve sizi ona göre cezâlandıracak veya<br/>
mükâfatlandıracaktır. Şâyet iyilik yaptı iseniz iyiliğinizin, kötülük yaptı iseniz<br/>kötülüğünüzün karşılığını verecektir. O halde iyilikte yarışınız ve gelecek olan şey için<br/>hazırlanınız.<br/>
<b>Kâşânî </b>şöyle demiştir: İmânın hükmü Allah sevgisinin her sevginin üstünde<br/>
olmasıdır. O halde dünya ve diğer şeylerin sevgisi sıkı sıkıya onlara ve servetlerine<br/>bağlı bulunduğundan dolayı Allah sevgisinin üstünde olmasın ki, onların sevgisiyle<br/>Allah’ın rızâsından mahrum kalmayasınız. O takdirde de yeriniz cehennemde olur. Bu<br/>sebeple de çok çabuk yok olan yerde fıtrî kabiliyetinizi yitirir, zarar edersiniz. Sağlıklı<br/>iken ve ihtiyacınız var iken mallarınızı ve servetinizi Allah yolunda harcayarak<br/>onlardan sıyrılınız ki, kendiniz için fazilet, üstünlük ve nefsiniz için nurlu bir heyet<br/>olsun. Çünkü Allah yolunda harcamak, şâyet cömertlik ve dünya varlığından sıyrılıp<br/>kurtulmak için olursa faydalı olur. Ölüm gelip çattığı zaman ise mal artık vârislerindir,<br/>insanın kendisinin değildir, onu tasadduk etmenin bir yararı olmaz. Hasret, pişmanlık ve<br/>cehâletle ecelinin geciktirilmesini temenni etmek bir şey sağlamaz. Bu kimse îmân<br/>iddiâsında ve âhirete kesin inandığını söylemesinde doğru olsaydı, ölümün kaçınılmaz<br/>olduğuna, hikmetiyle Allah’ın belirli bir zaman için takdir etmiş olduğuna ve<br/>geciktirilmesi mümkün bulunmadığına kesin olarak inanır ve ölüm gelip çatmadan önce<br/>gerekli hazırlığını yapmış olurdu. Çünkü insan sonunun nasıl olacağını bilemez. Bunun<br/>için, “İnsanların elbisesine güvenip aldanma, sonun ne olacağı bilinmez.”denilmiştir.<br/>
<i>Miskin gönlüm her ne kadar çok şey bilirse de<br/>Âkıbet bilgisine gelince âciz kalır.</i><br/>
Bir hadis-i şerifte şöyle buyrulmuştur: “<i>İnsanın hayatında bir dirhem sadaka</i><br/>
<i>vermesi, ölüm geldiğinde vereceği sadakanın bin mislinden hayırlıdır.”</i><a href="RuhulBeyans.html#9616">[150] </a>Diğer bir<br/>hadiste de: “<i>Ölmek üzere iken sadaka veren kimse doyduktan sonra elindekini hediye<br/>veren kimse gibidir” </i>buyurulmuştur<a href="RuhulBeyans.html#9616">.[151]</a><br/>
<b>Ebû Hureyre</b> (r.a.)’den rivâyet edildiğine göre şöyle demiştir: Bir adam “Ey Allah’ın<br/>
Rasûlü!Sevap bakımından en büyük sadaka hangisidir?” diye sordu. Rasûlullah (s.a.)<br/>şöyle buyurdu: “<i>Sıhhatli, dünya servetine karşı son derece istekli ve yoksulluktan<br/>korktuğun ve zenginlik emeli beslediğin halde verdiğin sadakadır. Sakın, can<br/>boğazına geldiğinde şunu filana, bunu da filana verin, diyeceğin zamana erteleme.<br/>Çünkü o mal artık vârisindir.”</i><a href="RuhulBeyans.html#9616">[152]</a><br/>
