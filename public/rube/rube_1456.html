<a name=1457></a>olmaktır. İhtiyacı olan her müslümanla kendisine değer veren kimseler arasında şefâatçi<br/>olmak, gücü yettiği kadar müslümanın ihtiyâcını görmeye çalışmak İslâm’ın, müslüman<br/>olmanın gerektirdiği haklardandır.<br/>
<b>Sa’dî</b> (k.s.) şöyle der:<br/>
<i>Eğer Hakk’ın tevfîki olmazsa, bir hayır ulaşır mı?<br/>Durum böyle iken hangi kuldan bir başkasına hayır ulaşır?<br/>Taat ve ibadet edenlerden beklenen,<br/>İbadet ve tâatsiz olanlara şefaat etmeleridir.</i><br/>
Müslüman için dua etmek de güzel şefâattendir. Çünkü bu dua, Allah Teâlâ nezdinde<br/>
aracılık etmek demektir. Hz. Peygamber (a.s)’ın şöyle buyurduğu rivâyet edilmiştir:<br/><i>“Kim müslüman kardeşi için onun gıyâbında duâ ederse, bu duâsı kabûl edilir ve bir<br/>melek ona “Aynısı sana da olsun” der.<a href="RuhulBeyans.html#1466">”</i>[92]</a> hadîs, âyette va’d edilen payın miktarını<br/>açıklamaktadır. Müslümana bedduâda bulunmak ise bunun tersidir. Gıyâben yapılan<br/>duâya icâbet edilmesi, tamahkarlık ve gösteriş şâibesinden uzak olduğu içindir. Bir<br/>kimsenin yanındaki birine edeceği duâ ise nâdiren bu şaibelerden uzak olur. Bir kimse<br/>yanında olmayan birisine ancak Allah için, samîmî olarak duâ eder. Onun için de<br/>makbûl olur.<br/>
Gerek namazda gerekse namaz dışında Hz. Peygamber (s.a.v)’e salavât getirmek,<br/>
salavât getiren kulun Peygamberimiz için gıyaben ettiği bir duâdır. Hz. Peygamber<br/>(s.a.v.) kendisine salavât getirilmesini teşvik etmiş, Allah Teâlâ da şu âyetle bunu<br/>emretmiştir: <i><b>“Allah ve melekleri Peygamber’e çok salât ederler. Ey îmân edenler!<br/>Siz de ona salât edin ve büyük bir teslîmiyetle selâm verin.”</b></i> (el-Ahzâb, 33/56)<br/>
Hanefîler, Hz. Peygamber (a.s)’ın tertemiz ruhuna Fâtiha okumayı bu sebeple câiz<br/>
görürken, Şâfiîler ise bunun Hz. Peygamber’in kusur işlemiş olduğunu akla getireceği<br/>için menetmişlerdir. Bu yüzden peygamberlerin adı geçtiği zaman Rahmetullâhi aleyhim<br/>“Allah’ın rahmeti üzerlerine olsun” değil, <i>“Aleyhimü’s-selâm”</i> “Onlara selâm olsun”<br/>denilir. Bu görüşe: “Fâtiha okumanın faydası okuyanadır, zarar bunun neresinde?”<br/>diyerek cevap verilebilir.<br/>
<i>“Allah, her şeyi gözetip karşılığını vericidir.”</i> İyi ve kötü her şeyin mükâfât ve<br/>
cezâsını verir. Âyetin sonundaki <i>“mukît” </i>kelimesi güçlü anlamına geldiği gibi şâhid ve<br/>koruyucu anlamına da gelir.<br/>
<b>İmam Gazâlî</b> <i>“Şerhü’l-Esmâi’l-Hüsnâ”</i> adlı eserinde şöyle der: <i>“el-Mukît”</i>in<br/>
mânâsı, gıdâları yaratıp bedenlere ve kalplere ulaştıran demektir. Bedenlerin gıdâsı<br/>yiyecekler, kalplerin gıdâsı ise marifettir. Buna göre “el-Mukît” ‘rızık veren’ mânâsına<br/>olmaktadır. Şu kadar var ki bu kelime, Râzık (rızık veren) kelimesinden daha husûsîdir.<br/>Çünkü rızık, <i>“kût”</i>ü yâni yiyecek şeyleri de ondan başka şeyleri de içine alır. “<i>Kût”</i>,<br/>bedenin ayakta durabilmesini asgarî olarak sağlayan yiyeceklerdir.<br/>
<i>“el-Mukît”</i>in mânâsı, bir şeye hâkim olup güç yetiren de olabilir. Hâkimiyet, ancak<br/>
