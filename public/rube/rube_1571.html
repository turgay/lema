<a name=1572></a><img src="RuhulBeyan-1572_1.jpg"/><br/>
<img src="RuhulBeyan-1572_2.jpg"/><br/>
<img src="RuhulBeyan-1572_3.jpg"/><br/>
<img src="RuhulBeyan-1572_4.jpg"/><br/>
<img src="RuhulBeyan-1572_5.jpg"/><br/>
Onlar Allah katında zelil kimselerdir. <i>“Bilsinler ki bütün izzet yalnızca Allah’a âittir.”<br/></i>Durum onların zannettikleri gibi değildir. Onların görüşleri bâtıl olup ümitleri boşa<br/>çıkacaktır. Şerefin tamâmı Allah Teâlâ’nın katındadır. Allah Teâlâ’nın kendileri için<br/>şeref ve üstünlük yazdığı Allah dostlarından başkası için şeref ve üstünlük yoktur.<br/>
Allahu Teâlâ bu hususda <i>“<b>Şeref, Allah’a, Rasûlüne ve mü’minlere aittir.”</b></i><br/>
(Münâfikûn, 63/8) buyurmuştur. Bu âyet, şeref vermenin noksanlardan münezzeh olan<br/>Allah’dan başkasına âit olamayacağını ve bu şerefden başkasının faydalanmasının<br/>imkansız olduğunu belirtmektedir.<br/>
<i> </i><br/>
<i> </i><br/>
<b>140- O <i>(Allah), </i></b><b>Kitap’ta size şöyle indirmiştir ki: Allah’ın âyetlerinin inkâr</b><br/>
<b>edildiğini yâhut onlarla alay edildiğini işittiğiniz zaman, onlar bundan başka bir söze<br/>dalıncaya <i>(konuya geçinceye) </i></b><b>kadar kâfirlerle berâber oturmayın; yoksa siz de<br/>onlar gibi olursunuz. Elbette Allah, bütün münâfıkları ve kâfirleri cehennemde<br/>toplayacaktır.</b><br/>
<i>“O </i>(Allah), <i>Kitap’ta şöyle indirmiştir ki:”</i> Buradaki hitap münâfıklaradır.<br/>
Müfessirler şöyle demişlerdir: Mekke müşrikleri toplantılarında Kur’an’dan alaylı bir<br/>şekilde bahsediyorlardı. Bu hususta Allah Teâlâ Mekke’de nâzil olan En’am sûresinde<br/>şu âyeti inzal buyurmuştur: <b>“Âyetlerimiz hakkında ileri geri konuşmaya dalanları<br/>gördüğün zaman, onlar başka bir söze geçinceye kadar onlardan uzak dur.”</b> (6/68)<br/>Ayrıca Mekke’deki müşriklerin yaptığı bu münâsebetsizliği Medîne’li yahûdî hahamlar<br/>da yapıyordu. Münâfıklar onlarla berâber oturuyor onların batıl sözlerine katılıyor,<br/>muvâfakat ediyorlardı. Allah da bu münâfıklara hitaben <i>“Allah Kitap’ta size indirmiştir<br/>ki...”</i> âyetini indirdi. Yani Allah daha önce size öyle yapmayın diye Mekke’de de âyet<br/>indirmişti. Ayrıca âyet, Peygamber (s.a.v.)’e indirilen Kur’an’daki hitap ona yöneltilmiş<br/>olsa bile umûmu şâmil olduğuna delâlet eder.<br/>
<i>“Allah’ın âyetlerinin inkar edildiğini yâhut onlarla alay edildiğini işittiğiniz</i><br/>
<i>zaman, onlar bundan başka bir söze dalıncaya kadar onlarla berâber oturmayın.”<br/></i>Âyetten anlaşılmaktadır ki, onlardan yüz çevirip onlarla oturmamanın sebebi onların<br/>Allah’ın âyetleriyle alay etmelerini bilmeleridir. Öyle ise onlar inkar ve alayın dışında<br/>bir söze daldıkları zaman onlarla sohbet etmek câizdir. Âyet şuna da delalet etmektedir:<br/>Onlardan yüz çevirmekten kasıt, sâdece kalben değil bizzat yüz çevirerek onların<br/>yanından kalkmak sûretiyle onlara muhâlefet etmektir.<br/>
