<a name=6756></a><i>Akl-ı selîm gözüne görünür,<br/>Onun “hâ” harfi, iki “mîm” harfi arasındadır.<br/>Hûrî yüzü gibi onun (hâ’nın) kenarından<br/>İki küpesi (mîmlerin yuvarlağı) peydâ oldu.<br/>Veya iki halka, anber sakalından<br/>Yüzünden görünmekte idi.<br/>En sonda gelen dâl harfi,<br/>Elin üstüne nazla gönül bağlamış.</i><br/>
Bir hadîste şöyle buyrulmuştur: “<i>Kimin bir oğlu olur da o kişi beni sevdiği ve</i><br/>
<i>ismimden bereket umduğu için oğluna Muhammed adını verirse o kişi de oğlu da<br/>cennettedir.</i><a href="RuhulBeyans.html#6782">[224]<i> </i></a><i>Kimin eşi hâmile olur, doğacak çocuğa Muhammed adını koymaya<br/>karar verirse Allah ona bir erkek evlâd ihsân eder. Kimin çocuğu doğup yaşamıyorsa<br/>bu kimse bir oğlu olursa adını Muhammed koyacağına Allâh’a söz verirse doğan<br/>çocuk yaşar.</i><a href="RuhulBeyans.html#6782">”[225]</a><br/>
Muhammed isminin özelliklerinden birisi de üzerine zikredildiği yemeğin<br/>
bereketlenmesidir. Bu isimle başlanan müşâvere ve benzerleri için de aynı durum söz<br/>konusudur. Bu isme ve sâhibine tâzim göstermek gerekir.<br/>
<i>Mecmau‘l-letâif</i>’te nakledilmiştir ki: “Ayâz’ın Muhammed isminde bir oğlu vardı.<br/>
Onu (Gazneli) Sultan Mahmud’un hizmetçisi yapmıştı. Bir gün sultan abdesthâneye<br/>doğru giderken: “Ayaz’ın oğluna söyleyin, tahâret suyu getirsin!” dedi. Ayaz bu sözü<br/>duydu ve: ‘Acaba oğlum ne suç işledi de sultan onun ismini ağzına almayıp “Ayaz’ın<br/>oğlu” ifâdesini kullandı’ diye düşündü. Sultan abdest aldı, dışarı çıktı, Ayaz’a baktı, onu<br/>düşünceli olarak gördü. “Yüzündeki üzüntü eseri de nedir?” diye sordu. Ayaz tevâzu<br/>ile: “Bu kulun oğlunu kendi adı ile çağırmadınız, ondan bir edepsizliğin sâdır olmuş<br/>olmasından ve zât-ı devletinizin ona darılmasından korktum.” dedi. Sultan tebessüm etti<br/>ve buyurdu ki: “Ey Ayaz! Gönlünü rahat tut! Ondan beni darıltacak bir şey vâki olmuş<br/>değildir. Sadece abdestim yoktu ve onun “Muhammed” ismini abdestsiz olarak ağzıma<br/>almaktan utandım. Çünkü bu isim Hz. Peygamber’in ismidir.”<br/>
<i>Ağzımı bin defa misk ve gül suyu ile yıkasam,<br/>Yine de ismini anmayı âdâba uygun bulmam.</i><br/>
İsrâiloğulları’ndan bir adam yüz sene Allâh’a isyân etti. Ölünce adamı bir çöplüğe<br/>
attılar. Allah Teâlâ Mûsâ (a.s.)’a: ‘Adamı oradan çıkar ve cenaze namazını kıl’ diye<br/>vahyetti. Mûsâ (a.s.): “Allâh’ım! İsrailoğulları bu adamın yüz sene isyan ettiğine<br/>şâhiDlik ettiler.” dedi. Allah Teâlâ Mûsâ (a.s.)’a: “Evet öyle. Ancak bu adam Tevrat’ı<br/>açtığında orada Muhammed ismine bakar, onu öper ve gözlerinin üstüne koyardı. İşte<br/>bundan dolayı ben ona yaptığının mükâfâtını verdim, onu bağışladım ve onu yetmiş hûri<br/>ile evlendirdim.” buyurdu.<br/>
