<a name=10377></a><img src="RuhulBeyan-10377_1.jpg"/><br/>
<img src="RuhulBeyan-10377_2.jpg"/><br/>
<b>7. Onu ikinci üflemenin takip ettiği gün,<br/></b>Yani birinciyi izleyen ikinci üflemenin olduğu gün -ki bu ikinci üfleme birinciden<br/>
sonra olacaktır- bu sonralık <i>râdife</i> kelimesinin yapısından anlaşılmaktadır. Çünkü<br/>arapçada <i>redife</i> veya <i>redefe</i> fiili “birşeyi ardından izlemek” anlamına gelmektedir.<br/>Kelimenin yapısındaki bu anlamdan dolayı <i>Kamus</i>’ta ifâde edildiği üzere “birisinin bir<br/>kişiyi bineğinin terkisine alması” bu kökten türeyen <i>erdefe</i> fiiliyle anlatılır. Âyet<br/>metnine geri dönecek olursak bu cümle altıncı âyette geçen <i>er-râcife</i> kelimesinden<br/>mukadder haldir ve o günün, dirilme gününün zarfı olduğunu vurgulamaktadır. Buna<br/>göre âyete mânâ vermek gerekirse şöyle deriz: “Sizler, kendisini ikinci üflemenin takip<br/>ettiği sura birinci kez üflendiği gün mutlaka dirileceksiniz; bundan önce değil.” Çünkü<br/>bu zaman, içinde iki üflemenin meydana geleceği akıp giden zamandan ibarettir. Sura<br/>birinci üflemeyle ikinci üfleme arasında kırk yıllık bir süre vardır. Nitekim <i>Keşşaf</i>’ta<br/>bu âyet-i kerime şöyle tefsir olunuyor: Sizler içinde iki üflemenin vaki olacağı o geniş<br/>vakitte diriltileceksiniz. İşte onlar bu geniş süre içinde diriltileceklerdir. Bu, ikinci<br/>üfürülme vaktidir.<br/>
<i>el-İrşad</i>’da şöyle deniyor: Öldükten sonra dirilme sâdece sura ikinci kez<br/>
üfürüldüğünde gerçekleşeceği halde bunun uzun bir zaman olarak değerlendirilmesi, o<br/>günün korkunçluğunu ve bu günde iki büyük korkunç olayın meydana geleceğini<br/>vurgulamak içindir. Çünkü sura birinci kez üfürüldüğünde ölmeyen hiçbir diri<br/>kalmayacaktır. İkinci kez üfürüldüğünde ise ne kadar ölü varsa tümü dirilip ayağa<br/>kalkacaktır.<br/>
<b>8. <i>(O gün)</i></b><b> yürekler tir tir titrer.<br/></b>Sura iki kez üfürülmenin gerçekleştiği <i>“o gün yürekler”</i> kötü amellerinden ve çirkin<br/>
fiillerinden dolayı <i>“tir tir titrer.”</i><br/>
Bu âyetin başındaki <i>kulûb</i> kelimesi mübtedâdır. Arapça dilbilgisi kurallarına göre<br/>
başında “el” takısı olmayan kelimeler mübtedâ olamazlar. Ancak burada olduğu gibi<br/>“el” takısı almayan kelime bir sıfat almış ise o zaman tahsis görmüş olacağından<br/>mübtedâ olabilir. Kelimenin sonundaki <i>tenvin</i> -her ne kadar karşı çeşit zikredilmemiş<br/>ise de- çeşit bildirme tenvini olarak yorumlansa dahi farketmez. Çünkü mânâ, çeşit<br/>bildirme şeklindedir. <i>Kulûb</i> kelimesinin sonundaki tenvinin “teksir/çokluk bildirme”<br/>olduğunu söylemek ve onu böyle yorumlamak da mümkündür. Tıpkı “şerrahetün zâ<br/>nâbin/tırnaklı obur” cümlesinde olduğu gibi. Herhangi bir şeyin şanını yüceltmek, onun<br/>keyfiyetini açıklamakla olduğu gibi, kemmiyetini bildirmekle de ifâde olunabilir. Bütün<br/>bu açıklamalarımızın ardından âyet-i kerimeye mânâ vermek gerekirse şöyle diyebiliriz:<br/>“O gün bir çok kalpler veya o gün âsi olan kalpler amellerinin kötülüğünden ve<br/>
