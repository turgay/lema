<a name=9409></a><b>Şeyh İzzüddin b. Abdisselam,</b> dilin âfetleri bölümünde şöyle demiştir: Bâtıl ve<br/>
yanlış sözlere dalmak ve günah sözler söylemek dilin belâlarındandır. Cinsel ilişki<br/>hallerinden, şarap oturumlarından, zâlimlerin yaptıkları haksızlıklardan ve sapık<br/>mezheplerden bahsetmek gibi. Ashâb-ı kirâm arasında geçen ihtihafları anlatmak da<br/>böyledir.<br/>
<i>Ey gönül! Eğer benden bir öğüt istersen<br/>Git de Mustafa (s.a.)’in ashabına gönlünü bağla<br/>Onların hepsinin de şânı yücedir<br/>Hâlini arz ederek onlardan şefâat dile.</i><br/>
Bâzı işâret ehli muhterem kişiler demişlerdir ki: “Rabbimiz! Bizi ve bizden önce<br/>
gelip geçmiş îmanlı kardeşlerimizi bağışla” duâsının mânâsı, “Ey Rabbimiz!<br/>Varlığımızın zâlimlerini, yüce varlığının nuru ile ört. Bizden önce gelip geçmiş îmanlı<br/>kardeşlerimizin varlıklarını da yüce varlığının nuruyla ört. Onlar da nefis köyünden ruh<br/>şehrine yolculukta ve sülûkte öncü olan kalb, ruh ve sırdır. Bu sülûk, mümkün olan<br/>varlığın fânî oluşu, varlığı kendinden olan Cenab-ı Hakk’ın varlığını gerektirdiğine<br/>inanmak sûretiyle olur. Ve kalplerimize mümin kardeşlerimizin kardeşliğine karşı ikilik<br/>ve başkalık şüphesi sokma! Çünkü Allah Teâlâ: <i><b>“Mü’minler ancak kardeştirler”</b></i> (el-<br/>Hucurat, 49/10) buyurmuştur. Birlikte yaşayabilecek kesreti müşahede edebilen Sen,<br/>son derece şefkatlisin! Birliğin kesretle açık ve güçlü olabileceğini görene de son<br/>derece merhametlisin! Âyette <i>Rabbenâ</i> lafzının tekrarı, Allah’a karşı aczin, tevâzuun ve<br/>itâatin tam ve kâmil olduğunu göstermek içindir. Bir rivâyette: “Kendisine bir iş isabet<br/>eden kimse beş kez Rabbenâ/Rabbimiz! diyerek Allah’a sığınırsa, Allah onu<br/>korktuğundan kurtarır” denilmiştir.<br/>
<b>Fahruddin Râzî</b> şöyle demiştir: Duâ ederken Allah Teâlâ’yı öncelikle zikretmek aklın<br/>
gereğidir. Çünkü, ruh cevherine göre Allah Teâlâ’yı ululamak ve övmek sûretiyle<br/>anmak, bakıra göre en büyük kimya gibidir. İksirin en küçük bir damlası bakır âlemine<br/>düştüğünde nasıl tamamı altın oluverir; hâlis altına dönüşürse, bunun gibi Celâl olan<br/>Allah Teâlâ’nın mârifeti iksirinden bir zerre ruh cevherine düştüğünde safilik ve bir<br/>parlaklık kazanır, aydınlığın zirvesine yükselir. Bu duruma ulaşınca ruh, gücünün en<br/>yüksek, etkileyiciliğinin de en olgun mertebesine erer. İstenen şeyin O’nun katında hazır<br/>olması, en kuvvetli ve tam bir şekilde gerçekleşir. Bundan dolayı duânın başına hamd<br/>ve övme getirilir. Kur’an’da gelen duâlar çoğunlukla Rab kelimesi ile zikredilmiştir. Bu<br/>sebeple kulun, öncelikle Allah Teâlâ’nın, kendisini yokluktan var edip bağışlarının aslı<br/>olan varlık âlemine çıkarmasını zikretmesi ve an be an Allah Teâlâ’nın kendisini eğitip<br/>terbiye etmesini düşünmesi gerekir.<br/>
Rasûlullah (s.a.)’in duâlarına gelince, çoğunun başlangıcı “Allahümme” (Allahım)<br/>
kelimesiyledir. Çünkü o kelime, Allah’ın câmi isminin mazharı, bütün ilâhî isimlerin<br/>yansımasıdır. Efendimiz çoğu kere Allah’ın güzel isimlerinin ikisini bir araya getirerek<br/>
