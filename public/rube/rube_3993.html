<a name=3994></a><img src="flower_sep.jpg"/><br/>
<img src="RuhulBeyan-3994_2.jpg"/><br/>
<img src="RuhulBeyan-3994_3.jpg"/><br/>
<i>el-Kevâşî</i>’de ise şöyle der: “Derler ki: Îman, ağaca benzetildi. Çünkü bir ağacın<br/>
mutlaka sâbit bir kökü, bunun üzerine kaim bulunan dalları ve yüksekte bir tepesi<br/>bulunur. İşte îmân da böyledir. İman için de mutlaka kalb ile tasdik, dil ile ifâde ve<br/>beden ile amel bulunması zarûrîdir.”<br/>
<b>Ebu’l-Leys</b> de şöyle der: “Ârif bir müminin kalbindeki ma‘rifet sâbittir. Hatta yere<br/>
iyice kök salmış bir ağaçtan bile daha sâbittir. Çünkü bu ağaç kesilebilir, ama ârifin<br/>kalbindeki ma‘rifeti oraya koyandan başka hiç kimse söküp atamaz.<br/>
<b>27. Allah îmân edenleri dünyâ hayâtında da âhirette de sağlam sözle tesbit eder.</b><br/>
<b>Allah zalimleri saptırır ve Allah dilediğini yapar.</b><br/>
<i>“Allah îmân edenleri dünyâ hayâtında da” </i>yâni ölümden önce de <i>“âhirette de”</i> yâni<br/>
gerek âhiret âlemine dâhil olan ve âhiret menzillerinin ilki olan kabirde Münker-Nekir<br/>suâl sorduğunda gerekse öteki uhrevî merhalelerde <i>“sağlam sözle” </i>yâni kelime-i tevhîd<br/>ile <i>“tesbit eder.”</i> Çünkü kelime-i tevhîd mü’minin kalbinde iyice yer etmiş haldedir.<br/>Nitekim <b>Kâşifî </b>şöyle der:<br/>
“Sağlam söz” <i>Lâ ilâhe illallah Muhammedü’r-rasûlullah</i> sözüdür ki Hak Teâlâ<br/>
mü’minleri onun üzerinde sâbit kılar.”<br/>
Allah îmân edenleri dünyâ hayâtında sağlam sözle tesbit eder. Onlar bir belâya<br/>
mübtelâ kılındıkları zaman türlü türlü işkencelere tâbi tutulsalar bile sebat edip<br/>dinlerinden dönmezler. Tıpkı Zekeriyya, Yahya, Cercis, Şem’un ile Ashab-ı Uhdûd<br/>(hendek sâhipleri) tarafından öldürülen, vücutları demir taraklarla taranan mü’minler<br/>gibi bazı peygamberler ve salih zâtlar gibi.<br/>
<b>Müftî Sa‘dî</b> şöyle der: “Rivâyete göre <b>Cercîs</b> havârîlerdendi. Allah ona ölüleri<br/>
diriltebileceği ismi öğretmişti. Musul’da da putperest bir zorba vardı. Cercis bu zorbayı<br/>sâdece Allah’a kulluk etmeye davet etti. Zorba adamlarına Cercis’i yakalamalarını<br/>emretti. Adamlar Cercis’in el ve ayaklarını bağladılar.<br/>
Zorba demir tarakların getirilmesini emretti. Göğsü ve kolları tarandı, sonra da<br/>
üzerine tuzlu su döküldü. Fakat Allah onu sabrettirdi.<br/>
Bu sefer çivi getirtip gözlerini ve kulaklarını çiviletti. Allah Cercis’e yine sabır<br/>
verdi. Zorba bakır dolu bir kazan hazırlatıp altının tutuşturulmasını emretti. Bakır eriyip<br/>kazan bembeyaz kesilene kadar altını yaktılar. Sonra Cercis’i içine attılar. Ancak Allah<br/>onun serin ve esenlik olmasını sağladı. Hatta Cercis’i lîme lîme kestikleri halde Allah<br/>Teâlâ ona tekrar can verdi. O da zorbayı ve kavmini Allah’a dâvet etti.<br/>
Ne var ki bu zorba hükümdarın yine îmân etmemesi üzerine Allah altını üstüne<br/>
