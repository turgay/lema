<a name=10884></a><img src="RuhulBeyan-10884_1.jpg"/><br/>
<img src="RuhulBeyan-10884_2.jpg"/><br/>
<img src="RuhulBeyan-10884_3.jpg"/><br/>
<img src="RuhulBeyan-10884_4.jpg"/><br/>
<i>Zayıfı da yer, semizi de koymaz hiçbir şey,<br/>Onun bir tüyünü bile bırakmaz iki kanatlı kuşa!<br/>Kureyş de böyledir karada işte,<br/>Beldeleri yer hızlı bir yiyişle!<br/>Nebîleri var onların, âhir zaman Nebîsi,<br/>Yayacak Kureyş içinde katli ve yaralayışı!</i><br/>
<i>Kâmûs’</i>un açıklamasına göre, Arapçada <i>“karaşe”</i> fiili kesmek, oradan buradan<br/>
toplamak, bir araya getirmek, birbirine geçirmek, katmak demektir. Kureyş kelimesi işte<br/>bu kökten ve bu mânâdan türemiştir. Çünkü onlar da Harem-i Şerif’te toplanmışlardır.<br/>Veya onlar ticâret için toplanıyor, malları bir araya getiriyor ve onları satın alıyorlar.<br/>Ya da bir gün Nadr b. Kinâne elbisesi içinde toplanmış ve onlar da “takarraşa/toplandı”<br/>demişlerdi, bu sebeple onlara Kureyş denilmişti. Veya Nadr b. Kinâne kavminin yanına<br/>gelmiş, kavmi “Sanki o çok şiddetli bir hamle gibi” dedikleri için kavmi bu ismi<br/>almıştır. Veya Kusayy için, “el-Kureşî” lakabı kullanıldığı veya onlar hacıları birer<br/>birer kontrol edip ihtiyâçlarını giderdikleri için bu isimle isimlendirilmişlerdir. Veya<br/>köpek balığının ism-i tasğîri ile isimlendirilmişlerdir. Bu hayvan denizde yaşar ve diğer<br/>bütün deniz hayvanları ondan korkar. Veya Kureyş b. Yahlüd b. Ğalib b. Fihr’e nisbeten<br/>bu ismi almışlardır. Bu zat onların kervanlarının başında idi. Bu sebeple ondan<br/>bahsederken, “Kureyş’in kervanı geldi. Kureyş’in kervanı yola çıktı” gibi ifâdeler<br/>kullanıyorlardı. Bu kelimenin ism-i mensûbu ise, “Kureşî” ve “Kureyşî” şeklindedir.<br/>
<b>2. Evet, kış ve yaz seyahatleri onlara kolaylaştırıldığı için,<br/></b>Bu cümle birinciden bedeldir. <i>“Rıhle”</i> göçmek, yola çıkmak anlamınadır. “Ruhle” ise<br/>
yolculuğa çıkılan istikamet demektir. Rıhle kelimesinin aslı, kuvvetli deve mânâsına<br/>gelen râhile üzerinde gitmek demektir. Sonra bu fiil, her türlü yürüyüş için kullanılır<br/>olmuştur.<br/>
Kelime ile, yaz ve kış yolculuğu olmak üzere iki yolculuk kasdedildiği hâlde, ikil<br/>
değil de tekil gelmiştir. Çünkü karışıklığa düşme tehlikesi yoktur ve bu kelime cins<br/>ismidir. Cins isimleri tek için kullanılabileceği gibi, çoğul için de kullanılır. <i>Îlâf<br/></i>kelimesinin ilk kullanımında mef’ul gelmeyişi, sonra da mef’ullü kullanımı ile bundan<br/>bedel getirilişi, onun şânını yüceltmek, o konudaki nîmetin büyüklüğünü hatırlatmak<br/>içindir.<br/>
