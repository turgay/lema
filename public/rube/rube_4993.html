<a name=4994></a>değmesi de böyledir.<br/>
Bu hususta Mûtezile’nin görüşü şöyledir: Sihir, hakîkati olmayan sadece bir<br/>
gösteridir. Sebebi el çabukluğu veya nasıl hile yapıldığını gizlemek olan bir göz<br/>boyamadır.<br/>
Biz Ehl-i sünnet’e göre bunun iki yönü vardır: Birincisi onun mümkün olduğuna,<br/>
ikincisi de fiilen meydana gelişine dâirdir.<br/>
Birincisine gelince; sihir, olması mümkün olan işler cümlesindendir ve Allâh’ın<br/>
kudreti dâiresindedir. Çünkü netice îtibarıyla sihri de yaratan Allah’tır. Büyücü burada<br/>ancak fâil ve kâsibdir. Bu konuda fakihlerin icmâı vardır. İhtilâf ancak onun<br/>hükmündedir.<br/>
İkincisine gelince; sihir konusunda şu âyettir: <i><b>“Çünkü insanlara sihri ve Babil’de</b></i><br/>
<i><b>Hârut ile Mârut isimli iki meleğe indirileni öğretiyorlardı. ... Onlar, o iki melekten,<br/>karı ile koca arasını açacak şeyleri öğreniyorlardı. Oysa büyücüler, Allâh’ın izni<br/>olmadan hiç kimseye zarar veremezler.” </b></i>(el-Bakara, 2/102) Bu âyette sihrin sırf bir<br/>gösteri ve göz boyama değil, hakîkaten sâbit olduğuna, tesir edenin ve yaratanın<br/>yalnızca Allah Teâlâ olduğuna işâret vardır.”<br/>
Eğer “Mûsâ (a.s.)’ın kıssasındaki <b>“<i>Bir de baktı ki, büyüleri sayesinde ipleri ve</i></b><br/>
<i><b>sopaları, kendisine gerçekten koşuyor gibi görünüyor.</b></i><b>” </b>(Tâhâ, 20/66) âyeti, sihrin<br/>hakîkati olmadığına, onun ancak göz boyama ve öyleymiş gibi gösterme olduğuna<br/>delâlet eder.” denilirse, buna şöyle cevap veririz: Onların yaptıkları sihrin bu göz<br/>boyama ve öyleymiş gibi gösterme olması mümkündür ve bu da gerçekleşmiştir.<br/>Yukarıdaki îtiraz kabul edilse bile sihrin bu sûretteki tesirinin göz boyama olması onun<br/>hiç hakîkati olmadığına delâlet etmez.<br/>
Sihrin meşhur olan beş çeşidi vardır:<br/>1- <i>Tılsım:</i> Semavî tesirlerle yeryüzüne âid ilaçları bir araya getirip onlardan acâyip<br/>
şeyler çıkarmaktır.<br/>
2- <i>Nirenc:</i> “Nîrenk” kelimesinden Arapçalaştırılmış bir kelimedir. O da göz boyama<br/>
ve hayalî bir takım şekiller ortaya koymaktır. Derler ki bu, yeryüzündeki madenlerin<br/>kuvvetlerini birbirine katarak bunlardan acâyip bir şey çıkarmaktır.<br/>
3- <i>Rukye:</i> Bunun bir adı da “efsûn”dur. “âb-sûn” kelimesinin Arapçalaşmış hâlidir.<br/>
Suya üfleyerek büyü yapmaktır. Efsûn yapanlar suya üfledikleri ve onu büyü yapılana<br/>içirdikleri ya da üzerine döktükleri için ona “efsûn” denilmiştir. Rukye yapanın<br/>göğsünden çıkıp yükselen bazı kelimeler olduğu için de ona “rukye” denir. O<br/>kelimelerin bazısı Pehlevîce, bazısı Kıptîce ve bazısı da anlamsız sözlerdir. Rukye<br/>yapanlar bu sözlerin kendilerine ya uykudayken bildirildiğini ya da cinler tarafından<br/>söylendiğini iddia ederler.<br/>
4- <i>Halkatirât:</i> Bu da bazı harflerle karışık şekil ve dâireler çizmektir. Bunu yapanlar<br/>
da bu şekillerin husûsî tesirleri olduğunu savunurlar.<br/>
5- <i>Şa’beze.</i> Buna “Şa’veze” de denir. Bu ilmi ortaya koyan “Şa‘bâze” adlı adamın<br/>
adından Arapçalaştırılmış bir kelimedir. Bu sihir çeşidi el çabukluğu ve göz boyama<br/>
