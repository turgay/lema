<a name=4642></a><img src="RuhulBeyan-4642_1.jpg"/><br/>
<i>Menâkıbu’l-İmami’l-A‘zam</i>’da şöyle der: <i>“Meğâzî</i> sâhibi <b>Muhammed İbn İshak,</b><br/>
Ebû Hanîfe’ye hased ederdi. Çünkü Halife Ebû Cafer Mansur, onu diğer ulemâdan<br/>üstün tutardı. Bunun üzerine Muhammed ibn İshak halifenin yanında Ebû Hanîfe’ye<br/>şöyle dedi:<br/>
“Bir hususta yemin ettikten sonra susan, bir müddet sonra “inşâallah” diyen kişi<br/>
hakkında ne dersin?”<br/>
Ebû Hanife:<br/>“Söze bitişik olmayan; munfasıl istisnâ ile amel edilmez. İstisnâ ancak verilen söz ile<br/>
eş zamanlı/muttasıl olduğu zaman geçerlidir.” dedi.<br/>
Muhammed İbn İshak buna itiraz etti ve “Munfasıl istisnâ nasıl geçersiz olur? Halbuki<br/>
Mü’minlerin Emiri’nin dedesi <b>Abdullah b. Abbas </b>(r.anhümâ), “<i>Unuttuğun zaman<br/>Rabb’ini an</i>” âyetine dayanarak bir sene sonra bile olsa onunla amel edilebileceğini<br/>söylemiştir.” dedi. Bunun üzerine halife:<br/>
“Gerçekten bu ceddim İbn Abbas’ın sözü müdür?” diye sordu.<br/>İbn İshak: “Evet öyledir” diye cevap verdi.<br/>Halife Mansur, Ebû Hanife’ye kızarak:<br/>“Ey Ebû Hanîfe, dedeme muhalefet mi ediyorsun?” dedi.<br/>Ebû Hanife: “İbn Abbas’ın sözünün sahih olmasına karşı gelen bir te’vil vardır” diye<br/>
cevap verdi. Sonra Halife Mansur’a hitâben şöyle dedi: “Bu Muhammed İbn İshak ve<br/>arkadaşları seni hilâfete ehil görmüyorlar. Çünkü sana bey’at ediyorlar, sonra senin<br/>yanından ayrılıp çıkınca “inşâallah” diyorlar ve sana bey’attan çıkmış oluyorlar.<br/>Yanında iken verdikleri yemin kendilerini bağlamıyor” dedi. Halife, bu sözleri işitince<br/>yardımcılarına: “Şu İbn İshak’ı tutun.” diye emir verdi. Onu tuttular ve cübbesini<br/>boynuna dolayarak hapse attılar.<br/>
<i>Muhammed ibn İshâk tartışmada mağlub oldu<br/>Serbest bırakılmanın zıddına mübtelâ oldu</i><br/>
Burada hiçbir şeyden çekinmeden halîfenin huzurunda hakîkati söyleyen İmam-ı<br/>
A‘zam’ın büyüklüğü ortaya çıkmaktadır.<br/>
<b>25. Onlar, mağaralarında üç yüz yıl kadar kaldılar ve dokuz yıl da ilave ettiler.<br/></b>“<i>Onlar</i>” îmanlı gençler<i> “mağaralarında”</i> diri oldukları hâlde uyuyarak <i>“üç yüz yıl</i><br/>
<i>kaldılar.”</i> Bu âyet: “<i><b>Bunun üzerine biz de o mağarada onların kulaklarına nice<br/>yıllar perde koyduk (uykuya daldırdık.)</b></i>” (el-Kehf, 18/11) âyetinde geçen özet bilginin<br/>açıklanması mâhiyetindedir.<br/>
<i>“Dokuz yıl da ilâve ettiler.”</i> Burada üç yüz yıla dokuz ilâve edildiğinin belirtilmesi,<br/>
bu hesaplamanın ehl-i kitabın îtikadı üzere şemsî takvime göre yapıldığına işarettir.<br/>
