<a name=2415></a>kendisiyle gazaya çıkılmamasındadır. Evin uğursuzluğu ise dar oluşunda veya aşırı<br/>sıcak (veya soğuk) oluşundadır. Bu hüküm genel duruma göre verilmiş olup kesinlik<br/>ifade etmez.<br/>
Rasûlullah (s.a.v.), sadece bu üç şeyi zikretmiştir. Çünkü bunlarda, sahiplerine<br/>
ulaşacak pek çok zararlar söz konusudur. Ya da bunlar, insanın imtihan edildiği şeyler<br/>arasında âfete en yakın olanlardır. Zikredilen bu üç şeyden hangisi uğursuz olursa,<br/>kişinin ondan ayrılması gerekir.<br/>
<i>“Uğursuzluk kadında, atta ve evdedir” </i>hadisine, <i>“Uğursuz sayma yoktur.”</i><a href="RuhulBeyans.html#2422">[71]</a><br/>
hadisiyle itiraz edilmiş, <b>İbn Kuteybe </b>de buna şöyle cevap vermiştir: Birinci hadis,<br/>hükmü genel (âmm) olan ikinci hadisi tahsis etmiştir. Yani “Bu üç şeyin dışında uğursuz<br/>sayma yoktur.” demektir.<br/>
Filozoflardan biri, donuk bir şarkıcının sesini işitti ve dedi ki: Kehanetle uğraşanlar<br/>
sanırlar ki, baykuşların ötmesi bir insanın öldüğüne delâlet eder. Eğer bu doğru ise şu<br/>şarkıcının sesi de baykuşun öldüğüne delâlet eder.<br/>
<i>İşitmemem için kulağıma civa akıt/kulağımı tıka<br/>Ya da çıkmam için kapıyı aç</i><br/>
Hükümdarlardan biri zamanında yıldızlar döküldü. Hükümdar bundan endişe duyarak<br/>
müneccimleri ve âlimleri toplayıp onlara durumun ne olacağını sordu. Hiçbir cevap<br/>veremediler. Bunun üzerine şair <b>Cümeyl</b> şu şiiri söyledi:<br/>
<i>“Bu yıldızlar, dökülüp düştüler<br/>Hükümdarın düşmanlarını taşlamak için.”</i><br/>
Böylece yıldızların düşmesini iyiye yormuş oldu. Hükümdar bundan çok memnun<br/>
kalarak ona hediye verilmesini emretti.<br/>
Güzel tefe’ülde bulunmakta ve olayları iyiye yormakta bir beis yoktur. Rasûlullah<br/>
(s.a.v.) bir şeyi iyiye yormayı sever, kötüye yorup uğursuz saymaktan hoşlanmazdı. İyiye<br/>yormak, kişinin kardeşinden duyacağı güzel ve uygun sözdür. Meselâ bir şeyi arayan<br/>kimseye “Ey bulan, ey başaran” gibi sözler işitmesi; seferde olan birinin “Ey doğru<br/>yolunu bulmuş kişi” sözünü duyması veya hasta olan bir adamın “Ey sağlam adam”<br/>sözünü işitmesi bu kabilden iyiye yormadır. Dînen uygun görülen işlerde tefe’ül<br/>meşrûdur. Uğursuz sayma ise yasaklanmıştır.<br/>
Bir şeyi hayra yorma (tefe’ül) ile uğursuz sayma (tıyera)nın her ikisi de bir işin<br/>
akıbeti hakkında bazı emârelerle istidlâlde bulunma oldukları halde aralarında fark<br/>vardır: İnsânî ruhlar, hayvanî ve kuşlara ait ruhlardan daha güçlü ve daha berraktır.<br/>İnsanın dilinden çıkan güzel söz ile istidlâlde bulunmak mümkündür. Kuşların uçması ve<br/>hayvanların hareket etmesi ise böyle değildir. Çünkü onların ruhları zayıftır. Onların<br/>davranışlarıyla herhangi bir şeyin akıbeti hakkında istidlâlde bulunmak mümkün<br/>
