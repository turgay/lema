<a name=6></a><b>SUNUŞ</b><br/>
Rûhu’l-Beyân, tasavvufî tefsir olarak haklı bir şöhrete sahiptir. Gerçi <i>Rûhu’l-Beyân</i><br/>
sâdece tasavvufî bir tefsir değildir. Nitekim <i>Rûhu’l-Beyân</i>’da tefsir geleneğinin rivayet<br/>ve dirayet usûlleriyle, işâret denilen tasavvufî metodun üçü de vardır.<br/>
Bilindiği gibi rivâyet tefsiri; Kur’an’ın âyet, hadis ve sahâbe rivâyetleriyle yapılan<br/>
nakle dayalı yorumlardır. Dirâyet tefsiri; Kur’an’ın dil incelikleri, ilmî mahsûl ve aklî<br/>yorumlarla yapılan açıklamalarıdır. İşârî tefsir ise; gönül sultanlarının rûhî, kalbî ve<br/>gönül zenginlikleriyle Kur’an’ın zâhirî, lâfzî mânâsına uygun olarak ortaya koydukları<br/>bâtınî mânâlar, ilhamlar, keşfî bilgiler ve tasavvufî-işârî yorumlardır.<br/>
İşârî ya da tasavvufî denilen bu tefsir tarzı Kur’an’daki: “<i><b>Allah’tan korkun</b></i>; takvâ<br/>
üzre olun <i><b>ki Allah size öğretsin</b></i>.” (el-Bakara, 2/282) âyeti <i><b>ile “Eğer takvâ üzere<br/>olursanız Allah size furkan;</b></i> <i>iyi ile kötüyü ayırd edecek</i> <i>bir nur<b> verir.” </b></i>(el-Enfal,<br/>8/129) âyetinde işaret edilen mânevî, kalbî fetihlerin ifade ettiği mânâya uygun olarak<br/>gelişmiştir. İlk devirlerde sadece bazı âyetlerin yorumlarından ibaret olan bu tefsirler<br/>zaman içinde bütün Kur’an’ı kapsayacak şekilde gelişmiştir. Bu mânâda en eski<br/>tasavvufî tefsir <b>Ebû Abdurrahman Sülemî </b>(ö. 412/1021)’nin <i>Hakâiku’t-tefsir</i>’i ile<br/><b>Kuşeyrî</b> (ö.465/1072)’nin <i>Letâifu’l-işârât</i>’ıdır. Bu vâdîde yapılan araştırmalar,<br/>sayıları yüzlere ulaşan tefsirin varlığından bahsetmektedir. Doğrusu bu alan zengin bir<br/>kültür mirası olarak kütüphanelerimizde önemli bir yer tutmaktadır. (bk. Süleyman<br/>ATEŞ, <i>Tasavvufî Tefsir Okulu</i>, Ankara 1974)<br/>
Osmanlı döneminde de tasavvuf ve tasavvufî tefsir büyük ilgiye mazhar olmuş bu<br/>
vâdîde pek çok eserler kaleme alınmıştır. Başlangıçtan itibaren Osmanlı padişahlarının<br/>tasavvufa sıcak yaklaşımı, devleti kuran iradenin içinde tasavvufî disiplinin tesiri,<br/>Osmanlı’yı batılı tarih yazarlarına <i>“Derviş Devlet” </i>dedirtecek boyutlara ulaştırmıştır.<br/>Devlet ricâlinin; padişah ve paşaların, ilmiye sınıfının, esnaf ve halk kesimi ile<br/>askeriyenin bir tasavvufî ekole yakınlık duyup bağlanması bunun en ciddi örneğidir.<br/>Nitekim Osmanlı’da ilmiyenin temsilcisi olan medresenin ilk kurucusu <b>Dâvûdî<br/>Kayserî</b>, İbn Arabî ekolüne bağlı bir sûfîdir. İlk Osmanlı Şeyhulislâmı kabul edilen<br/><b>Molla Fenârî</b> bir tarikata bağlı olmanın yanı sıra, İbn Arabî’nin talebesi Konevî’nin<br/>eserlerine şerh yazmıştır. Askeriyenin temel ocağı sayılan Yeniçerilik Hacı Bektaşı Velî<br/>ve Bektaşiliğe bağlıdır. Esnaf ve halk kesimi de meslek guruplarına göre Ahî<br/>zâviyelerine bağlı bulunmaktaydı.<br/>
Osmanlı Şeyhulislâmlarından Kemal Paşazâde tarafından eserleri incelenip hakkında<br/>
“ibrâ-nâme” niteliğinde bir rapor verilen İbn Arabî özellikle bu dönemden sonra<br/>Osmanlı kültür ve edebiyatının bir parçası haline gelmiştir. <i>Rûhu’l-Beyân </i>müellifi<br/><b>Bursalı İsmail Hakkı</b> da XVIII. yüzyılda yaşayan ve <b>İbn Arabî</b> mektebinin sâdık bir<br/>temsilcisidir. Eserini 23 yıl süre içinde önce cemaate vaaz ve takrîrî bir ders olarak<br/>sunmak suretiyle kaleme almıştır. İçinde rivâyet ve dirâyet tefsirine dair açıklamalardan<br/>
