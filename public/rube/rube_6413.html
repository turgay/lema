<a name=6414></a><img src="flower_sep.jpg"/><br/>
Nitekim bazıları şöyle demiştir: “Ben Fars/İran ülkesinde yüz türlü mezhep gördüm,<br/>ancak o yüz mezhebin bu yetmiş iki mezheple hiçbir ilgisi yoktur. Hiçbir yönüyle de<br/>buna benzemez. Bir ülkede bu yetmiş ikinin dışında yüz mezhep varsa, düşün bakalım<br/>âlemde kaç mezhep vardır.”<br/>
Bil ki ateş ehlinden olan bu yetmiş iki mezhebin aslı altı mezheptir: “<i><b>Teşbîh</b></i>, <i><b>ta‘tîl</b></i>,<br/>
<i><b>cebr</b></i>, <i><b>kader</b></i>, <i><b>rafz </b></i>ve <i><b>nasb</b></i>.”<br/>
<b>Teşbîh ehli</b>, Allâh’ı lâyık olmayan, uygunsuz sıfatlarla vasfedip mahlûkata benzettiler.<br/><b>Ta‘tîl ehli</b>, Allâh’ı inkâr edip Allâh’ın sıfatlarını nefy ettiler.<br/><b>Cebr ehli</b>, kulların ihtiyar ve fiillerini inkâr ettiler ve kulluklarını Allâh’a izafe ettiler.<br/><b>Kader ehli</b>, Allâh’ın ilâhlığını kendilerine izâfe ettiler ve kendilerini fiillerinin<br/>
yaratıcısı olarak kabul ettiler.<br/>
<b>Rafza ehli</b>, Ali’nin dostluğu ve sevgisi hususunda aşırı gittiler, Hz. Ebû Bekir (r.a.)<br/>
ve Hz. Ömer (r.a.) hakkında sövüp saydılar ve “Kim Muhammed (a.s.)’dan sonra hemen<br/>Ali’ye bey‘at etmemiş ve onu halîfe ve imam kabul etmemişse îman dâiresinden<br/>çıkmıştır” demişlerdir.<br/>
<b>Nasb ehli</b>, Hz. Ebû Bekr (r.a.) ve Hz. Ömer (r.a.)’e olan sevgilerinde aşırılığa gittiler<br/>
ve Hz. Ali hakkında ta‘n ettiler ve “Kim Muhammed (a.s.)’dan sonra Hz. Sıddîk’a<br/>bey‘at etmez ve onu halîfe ve imam kabul etmezse, îman dâiresinden çıkmıştır.” dediler.<br/>
Bu altı fırkanın her biri on iki fırka oldular, böylelikle yetmiş iki fırka ortaya çıktı. Bu<br/>
mezhepler hâlen mevcuddur ve hepsi de Kur’an ve hadislerden söz ederler. Bunlardan<br/>her biri “Kur’an başından sonuna kadar bizim mezhebimizi açıklamaktadır, ancak halk<br/>bunu anlamazlar.” derler.<br/>
Muhalefet ve ayrılığın esası şuradan kaynaklanmıştır: Halk peygamberlerden<br/>
(aleyhimüsselâm) işitmiştir ki bu mevcudatın bir Rabbi vardır. Herkes Allah ve Allâh’a<br/>mahsus sıfatlar hususunda bir şeye inandılar ve başkalarına anlattılar. Herkes birbirinin<br/>aksine inanmışlardı; hepsi diğerini inkâr ettiler ve kendi inançlarını ispat ve<br/>başkalarının inançlarını nefyetmek için delil ileri sürmeye koyuldular. Zannettiler ki<br/>kendilerinin bütün delilleri doğrudur, diğerlerinin zanları yanlıştır. Çünkü hepsinin<br/>ittifak ettiği “Aklın yolu birdir.” Mademki aklın yolu iki olmuyor, yetmiş üç veya daha<br/>fazlası nasıl uygun olabilir? Bu söz sana bir hikâye ile malum olur, hiçbir şüphen<br/>kalmaz.<br/>
Şöyle bir hikâye anlatılır: Bir şehir vardı, şehrin bütün sâkinleri de kördü. Filin<br/>
hikâyesini işitmişlerdi. Fili görmek istiyorlardı. Onlar bu istek ve arzu içinde iken<br/>günün birinde bir kervan geldi ve o şehrin kapısına kondu.<br/>
O kervanın içinde bir fil vardı. O şehrin halkı fil getirildiğini işittiler. İçlerinde en<br/>
akıllı olana, gidelim fili görelim, dediler.<br/>
Şehirden bir topluluk çıktı ve filin yanına geldi. Biri elini uzattı, filin kulağı geldi<br/>
eline. Kalkan gibi bir şey gördü/hissetti. Bu adam filin kalkan gibi bir şey olduğuna<br/>
