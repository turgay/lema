<a name=4398></a>verilmiştir.<br/>
Rasûlullah (s.a.) devamla şöyle buyurmuştur: “<i>Sonra beşinci semâya yükseltildik.</i><br/>
<i>Cebrâil (a.s.) kapının açılmasını istedi. Bunun üzerine: “Kim o?” denildi. Cebrâil<br/>(a.s.): “Cebrâil.” dedi. “Yanındaki kim?” diye soruldu. Cebrâil (a.s.) da:<br/>“Muhammed’dir.” dedi. Tekrar: “O’na mi‘rac dâveti gönderildi mi?” denildi.<br/>Cebrâil (a.s.): “Evet.” dedi. Ardından bize semânın kapısı açıldı. Bir de baktım ki,<br/>Hârun (a.s.), yarısı beyaz yarısı siyah sakalı neredeyse göbeğine kadar varıyor.<br/>Etrafında da İsrâiloğulları’ndan bir topluluk var, onlara kıssa anlatıyor. Beni<br/>selamladı ve bana hayır duâda bulundu.</i>”<br/>
Harun (a.s.) kavmi arasında sevilen biriydi. Çünkü onlara karşı Mûsa (a.s.)’dan daha<br/>
yumuşaktı. Mûsâ (a.s.)’da biraz sertlik vardı. Bu yüzden kavminden bazı eziyetlere<br/>maruz kalmıştı.<br/>
<i>el-Münâsebât</i>’ta der ki: Rasûlullah (s.a.)’in beşinci semâda kavmi arasında sevilen<br/>
Hârun (a.s.)’la karşılaşması, Kureyş’in ve bütün Arapların Hz. Peygamber (s.a.)’e kin<br/>besledikten sonra O’nu seveceklerini haber vermektedir.<br/>
<b>Vehb b. Münebbih </b>şöyle demiştir: “Yetmiş bir kitapta gördüm ki Allah Teâlâ’nın<br/>
dünyanın yaratılışından sonuna kadar bütün insanlara verdiği akıl, Rasûlullah (s.a.)’e<br/>verdiği akla nisbetle dünya kumları arasında bir kum taneciği mesâbesindedir.”<br/>
Aklın kemâlinden kaynaklanan hususlardan bir kaçı şunlardır: Fazîletleri yapıp<br/>
kötülüklerden kaçınmak, görüşte isâbet, zekâda fetânet, idâre ve tedbir kâbiliyeti ve<br/>güzelliği. Rasûlullah (s.a.) bu hususta kendisinden başka hiçbir beşerin nâil olamadığı<br/>bir dereceye ulaşmıştır. O’nun (s.a.), vahşî hayvanlar gibi bağsız Arap toplumunu<br/>idaredeki mükemmeliyetine hayret etmemek mümkün mü? Onları nasıl yönetmiş,<br/>cefâlarına tahammül etmiş, ezalarına sabretmiş ve sonunda Rasûlullah (s.a.)’e boyun<br/>eğmişler, etrafında toplanmışlar, canlarını ortaya koymuşlar, babalarına ve oğullarına<br/>karşı O’nun uğrunda savaşmışlar, O’nun rızâsı için memleketlerinden hicret etmişlerdir!<br/>
Rasûlullah (s.a.) devamla şöyle buyurmuştur: “<i>Sonra altıncı semâya yükseltildik.</i><br/>
<i>Cebrâil (s.a.) kapının açılmasını istedi. Bunun üzerine: “Kim o?” denildi. Cebrâil<br/>(a.s.): “Cebrâil.” dedi. “Yanındaki kim?” diye soruldu. Cebrâil (a.s.) da:<br/>“Muhammed’dir.” dedi. Tekrar: “O’na mi‘rac dâveti gönderildi mi?” denildi.<br/>Cebrâil (a.s.): “Evet.” dedi. Ardından bize semâ kapısı açıldı. Bir de baktım ki, Mûsâ<br/>(a.s.) ile beraberim. Beni selamladı ve bana hayır duâda bulundu.</i>”<br/>
Mûsâ (a.s.) esmer, uzunca boylu, kılları sert ve gür idi. Öfkelendiği zaman başındaki<br/>
saç, başlığından dışarı taşardı. Belki de öfkesinin fazlalığından başlığı alev alırdı.<br/>Öfkesinin şiddetinden taş onun elbisesini alıp götürünce ona vurmaya başladı, yedi veya<br/>sekiz defa vurdu. Halbuki taşın anlayışı ve idrâki yoktur. Bu ise şöyle îzah edilmiştir:<br/>Taş kaçınca hayvana dönüştü. Hayvan gemi azıya alıp kaçınca sâhibi ona vurarak<br/>terbiye eder. Fakir (<b>Bursevî</b>) der ki: Taş kaçmıştır. Çünkü cansız varlıkların (cemâdât)<br/>da ehlüllaha göre hakkânî/gerçek bir hayatı vardır. Zâhirde bunun eseri görülebilir. Bu<br/>durumda cemâdât, ruh sâhibi olan canlılar hükmünde olur. <i>Mesnevî</i>’nin şu beyitleri<br/>
