<a name=8612></a>zamanda saçını hem kazıtmış, hem de bir kısmını kestirmiş olamaz. Âyetteki ifade,<br/>muhatapların bir kısmının hâlini tamamına nispet etmektedir<b>. </b>Dolayısıyla “vav” atıf<br/>harfi, “saçların kazıtılması ve bir kısmının kesilmesi” hususlarının, sahâbenin her bir<br/>ferdi için aynı anda geçerli olduğunu bildirmez. Bilakis bu iki durumun onların tamamı<br/>dikkate alındığında geçerli olduğunu haber verir.<br/>
Ayrıca âyetteki saçların tamamının tıraş edilmesi ve bir kısmının kesilmesini bildiren<br/>
ifadeler, sahâbenin Mekke’ye giriş durumunu değil, onların ihrâmdan çıkış hâlini<br/>anlatmaktadır. Onda da her ikisi bir arada olmaz. Yani ihramdan çıkan bir kimse saçını<br/>hem kazıtmış, hem de bir kısmını kestirmiş olamaz.<br/>
Âyet-i kerimede “saçın kazıtılması” daha faziletli olduğu için “saçın bir kısmının<br/>
kesilmesi”nden önce zikredilmiştir. Rasûlullah (s.a.) Mina’da iken saçının tamamını<br/>tıraş etmiş ve bu saçları <b>Enes b. Mâlik</b> (r.a.)’ın annesi<b> Ümmü Süleym</b>’in kocası olan<br/><b>Ebû Talha Ensârî </b>(r.a.)’a vermiştir. Hz. Enes (r.a.)’ın ailesi bu saçları kendi aralarında<br/>teberrüken paylaşırlardı. Rasûlullah (s.a.)’in saçını dört kez tamamen tıraş ettiği rivayet<br/>edilmektedir. Günümüzde pek çok yerde, erkeklerin saçlarının tamamını tıraş etmeleri,<br/>Rasûlullah (s.a.)’in şu hadis-i şerifiyle amel etmek için âdet hâline gelmiştir: <i>“Her bir<br/>saçın altında necaset vardır. Bundan dolayı saçınızı hilalleyin ve saçın diplerini iyice<br/>temizleyin.<a href="RuhulBeyans.html#8625">”</i>[143] </a>Saçın tamamının tıraş edilmesi erkeklere mahsûstur. Zira kadınların<br/>saçlarının tamamını tıraş etmeleri “müsle” sayılır ki o da haramdır. Erkeklerin sakalının<br/>tamamını kesmeleri de aynı şekilde haramdır.<br/>
Mekke’ye kimseden korkmaksızın gireceksiniz. Mekke’ye girdikten sonra hiçbir<br/>
kimseden korkmayacaksınız.<br/>
Burada Allah Teâlâ’nın ilminden maksad, gösterilecek olan rüyadan sonra<br/>
gerçekleşecek olan bir hâdiseye dâir fiilî bilgisidir. Yani Allah Teâlâ’nın peygamberine<br/>sâdık rüyayı gösterdikten sonra, doğruluğuna şehadet ettiği rüyanın âyette önce<br/>zikredilmesini gerektiren hikmetlerden sizin bilmediklerinizi fiilî bir ilimle bilmiştir.<br/>
Bu sebeple peygamberine gösterdiği sâdık rüyanın gerçekleşmesinden yani Mescid-i<br/>
Haram’a girmenizden önce “sizin için, gerçekleşmesi yakın olan bir fetih lütfetti.” Bu<br/>fetih, Hayber’in fethidir. <i>Aynü’l-Meânî</i>’de zikredildiği üzere rüyanın üzerinden on beş<br/>gece geçtikten sonra Hz. Peygamber (s.a.) ve müslümanlara bu fetih nasip olmuştur.<br/>
Allah Teâlâ’nın <b>“gerçekleşmesi yakın”</b> diye nitelendirdiği bu fethi çok kısa bir<br/>
zaman içerisinde müslümanlara ikrâm etmesi, Rasûlullah (s.a.)’in gördüğü rüyanın<br/>doğruluğuna delâlet etmesi içindir. Nitekim bu sûrenin 20. âyetinde Hayber’in fethi ve<br/>ganimetlerin lütfedilmesi, ileride mü’minlere pek çok ganimet verileceğine delil olarak<br/>zikredilmektedir.<br/>
Âyetin bir önceki kısmında sahâbenin bilmediği ancak Allah Teâlâ’nın bildiği ifade<br/>
edilen hikmetin, âlimlerin büyük çoğunluğunun zannettiği üzere Mekke fethinin gelecek<br/>seneye tehir edilmesine has kılınmasını fiilin başındaki “Fa” harfi nefyetmektedir.<br/>Çünkü <i>İrşâd</i>’da da zikredildiği üzere Cenâb-ı Allah rüyayı göstermeden önce de bunu<br/>kesinlikle biliyordu.<br/>
