<a name=9126></a><img src="RuhulBeyan-9126_1.jpg"/><br/>
<img src="RuhulBeyan-9126_2.jpg"/><br/>
<img src="RuhulBeyan-9126_3.jpg"/><br/>
<img src="RuhulBeyan-9126_4.jpg"/><br/>
<b>52. İkisinde de her türlü meyveden çift çift vardır.<br/></b>Bir kısmı dünyada tanınan, bir kısmı da kimsenin görmediği, duymadığı tanınmayan<br/>
meyvelerdir. Bir kısmı yaş, bir kısmı kurudur. Biri tatlı, diğeri mayhoştur. İki renkte<br/>olduğu söylenmiştir. Bu çeşitlilik tadda değil, görünüştedir, denilmiştir.<br/>
<b>İbni Abbâs</b> (r.a.) demiştir ki; Ebû Cehil karpuzu denilen bitki de dahil dünyada ne<br/>
kadar acı ve tatlı meyva varsa hepsi cennette bulunacaktır. Ancak orada hepsi tatlı<br/>olacaktır. Zira cennette tâatların tadından yaratılmış olacaklardır. Bu sebeple,<br/>günahların acılığından yaratılmış cehennem zakkumu ve benzeri acı şeyler<br/>bulunmayacaktır. Cennet de Cenâb-ı Hakkın “celal” sıfatının yurdu olduğu için celal<br/>sıfatının gölgesinin eseri olan siyah renk yoktur. Bu cümle “iki cennet” için diğer bir<br/>sıfattır.<br/>
<b>53. Öyleyken Rabbinizin hangi nimetlerini yalanlayabilirsiniz?<br/></b>Bunca lezzetli nimetlerden hangisini yalanlayabilirsiniz?<br/>
<b>54. Hepsi de örtüleri atlastan minderlere yaslanırlar. İki cennetin de meyvesinin</b><br/>
<b>devşirilmesi yakındır.</b><br/>
<i>“Hepsi de örtüleri atlastan minderlere yaslanırlar.”</i> Âyetin mânâsı; muttakîlere iki<br/>
cennet verilir ki kendileri için serilmiş bu yataklara dayanırlar, sultanların oturuşu gibi<br/>rahat bir şekilde otururlar.<br/>
“Füruş” kelimesi, “firaş” kelimesinin çoğuludur. “Oturup uyumak için yere yayılıp<br/>
döşenen yaygı, döşek” demektir. “Betâin” kelimesi, “Bitâne” kelimesinin çoğulu olup<br/>“elbisenin dış yüzünün zıddı, yâni astarıdır.” “İstebrak” kelimesi, atlas denilen kumaşın<br/>kalın kısmıdır. Geniş bir açıklaması Duhân sûresinde geçmiştir. Mânâsı, “kalın atlastan<br/>astar” demektir. Astarı kalın ipek, atlas olan döşeklerin yüzü nasıl olmalı dersin?<br/>Elbette daha değerli ve daha üstündür.<br/>
Rasûl-i Ekrem (s.a.), <i>“Sad b. Muaz’ın cennetteki mendilleri bu hulleden daha</i><br/>
<i>güzeldir”</i> buyurmuştur.<a href="RuhulBeyans.html#9132">[177]</a> Yalnız mendili zikretmiş olması, en değersiz bir şey ile en<br/>değerli olana dikkat çekmek içindir. Ayrıca, yatakların yüzü hâlis ince ipekten veya<br/>nurdandır. Ya da Allah’ın şu âyet-i kerîmede buyurduğu gibidir, <i><b>“Yaptıklarına karşılık<br/>olarak, onlar için ne mutluluklar saklandığını hiç kimse bilmez.”</b></i> (es-Secde,<br/>32/17).<br/>
