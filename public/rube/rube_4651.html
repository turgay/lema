<a name=4652></a><img src="RuhulBeyan-4652_1.jpg"/><br/>
Cebrâil (a.s.):<br/>“Evet bu kul senin gerçek dostundur yâ Rabbi.” diye cevap verdi. Daha sonra Hz.<br/>
İbrâhim çobanlara hitaben:<br/>
“Koyunları, bu arkadaşımın ardından sürün.” dedi.<br/>Cebrail (a.s.):<br/>“Benim bunlara ihtiyacım yok.” dedi ve kendini tanıttı.<br/>İbrahim (a.s.) ise:<br/>“Ben Allah’ın dostuyum. Bağışladığım malı geri almam” dedi.<br/>Bunun üzerine Allah Teâlâ: İbrahim (a.s.)’a koyunları satıp parası ile arazi ve mülk<br/>
almasını, onları da vakf etmesini buyurdu.<br/>
İşte Halilullah Hz. İbrahim’in vakıfları ve onun kabri üzerinde yenilen yemekler bu<br/>
vakıflardan gelen gelirlerdendir.<br/>
Bilesin ki Allah’ı zikretmenin kıymetini ancak büyükler bilir. Görmez misin Hz.<br/>
Halîlullah Allah’ı zikredip O’na gereğince hürmet edene bütün malını bağışladıktan<br/>sonra nasıl nefsini de fedâ ediyor. Şu halde Hak yolunun âşıkları, Kadir-i Mutlak olan<br/>Yaratıcı’nın zikrine koşsunlar. Çünkü kalblerin cilâsı gaybları çok iyi bilen Allah’ın<br/>zikriyledir.<br/>
<b>Şeyh Mağribî</b> (k.s.) der ki:<br/>
<i>Gerçi cânânın yanağı aksetsin diye ayna tutarsın<br/>Eğer dâimâ kirli paslı ayna tutarsan bunun ne faydası olur<br/>Gel tevhid cilâsıyla aynadan temizle<br/>Şirk tozunu ki o aynayı kir pas eder</i><br/>
Tahkik ehli şöyle der: “Lâ ilâhe illallah” kelime-i tevhîdini bir kâfir söylese bu<br/>
kelime ondan küfrün zulmetini giderir ve kalbine tevhîdin nûrunu yerleştirir. Mü’min bu<br/>kelimeyi söylese bu söz ondan nefsin karanlıklarını giderir ve kalbinde vahdâniyet<br/>nûrunu parlatır. Eğer kişi bu kelimeyi günde bin defa söylese bu onu her söyleyişinde<br/>bir öncekinde nâil olmadığı bir dereceye ulaştırır. Çünkü ilm-i billah Allah’ı bilmek<br/>makamı sonsuza kadar tükenmez.<br/>
Bir hadiste şöyle buyrulmuştur: “<i>Allah’ın anıldığı zikir halkasında bir saat oturman,</i><br/>
<i>bin saat (nâfile) ibadet etmenden hayırlıdır.</i>”<a href="RuhulBeyans.html#4660">[172]</a> Nitekim <b>Hz. Hüdâyî</b> (k.s.)’un<br/><i>Mecâlis</i>’inde böyle geçmektedir.<br/>
Zikir, kişiyi zikredilenin huzuruna ve nur makamında onu müşâhedeye ulaştırır.<br/><b>Celâleddîn Rûmî</b> (k.s.) der ki:<br/>
<i>İnsan gözden ibarettir. Geri kalanı bir deridir.<br/>Göz de, dostu gören göze derler.</i><br/>
