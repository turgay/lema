<a name=10838></a><img src="RuhulBeyan-10838_1.jpg"/><br/>
<img src="RuhulBeyan-10838_2.jpg"/><br/>
<img src="RuhulBeyan-10838_3.jpg"/><br/>
<img src="RuhulBeyan-10838_4.jpg"/><br/>
<b>2. Nedir o kapı çalan?<br/></b>Büyüklük ve dehşeti ne kadar şaşırtıcı, akıllara durgunluk verici bir hâdise. Burada<br/>
zamir kullanılacakken onun yerine bizzat Kâria kelimesinin tekrar kullanılması, onun<br/>korkunçluğunu tekid etmek içindir.<br/>
<b>3. O kapı çalanın ne olduğunu bilir misin?<br/></b>Yâni, Kâria’nın ne olduğunu; nasıl olduğunu sana bildiren nedir? Çünkü o Kâria’nın<br/>
azameti, neredeyse hiçbir kimsenin idrâkinin onu kavramaya yetişemeyeceği bir<br/>seviyededir ki onu idrâk ederek sana anlatabilsin!<br/>
Bu son ifâde, Kâria’nın ne olduğunun açıklanacağı yolunda bir va‘d-i ilâhîdir ve<br/>
Allah Teâlâ bu va‘dini devam eden âyetlerle yerine getiriyor:<br/>
<b>4. İnsanların, ateşin etrafını sarmış pervaneler gibi olduğu,<br/></b>Kâria insanların etrâfa yayılmış pervaneler gibi olacakları gündür. Veya insanların,<br/>
dağların şöyle şöyle olacağı günü düşünürsen sana Kâria’nın ne olduğunu anlatır.<br/>
Buradaki “pervane”den maksad havada uçan, kendisini kandil ateşine atıp yanan<br/>
hayvandır. Burada bir teşbih yapılmıştır. O gün insanlar pervaneler gibi çok, onlar gibi<br/>darmadağınık, onlar gibi zayıf, onlar gibi zillet içinde ve onlar gibi sağa sola koşar;<br/>nereye gideceklerini bilemez vaziyette olurlar. Pervânelerin ateşe doğru uçuşmaları gibi<br/>insanlar da kendilerini çağıran dâvetçiye doğru koşarlar.<br/>
<b>Cerir</b> bu kelimeyi bir beytinde şöyle kullanır:<br/><i>Bildiğin gibi Ferazdak ve kavmi,<br/>Alevli ateşin gözünü kör ettiği pervanelere benziyorlar!<br/></i>Bu bize pervanelerin, bazı yerlerde bile olsa, çok olduklarını gösteriyor.<br/>Buna göre <b>Sa’di Müftî</b>’nin “«Ferâş» çokluğuyla meşhur değildir ki mahşer halkının<br/>
onlara benzetilmesi doğru olsun! Kelime ancak, «uçmak isteyen küçük çekirgeler»<br/>şeklinde tefsir edilirse o zaman mahşer halkı «ferâş»a benzetilebilir” şeklindeki<br/>sözlerinin yanlışlığı da ortaya çıkar. O bu görüşüne şu âyeti delil gösterir: <i><b>“Cerâdun<br/>münteşir</b></i>/<i><b>Sanki etrafa yayılmış çekirge sürüsü gibi bakışları perişan (utançtan yere<br/>bakar) bir hâlde ve dâvetçiye koşarak kabirlerinden çıkarlar.”</b></i> (Kamer, 54/7).<br/>
Ancak <i>“ferâş”</i> kelimesi, sözlüklerde asla “küçük çekirge” olarak tefsir edilmemiştir.<br/><b>İbnu’ş-Şeyh</b> der ki: Allah Teâlâ bu âyette, dirilme anındaki mahlûkâtı, etrâfa saçılmış<br/>
