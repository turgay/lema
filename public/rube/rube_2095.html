<a name=2096></a>rüyâda Allah’ı gördükleri nakledilmiştir.<br/>
<b>Ebû Yezid Bistamî </b>(rh.a.)’in şöyle dediği rivayet edilmiştir: Rabb’imi rüyada<br/>
gördüm ve O’na: “Sana nasıl yol bulunur?” diye sordum. Hak Teâlâ: ”Nefsini bırak,<br/>öyle gel.” buyurdu.<br/>
Kırâat imamlarından <b>Hamza</b>’dan rivayet edildiğine göre o rüyasında Kur’an’ı<br/>
Allah’a başından sonuna kadar okumuş <i><b>“O kullarının üstünde kâhirdir</b></i> (her türlü<br/>tasarrufa sahiptir).<i><b>”</b></i> (el-En’âm, 6/18) âyetine gelince Allah Teâlâ: Oku ey Hamza, sen<br/>de kâhirsin.” buyurmuştur.<br/>
Âşikardır ki rüyada Allah’ı görmek, göz ile değil kalp ile olan bir tür müşahededir.<br/>Bir hadiste<i> “Rüyada Rabb’imi sakalı bıyığı çıkmamış bir genç şeklinde</i><br/>
<i>gördüm”</i><a href="RuhulBeyans.html#2098">[155]</a> buyurulmuştur. Allah’ın rubûbiyyet sıfatıyla insan sûretinde tecellîsinin<br/>sırrı, insanın hakikatinin, hakikatlerin en kapsamlısı oluşudur. Çünkü Allah Teâlâ insanı<br/>yeryüzünde halife tayin edip dünyadaki ve ahiretteki hazinelerin hâtimesi kılınca, ilâhî<br/>suretteki bütün isimler, unsûrî ve ruhânî yaratılışı kendisinde toplayan insanın<br/>yaratılışında zuhur etti. <i>“Allah, Âdem’i kendi sûreti üzerine yaratmıştır.”</i><a href="RuhulBeyans.html#2098">[156]</a> hadisi<br/>buna işaret eder.<br/>
“Sûret” kelimesinin Hak için kullanılması zâhir ehline göre mecâzdır. Çünkü onlara<br/>
göre bu kelime hakiki manasıyla sadece duyular âlemine ait şeylerde kullanılır. Akılla<br/>kavranılan şeylerde ise “suret” mecazî manadadır. Tahkîk ehline göre “sûret” kelimesi<br/>burada hakiki manadadır. Çünkü âlem-i kebîr bütünüyle hazret-i ilâhiyyenin sûretidir ve<br/>kendi mertebelerinde isimlerinin tafsîlen ve icmâlen mazharlarıdır. İnsân-ı kâmil ise<br/>hepsinin sûretidir.<br/>
“Allah’ı görmek mi, yoksa bilmek mi daha kuvvetli bir idrak şeklidir?” diye sorarsan,<br/>
cevap olarak derim ki: Allah’ı görmenin daha kuvvetli bir idrak şekli olduğu<br/>söylenmiştir. Bu yüzden mü’minler O’nu görmekten, O’nu tanımaktan (marifet) daha<br/>fazla lezzet alırlar.<br/>
<b>İmam Gazzâlî </b><i>İhyâ</i>’da şöyle demiştir: Şüphesiz Allah’ı görmek (rü’yet), ilim ve<br/>
keşfin bir çeşididir. Ne var ki rü’yet, ilimden daha açık ve daha mükemmeldir. Cihet<br/>olmaksızın ilmin Allah’a taalluk etmesi caiz olduğu gibi cihetsiz olarak rü’yetin taalluku<br/>da caizdir. Aynı şekilde keyfiyyet ve suret olmaksızın Allah’ın bilinmesi caiz olduğu<br/>gibi yine keyfiyyet ve suret olmadan Allah’ı görmek (rü’yet) de caizdir.<br/>
Bazıları rü’yetin, mârifetten (Allah’ı tanımaktan) üstün olduğunu söylemişlerdir.<br/>
Çünkü marifet ehli vuslat makamlarına iştiyak duyarlar. Vuslata erenler ise marifet<br/>makamlarına iştiyak duymazlar.<br/>
Yine bazıları mârifetin daha hoş, rü’yetin ise daha şerefli olduğunu belirtmişlerdir.<br/><b>Üftâde </b>(k.s.) şöyle demiştir: “Alimlerin vuslatı ilimleri ve delil çıkarma kabiliyetleri<br/>
kadardır. Kâmillerin vuslatı ise müşâhede ve muâyenelerine göredir. Ne var ki bu<br/>müşâhede sair eşyanın müşâhedesi gibi değildir. Çünkü Allah Teâlâ keyfiyetten ve<br/>mekandan münezzehtir. Bilakis bu, görenin varlığının ortadan kalkmasından ve<br/>
