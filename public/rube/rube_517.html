<a name=518></a><img src="RuhulBeyan-518_1.jpg"/><br/>
<img src="RuhulBeyan-518_2.jpg"/><br/>
<img src="RuhulBeyan-518_3.jpg"/><br/>
işte İbrâhîm (a.s.)’e uymakla övünüyorlardı. İşte bu sebeple, geçici bir maslahat<br/>sebebiyle kısa bir süre ayrı kaldıktan sonra tekrar İbrâhîm (a.s.)’in kıblesine dönen<br/>Arap halkı, büyük bir nimete kavuşmuş oldu.<br/>
Allah’ın kullarına olan nimeti iki türlüdür: Vehbî ve kesbî. Vücud sağlığı ve<br/>
organların sıhhati gibi şeyler, vehbî nimetlere örnektir. İman ve emirlere uyup<br/>nehiylerden kaçınmak sûretiyle yapılan sâlih amel ise kesbî nimetlere örnektir. Her iki<br/>nimet de, kişinin iki cihan saâdetini elde etmesine yardımcı olmaktadır.<br/>
Allah Teâlâ, kıblenin değişmesi emriyle İslâm dîninin hükümlerini ve alâmetlerini<br/>
öğretmek istemiştir.<br/>
<i> </i><br/>
<b>151. Nitekim kendi içinizden size âyetlerimizi okuyan, sizi kötülüklerden</b><br/>
<b>arındıran, size Kitab’ı ve hikmeti tâlim edip bilmediklerinizi size öğreten bir Rasûl<br/>gönderdik.</b><br/>
Yine size olan nimetimizi tamamlamak kabilinden olmak üzere kendi milletinizden<br/>
olan Muhammed (s.a.)’ı peygamber olarak gönderdik. Bu da, başka bir nimetle<br/>kıyaslanmayacak kadar büyük bir nimettir. Gönderdiğimiz bu peygamber size Kur’ân-ı<br/>Kerîm’in âyetlerini okumakta ve sizi, nefislerinizi günah kirlerinden temizleyecek<br/>amelleri yapmaya teşvik etmektedir. Çünkü peygamberlerin görevi ümmetlerini, şirk ve<br/>mâsiyetlerden temizleyecek amellere dâvet ve teşviktir. Yoksa onları bizzat kendi<br/>elleriyle temizleyecek değillerdir.<br/>
İçinizden gelen bu rasûl, size Kur’ân-ı Kerîm’in mânâsını ve O’nun içerisindeki<br/>
hidâyet ve nûr kaynağı olan hüküm ve prensipleri, sırları öğretmektedir. Peygamber<br/>(s.a.) kendisine indirilen Kur’ân âyetlerini ezberlemeleri için ashabına okurdu. Böylece<br/>Kur’ân, hem sadırlarda, hem de satırlarda muhâfaza edilip tevâtüren günümüze kadar<br/>gelmiş, kıyâmete kadar da bozulmadan mûcize olarak devam edecek ve tilâveti, ister<br/>namazda ister namaz dışında olsun, ibâdettir. Bunun yanında Hz. Peygamber, onun nûru<br/>ve hidâyeti ile doğru yolu bulsunlar diye Kur’ân’da bulunan hakîkatleri ve sırları<br/>açıklardı.<br/>
<i>“O Peygamber size hikmeti öğretmektedir.”</i> âyetindeki hikmet, “Sözde ve amelde<br/>
isâbetli davranmak.” demektir. Ancak bu iki vasfı taşıyan kimse hakîm olarak<br/>isimlendirilir. <b>İmâm Fahreddin Râzî</b>, şöyle der: “Bir şeyi ihkâm etmek, onu lüzûmsuz<br/>şeylerden arındırmaktır. Buna göre hikmet kişiyi cehâlet ve hatâdan uzak tutan bir<br/>haslettir.”<br/>
Kur’ân-ı Kerîm ile amel etmek, onun mânâsını bilmeye, mânâsını bilmek ise<br/>
lâfızlarını bilmeye bağlıdır. Tezkiye ise peygamber gönderilmesinin son hedefidir.<br/>
