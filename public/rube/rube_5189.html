<a name=5190></a>hakkı açıkça söylemek, emri açıklamaktır. Fakat Hz. İbrahim, ruhsatı uygulamıştır.<br/>Çünkü ebrârın hasenâtı, mukarrabînin seyyiâtı gibidir (İyi kimselerin iyilikleri, Allâh’a<br/>yakın kılınanların günahları mesâbesindedir.)<br/>
Ta‘riz ise bir konuda söyleyeceği bir sözü, başka birşeyle gizlemektir. Meselâ kişi bir<br/>
konuda söz söyler, ancak kast ettiği söylediğinden başkadır. İşte burada İbrahim (a.s.)’ın<br/>“<i>Belki de bu işi şu büyükleri yapmıştır.</i>” derken maksadı, kendisine gelen zararı<br/>gidermekten âciz olanın başkalarına gelecek zararı hiç önlemeyeceklerini ve ilâh<br/>olamayacağını bildirmektir.<br/>
<b>Şeyh İzzeddin b. Abdüsselâm</b> şöyle der: “Söz, maksadları anlatmanın vâsıtasıdır.<br/>
Hem yalanla hem de doğru ile ulaşılması mümkün olan hayırlı bir maksada ulaşmak için<br/>yalan söylemek haramdır. Hayırlı maksada ulaşmak doğru ile değil sâdece yalanla<br/>mümkünse, bu takdirde eğer bu hedefi elde etmek mubahsa yalan söylemek de mübahtır.<br/>Eğer maksûdun elde edilmesi mutlaka gerekli/zorunlu ise yalan da vâcib olur. İşte bunun<br/>kuralı budur.<br/>
İbrâhim (a.s.)’ın söylediği yalanlardan ikisi, Allâh’ın rızâsını taleb içindir. Üçüncüsü<br/>
ise Sâre’nin başına gelecek kötülüğü def etmek için söylenmiştir. Onda da Allâh’ın<br/>rızâsı vardır. Ancak üçüncüsünde İbrâhim (a.s.)’ın kendisine de bir menfaat olduğundan<br/>üçüncüsü değil, ilk ikisi Allâh’ın zâtına/rızâsına tahsis olunmuştur.<br/>
İbrahim (a.s.)’ın: <i>“<b>Ben gerçekten hastayım</b>.” </i>(es-Sâffât, 37/89) sözü, iki yalanından<br/>
ilkidir. Onun hasta olduğunu söylemesi şöyle olmuştur: Babası Âzer, Hz. İbrahim’e:<br/>“Sen de bizimle beraber bayramımıza gelsen, elbette dînimizi sen de beğenirdin.” dedi.<br/>İbrahim (a.s.) da onlarla birlikte çıktı. Ancak bir müddet gittikten sonra kendini yere attı<br/>ve “<i>Ben gerçekten hastayım</i>.” dedi.<br/>
Bu sözü şöyle yorumlamak mümkündür: “Benim gönlüm sizin küfrünüzden rahatsızdır,<br/>
hastadır.” Ya da bundan maksadı, “İleride hasta olacağım” demektir. Nitekim <b>Kelbî<br/></b>böyle demiştir. İbrahim (a.s.), yıldızlara tapan bir âilenin oğlu idi. Onlar bayrama<br/>çıktıkları zaman, hasta olanların dışında herkesi bayram yerine götürürlerdi. Hz.<br/>İbrahim putları kırmaya niyet edince, bayramdan bir gün önce gökyüzüne baktı ve:<br/>“Yarın hasta olacağımı görüyorum.” dedi. Ertesi gün başı sargılı olarak insanlar arasına<br/>çıktı. Bunun üzerine onun dışında kavminin tamamı bayrama gittiler. Geride O’ndan<br/>başka kimse kalmadı.<br/>
İkinci ta’riz olan “<i>Belki de bu işi şu büyükleri yapmıştır.</i>” sözünün îzahı daha önce<br/>
yapılmıştı.<br/>
İbrâhim (a.s.)’ın bir yalanı da Sâre hakkındadır. Hz. İbrahim onunla birlikte Ürdün’e<br/>
gitti. Orada ise “<b>Sâdûk</b>” denilen zâlim bir kral vardı. Sâre, dünya güzeli bir kadındı.<br/>İbrahim (a.s.) ona şöyle dedi: “Bu zâlim, eşim olduğunu anlarsa, seni benden alır. Sen<br/>ona benim senin kardeşin olduğumu söyle; yâni İslam kardeşiyiz. Çünkü ben bu yerde<br/>senden ve benden başka müslüman olduğunu bilmiyorum.” Kral Sâdûk’un topraklarına<br/>girdiklerinde o zorbanın bâzı adamları Sâre’yi gördü. Hemen: “Topraklarına ancak sana<br/>lâyık bir kadın geldi.” diye haber ulaştırdılar.<br/>
