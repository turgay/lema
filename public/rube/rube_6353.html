<a name=6354></a><b>MUKADDİME</b><br/>
<i>Rahmân ve Rahîm olan Allâh’ın adıyla</i><br/>
<i><b>“Bu bizim kitabımız, karşınızda gerçeği söyler.”</b></i><br/>
<i>(el-Câsiye, 45/29)</i><br/>
Hamd, Kur’ân’ı her şey için bir açıklama ve hidâyet olarak indiren Allâh’a mahsustur.<br/>
Çünkü insanı başıboş bırakmak O’nun şânından değildir. O ki sadrları/gönülleri<br/>aydınlatmak ve gerdanları süslemek üzere zamanlar ve asırlar geçtiği halde ebedî bir<br/>mûcize olarak kalan Kur’an’ı hıfz gerdanlığına dizdi/nazmetti.<br/>
Salât ve selâm, nebîler ve rasuller arasında kendisine cevâmiu’l-kelim (az sözle engin<br/>
mânâlar dile getirme husûsiyeti) verilen, ikramların en lezzetlisi kalbine vahyedilip<br/>bildirilen Muhammed (s.a.)’e, gönüllerin baharı olan Hazret-i Kur’an’ın kendilerinde<br/>parlayıp âşikâr olduğu O’nun âilesine ve ashâbına; Arab, Acem, Rum ve diğer insan<br/>sınıflarından onlara tâbi olanlara olsun.<br/>
İmdi Melik ve Kadîr olan Allah, Bursa -kötülüklerden ve sıkıntılardan korunsun-<br/>
beldesinde oturan fakîr kulu <b>Şeyh İsmâil Hakkî</b>’ya lütfetti de O’nun yardım mürekkebi<br/>ile kağıtların yüzleri güldü, O’nun feyz çiçekleriyle defterlerin cemâli tebessüm etti ve<br/>nihâyet <i>Rûhu’l-Beyân</i> diye isimlendirilen tefsirin ikinci cildi<a href="RuhulBeyans.html#6355">[1],</a> ihtivâ ettiği Kur’ân’ın<br/>türlü latîfeleri ile birlikte hitam mührü ile mühürlenmiş ve tamamlanma kilidiyle<br/>kilitlenmiş olarak ortaya çıktı.<br/>
Üçüncü cild, bu işin sonuna ulaşması için onu çevreleyip saran gerekli şartların bir<br/>
araya gelmesi ve mânilerin ortadan kalkması, özellikle melekûtî yardım ve toplayıcı<br/>ceberûtî feyze ilâve olarak belli bir süreye ve ömürden bir teneffüse muhtaç olarak<br/>kaldı.<br/>
Allah Teâlâ’dan, ölüm gelip çatmadan bu emele kavuşturmasını, hâdiselerin beni<br/>
yüzüstü yere yıkmasından korumasını, yıkıma ve harab olmaya sebep olacak<br/>musîbetlerin gelip çatmasından muhâfaza etmesini niyaz ederim. Bununla birlikte ben<br/>sabahladığım ve akşamladığım zaman bugünümün dünümden daha hayırlı olduğunu<br/>söylüyorum. Dünyâ anasından sütten kesilme ve ayrılma zamanı yaklaştı. Dost ve<br/>akrabalardan ayrılma vakti geldi. (Kıyâmet) zamanının yaklaşması bakımından insan<br/>ömründen ancak kapta kalan su ve artık gibi bir miktar kaldı. Fakat Allah bir şeyin<br/>olmasını murâd ettiği zaman sebeplerini hazırlar, kolaylaştırma eliyle onun kapısını<br/>açar. Her duâda (icâbeti) umulup beklenen O’dur. Her ümidin meydana gelmesi de<br/>O’ndandır.<br/>
<i>Ey Rabbim, hidâyet bulutundan bir rahmet eriştir bana<br/>Toz gibi ortadan kalkmadan, ölmeden çok önce</i><br/>
