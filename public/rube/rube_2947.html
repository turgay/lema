<a name=2948></a><i>“Onlar için ister af dile, ister dileme;”</i> Burada söz, emir kipiyle gelmekle birlikte<br/>
şart mânâsı taşımaktadır. Yâni: İstersen onlar için af dile, istersen af dileme. Her iki<br/>durum da onlara fayda, yani bağışlanma ve rahmet temin etmeme açısından eşittir.<br/>
<i>“Onlar için yetmiş kere” </i>yetmiş defa veya yetmiş vakit <i>“af dilesen yine Allah onları</i><br/>
<i>affetmez.”</i> Yetmiş sayısının zikredilmesi, onların affedilmeyeceği hükmünü iyice<br/>pekiştirmek içindir. Çünkü Arapça’da bir vasıfta mübâlağa yapılmak istendiğinde yedi<br/>ve yetmiş sayıları ile te’kid yapılır. Âyetteki ifade bir kimsenin: “İhtiyacın olan şeyi<br/>benden yetmiş defa istesen de vermem.” sözüne benzer ki o kimse bu sözü ile yetmişten<br/>fazla istediği zaman ihtiyacını vereceğini söylemek istemez. Burada belli bir sayı ile<br/>sınırlama değil, çokluk kastedilmektedir.<br/>
<i>“Bu,” </i>yâni çok sayıda af diledikten sonra dahi onlar için mağfiretin imkânsız olması,<br/>
senin af dilemene önem verilmediği için değil, bilakis <i>“onların” </i>haddi aşarak: <i>“Allah<br/>ve Rasûlü’nü inkâr etmelerinden ötürüdür.”</i> Nitekim Allah Teâlâ’nın: <i>“Allah, yoldan<br/>çıkan kavmi”</i> doğru<i> “yola iletmez.”</i> Yani fâsık toplulukları hidâyete eriştirmez.”<br/>sözünde onların fâsıklıkla vasfedilmeleri, onların haddi aştıklarını ortaya koymaktadır.<br/>Çünkü bir şeyde fâsıklık yapmak demek, o şeyde inatlaşmak ve o şeyin sınırlarını aşmak<br/>demektir. Yani Allah onları, maksada ulaştıran hidayete aslâ erdirmez. Çünkü bu, tekvîn<br/>ve teşrînin (yaratma ve hüküm koymanın) etrafında döndüğü hikmete terstir.<br/>
Maksadı gösterme mânâsındaki hidâyete gelince bu şüphesiz onlar için de gerçekleşir.<br/>
Ancak onlar kötü tercihleri sebebiyle bunu kabul etmemişler ve düştükleri o vartalara<br/>düşmüşlerdir.<br/>
Âyette işâret vardır ki bir kimse kendisi için af dilemedikçe, Hz. Peygamber (a.s.)’ın<br/>
onun için af dilemesinin ona hiçbir faydası yoktur. Onların bağışlanmalarından ümit<br/>kesilmesi ve Peygamber Efendimiz’in onlar için af dilemesinin kabul edilmemesi, -<br/>hâşâ- Allah’ın cimriliğinden veya Nebî (a.s.)’ın bir kusurundan dolayı değil, bilakis<br/>bağışlanmalarına engel olan küfürleri yüzünden buna istidatları olmadığı içindir.<br/>Nitekim <b>Molla Celâleddin </b><i>Şerhu’l-heyâkil</i>’de şöyle demiştir: “Muhal (olması imkânsız<br/>şey), kâdirin kudreti altına girmez. Bundan da kâdire bir eksiklik lazım gelmez. Bilakis<br/>kusur, kudrete taalluka elverişli olmaması bakımından muhaldedir.” Bu açıklama ile<br/><b>Örfî Şîrâzî</b>’nin şu sözünün mânâsı daha iyi anlaşılır:<br/>
<i>Senin zâtın muhal olan her şeyi yaratmaya kâdirdir<br/>Senin gibi eşsiz olanı yaratmaktan başka</i><br/>
Görüldüğü gibi şâirin ibaresinde sû-i edeb vardır.<br/>Bilesin ki münâfıkların, İslâm ordusu için getirilen sadakalar hakkındaki alaylı<br/>
sözleri, küfür ve fâsıklıklarından kaynaklanmaktadır. Şayet onlar îman ve ıslaha sahip<br/>olsalardı, samimi müminlerin yaptıkları gibi mallarını Allah yolunda harcamaya îtinâ<br/>ederler ve bu hususta ciddiyet gösterirlerdi.<br/>
<i>et-Te’vîlâtü’n-Necmiyye</i>’de şunlar zikredilmektedir: Müminin kalbi, îman ile<br/>
