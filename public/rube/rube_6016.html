<a name=6017></a><i>Vücud eklemleri gibi<br/>Birbirine geçmeli küçük parçalardan oluşuyordu<br/>Bu durumda Süleyman şöyle dedi:<br/>Gerçi sonunda taht da taç da ona soğuk gelecek<br/>Fakat bunu değerlendirmeye mukâbil<br/>Yine de onun tahtını getirmeye çözüm bulmalı<br/>Böylece görüşürken üzgün olmasın<br/>Çocuk gibi, istediği yerine getirilmiş olsun</i><br/>
<i>et-Te’vîlâtü’n-Necmiyye</i>’de der ki: “İşâret etmektedir ki Süleyman (a.s.), ümmeti<br/>
arasında kimin ehl-i kerâmet olduğuna vâkıf idi. Bu yüzden peygamberlerin ümmetleri<br/>arasında kerâmet ehli kimseler olduğunun bilinmesi, Mu’tezile’nin inkâr ettiği gibi<br/>hiçbir mü’minin, evliyânın kerâmetlerini inkâr etmemesi için onun (Âsaf’ın) kerâmetini<br/>ortaya çıkarmak istedi. İnkarın en az zararı, bid’at ehlinin, dîne ters görüş ve düşünce<br/>sâhiplerinin mahrum olduğu gibi inkâr eden kimsenin de kerâmet derecesinden mahrum<br/>olmasıdır. Hiçbir câhil, Süleyman (a.s.)’ın onun tahtını getirmeye kâdir olmadığını,<br/>onun bu kerâmete sâhip olmadığını zannetmesin. O, ümmetinden kerâmet ehli kimseleri<br/>ortaya çıkarmak için onlara bunu emretti. Çünkü evliyânın kerâmetleri peygamberlerin<br/>mûcizeleri cümlesindendir. Bu kerâmetler de onların peygamberliğinin doğruluğuna ve<br/>dinlerinin hak olduğuna delâlet eder.”<br/>
<b>Şeyh Dâvud Kayserî</b> (r.h.) der ki: Harikulâde haller, kutublardan ve halîfelerden,<br/>
hatta onların vezirlerinden ve halîfelerinden pek az sâdır olur. Çünkü onlar, kulluğu tam<br/>olarak yerine getirdikleri, küllî fakr ile muttasıf bulunduklarından hiçbir konuda<br/>kendileri için tasarrufta bulunmazlar. Kutubların kemâlâtından ve Allah’ın onlara<br/>ikramlarından birisi de Allah’ın onları câhillerle sohbet ve berâberlik ile imtihan<br/>etmemesi, bilakis Süleyman (a.s.)’ın Âsaf’ı gibi ağırlıklarını yüklenen, hükümlerini ve<br/>sözlerini yerine getiren âlim ve emin kimselerle sohbet ve beraberliği nasip etmesidir.”<br/>
Âriflerden birisi şöyle demiştir: “Zamanının kâmili olan kimseye her konuda ve her<br/>
mertebede önde olmak gerekmez. Nitekim Hz. Peygamber (s.a.) hurma ağaçlarının<br/>aşılanması kıssasında “<i>Siz dünya işlerini benden daha iyi bilirsiniz.</i>”<a href="RuhulBeyans.html#6027">[61] </a>buyurarak<br/>buna işâret etmiştir. Bu ise kâmil kimsenin makamına leke getirmez. Çünkü her kemalde<br/>tek olmak, ülûhiyyet ve rubûbiyyet makamına âiddir. O’nun dışındakiler acziyet ve<br/>noksanlıkla vasıflanmışlardır. Mûsâ ve Hızır (a.s.)’ın durumları gibi her ne kadar Kelîm<br/>zamanının efdali olsa da her birinin husûsî kemalde bir yönden ihtisâsı vardır.<br/>Süleyman (a.s.)’ın durumu da buna benzer. Babası halîfe olduğu halde “<i><b>Biz o hükmü<br/>Süleyman’a kavrattık.</b></i>” âyetinde belirtilen ihtisas (kavramanın ona tahsis edilmesi)<br/>sırrına bir bak.<br/>
Bir adamla bir kadının siyah bir çocuğu olunca ihtilâfa düşmüşler, kadın: “Bu çocuk,<br/>
bu adamın oğludur” demiş, adam ise bunu inkâr etmişti. Süleyman (a.s.) adama: “Sen bu<br/>kadınla hayızlı iken münâsebette bulundun mu?” diye sordu. Adam: “Evet” dedi.<br/>
