<a name=7241></a>edinmelerinden anlaşılacak husustur. Çünkü bu durum onları “İşte bunlar bizim<br/>ilâhlarımızdır. Mâbud olmakta ve diğer konularda onlar Allah Teâlâ’ya ortaktırlar” gibi<br/>sözler söylemekten alıkoymadığından Hz. Peygamber (s.a.)’i üzülmesine sebep<br/>oluyordu. <i>el-İrşâd</i>’da böyle geçmektedir.<br/>
<b>Şeyhzâde</b> der ki: “Buradaki “fâ” karşılık bildirmek içindir (cezâiyye). Yâni onların<br/>
Allah hakkında ‘Allah’ın ortağı vardır, çocuğu vardır.’ gibi; senin hakkında ise ‘Sen<br/>yalancısın, şairsin.’ gibi sözlerini duyup eziyet ve cefâlarından rahatsız olduğun zaman,<br/>benim ilmimin onların bütün hallerini kuşatması, seni tekzip etmeleri ve bana ortak<br/>koşmalarına karşı onları cezâlandıracak olmam ile mütesellî ol.”<br/>
<i>“Şüphesiz biz, onların gizlemekte olduklarını da, açığa vurduklarını da biliyoruz”<br/>el-İrşâd</i>’da der ki: “Bu söz yukarıdaki nehyin gerekçesini işâret yoluyla beyan ettikten<br/>
sonra başlangıç yoluyla da açıktan beyan etmektedir. Çünkü zikredilenleri bilmek, kesin<br/>olarak karşılık vermeyi gerektirir. Yani biz huzûrî ilmimizle bozuk inançlar, düşmanlık<br/>ve nefretten onların kalplerinde gizlediklerinin hepsini; küfür sözleri, Allah’a ortak<br/>koşma ve peygamberliği inkardan dilleriyle açığa vurdukları şeylerin hepsini biliriz.<br/>Böylece onları gizli ve âşikâr suçlarına karşılık olarak cezâlandırırız.”<br/>
<i>Açık ve gizli her ne söyler ve yaparsan<br/>Açık ve gizliyi bilen sana onun karşılığını verir</i><br/>
Âyette onların gizlemekte olduklarının açığa vurduklarından<b> </b>önce getirilmesi, ya<br/>
Allah Teâlâ’nın ilminin bilinen her şeye şâmil olduğunu beyan konusunda mübâlağa<br/>içindir. Hakikatte eşit oldukları halde Allah Teâlâ’nın onların gizlediklerini bilmesi<br/>açığa vurduklarını bilmesinden daha önce gibi zikredilmiştir. Çünkü Allah Teâlâ’nın<br/>bildiklerini bilmesi onların sûretlerinin hâsıl olmasıyla değildir. Bilakis her şeyin<br/>bizzat varlığı Allah Teâlâ’ya göre ilimdir. Bu mânâda görünen varlıklarla<br/>görünmeyenler arasında durum değişmez.<br/>
Ya da bunun sebebi sır mertebesi aleniyet mertebesinden önce olduğu içindir. Çünkü<br/>
açıktan yapılan her şeyin kendisi veya unsurları bundan önce mutlaka kalpte gizlidir.<br/>Dolayısıyla hakîkaten Allah Teâlâ’nın ilminin birinci duruma taalluku, ikinci duruma<br/>taallukundan öncedir.<br/>
Âyette işâret vardır ki düşmanların düşmanlık ve hasedlerinden doğan sözleri<br/>
peygamberlerin kalplerinin üzülmesine değer. Halbuki onların kuvvetleri kemal<br/>üzeredir. Onlar ve peşlerinden gidenler bu sözlere iltifat etmemekle memurdurlar. Allah<br/>uğrunda karşılaşılan sıkıntılara göğüs germe konusunda gönülleri hoş tutmak, bunlar için<br/>Allah katında değerli semereler olduğunu ve hased edenlerin Allah katında<br/>yaptıklarından hesaba çekileceğini bilmek sâyesinde olur. Nitekim Allah Teâlâ şöyle<br/>buyuruyor: <i>“Şüphesiz biz, onların gizlemekte olduklarını da,”</i> gizledikleri hased ve<br/>kini de<i> “açığa vurduklarını” </i>açığa vurdukları düşmanlık, sataşma ve türlü cefâları <i>“da<br/>biliyoruz.”</i> Kul kendisinin Allah tarafından görüldüğünü bilirse çektiği sıkıntılar<br/>
