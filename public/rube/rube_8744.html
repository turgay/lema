<a name=8745></a><img src="RuhulBeyan-8745_1.jpg"/><br/>
Bazıları şöyle demiştir: Eğer âyette nefy/olumsuzluk hâli zallâmiye kaydı üzerine<br/>
olursa ibârenin zahirinden Allah için muhal olan zulmün câiz olduğu anlaşılır. Tahkik<br/>ehlinin tercih ettiği üzere bunun cevabı şöyledir: Buradaki mübalağa “ben yalan<br/>söylecek değilim” örneğinde de olduğu üzere nefy üzerindedir, kayıt mahiyetindeki<br/>“yalan söylemek” üzerine değildir. Dolayısıyla âyetin asıl mânâsı “O zâlim değildir”<br/>şeklindedir. Daha sonra bu nefy ile beraber mübalağa sîgasına nakledilir. Bu durumda<br/>mânâ “zulüm ondan kat kat, tekidli bir şekilde nefyedilmiştir” olacak şekilde mübalağa<br/>nefye râci kılınmış olur. Çünkü Allah zulümden mutlak olarak münezzehtir. Allah Teala<br/>kudsi hadiste <i>“Ben zulmü kendi nefsime ve kullarıma haram kıldım. Birbirinize<br/>zulmetmeyin”</i><a href="RuhulBeyans.html#8745">[254]</a><i> </i>buyurmuştur. Yine Allah kudsi hadiste <i>“Gazabım, benden başka<br/>yardımcısı olmayana zulmeden için şiddetlidir<a href="RuhulBeyans.html#8745">”</i>[255] </a>buyurmuştur.<br/>
Selef ulemâsından biri şöyle buyurur: <i>“Birinden korktuğum kadar diğerini istediğim</i><br/>
<i>iki duâ vardır: yardım ettiğim mazlûmun duâsı ve zulmettiğim mazlûmun duâsı.”</i><br/>
Semerkand Sultanı <b>Dîden</b>, medresesinde okuyan talebeleri “iyi”, “orta” ve “zayıf”<br/>
seviyelerine göre belirlemek üzere imtihan ettirirdi. Fakat herhangi bir haksızlık<br/>olmaması için medresedeki müderrislerin haricinde adaletli ve faziletli kimselerden<br/>oluşan kalabalık bir jüri tayin ederdi ve imtihanı onlara yaptırırdı. Aynı seviyede olan<br/>iki talebe arasında en küçük bir haksızlığın yapılmasını, dinde küfür kabilinden büyük<br/>bir günah sayardı.<br/>
<b>Şeyh Sa’dî</b> şöyle demiştir:<br/>
<i>Yarın âhirette büyük olmak istiyorsan,<br/>Bugün küçükleri kendine düşman etme.<br/>Çünkü bu saltanat elinden gidince<br/>O dilenci dediğin kimse kahır eli ile eteğine yapışır.</i><br/>
Âyette Allah Teâlâ’nın kudsî hadisteki <i>“Şunlar cennettedirler ve ben aldırmam,</i><br/>
<i>şunlar da ateştedirler ve ben yine aldırmam” </i>buyruğuna işâret vardır. Allah’ın sözü<br/>değişmez. Cennete cennet ehli, ateşe de ateş ehli gerekir. Aksi olur da cennet ehli ateşe<br/>ve ateş ehli cennete girerse bu hikmete muhalif olur. Çünkü kalbin övülen vasıfların,<br/>nefsin ise zemmedilen vasıfların yeri olması gibi cennet de güzellik yurdudur ve<br/>mü’minlerin kalacağı yerdir. Cehennem ise celâl yurdudur ve kâfirlerin kalacağı yerdir.<br/>Bu sebeple nefs ehli kalp bahçesine giremez. Zira, şunu bil ki, karanlık ve aydınlık aynı<br/>anda var olmaz.<br/>
<a href="RuhulBeyans.html#8741">[253].</a> Tirmizi, Sıfatu cehennem 1; Müsned, II 336.<br/><a href="RuhulBeyans.html#8745">[254].</a> Müslim, Birr 55.<br/><a href="RuhulBeyans.html#8745">[255].</a> Taberâni, el-Mu’cemu’s-sağır, I, 61, 71.<br/>
