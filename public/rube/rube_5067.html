<a name=5068></a>günah işleme kasdıyla yapmamıştır. Onun ictihadı ise bu ağaçtan yeme yasağını tahrîme<br/>değil, tenzihe; âyetteki <i><b>“bu ağaca yaklaşmayın”</b></i> (el-Bakara, 2/35) ifâdesini de o ağacın<br/>cinsine değil, bizzat o ağaca hamletmesi şeklindedir. Bununla birlikte bu hadisenin onun<br/>peygamberliğinden önce olduğu açıktır.<br/>
<i>el-Es’iletü’l-mukhime</i>’de şöyle der: “Eğer ‘Bu ictihâdda hatâ ise, ictihâdında hatâ<br/>
eden bundan sorumlu tutulmaz. O zaman Hz. Âdem, bundan dolayı nasıl cezâlandırılır?’<br/>denirse, buna şöyle cevap veririz: “Eğer ona vahyin nüzûlü ardı ardına devam ediyor<br/>idiyse bu konu ictihad edilecek bir konu değildi. O zaman onun hatâsı ictihad<br/>edilmeyecek yerde ictihad etmişse odur. Eğer “Bunu bilmesi için ona vahyedildi mi?”<br/>diye sorulacak olursa, şöyle cevap veririz: Allah Teâlâ’nın murâd ettiği şeyin olması<br/>için bir müddet ondan vahiy kesildi. Nitekim <b>Hz. Âişe</b> (r.anhâ)’ya iftirâ edildiğinde<br/>Allâh’ın murâdının gerçekleşmesi için Rasûlullah (s.a.)’den de on sekiz gün vahiy<br/>kesilmiştir.”<br/>
<i>Tefsîr-i Kebîr</i>’de şöyle der: “Eğer ‘Bu hâdise Hz. Âdem’in hatâsının büyük günah<br/>
(kebîre) olduğuna delâlet eder. Çünkü ‘âsî’ kelimesi, kınama için kullanılan bir isimdir,<br/>ancak büyük günah işleyene söylenmeye lâyıktır. Yine gavâye (yolunu şaşırma),<br/>dalâletin eş anlamlısı ve rüşdün zıddıdır. Bu sıfatlar, ancak fıska düşkün olanlar<br/>hakkında kullanılır.’ denirse, buna şöyle cevap verilir: “Ma’siyet, emredilenin aksini<br/>yapmaktır. Emredilen şey ise bazen mendub olabilir. Mesela “Ona ilaçlarını almasını<br/>söyledim, bana âsî oldu/dinlemedi.” denir. Şu halde Hz. Âdem’e yöneltilen emrin de<br/>böyle olması, uzak bir ihtimal değildir. Çünkü o vâcibi değil mendûbu terk etmiştir.”<br/>
Şu sebeplerle bir kimsenin ‘Âdem (a.s.) âsî ve yolunu şaşırmış bir kimseydi” demesi<br/>
doğru değildir:<br/>
<b>1-</b> <b>Utbî</b> şöyle demiştir: “Bir adama bir defa kesip dikti ise “kumaşı kesti ve dikti.”<br/>
denilir. Bu bir kerecik kesip dikmeden ötürü ona ‘terzi’ denilmez. Belki bu işi defalarca<br/>yapar ve kumaş kesip dikmekle tanınırsa o zaman ona ‘terzi’ denir. Bunun gibi zelle de<br/>Âdem (a.s.)’dan bir defa sâdır olmuştur. Şu halde ona “âsî ve yolunu şaşırmış”<br/>denilmez.<br/>
<b>2-</b> Eğer bu zelle nübüvvetten önce meydana gelmişse, Allah onu peygamberlikle<br/>
şereflendirdikten sonra ona bu sıfatları vermek câiz olmaz. Eğer nübüvvetten sonra<br/>sâdır olmuşsa, bu durumda tevbe ettikten sonra ona bu sıfatları vermek câiz olmaz.<br/>Nitekim müslüman olmasından tevbe etmesinden öncesine bakarak müslümana kâfir,<br/>zinâkar ve şarapçı denilemez.<br/>
<b>3-</b> Bizim ona “âsî ve yolunu şaşırmış” dememiz, Hz. Adem’in çoğunlukla isyankâr<br/>
olduğu ve ma‘rifetullahtan gafil olduğu vehmini doğurur. Kıssanın maksadı ise bu<br/>değildir. Fâsid bir vehmi uzaklaştırmak için bu sıfatlar ona verilemez.<br/>
<b>4-</b> Başkaları hakkında câiz olmayan bazı şeyler, Allah hakkında câiz olabilir. Nitekim<br/>
bir seyyid/efendi, günah işlediği zaman çocuğuna veya kölesine başkasının söylemesinin<br/>câiz olmadığı sözleri söyler.<br/>
<b>Hasan Basrî</b> şöyle demiştir; “Vallahi o (Hz. Âdem), ancak unutarak isyân etmiştir.”<br/>
