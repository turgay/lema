<a name=173></a><img src="flower_sep.jpg"/><br/>
<img src="flower_sep.jpg"/><br/>
Karşılıklı alışverişi ifâde ederken kullanılan <i>“bâ” </i>harfi terkedilen ya da verilen şeyin<br/>
başına getirilir. Bu, iki tarafın îcâb ve kabûlü dilleriyle ifâde etmeksizin iki şeyden<br/>birisini alıp diğerini vermek sûretiyle hükmün sâbit olduğuna delîldir. Aynı şekilde<br/>münâfıklar, “biz hidâyeti sattık ve karşılığında dalâleti aldık” şeklinde bir ifâde<br/>kullanmaksızın hidâyeti terkedip dalâleti tercih etmeleri sebebiyle müşteriler olarak<br/>isimlendirilmişlerdir. <i>et-Teysîr</i> isimli eserde bu açıklama yapılmıştır.<br/>
Münâfıklar yaptıkları bu alışverişte kazançlı çıkmamışlardır. Kazanç; normalde<br/>
ticârete değil, ticâret yapan kimselere isnâd edilir. Bununla beraber kâr ve zarara sebeb<br/>olması, işi yapanla ilişkili bulunması bakımından âyette mecâz yoluyla ticâretin<br/>kendisine isnâd edilmiştir. Ticâret; tüccarın yaptığı iş demek olup, sermâye üzerine kâr<br/>koymak için alışveriş ile uğraşmak mânâsına gelir.<br/>
Münâfıklar ticâretin hangi yolla yapılacağını bilememişlerdir. Şüphesiz ticâretten<br/>
maksad; kâr elde etmekle beraber, sermâyeyi korumaktır. Sermâye ortada olduğu sürece<br/>alışverişin birinde kâr elde edilmese bile, bir diğerinde bu telâfî edilebilir. Fakat bütün<br/>sermâyeyi bir defada yoketmek asla ticâret sayılmaz. İşte münâfıklar hem sermâyeyi,<br/>hem de kârı bir anda zâyi etmişlerdir. Çünkü onların sermâyeleri fıtrat-ı selîme, sâf ve<br/>sâde bir akıl idi. Bunlar sapık îtikâdlara saplandıkları zaman fıtrat-ı selîmeleri; yâni<br/>hidâyeti kabûl edebilme isti’dâdları yok oldu ve akılları bozuldu. Böylece Hakk’ı<br/>anlamak ve olgunluğa erişmek için vâsıta edebilecekleri sermâyeleri kalmadı.<br/>Dolayısıyla sermâyeyi kaybedip kazançtan ümid keserek ticâret yolundan yüzlerce<br/>fersah aşağı kaydılar ve kaybettiler.<br/>
Gerçek mühtedî dünyâyı ve kötü âdetleri terkedip tâat ve ibâdetlerle uğraşan<br/>
kimsedir. Yoksa nefsinin her türlü arzusuna boyun eğip hevâsıyla hidâyetini karıştıran<br/>değil.<br/>
Hikâye olunduğuna göre <b>Şeyh Ebû Alî Dekkâk </b>(r.a.)’ın ticâretle uğraşan varlıklı bir<br/>
mürîdi vardı. Bu mürîd, bir gün hastalandı. Şeyhi onu ziyârete gidip hastalığının<br/>sebebini sordu. Mürîd şöyle dedi: “Bu gece teheccüd için kalktım. Abdest almak<br/>isteyince sırtımda bir harâret hissettim. Harâretim gittikçe arttı. Sonunda hummâya<br/>tutuldum.” Bunun üzerine şeyh, mürîde şu îkâzda bulundu: “Dünyâyı terketmedikçe ve<br/>onun sevgisini gönlünden çıkarmadıkça teheccüd sana bir fayda sağlamaz. Bu sebeble<br/>böyle lüzûmsuz işlerle uğraşma. Sana gereken önce dünyâ sevgisini terketmen, sonra<br/>nâfile ibâdetlerle meşgul olmandır. Başı ağrıyan bir kimsenin, ayağını tedâvî etmekle<br/>ızdırâbı dinmez. Eline necâset bulaşan kimse, eteğini veya başka bir yerini yıkamakla<br/>temiz hâle gelmez.”<br/>
Meşâyihten birisi şöyle demiştir: Nefsin hevâsına uymanın alâmetlerinden birisi de<br/>
farz ve vâcibleri yerine getirme konusunda tenbel davranmakla beraber, nâfile ibâdete<br/>
