<a name=7660></a><img src="RuhulBeyan-7660_1.jpg"/><br/>
<img src="RuhulBeyan-7660_2.jpg"/><br/>
<img src="RuhulBeyan-7660_3.jpg"/><br/>
kimsenin o hazînelerde dahli tasavvur edilemez.<br/>
<b>Osman</b> (r.a.)’tan rivâyet edildiğine göre o, Hz. Peygamber (s.a.)’e “anahtarların”<br/>
anlamını sordu. Hz. Peygamber (a.s.) şu cevabı verdi: “<i>Bunun tefsîri şudur:</i><br/>
<i> </i><br/>
<i>Allah’tan başka ilah yoktur, Allah en büyüktür. Her tür eksiklikten münezzeh olarak</i><br/>
<i>övgüye lâyıktır. O’ndan beni bağışlamasını dilerim. Güç ve kuvvet ancak Yüce ve<br/>Azametli Allah’ın sâyesindedir. İlk O’dur, son O; zâhir O’dur bâtın O. Hayır O’nun<br/>elindedir. Diriltir, öldürür ve O her şeye kâdirdir!</i>”<a href="RuhulBeyans.html#7661">[137]</a><br/>
Bu rivâyet esas alınacak olursa mânâ şöyle olur: Bu kelimeler/sözler Allah Teâlâ’ya<br/>
âiddir ki onlarla tevhîd edilir ve yüceltilir. Bu kelimeler göklerin ve yerin hayırlarının<br/>anahtarlarıdır. Bunları kim telâffuz ederse bu hayırlar ona ulaşır. Yâni bu kelimeler<br/>gökyüzü ve yeryüzünün hayırlarının anahtarlarıdır. Kim onunla konuşursa o hazinelerin<br/>nakdini elde eder. Denilmiştir ki gökyüzü hazineleri yağmurdur, zemin hazineleri ise<br/>bitki. Bu hazinelerin anahtarı O’nun tasarrufundadır. Ne zaman isterse yağmur gönderir,<br/>ne isterse bitkilerden bitirir.<br/>
Bir hadîste Rasûlullah (s.a.)’in şöyle buyurduğu rivâyet edilir: “<i>Yeryüzü</i><br/>
<i>hazinelerinin anahtarları getirilerek almam için bana arzedildi de ben: Hayır! Bir<br/>gün aç kalayım bir gün doyayım” dedim.</i>”<a href="RuhulBeyans.html#7661">[138]</a><br/>
<b>Sâib</b> der ki:<br/>
<i>Devlet hümâsı kemendimize düşecek olsa,<br/>Himmetimizin yüceliğinden salıveririz.</i><br/>
<i>et-Te’vîlâtü’n-Necmiyye</i>’de der ki: “İşâret etmektedir ki lütfunun hazînelerinin<br/>
anahtarları O’na âiddir. Bu anahtarlar, kalplerin semâlarında gizlenmiştir. Kahrının<br/>hazînelerinin anahtarları da O’na âiddir. Bu anahtarlar da nefslerin arzına bırakılmıştır.<br/>Yâni O’nun bu lütuf ve kahrının hazînelerinin anahtarlarına O’ndan başkası sâhip<br/>olamaz! O Fettâh (çok açan)’tır, anahtar onun kudret elindedir. Dilediği kimselerin<br/>kalbine lütuf hazinelerinin kapılarını açar da ondan hikmet pınarları ve güzel ahlâk<br/>mücevherleri çıkar. Dilediği kimselerin nefsinde de kahır hazinelerinin kapılarını açar<br/>da hîle, tuzak ve desîse pınarlarını ve türlü kötü sıfatları çıkarır. İşte bu sırdan dolayı<br/>Hz. Peygamber (s.a.): <i>“Kalplerin anahtarı Lâ ilâhe illâllah’tır!<a href="RuhulBeyans.html#7661">”</i>[139] </a>buyurmuştur.<br/>Nitekim <b>Hz. Osman</b> kendisine göklerin ve yerin anahtarlarının tefsîrini sorunca<br/><i>“Lâilâhe illâllah...tır”</i> cevâbını vermişti.<br/>
