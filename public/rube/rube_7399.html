<a name=7400></a><img src="RuhulBeyan-7400_1.jpg"/><br/>
Mekke müşriklerine çok öfkelenilmiş olduğunu ve bunların söylediklerini ancak<br/>
nankörlük ve yoldan çıkmışlıkta ileri gidenlerin söyleyebileceğini göstermek<br/>maksadıyla, âyette, zamir yerine açıkça ‘kâfirler’ ismi kullanılmıştır.<br/>
<i>et-Te’vîlâtü’n-Necmiyye</i>’de der ki: İşte kâfirlerin kalpleri, Hakk’ı unutma hastalığı<br/>
yüzünden mizacları bozuk olduğundan değişmiş olan akıl dengelerine göre<br/>peygamberlik onlara sihir, dosdoğru sözlü (<i>sıddîk</i>) biri de yalancı (<i>kezzâb</i>) gibi<br/>göründü.<br/>
<b>Kâşifî</b> der ki:<br/>
<i>“Ne dar görüşlülük ki, vahyin parlayan nurlarını,<br/>Sihrin karanlığından ayıramıyor.<br/>Ve ne basîretsizliktir ki, sıdk ve dürüstlüğün ışıklarını,<br/>Yalanın karanlığından ayıramıyor.<br/>Âlemi aydınlatan böyle bir güneş doğdu,<br/>Ancak yarasanın gözüne ondan bir zerre bile nur ulaşmadı.<br/>Aydınlık günün ışıklarından yeryüzü aydınlanmıştır,<br/>Ancak onun gözünden gecenin karanlığı hâlâ uzaklaşmış değildir.</i><br/>
Bil ki, inâyet ve tevfik ehline göre nübüvvet ve velâyetin isbatı kolaydır. Çünkü<br/>
onların gönülleri mâsivallahtan yüzçevirmeğe ülfet kazanmıştır. İnkârcılar ile Allah’ın<br/>kendi hâline yüzüstü bıraktığı kimseler ise böyle değildir. Bunların gönülleri, Allah’tan<br/>yüzçevirmeğe alışmış, ülfet kazanmıştır. Dolayısıyla da Allah’ın peygamber ve velîleri<br/>hakkında ileri geri konuşup, onlarla harbetmek onların ayrılmaz bir parçası olmuştur.<br/>
<b>Üstad Ebü’l-Kâsım Cüneyd (Bağdâdî) </b>(r.a.) der ki: Bizim bu ilmimizi tasdik etmek,<br/>
velîliktir. Bu ifâdesiyle o, velâyet-i kübrâ/büyük velâyeti değil, velâyet-i suğrâ/küçük<br/>velâyeti kasdetmiştir.<br/>
<b>Yâfiî</b> der ki: İnsanlar dört kısımdır: <i>Birinci</i> gruptakiler için bildiklerini doğrulama<br/>
(<i>tasdik</i>); metod ve tarikatlerini bilme (<i>ilim</i>), meşrep ve hallerinin tadına varma (<i>zevk</i>)<br/>hususları gerçekleşmiş bulunmaktadır. <i>İkinci</i> gruptakiler için sadece ilim ve tasdik<br/>olguları gerçekleşmiş durumdadır. <i>Üçüncü</i> kısımdakiler için ise sadece tasdik vâkîdir.<br/><i>Dördüncü</i> gruptakiler için ise bu üç şeyden hiçbiri gerçekleşmemiştir ki bunlardan<br/>mahrum olmaktan Allah’a sığınır ve bizleri muvaffak kılıp bağışlamasını niyaz ederiz!<br/>İşte mahrem hususlarda hiçbir nasipleri bulunmadığı için Allah’ın gözde kulları<br/>hakkında ileri geri konuşan ve onları cinlenmiş olmakla, yalancılık ve büyücülükle<br/>suçlayanlar bunlardır.<br/>
<i>Mesnevî</i>’de der ki:<br/>
<i>Eğer Allah bir kimsenin perdesini yırtmayı dilerse,<br/>Onu temiz insanlara dil uzatmaya meylettirir.</i><br/>
