<a name=9524></a>Âyetteki <i>“kebüra”</i> fiili güzel anlamındaki <i>“ni’m</i>e” ve çirkin anlamındaki <i>“bi’se</i>”<br/>
fiilleri gibi kalple işlenen fiillerdendir. Söylenen şey, yerilen durumdur. “<i>Makt</i>”<br/>kelimesi, devamlı kötülük işleyen kimseye duyulan şiddetli kızgınlığı anlatır. Cehâlet<br/>döneminde bir kimsenin, babasının boşadığı kadını nikâhlamasına, Nikâhü’l-makt yâni<br/>kızılan, kötü nikâh denirdi. Âyetteki “Allah katında” ifâdesi, “ilminde ve hikmetinde”<br/>anlamındadır. Bu söz, işlediklerinin çok kötü olduğunu açıklamaktadır. Yâni bu söz,<br/>Allah’ın hikmetine terstir ve ilminde çok buğz edilen büyük bir günahtır, demektir.<br/>Allah kime düşmanlık ederse onun için cehennem, kimi de severse cennet vardır.<br/>
<b>Kâşifi</b> demiştir ki, bazı âlimler nezdinde bu âyet umûmîdir, yâni kim bir söz söyler de<br/>
onu kendisi yerine getirmezse bu itâba dâhildir. Yine âlimler halka hayırlı amelleri<br/>emredip de kendileri terk ederse bu hükümle karşılık göreceklerdir.<br/>
<i>Benzerini yaptığın kötülüklerden halkı sakındırma,<br/>Bunu yapman senin için en büyük utançtır.</i><br/>
Allah Teâlâ İsâ (a.s.)’a vahyederek şöyle buyurdu: “Ey Meryem oğlu! Kendine öğüt<br/>
ver, şâyet kendin öğüt edinir, ondan faydalanırsan onun üzerine insanlara öğüt ver.<br/>Değilse benden utan!” Hz. Peygamber (s.a.) Mirâc gecesinde söylediklerini yapmayan<br/>kimselerin dudaklarını, ateşten makaslarla kestiklerini gördü.<br/>
<i>Tefsir işi yapan âlime benden de ki:<br/>Eğer amele gayret etmezsen sen câhil bir müfessirsin<br/>İlim ağacının meyvesinin, amelden başka bir şey olduğunu bilmiyorum<br/>Eğer ilminle amel etmiyorsan meyvesiz ağaç dalı gibisin.</i><br/>
Seleften biri: “Bize nasihat et” denildiğinde sükût etmiş, “Bize konuşuver”<br/>
denildiğinde: “Yapmadığım şeyleri size söylememi mi istiyorsunuz! Bu sebeple de<br/>Allah’ın gazabı geliversin mi?” demiştir.<br/>
<b>Kurtubî<i> </i></b>(r.h.) şöyle demiştir: Üç âyet-i kerîme öğütle konuşmaktan beni alıkoymuştur.<br/>
Bunlar; <i><b>(Ey bilginler!) “Sizler kitabı (Tevrat’ı) okuduğunuz, (gerçekleri bildiğiniz)<br/>halde, insanlara iyiliği emr edip kendinizi unutuyor musunuz?”</b></i> (el-Bakara, 2/44).<br/><i><b>“Size yasak ettiğim şeylerin aksini yaparak size aykırı davranmak istemiyorum.”<br/></b></i>(Hud, 11/88) ve <i><b>“Ey îman edenler! Yapmayacağınız şeyleri niçin söylüyorsunuz?”<br/></b></i>(Saf, 61/2) âyetleridir. Yapılması gereken ameli terk eden hakkında gelen tehdidler,<br/>iyiliği emr ve kötülükten men edenler hakkında da gelmiştir. Bu görevin her ikisini de<br/>ihmal eden hakkında korkulması gerekirken, ya kötülüğü emredip iyilikten men edenin<br/>durumu ne olur! Günümüzdeki insanların çoğu bu durumdadır. Bundan Allah Teâlâ’ya<br/>sığınırız.<br/>
<i>Lübab</i>’da şöyle denilmiştir: Bu âyet-i kerîme, içinde Allah’a itâat olan bir görevi<br/>
yapacağını söyleyip bunu yüklenmiş kimsenin bu görevi ifa etmesi gerektiğini bildirir.<br/>
