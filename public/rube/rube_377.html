<a name=378></a>ve Amr benzeri birine lâ’net etmek tehlikelidir. Çünkü son durumları belli olmayan<br/>insanlara lâ’net edilmez. Kim bir kâfirin sonradan müslüman olup veya bir günahkârın<br/>tevbe edip de Allah’a yakın bir kul olarak ölmeyeceğinden emin olabilir ki? Böyle<br/>birinin mel’ûn olduğuna nasıl hükmedilebilir? Peygamberimiz’in amcası Hz. Hamza’yı<br/>şehîd eden Vahşî bile, Peygamberimiz’in elinde müslüman olup Allah tarafından<br/>tevbesinin kabûl olunduğu bildirilmedi mi? Bu durum “Yezîd’e lâ’net edilemez”<br/>diyenlerin delîlidir. Çünkü o da pişman olup yaptığına tevbe etmiş olabilir. Bu ihtimâl<br/>de lâ’net edilmemesini gerektirir.<br/>
Bir kısım ulemâ da şöyle demiştir; “Yezîd küfrünün şöhreti ve yaptığı cürmün<br/>
büyüklüğü sebebiyle lâ’neti haketmiştir. Çünkü o, Hz. Hüseyin’in öldürülmesi<br/>konusunda emir verdiğinden ve şarap hakkında şöyle demesinden dolayı küfre girmiştir.<br/>
<i>O gün Ahmed’in dînine göre haram idiysen de,<br/>Bugün Mesîh’in dînine göre helâlsın!</i><br/>
Hz. Hüseyin (r.a.)’ın katline emir veren, onu katleden veya ona, cevâz veren, ya da<br/>
buna râzı olanların lâ’neti hak etmeleri ittifâkla sâbittir. <b>Sa’düddîn Taftâzânî </b>bu<br/>konuda şöyle demiştir; “Gerçek şu ki, Yezîd’in Hz. Hüseyin’in katline râzı olması ve<br/>buna sevinip, ehl-i beyti küçük düşürmesi, her ne kadar tafsîlât yönüyle âhâd<br/>haberlerdense de, olayın genel hatları mânen tevâtür derecesindedir. Biz onun bu<br/>durumu ile ilgili susmayız. Fakat îmânı konusunda bir şey demeyiz. Allah’ın lâ’neti onun<br/>ve yardımcılarının üzerine olsun!<br/>
<b>Sâhib b. Ubbâd </b>buzlu su içerken:<br/><i>Buzun tatlı suyun içindeki hareketi<br/>Kalbin derinliklerinden hamd çıkarır</i><br/>
der ve: <i>“Allah’ım Yezîd’e lâ’neti devam ettir” </i>diye bedduâ ederdi ve Rasûl-i<br/>
Ekrem’in ashâbından olması sebebiyle babası Muâviye’ye lâ’net etmekten sakınırdı.<br/>Çünkü Muâviye vahiy kâtibi olup fetihlerde hizmeti geçenlerdendi. Hz. Ömer ve Hz.<br/>Osman devrinde valilik yapmıştı. Fakat ictihâdında hatâ etti. Cenâb-ı Hak onu Hz.<br/>Peygamber’e olan yakınlığı sebebiyle bağışlasın.<br/>
<i>Ravzatü’l-ahbâr</i>’da anlatıldığına göre; Kelâm âlimlerinden <b>Hayyat </b>der ki: “Bir<br/>
çocuğun sorduğu bir soru beni susturdu: “Muâviye hakkında görüşün nedir?” diye sordu.<br/>Ben de: “Hiçbir şey söylememeyi tercîh ederim.” dedim. “Oğlu Yezid hakkında ne<br/>dersin?” dedi. Ben de “Lâ’net olsun” dedim. “Peki onu sevenler hakkında ne dersin?”<br/>dedi. “Onlara da lâ’net” dedim. “Sen de biliyorsun ki Muâviye’nin kendisi de onu<br/>sevmezdi” dedi.<br/>
Şunu da bilmek gerekir ki lâ’net edilen kimse, ona lâyık değilse o lâ’net sâhibine<br/>
döner. Mü’min’e lâ’net etmek, onu kasden öldürmek gibidir. Kişi çoğu zaman bir malına<br/>lâ’net eder de malının bereketi çekiliverir. Hiç kimse Allah’ın yaratıklarından<br/>cansızlara, hayvanlara veya insanlara lâ’net etmesin. Rasûl-i Ekrem buyurmuştur ki:<br/>
