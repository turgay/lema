<a name=4251></a>Hakîmdir; yaptığı bütün işlerde hizmet sâhibidir. Mahlûkâtı erkek ve dişi olarak<br/>yaratması da hikmetinin bir gereğidir. Akıllı kişiye gereken, O’nun emrine teslim olmak,<br/>hükmüne boyun eğmektir. Çünkü her ortaya çıkan şey O’ndan ve O’nun irâdesi iledir.<br/>Allah Teâlâ bir şeyi murâd ettiğinde kulun onun aksini istemesi imkânsızdır. Çünkü<br/>kesinlikle gerçekleşmesi mümkün değildir.<br/>
<i>Şir‘atü’l-İslâm</i>’da der ki: “Câhiliyye devrine muhâlefet kasdıyla insan kız<br/>
çocuklarıyla övünmelidir. Bir hadiste şöyle buyrulmuştur: “<i>İlk doğan çocuğunun kız<br/>olması kadının bereketindendir</i>.”<a href="RuhulBeyans.html#4254">[156] </a>Allah Teâlâ’nın: “<i><b>Allah dilediğine kız<br/>çocukları, dilediğine de erkek çocukları bahşeder</b></i>.” (eş-Şûrâ, 42/49) buyurarak önce<br/>“<i><b>kız çocukları</b></i>” ile başladığını işitmedin mi? Yine bir hadiste şöyle buyrulmuştur:<br/>“<i>Kime kız çocukları verilir; onlarla imtihan edilir de onlara iyi bakarsa, bu kızlar o<br/>kişi için cehennem ateşine karşı bir siper olur</i>.<a href="RuhulBeyans.html#4254">”[157] </a>Hadiste geçen <i>“el-ibtilâ”,<br/></i>“imtihan olma” anlamındadır. Fakat genellikle hayatta karşılaşılan meşakkat ve<br/>zorluklar için kullanılmıştır. Kişinin kız evlatlara sâhip olması da bu tür meşakkatlerden<br/>sayılmıştır. Çünkü çoğunlukla insanların arzusu erkek evlatlaradır.<br/>
Bazı <i>el-Mesâbîh</i> şârihleri, “<i>kız evlatlara iyi bakmayı</i>” onları denkleri ile<br/>
evlendirmek olarak tefsir etmişlerdir. Ancak bunun genel tutulması daha iyidir.<br/>
Bazı fakihler kız evlat Mu‘tezile mezhebine mensub bir erkekle evlendirilmemelidir<br/>
demiştir. Çünkü Ehl-i sünnet ile ehl-i bid‘at arasındaki îtikâdî ihtilaf, dindeki ihtilaf<br/>gibidir. Yine takvâya uygun olan, onun hemcinsleri dışındakilerle ve üzerine nikâhı<br/>düşen nâmahremleriyle bir arada bulunmasına müsaâde etmemektir.<br/>
<i>Kim hayırlıların sohbetine yar olursa<br/>Şüphesiz fâcirlere komşu olmaktan uzak olur</i><br/>
Hz. Peygamber (s.a.) şöyle buyurmuştur: “<i>Allah’tan bana meşakkatsiz bir çocuk</i><br/>
<i>ihsan etmesini istedim. O da beni kız evlatlarıyla rızıklandırdı</i>.” Yine şöyle<br/>buyurmuştur: “<i>Kız evlatlarını hor görmeyin! Çünkü ben de kızlar babasıyım</i>.<a href="RuhulBeyans.html#4254">”[158]</a><br/>
<i>er-Ravza</i>’da anlatılan hoş hikâyelerden birisi şöyledir: Haccâc, yanındaki bazı<br/>
kimselere: “Hangi ses daha rakîktir” diye sordu. Onlardan birisi dedi ki: “Geceleyin<br/>Allah’ın kitabını güzel sesle okuyandan daha hoşuma giden bir ses işitmedim.” Haccâc,<br/>“Güzel!” dedi. Diğeri ise şöyle dedi: “Doğum sancısı çeken hanımımı terk ederek<br/>erkence mescide gittikten sonra arkamdan birinin gelerek bir oğlum olduğunu<br/>müjdeleme sesinden kulağıma daha hoş gelen bir ses işitmedim.” Haccâc: “Bu daha da<br/>güzel” dedi. Şu‘be b. Alkame Temîmî de dedi ki: “Hayır, vallâhi! Ben aç olduğum<br/>zaman sofranın hazırlanma sesinden daha çok hoşuma giden bir ses işitmedim.” Bunun<br/>üzerine Haccâc dedi ki: “Ey Temimoğulları! Siz, azıktan başka her konuda muhâlefet<br/>ettiniz.”<br/>
<i>Ey yemeğin elinde mahpus olan</i><br/>
