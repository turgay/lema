<a name=8274></a>Fars’da “kisrâ” deniyorsa, onlar “tübba‘” diyorlardı. Bunlar Arap krallarının ulularıdır.<br/>Kayl ise büyük kralın yanında alt basamaktaki Himyer krallarındandır. Kelimenin aslı<br/>kayyil’dir. Meyyit ve meyt kelimesi gibidir.<br/>
<i>el-Müfredât</i>’ta şöyle denilmektedir: Kayl Himyer krallarından bir kraldır. Sözüne<br/>
güvenilip kendisine uyulduğu için böyle isimlendirilmiştir. Bir de babasına tâbî olması<br/>bakımından bu ad verilmiştir. İşte bu minval üzere birbiri ardına gelen krallara tübba‘<br/>denilmiştir. Tübba‘lar kavmin reisleri idiler. Riyâset ve siyâsette birbirlerine tâbî<br/>olduklarından kendilerine tübba‘ denilmiştir.<br/>
<i>İnsânü’l-‘uyûn</i>’da denilmiştir ki: Tübba‘ Yemen dilinde kendisine uyulan kral<br/>
mânâsına gelir.<br/>
<i>Kayl</i> kelimesinin aslı ise vavlı olup çoğulu <i>akvâl</i>dir. Vezin bakımından meyt ve emvât<br/>
gibidir. Şâyet kelimenin çoğulunun akyâl olduğu söylenirse, bu defa aslı ‘aved olan ‘îd<br/>kelimesinin çoğulunun a‘yâd olduğu gibi bu da aynı tarzda bir kullanım olur. Bazıları<br/>demiştir ki Yemen kralları kendilerine uyulduğu için tübba‘ unvanını almışlardır. Çünkü<br/>dünyâ ehli kendilerine tâbî olmaktadırlar. Kendilerine akyâl denilmesi de böyledir.<br/>Çünkü onlara tâbî olmaktadırlar ve tekayyül kelimesi Farsça’da da tâbî olmak<br/>mânâsında kullanılır. İnsanlar arasında sözleri te’sîrli olması sebebiyle de bu unvanın<br/>kendilerine verildiği söylenebilir.<br/>
Fakir <b>(Bursevî)</b> der ki: Zâhir olan şudur ki, birinci tübba‘, kavmi ve tebâsı çok olduğu<br/>
için bu unvanı almıştır. Sonra bu unvan daha sonraki krallara teb’alarının çok olup<br/>olmaması gözetilmeksizin lakap olarak intikal etmiştir. <b>Hâris er-Râiş</b> bu<br/>tübba‘lardandır. Bu kral doğruluk sahibi olan Hemâl’ın oğludur. Himyer krallarından ilk<br/>savaş yapan kral budur. Savaşta birçok ganîmet elde etmiş, bunları ülkesine getirip<br/>halka dağıtmış, insanlar mal ve esirlerle bolluk ve nimetler içinde yüzmüşlerdir. Bunun<br/>için krala râiş, yani bol ve bereketli ünvanı verilmiştir. Bu zatla meşhur Himyer<br/>arasında on beş nesil vardır. Hâris er-Râiş’in saltanatı yüz yirmi beş sene sürmüştür.<br/>
Bu zâtın kendisinden sonraki kraldan bahseden ve Peygamberimizi müjdeleyen şöyle<br/>
bir şiiri de vardır:<br/>
<i>Çok büyük bir adam hâkim olacak; o krallardan sonra<br/>Harama yol vermeyen bir peygamberdir, o Ahmed’dir<br/>Keşke bir yıl sonrasına kadar ömrüm olsaydı onun gelişinden</i><br/>
Menâr sahibi <b>Ebrehe</b> de bunlardandır. Bu yukarıda bahsedilen Hâris’in oğludur.<br/>
Dönüşte yolu şaşırmamak için harplerde geçtiği yollara işâret koyan ilk kişi olduğundan<br/>kendisine “zü’l-menâr” yani alâmet ve işâret sahibi unvanı verilmiştir. Saltanatı yüz<br/>seksen üç sene sürmüştür. Ömer ve Zü’l-ez‘âr da bunlardandır. Zü’l-ez‘âr Ebrehe’nin<br/>oğludur. Bu da o tübba‘lardandır. Babasından sonra değil de, kardeşi Efrikas’tan sonra<br/>kral olmuştur. Çok katliamlar yaparak insanları korku ve endişeye sevkettiği için,<br/>korkunç ve korku uyandıran mânâsında kendisine Zü’l-ez‘âr denilmiştir. Saltanatı yirmi<br/>
