<a name=2943></a>Allah’a söz veren o münâfıklar, <i>“Allah’ın, onların” </i>gizli ya da açık olarak<br/>
söylemeyip içlerinde gizledikleri<i> “sırlarını da”</i> verdikleri sözden cayma kararlarını ve<br/>zekata cizye adını vermelerini ve buna benzer hayırsız <i>“fısıltılarını da bilip durduğunu<br/>ve bütün bilinmeyenleri bildiğini hâlâ bilmediler mi?”</i> Buradaki soru (istifham) takrir<br/>için olup “kesinlikle bildiler” mânâsındadır. Öyleyse münâfıklığa ve sözlerinden<br/>caymaya nasıl cür’et edebiliyorlar?!<br/>
<i>İsyanı düşünme, biliyorsun ki O biliyor<br/>Şunun bunun yüzüne bakma, bilirsin ki O görüyor</i><br/>
Bu âyetlerde şu hususlara işaret vardır:<br/>1. Kim, ibadet olan bir şeyi yapmayı nezrederse/adarsa, mesela “Eğer Allah bana bin<br/>
dirhem ihsan ederse, beşyüzünü sadaka olarak vermek boynumun borcu olsun.” derse,<br/>bu kişinin nezrini yerine getirmesi gerekir.<br/>
İbadet sayılmayan veya günah olan bir şeyi nezrederse, meselâ “Eve girmeye<br/>
nezrettim.” derse veya “Falanı bugün öldürmek Allah için boynumun borcu olsun.”<br/>derse ve yemininde de durmazsa o kimseye keffâret gerekir.<br/>
Keffâret ise bir köle âzâd etmek veya on miskini doyurmak ya da giydirmektir.<br/>
Keffârette vâcib olan bu üç şıktan birisidir. Kul dilediği şıkkı yerine getirebilir. Bu üç<br/>şeyden birini yapmaktan âciz olursa peş peşe olmak üzere üç gün oruç tutar.<br/>
Eğer nezir yapan (adakta bulunan) kimse adağını, olmasını istediği bir şarta bağlarsa,<br/>
meselâ “Falan gelirse, seferden dönersem, eğer Allah hastama şifâ verirse, Allah<br/>borcumu ödememi ihsan ederse oruç tutmak veya sadaka vermek Allah için boynumun<br/>borcu olsun.” derse ya da “Eğer bir köle sahibi olursam, eğer şu köleye mâlik olursam<br/>onu âzâd etmek üzerime borç olsun.” derse adadığı şeyi yerine getirmesi lâzım gelir.<br/>Çünkü kişi nezrini, nezir kipiyle yapmıştır, bundan yemin mânâsı anlaşılmaz.<br/>
Eğer adağını, olmasını istemediği bir şarta bağlarsa, meselâ “Eğer falan ile<br/>
konuşursam, eve girersem, bir sene oruç tutmak bana vacip olsun.” derse yemin keffareti<br/>vermesi yeterlidir.<br/>
Nezredilen şeyin farzlar içerisinde aslı var ise, yani oruç, namaz, zekat, itikaf gibi<br/>
nezredilen şeyin cinsinden bir farz var ise nezreden kimseye yaptığı nezri yerine<br/>getirmesi lazım gelir. Farzlar içerisinde aslı yok ise, meselâ hasta ziyaret etmek,<br/>cenazeye katılmak, mescide girmek, köprü, fakirhane ve çeşme inşa etmek, Kur’ân<br/>okumak ve sâire gibi olursa nezredene nezrini yerine getirmesi lazım gelmez. Nezirde<br/>aslolan, nezre bağlanan menfaati tahsil için kulun kendisine vacip kıldığı şey, Allah<br/>Teâlâ’nın da vâcib kılması ile muteber olur. Şarta bağlanmayan nezirler, belli bir<br/>zaman, mekân, dirhem ve fakire has olmaz. Şarta bağlanan nezir ise böyle değildir.<br/>Nezreden kişi: “Bugün bu dirhemi bu fakire vermek bana vâcib olsun” dese ve ertesi<br/>gün başka bir dirhemi başka bir fakire tasadduk etse Hanefîler’e göre geçerli olur.<br/>(İmam) Züfer’e göre ise geçerli olmaz.<br/>
