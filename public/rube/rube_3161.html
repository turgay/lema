<a name=3162></a><img src="RuhulBeyan-3162_1.jpg"/><br/>
<b>ancak Allah’a mahsustur. O halde bekleyin, ben de sizinle beraber<br/>bekleyenlerdenim.”</b><br/>
Mekke kâfirleri <i>“O’na” </i>Muhammed (a.s.)’a. <i>“Rabb’inden bir mucize indirilmeli</i><br/>
<i>değil mi?” diyorlar.”</i> Onlar, Kur’an’a karşı koymanın onunla yarışmanın mümkün<br/>olacağını söylüyorlardı. Nitekim “<i><b>İstesek, biz de onun gibisini söyleriz</b></i>.” (el-Enfâl,<br/>8/31) diyorlardı. Kur’an’dan başka Hz. Musa’nın el ve âsâ mucizesi gibi, nehirler<br/>fışkırtmak ve benzerleri gibi mûcizeler göstermesini teklif ediyorlardı.<br/>
<i>Söyle: Eğer bu Kur’an sana kolay görünürse<br/>Ey katı yüzlü, bunun gibi bir sûre de sen söyle</i><br/>
Onlara cevap olarak <i>“de ki: “Gayb” </i>gaybı bilmek “<i>ancak Allah’a mahsustur.”</i><br/>
Buradaki tahsis tekvînî değil, ilmî bir tahsistir. Çünkü bu tahsiste gayb ve şehâdet (gizli<br/>ve âşikar olan) eşittir. Buna göre mânâ şöyle olmaktadır: Sizin teklif ettiğiniz,<br/>peygamberliğin gereklerinden zannettiğiniz ve imânınızı buna bağladığınız yüce Allah’a<br/>mahsus gaybların bilgisi bende yoktur. Allah daha fazla mûcizede bir fayda olacağını<br/>bilseydi elbette indirirdi.<br/>
<i>et-Te’vîlâtü’n-Necmiyye’</i>de şöyle denilmektedir: Gayb, melekût âlemidir. Allah’ın<br/>
indirmesiyle âyetler oradan iner ve ızhar etmesiyle mûcizeler oradan zuhûr eder. O<br/>âlem Allah’a mahsustur. Dilediği zaman ve dilediği gibi âyetler oradan, ancak O’nun<br/>hükmüyle iner.<br/>
<i>“O halde”</i> teklif ettiğiniz şeyin inmesini <i>“bekleyin,” </i>bana indirilen yüce âyetleri<br/>
inkârınız ve başkasını teklifiniz sebebiyle Allah’ın size ne yapacağını <i>“ben de sizinle<br/>beraber bekleyenlerdenim.”</i> Yüce Allah, onlardan zâlim olanları aziz ve muktedir<br/>kimsenin yakalayıp çarpması gibi çarpmak için mühlet vermiştir. Bazen de<br/>dilediklerinin cezasını hemen verir.<br/>
Anlatılır ki zâlim bir kumandan vardı. Adamlarıyla birlikte büyük meşâyıhtan<br/>
birisinin evine indi. Hâne sâhibi şeyh: “Benim elimde ferman var. Benim hâneme inme.”<br/>dedi. Kumandan ona: “Fermanı getir.” dedi. Şeyh evine gitti ve Mushaf’ı getirdi.<br/>Kumandanın önüne koydu ve açtı. “<i><b>Ey îmân edenler! Kendi evinizden başka evlere,<br/>geldiğinizi farkettirip (izin alıp) ev halkına selâm vermedikçe girmeyin</b></i>.” (en-Nûr,<br/>24/27) âyeti rast geldi.<br/>
Kumandan:<br/>“Ben padişahın fermânına sâhip olduğunu zannettim.” dedi. Mushaf’a iltifat etmedi ve<br/>
şeyhin hânesine indi. O gece zâlimi kulunç tuttu ve helâk oldu.<br/>
Bu kıssada Hz. Kur’an’ın diğer mûcizeler gibi olmadığına işaret vardır. Kim onu<br/>
reddeder ve hakir görürse en şiddetli şekilde Allah’ın gazabına hedef olur. Nitekim onu<br/>kabul eden, şeklen onu yüksekte tutan, abdestli olarak dokunan ve benzeri şekilde ta’zim<br/>
