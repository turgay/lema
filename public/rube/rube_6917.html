<a name=6918></a>birlikte yola koyulması, hareket etmesi, Dâvud (a.s.)’ın mûcizesiydi.<br/>
Belki de tesbih veya yürümenin dağlara tahsis edilmesi dağların ricâlin/Allah yolunun<br/>
erlerinin sûretleri olmaları sebebiyledir. Nitekim dağların yerinde sâbit olmaları buna<br/>delâlet eder.<br/>
Kuşları da Dâvud (a.s.)’ın emrine âmâde kıldık. Çünkü kuşların ona verilmesi onları<br/>
onun emrine âmâde kılmak içindi. Yâni kuşları da onun emrine verdik ki o zikrettiği<br/>vakit ona muvâfakat/eşlik etsinler.<br/>
Âyette dağlar ve kuşlar akıllı varlıklar yerine konulmuş ve onlar gibi kendilerine nidâ<br/>
edilmiştir. Çünkü canlı cansız her şey Allah’ın irâdesine boyun eğer ve emrine itâat<br/>eder. Bir bak ki kayaların tabiatı sertlik ve kuşların tabiatı uçup kaçmaktır. Buna rağmen<br/>Dâvud (a.s.)’a muvafakat etmişlerdir. Zikre muvâfakat etmeyen ve tesbihe boyun<br/>eğmeyen, vahşî hayvanların kaçtığı gibi hak ehlinin meclislerinden kaçan, bilakis onlara<br/>düşman orduları gibi inkâr ayakları ile hücum eden katı kalpliler bu kayalardan daha<br/>katı ve serttirler.<br/>
<b>Molla Câmî</b> <i>Fusûs Şerhi</i>’nde der ki: “Dağların ve kuşların tesbîhi Dâvud (a.s.)’ın<br/>
tesbihi sebebiyledir. Çünkü Dâvud (a.s.)’ın tesbih ve tahmîdin mânâsına rûhuyla<br/>teveccühü kuvvetli olunca, bu durum onun uzuvlarına ve kuvvelerine sirâyet etti. Zira<br/>bunlar onun rûhunun mazharlarıdır. Onlardan da dağlara ve kuşlara sirâyet etti. Çünkü<br/>dağlar ve kuşlar hariçte/dış âlemde onun uzuvlarının ve kuvvelerinin sûretleridir.<br/>Şüphesiz dağlar ve kuşlar Dâvud (a.s.)’ın tesbîhiyle tesbih ederler. Onların<br/>tesbihlerinin faydası Dâvud (a.s.)’a döner. Yâni dağların ve kuşların tesbîhi Dâvud<br/>(a.s.)’ın tesbihinden neş’et ettiğinden elbette bu tesbihin sevabı ona döner. Yoksa dağlar<br/>ve kuşlar buna müstehak olmadıkları için onlara dönmez.”<br/>
Hâsılı dilden yapılan zikir gider ruha ulaşır. Sonra zikirden hâsıl olan bu nur nefis<br/>
dağlarına ve kalp kuşlarına akseder. Sonra zikre devam ile nefisten bedene akseder.<br/>Nihayet bu nur, bedenin zâhir ve bâtınının tüm cüzlerini kaplar. Sonra bedenin unsurî<br/>cüzlerinden, müfred olsun mürekkeb olsun anâsır-ı erbaaya (su, hava, toprak, ateş)<br/>akseder. Sonra bu bir nefisten birçok nefse akseder. Yâni nefs-i nâmiye, nefs-i<br/>hayevâniyye, nefs-i semâviyye ve nefs-i nücûmiyyeye akseder. Yine rûh-i insânîden<br/>ruhlar âlemine akseder. Nihayet âlemin mülk ve melekûtunun hepsini kaplar. “<i>Dağlar</i>”<br/>ve “<i>kuşlar</i>” ile mülk ve melekûta işâret edilmektedir. Böylece bütün bir âlem içinde<br/>bulunanlarla birlikte zikreden zâkire muvâfakat ederek zikreder. Sonra bu zikir<br/>mahlûkatı geçer ve âlemlerin Rabbi’ne yükselir. Nitekim Allah Teâlâ şöyle buyuruyor:<br/><i><b>“Ona ancak güzel sözler yükselir.”</b></i> (Fâtır, 35/10). Allah Teâlâ da onu zikreder.<br/>Böylece o zâkir ve mezkûr (zikreden ve zikredilen), Rabb’in ve O’nun yarattıklarının<br/>sıfatı ile muttasıf olur. Onun hakkında fazîlet/üstünlük Hak Teâlâ’nın mezkûru olması<br/>olur.<br/>
Sonra Allah Teâlâ ismi güzel, yüzü güzel ve sesi güzel olmayan peygamber<br/>
göndermemiştir. Dâvud (a.s.)’ın sesi ise başkalarından cidden çok güzeldi. Nitekim<br/>Yusuf (a.s.) da başkalarına göre cidden çok güzeldi.<br/>
