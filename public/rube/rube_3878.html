<a name=3879></a>lillah!’ diyerek kayıtsız-şartsız hamd ettiğim gibi “kayıtsız-şartsız sana şükrolsun!”<br/>derim.” Bu, benzerini öncekilerde görmediğim, kabul edilip ezberlenmeye lâyık bir<br/>sözdür. Allah bu sözü söyleyenden râzı olsun!<br/>
<i>“Namazı” </i>yani farz namazları <i>“dosdoğru kılan,”</i> yani namazlarını dosdoğru kılmaya<br/>
devam eden <i>“kendilerine verdiğimiz rızklardan,”</i> infak edilmesi gereken bölümünü<br/><i>“gizli ve açık olarak” </i>Allah yolunda<i> “harcayan.”</i> İnfak edilmesi gereken bölüm, farz<br/>olan zekâttır. Çünkü zekâtın kardeşi ve diğer yarısı olan namazla birlikte zikredilmiştir.<br/>İfadenin özel bir karîne olmadan mutlak olarak zikredilmesine nazaran mutlak olarak<br/>Allah yolunda infak edilen şeylerin kasdedilmiş olması da mümkündür.<br/>
Malı olduğu bilinmeyenlerin gizli vermesi uygundur. Gizli vermek nâfile sadakaları<br/>
içine alır. Malı olduğu bilinenlerin açıktan vermesi uygundur. Açıktan vermek farzlara<br/>(zekatlara) şâmildir. Çünkü töhmet altında kalmamak için farz olan zekâtı açıktan<br/>vermek gerekir.<br/>
<i>“Gizli ve açık olarak” </i>sözünden maksadın ‘gizleyerek ve açık olarak’ anlamında<br/>
olması câiz olduğu gibi ‘gizli ve açık verilmesi gereken zamanlarda’ yahut ‘gizli ve açık<br/>bir harcamayla’ şeklinde olması da câizdir. Âyetin mânâsı, nafile sadakaların gizlice,<br/>farz sadakaların ise açıktan verilmesidir.<br/>
Ana-babanın fakir olması durumunda onlar için yapılacak harcamalar da vâcib<br/>
harcamalara dâhildir. Fakihler der ki: Evlâdın ebeveyninden sadece birine bakabilecek<br/>durumda olması halinde nafaka hususunda ana, babadan önce gelir. Çünkü bir ana,<br/>evlâdı için çektiği yorgunluk, beslediği şefkat, yaptığı hizmet; hâmilelik, doğurma,<br/>emzirme, yetiştirip büyütme, hastalık ve sıkıntı, anlarında rahatını fedâ etme<br/>bakımlarından babadan öndedir. Nitekim <i>el-Fethu’l-karîb</i>’de böyle geçmektedir.<br/>
<b>Şeyh İzzeddin</b> der ki: “Vâcibler ikiye ayrılır: Şerîatin vâcip kıldığı şeyler ile<br/>
mertliğin (mürüvvet)’in vâcip kıldığı şeyler. Cömerd odur ki ne şerîatin vacibini men<br/>eder, ne de mertliğin vacibini. Bunlardan birini men edip vermeyen cimridir. Fakat<br/>şerîatın vâcibini men eden daha cimridir. Mesela, zekatı veya vâcib bir nafakayı<br/>ödemeyen ya da zar zor ödeyen tabiatı îcâbı cimridir. Yaptığı infâka zorlanma pisliğini<br/>bulaştırmaktadır. Ya da malının en değerli veya orta değerli kısmından gönüllü olarak<br/>veremiyor demektir. Bu tutumların tamamı cimriliktir.<br/>
Mertliğin vâcibine gelince bu da elini sıkı tutmak ve değersiz şeylerde ince eleyip sık<br/>
dokumaktır. Çünkü bu, çirkin sayılır. Bu çirkin sayma, durumlara ve şahıslara göre<br/>değişiklik arz eder. Mesela bir fakirin elini sıkı tutması yüzünden kınanmayacağı bir<br/>durumda çok malı olan biri elini sıkı tuttuğu için kınanır. Yine kişinin uzaktan tanıdığı<br/>birisi hakkında elini sıkı tutması çirkin görülmezken âilesi, akrabası ve emri<br/>altındakiler hakkında elini sıkı tutması çirkin görülür. Yine alış veriş ve muâmelede bir<br/>miktar eli sıkı olmak kınanmazken ziyafet ve misafir ağırlama konusunda elini sıkı<br/>tutmak kınanır.<br/>
Hasılı kişinin kınanacağı durum, ziyafet veya muâmele, yemek veya giyim gibi eli sıkı<br/>
olunan hususlar bakımından değişiklik arzeder. Öyleyse cimri, ya şerîat hükmünce ya da<br/>
