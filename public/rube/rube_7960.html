<a name=7961></a>ötesinde, istiğrâk olarak genel bir mânâ elde etmek için getirilmiştir. Meyvelerin<br/>kabuklarından çıkması; yani yarılıp filiz vermesi yahut fındık, fıstık, ceviz gibi kabuklu<br/>çerezlerin kabuklarından çıkması demek olabilir.<br/>
<i>“O’nun bilgisi olmadan”</i> yeryüzünde <i>“ne bir dişi gebe kalır, ne de doğurur.”</i> Bütün<br/>
bu olup bitenlerin Allah’ın ilmi dâhilinde oluşu, bütün bu ahvâli kapsar mâhiyette ifâde<br/>edilmektedir. Yani bir meyvenin filiz vermesi yahut kabuğundan çıkması, bir dişinin<br/>gebe kalması yahut doğurması Allah’ın ilmi ihâtasındadır. Allah o meyvenin yarılıp<br/>çıkmasını, sayı ve miktarını, meyvenin olgunluk dönemine ulaşıp ulaşmayacağını ve<br/>benzeri durumları bilir.<br/>
Yine bir dişinin gebelik vaktini, gün sayısını ve saatini, organ ve genel yapısındaki<br/>
eksiklik ve tamlığı, erkeklik ve dişiliği, güzellik ve çirkinliği ve başka halleri; doğma<br/>zamanını ve doğuma dâir bütün hâlleri Allah bilir. Kıyâmet konusundan sonra, gebelik,<br/>doğum ve meyvelerin kabuklarından çıkması konularını anlatan bu üç konunun burada<br/>zikredilmesi, dirilişin ve özellikle ölülerin diriltilmesinin mümkün oluşunu kapsadığı<br/>içindir.<br/>
<b>İbn Şeyh</b>’in <i>Havâşî</i>’sinde şöyle geçmektedir: Kıyâmetin ne zaman kopacağını bilmek<br/>
Allah’a havâle edildiği gibi, kıyâmetle ilgili soruların cevabı da Allah’a havâle edilir;<br/>‘Allah bilir’ denilir. Meyvelerin ve bitkilerin geleceği ile ilgili bilgiler de Allah’a<br/>havâle edilmelidir.<br/>
Rivâyet edildiğine göre; <b>Mansûr Devânikî</b> isimli zât ne kadar ömrü kaldığını ve ne<br/>
zaman öleceğini merak etmiş, nihâyet rüyâsında bir şahsın denizden elini çıkararak beş<br/>parmakla işaret ettiğini görmüş, rüyânın tabir ve yorumunu devrin âlimlerine sormuş,<br/>âlimler bunu beş sene beş ay beş hafta beş gün gibi yorumlamışlar. Nihâyet İmâm-ı<br/>A’zam Ebû Hanîfe’ye sorulmuş. Ebû Hanîfe, bunun bilgisinin, yalnız Allah’ın bilip<br/>başka kimsenin bilmediği beş gayb konusundan biri olduğu yorumunu yapmıştır.<br/>
Adama: “Senin öğrenmek istediğin konudan cevap alman mümkün değildir”, demiştir.<br/>
Ebû Hanîfe bu yoruma Peygamberimiz (s.a.)’in; “Gaybın anahtarları beştir” hadîsinden<br/>ulaşmış ve şu âyeti okumuştur: <i><b>“Kıyâmet vakti hakkındaki bilgi, ancak Allah’ın<br/>katındadır. Yağmuru o yağdırır. Rahimlerde olanı O bilir. Hiç kimse yarın ne<br/>kazanacağını bilemez. Yine hiç kimse nerede öleceğini bilemez. Şüphesiz Allah,<br/>her şeyi bilendir, her şeyden haberdârdır” </b></i>(Lokmân, 31/34).<br/>
Fakir <b>(Bursevî)</b> der ki: İşte buradan kıyâmetin ne zaman kopacağı bilgisiyle,<br/>
meyvelerin kabuğundan çıkmasını bilmenin bir arada anlatılmasının sırrı ve hikmeti<br/>ortaya çıkmıştır. Çünkü meyvelerin kabuğundan çıkması da yağmurun inmesi bilgisine<br/>dâhildir. Zîrâ yağmur ve rüzgârlarla bitkiler çıkıp meyveler olgunlaşmaktadır.<br/>
Ey Muhammed (s.a.) kavmine Allah Teâlâ’nın sizin inanç ve iddiânıza göre: <i><b>“O gün</b></i><br/>
<i><b>Allah onları çağırarak: Benim ortaklarım olduklarını iddiâ ettikleriniz hani<br/>nerede?” </b></i>(el-Kasas, 28/62) diyecek, onlar da: <i>“Buna dâir bizden hiçbir şâhid<br/>olmadığını sana arz ederiz” derler.” </i>Ortaklık konusunda hiçbir şâhid yoktur. Çünkü;<br/>“Biz şimdi gerçeği gördük ve o ortaklarından ayrıldık” derler. Bu soru burada sitem<br/>
