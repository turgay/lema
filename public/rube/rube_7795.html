<a name=7796></a><b>Kâşifî</b> der ki: Bilinmelidir ki deccâl bir insandır. Sâir insanlardan daha uzun boylu,<br/>
iri cüsseli, tek gözlüdür. Onun zuhûru kıyâmet alâmetlerinden biridir. Peygamber (a.s.),<br/>onun zuhûrunun emârelerini açıklamıştır. Halk onun ortaya çıkmasından üç yıl önce<br/>kıtlık ve hayat pahalılığına dûçar olurlar. İlk yıl gökyüzü yağdırdığı yağmurun üçte<br/>birini keser, yâni tutar. Yer, bitirdiği şeylerin üçte birini tutar. İkinci yıl üçte ikisini geri<br/>alır ve üçüncü yıl ne gökten yağmur iner ne de yerden bir bitki biter. “O gün<br/>mü’minlerin gıdâsı semâ ehli gibi sadece tesbîh ve takdîs olur.”<br/>
Sonra deccâl ortaya çıkar; onun sihir ve sorulanın dışında söyledikleri çoktur.<br/>
Allah’ın koruması altında olanlar dışında halkın çoğu ona uyar. İnsan sûretinde<br/>şeytanları vardır. Birine “Eğer anne ve babanı diriltirsem benim rabliğimi tasdik eder<br/>misin?” diye sorar. “Evet” cevabını alır. Şeytanlar derhal onun anne ve babasının<br/>sûretinde şekillenirler. Bunlar “Ey evlâdım, ona tâbi ol zira seni yaratandır” derler.<br/>Özetle, meleklerin korudukları Mekke ve Medine dışındaki bütün şehirleri alır. Durum<br/>mü’minler için çekilmez hâle gelince Hak Teâlâ İsâ (a.s.)’ı deccalı öldürmesi,<br/>çoğunluğu yahudîlerden olan ordusunu tamâmen yok etmesi için semâdan gönderir. İsâ<br/>(a.s.)’ın nüzûlü ile ilgili olarak Zuhruf sûresinde biraz bahsedilecektir.<br/>
Hadiste şöyle buyurulur:<i> “Her biri Allah’ın peygamberi olduğu iddiâsında</i><br/>
<i>bulunacak otuza yakın yalancı deccâl gönderilmedikçe kıyâmet kopmaz.<a href="RuhulBeyans.html#7805">”</i>[195]</a><br/>
<i>Mesâbîh</i>’te geçtiği üzere yine Peygamberimiz (s.a.) şöyle buyurur: <i>“Kıyâmetin</i><br/>
<i>önünde birtakım yalancılar ortaya çıkacaktır, aman bunlardan sakının!<a href="RuhulBeyans.html#7805">”</i>[196] </a>Bunlar<br/>peşlerinden gidenleri saptıran önderlerdir. Bütün bu deccallerden ve her tür saptırıcı<br/>fitneden Allah’a sığınırız.<br/>
Müfessirler derler ki: <i>“Allah’ın âyetleri hakkında münâkaşa edenler...”</i> âyet-i<br/>
kerîmesi her ne kadar Mekke müşrikleri hakkında inmiş ise de âyetler üzerinde tartışan<br/>bütün bâtıl taraftarlarını kapsar. Zira sebebin husûsîliği değil, hükmün umûmîliği<br/>esastır. Dolayısıyla burada, talep ehlinden olma iddiâsında bulunup da herhangi bir<br/>delil ve belgeye dayanmaksızın, aksine sırf kıskançlık sâikıyle, hakîkat erbabıyla,<br/>Allah’ın kendilerine ihsan eylediği şeylerle ilgili olarak mücâdele edenlere işaret<br/>vardır. Bunların, hakîkat erbâbının işârî olarak ortaya koyduğu hakîkat ve mânalara<br/>teslimiyet göstermelerine, sıddîkları tasdik edip hakkı kabul etmelerine engel olan,<br/>kibirlerinden başka bir şey değildir.<br/>
O kibir ki, o İblis’in bir özelliğidir. <i><b>“Ben ondan daha hayırlıyım!”</b></i> (el-A’râf 7/12)<br/>
diyerek kibirlenmiş ve secdeden şiddetle imtinâ etmişti. Bu sıfat bütün nefislere<br/>çöreklenmiş durumdadır. İlimleriyle mağrur bazı câhillerin, ilimlerin derinliklerine<br/>dalmış şeyh efendilerin söylediklerini inkâr etmelerinin ardında yatan da bu sıfattır. Bu<br/>inkârcı iddiâ sahipleri, muradlarına ulaşamaz, hakîkat ehlinin rütbesine eremezler. Bu<br/>sebepledir ki biri şöyle demiştir: “İnkâr etme; çünkü inkâr uğursuzluktur!” Bu sözü de<br/>inkâr eden biri, onun ortaya koyduğu gerçekten mahrum kalır. Sen ey gerçek mürid ve<br/>sen ey hakîkat tâlibi! Gerek kendi nefsinin gerekse azgın nefislerin şerrinden, ayrıca<br/>gerçeği kabul etmene engel olan ve hakka giden yol üzerinde pusu kurup bekleyen bütün<br/>
