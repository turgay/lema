<a name=6781></a><img src="RuhulBeyan-6781_1.jpg"/><br/>
<img src="RuhulBeyan-6781_2.jpg"/><br/>
<img src="RuhulBeyan-6781_3.jpg"/><br/>
bunu yapmalıdır. Değişik beldelere halîfeler göndermek de bu kabildendir. Çünkü<br/>bunda kulların faydalanması söz konusudur. Nitekim bu, doğru yolda yürüyenlere gizli<br/>değildir.<br/>
<b>48. Kâfirlere ve münafıklara boyun eğme. Onların eziyetlerine aldırma. Allâh’a</b><br/>
<b>güvenip dayan, vekîl ve destek olarak Allah yeter.</b><br/>
Mekke ehlinden <i>“Kâfirlere ve”</i> Medîne ehlinden <i>“münâfıklara boyun eğme.”</i> Onlara<br/>
itâat etmemenin mânâsı, muhâlefet etmekte ve itâat etmemekte, onlara uymamakta<br/>bulunduğun hal üzere sâbit ve dâim ol, demektir.<br/>
<i>el-İrşâd</i>’da şöyle denilmiştir: “Bu ifâde, onlara dâvet hususunda dalkavukluk<br/>
yapmayı, tebliğde yumuşak davranmayı ve korkutup uyarmada müsâmaha göstermeyi<br/>yasaklamaktadır. Onlara boyun eğmenin yasaklanması, bu husustan kinâye olarak ifâde<br/>edilmiştir. Bu ifâde, yasaklanan bu hususu onlara itâat etmek sayarak ve onlara itâat<br/>şeklinde tasvir ederek Hz. Peygamber (s.a.)’i mübâlağa ile ondan men etmek ve nefret<br/>ettirmek içindir.”<br/>
<i>“Onların eziyetlerine aldırma.”</i><b> </b>Yâni dâvet ve uyarıdaki kararlılığın sebebiyle<br/>
onların sana eziyet etmelerini önemseme.<br/>
<b>İbn Mes‘ûd</b>’dan rivâyet edildiğine göre Rasûlullah (s.a.) bir ganîmet taksiminde<br/>
bulundu. Ensardan bir adam: “Bu Allah rızâsının gözetilmediği bir taksimâttır.” dedi.<br/>Bu söz, Hz. Peygamber (s.a.)’e haber verilince yüzü kıpkırmızı oldu ve “<i>Allah kardeşim<br/>Mûsâ’ya rahmet etsin, o bundan daha çok eziyete mâruz kaldı da sabretti.</i>” buyurdu.<br/><a href="RuhulBeyans.html#6783">[253]</a><br/>
<i>Hak, yüz binlerce kimyayı (terkîbi) yarattı,<br/>İnsan, sabır gibi bir kimyayı (formülü) görmedi.</i><br/>
<i>et-Te’vîlâtü’n-Necmiyye</i>’de şöyle denilmiştir. <i>“Kâfirlere ve münâfıklara boyun</i><br/>
<i>eğme”</i><b> </b>yâni onların ahlâkından hiçbiriyle ahlâklanma. Bizim kendilerinden yüz<br/>çevirdiğimiz ve kalbini zikrimizden gâfil kıldığımız ve kendilerini sapıttığımız küfür,<br/>nifak, bid‘at ve şikak ehlinden kimselere muvâfakat etme. Burada sıdk ile talebde<br/>bulunan tâliblere, bu sözden gâfil münkirlerin nefislerinin hevâsına uygun olarak<br/>kendilerini çağırdıkları hususlarda onlara itâat etmemelerine işâret vardır. O münkirler<br/>böyle yaparak onların yollarını keserler ve kendilerini onlara nasihatçı ve müşfik<br/>kimseler olduklarını iddiâ ederler. Kendilerinin gerçekten iyi şeyler yaptıklarını<br/>
