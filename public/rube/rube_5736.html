<a name=5737></a><img src="RuhulBeyan-5737_1.jpg"/><br/>
<img src="RuhulBeyan-5737_2.jpg"/><br/>
<img src="RuhulBeyan-5737_3.jpg"/><br/>
<img src="RuhulBeyan-5737_4.jpg"/><br/>
Bu nihâyet ehlinin/işin sonuna gelenlerin hâlidir. Onların basîretleri uyanıklık olunca,<br/>
uykuları da uyanıklık hükmündedir. Bunun için onlardan biri şöyle demiştir:<br/>
<i>Ehl-i dilin öldü diye onların yardımlarından ümitsiz olma<br/>Hakikatten haberli kâmil insanların uykusu da uyanıklık gibidir</i><br/>
Diğerlerinin hâli ise şu beyitte söylendiği gibidir:<br/>
<i>Akıllı kimse başını yastığa koyunca<br/>Uykusu, kahırla onu bağlar (ne aklı fayda eder ne de fikri)</i><br/>
<b>Zünnûn Mısrî</b> (r.h.)’tan nakledilmiştir: “Üç şey kulluğun alâmetlerindendir: Tâatte ve<br/>
namaz ile halvette uyanık olmak için geceyi sevmek, insanlar gördüğü için ve namazdan<br/>gaflete sebep olduğundan gündüzden hoşlanmamak, fitneye düşmekten korkarak amel-i<br/>sâlih işlemekte acele etmek.”<br/>
Bazıları der ki: “Gece birtakım insanlar için sükûnet, başkaları için bir rahat olmama<br/>
vakti kılındı. Gaflet ehli geceyi sâkin olarak, muhabbet ehli uykusuz olarak geçirirler.<br/>Onlarda da Allah’a vâsıl olma esintisi olsaydı, Allah’la ünsiyetin kemalinden dolayı<br/>onları da uyku tutmazdı. Allah’tan ayrı olmanın elemi içinde olsalardı, endişelerinin<br/>kemâlinden dolayı uykuları kaçardı. Şu halde gece uyanık olmak muhabbet ehlinin bir<br/>sıfatıdır. Bu ya sevincin kemâlinden ya da gamların hücumundan ileri gelir.<br/>
Uyanma zamanının edebi şudur: Bâtınını Allah Teâlâ’ya yöneltmek, fikrini ve<br/>
düşüncesini Allah’ın dışındaki şeylerle meşgul etmeden önce Allah’ın emrine çevirmek,<br/>dilini Allah’ın zikriyle meşgul etmektir. Sâdık kul, oyuncağına düşkün çocuğa benzer.<br/>Yatarken onun sevgisiyle uyur, kalkarken onu arayarak kalkar. İşte ölmek ve kabirden<br/>kalkarak mahşer yerine gitmek de böyledir. Artık kişi, uyanırken neyin derdi ile<br/>uğraştığına baksın. Çünkü kabirden kalkarken de böyle olacaktır. Düşüncesi Allah ise<br/>Allah, aksi halde Allah’tan gayrısı olacaktır.<br/>
Bir hadiste şöyle buyrulmuştur: <i>“Kişi uyuduğu zaman şeytan onun başına üç düğüm</i><br/>
<i>atar. Eğer kalkıp oturur ve Allah’ı zikrederse bir düğüm çözülür. Abdest alırsa bir<br/>düğüm daha çözülür. İki rekat namaz da kılarsa bütün düğümler çözülür. Böylece<br/>huzûr ve rahat içinde sabaha girer. Aksi halde tenbel ve kötü bir halde sabahlar.</i>”<a href="RuhulBeyans.html#5740">[224]</a><br/>
Başka bir rivâyette: <i>“Eğer sabaha kadar uyursa şeytan onun kulağına</i><br/>
<i>bevleder.<a href="RuhulBeyans.html#5740">”</i>[225] </a>buyrulmuştur. Nefsin ve şeytanın şerrinden Allah Teâlâ’ya sığınırız.<br/>
<i> </i><br/>
