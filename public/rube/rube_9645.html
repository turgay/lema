<a name=9646></a><img src="figure_sep_1.jpg"/><br/>
Âriflerden biri şöyle der: Ondört kez yalın ayak ve tevekkül ederek haccettim.<br/>
Ayağıma diken batardı da tevekkülümde eksilme olmasın diye onu ayağımdan<br/>çıkarmazdım.<br/>
<b>İbrahim Havvas</b> (r.h)’dan naklederler: Ben çölde giderken bir bedevî karşıma<br/>
çıkageldi. “Ya İbrahim tevekkül bizim nezdimizdedir. Tevekkülünün sahih olması için<br/>bizimle kal. Bilmez misin, içinde yiyecek maddeleri olan bir beldeye girme umudun<br/>seni teşvik ediyor ve seni güçlendiriyor, beldelere girme umudunu kes de tevekkül et”<br/>dedi. Bu nedenle Allah tevekkülü lafza-i celal üzerine getirerek “alellâhi” buyurdu.<br/>Çünkü lafza-i celal bütün isimleri toplayan bir isimdir. Şu halde O’na tevekkül tam bir<br/>tevekküldür, cüz’î isimlere tevekkül ise noksan tevekküldür. Kim Allah’ı bilirse,<br/>kendisi aradan çıkıp bütün işlerini O’na havâle eder.<br/>
Kim Allah’ı vekili kılarsa, yapmış olduğu ibâdet ve diğer görevlerinin karşılığının<br/>
kendisine tam olarak verileceği hususunda gece gündüz nefsi ile mücadele etmesi<br/>gerekir. Bir an bile gevşememesi, bir lahza geri durmaması gerekir. Çünkü vakitler<br/>çabuk geçer.<br/>
<i>Kim değerli vakitlerini su ve toprağa (dünya işine) harcarsa<br/>Ecel rüzgârı estiğinde, elinde sadece toz ve toprak kalır.</i><br/>
