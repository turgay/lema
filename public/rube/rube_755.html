<a name=756></a><img src="flower_sep.jpg"/><br/>
<img src="flower_sep.jpg"/><br/>
<b>Sa’dî </b>demiştir ki:<br/><i>Mâsivâya ilgi perdedir ve faydasızdır,<br/>Eğer ayak bağını koparırsan vâsıl olursun.<br/></i>Dünyâ ilgi çekicidir. Özellikle bu fitne ve şer zamanında. Belki de bu zamanda,<br/>
uyuyan uyanık olandan daha hayırlıdır.<br/>
Hikâye edildi ki: <b>Süleyman </b>(a.s.)’a cennet şarabı sunulur: “Bunu içersen ebediyyen<br/>
ölmeyeceksin” denilir. O da emrindeki hayvanlarla istişâre eder, ancak kirpi bu<br/>istişârenin dışında kalır.<br/>
Hepsi Süleyman (a.s.)’a “iç” derler. Sonra Süleyman (a.s.), at ve doğanı kirpiye<br/>
gönderir ki, onu dâvet etsinler. Ancak kirpi bunlara icâbet etmez. Süleyman (a.s.)<br/>köpeği gönderir. Kirpi köpeğin dâvetini kabûl eder. Süleyman (a.s.) kirpiye: “At ve<br/>doğana niçin icâbet etmedin?” diye sorunca kirpi şöyle cevap verir:<br/>
“At ve doğan, kaba ve duygusuzdur. At, sahibi ile birlikte yola çıkıp koştuğu gibi,<br/>
düşmanla da gider. Doğan da sâhibine itâat ettiği gibi başkalarına da itâat eder. Köpeğe<br/>gelince o şüphesiz ki vefâkârdır. Sahibi onu evden kovsa bile o, tekrar eve döner.”<br/>
Bunun üzerine Süleyman (a.s.) kirpiye der ki: “Bu şarabı içeyim mi?” Kirpi der ki:<br/>
“İçme; zira ömrün hapiste geçecek. İzzetle ölmek, hapishanede yaşamaktan daha<br/>hayırlıdır.”<br/>
<i>Esâret bağından kurtulmuş bir esîri<br/>Her hal ü kârda, esârette bulunan padişahtan daha iyi bil!<br/></i>Bunun üzerine Hz. Süleyman (a.s.) ona “âferin” der ve o şarabın denize dökülmesini<br/>
emreder.<br/>
Nitekim bir şiirde şöyle gelmiştir:<br/><i>Dünyâdan gerekli azığı al; zira göçeceksin.<br/>Azığı almakta acele et; zira ölüm şüphesiz gelecektir.<br/>Yetmiş sene ömür sürmüş bir kişi<br/>Âhıreti için azık hazırlamamışsa câhildir.<br/>Dünyân bir gölgeden ibârettir, hırsı terket.<br/>Zira gölge mutlaka zevâl bulacaktır.</i><br/>
<b>Sa’dî </b>de demiştir ki:<br/><i>Eğer nimet içinde mağrûr ve Hakk’tan gâfil olursan,<br/>Bazan gönlün hasta ve hâlin fakîr ve yoksul olur.<br/>Çünkü insan bâzan genişlik, bâzan darlık hâliyle mübtelâ olur.<br/>Sen sadece darlığa düşünce Allah’ı hatırlarsın.<br/></i>Allah’ım! Bizi sana ulaşmayı engelleyecek mânilerden muhâfaza buyur! Âmin.<br/>
