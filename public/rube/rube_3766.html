<a name=3767></a>Babam İshâk’a gelince, o da boğazlanmakla imtihan edildi, fakat sabretti. Allah büyük<br/>
bir kurbanlık ile onu kurtardı.<a href="RuhulBeyans.html#3776">[85] </a>Ben de oğlum Yûsuf’u kaybetmekle mübtelâ oldum.<br/>Gözlerim kör olup belim bükülünceye kadar ağladım. Hırsız sanarak yanınızda<br/>alıkoyduğunuz oğlumla tesellî buluyordum. Biz ne hırsızlık yapan ne de böyle bir suçu<br/>işleyenleri dünyaya getiren bir aileyiz! Oğlumu bana iâde ederseniz ne âlâ! Aksi<br/>takdirde, size öyle bir bedduâ ederim ki yedi kuşak sonraki çocuklarınıza bile tesir<br/>eder... Vesselam.”<br/>
Yâkub (a.s.) mektubu oğullarına verdi. Değersiz yünden, yağdan ve emsâlinden bir<br/>
şeyler hazırladı ve onları Mısır’a gönderdi. Oğulları Mısır’a vardılar. Orada olan<br/>kardeşleri ile görüştüler. Hepsi birden Yûsuf’un tahtgâhına gittiler. Yûsuf’un huzûruna<br/>çıkınca kardeşleri ona <i>“dediler ki: “Ey Azîz!”</i> yani ey Mısır’ın sözü her şeye geçen<br/>kudretli ve nüfuzlu kişisi <i>“Bize ve âilemize”</i> Buradaki âile’den maksad; bunların<br/>halefleridir. <i>“darlık”</i> fakr u zaruret, âile çokluğu ve yiyecek azlığı <i>“dokundu”</i> yani<br/>başımıza böyle bir musîbet geldi. <i>“Değersiz de” </i>az ve îtibarsız da <i>“bir sermaye ile<br/>geldik.”</i> Yani bütün tüccarların beğenmeyip tahkîr ederek bir kenara atacağı değersiz<br/>bir sermaye getirdik.<br/>
Sermayelerinin bedevîlerin mallarından olan yün ve tereyağı, veya çam (kozalağı) ve<br/>
yeşil dane, yani fıstık olduğu, yahut ancak değerinin altında alınacak züyûf/kalp, ayarı<br/>düşük akçelerden ibaret olduğu da söylenir.<br/>
<i>“Ama sen bizim için ölçeği tam yap”;</i> yani hakkımız olan ölçüyü tamamla. Tam ayarlı<br/>
dirhemlere karşılıklarını nasıl tam olarak veriyorsan bizim şu züyûf (kalb)<br/>akçelerimizin karşılığını da tam ver, bir şey eksiltme.<br/>
<i>“Bize bağışta da bulun.”</i> Yani bu değersiz sermayemizi kabul buyurarak bize hoşgörü<br/>
göster. Çünkü tasadduk, mutlak mânâda lütuf ve ikramda bulunmak demektir. Örfte<br/>Allah’ın sevabını kazanmak maksadıyla yapılan şeylere has bir isim olmuştur. Bu<br/>sebeple “Allah’ım! Bana tasadduk eyle.” denmez. Çünkü O’nun kuldan herhangi bir<br/>sevap beklemesi söz konusu değildir. Aksine “Allah’ım bana ver, bana ihsanda bulun ve<br/>bana acı!” diye duâ edilir.<br/>
Âyetteki tasadduk ifadesini muâmelede kolaylık ve hoşgörüye hamletmek, tüm<br/>
peygamberlerin ve âilelerinin sadaka almasının haram olduğunu söyleyenlerin görüşüne<br/>göre yapılmış bir açıklamadır. Bu haramlığı sadece bizim Peygamberimiz’e (a.s.) has<br/>kabûl edenler için ise âyetteki tasadduk ifadesi hakîkî mânâsındadır.<br/>
<i>“Şüphesiz Allah sadaka verenleri mükâfatlandırır.”</i> Kerem sahiplerini sevap ve<br/>
karşılıkların en güzeli ile mükâfatlandırır.<br/>
<b>Dahhâk</b> şöyle der: “Yâkub (a.s.)’ın oğulları, azîzin mümin olduğunu bilmediklerinden<br/>
dolayı “Allah seni mükâfatlandırır” demediler.<br/>
Fakir (<b>Bursevî</b>) der ki: Kardeşleri Allah’ın Yûsuf’a güzel karşılık vereceğini<br/>
belirtseler de belirtmeseler de Yûsuf ‘tasadduk edenler’ ifadesine dâhildir. Ayrıca<br/>verilecek karşılık, uhrevî karşılıkla sınırlı değildir. Aksine bazen dünyevî bir karşılık<br/>da söz konusu olabilir. Bu daha geneldir. İyi anla.<br/>
