<a name=9372></a><img src="RuhulBeyan-9372_1.jpg"/><br/>
<img src="RuhulBeyan-9372_2.jpg"/><br/>
<img src="RuhulBeyan-9372_3.jpg"/><br/>
<img src="RuhulBeyan-9372_4.jpg"/><br/>
<i> </i><br/>
<i> </i><br/>
<b>2. Ehl-i kitaptan inkâr edenleri, ilk sürgünde yurtlarından çıkaran O’dur. Siz</b><br/>
<b>onların çıkacaklarını sanmamıştınız. Onlar da kalelerinin, kendilerini Allah’tan<br/>koruyacağını sanmışlardı. Ama Allah <i>(O’nun azâbı)</i></b><b>, onlara beklemedikleri yerden<br/>geliverdi. O, yüreklerine korku düşürdü; öyle ki evlerini hem kendi elleriyle, hem<br/>de müminlerin elleriyle harap ediyorlardı. Ey akıl sâhipleri! İbret alın.</b><br/>
<i>“Ehl-i kitaptan inkâr edenleri, ilk sürgünde yurtlarından çıkaran O’dur.”</i> Bu âyet-i<br/>
kerîme Cenab-ı Hakk’ın sonsuz kudretinin bazı eserlerini ve hikmetinin hükümlerini<br/>açıklamaktadır. Zelîl kılma ve rüsva eyleme cihetiyle de yegâne ilâh O’dur. İşte o Allah,<br/>Tevrat ehli olan Nadiroğullarının Medine’den çıkarılmasını emretti. Âyet-i kerîmede<br/>geçen <i>Diyâr</i> kelimesi <i>Dâr</i> kelimesinin çoğuludur. <i>Dâr</i> ile <i>beyt</i>, her ikisi de ev anlamına<br/>gelmesine rağmen aralarındaki fark şudur: <i>Dâr</i> kelimesi, duvarları yıkılsa da yine onun<br/><i>yurt</i> anlamı devam ettiği halde, <i>beyt</i> kelimesi duvarları yıkıldığı takdirde beyt olma<br/>niteliği kalmaz. Çünkü <i>beyt</i>, içinde gece gündüz kalıp yaşamak için yapılmış, tavanı<br/>bulunan bir tek yönden içine girilen bir binanın adıdır. Duvarları ister dört veya üç adet<br/>olsun farketmez. Bu anlam, <i>suffa</i> kelimesi için de geçerlidir. Ancak onun girişi geniştir.<br/>Bu sebeple <i>beyt</i> ismi ona da şâmildir. “Büyût” kelimesi mesken için özel isim, “ebyât”<br/>
(beyitler) kelimesi şiir içindir. “<img src="RuhulBeyan-9372_5.jpg"/>/Li evveli’l-haşr” deki <i>lâm</i> harfi <i>ahrace</i> fiiline<br/>
taalluk edip vakit anlamındadır. Yâni Şam’a ilk sürüldüklerinde, demektir.<br/>
<i>Keşfü’l-esrar’</i>da şöyle denilmiştir: “<i>Li evveli”</i> kelimesindeki <i>lam</i> sebep<br/>
bildirmektedir. Yâni Şam’a sürgünleri ilk sürgün olması için, demektir. Söz konusu<br/><i>Haşr</i> kelimesinin anlamı, bir topluluğu bir yerden çıkarıp başka bir yere sürmektir.<br/>Nadiroğulları yurtlarından hiç sürülmemiş bir yahûdi kabilesiydi. Zira onların daha<br/>önce Şam taraflarından Medine’ye gitmeleri kendi arzularıyla olmuştur. Dolayısıyla,<br/>onlar Arap Yarımadası’ndan çıkarılıp Şam’a sürülen ilk toplulukturlar. Buna göre âyet-i<br/>kerîmedeki <i>evvel</i> kelimesi, son anlamındaki <i>âhir</i> kelimesinin karşılığı anlamında<br/>değildir. Arap Yarımadası’na Cezire adı verilmesinin sebebi, buranın Habeşe denizi,<br/>Faris denizi, Dicle ve Fırat nehirleriyle çevrilmiş olmasıdır. Arap Yarımadası’nın<br/>başlangıcı uzunluk itibariyle Ebû Musa çukurundan Yemen’e, İhsa karşısındaki Yebrîn<br/>kumluğundan Şam ile Küfe arasındaki yer olan Semave’ye kadar genişlik itibariyle<br/>uzanır.<br/>
Veya bu onların ilk sürgünleri olup, son sürgünleri de Hz. Ömer’in, kendisine,<br/>
Peygamberimiz (s.a.)’in, <i>“Arab Yarımadası’nda İslâm dininden başka ikinci bir din<br/>kalmayacaktır”</i> buyurduğu haberi ulaşınca Yahûdileri Hayber’den Şam’a sürmüş<br/>
