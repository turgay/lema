<a name=8284></a>hâlini sordu. Vefat eden kardeşi ona: Kardeşim, bu dünyâda kör olup hakkı görmeyen<br/>âhirette de kör olur, dedi. Bu söz o kardeşin tevbe edip Allah’a dönmesine sâlih ve<br/>kâmil bir insan olmasına vesîle oldu.<br/>
Bil ki, ilim ve amelden murâd, nefsi tezkiye edip kötü alışkanlıklardan temizlemektir.<br/>
Bu tezkiye hâsıl olunca sâlih amelin sevâbı güzel bir beden üzerine giyilen değerli<br/>elbise gibi olur. Şâyet bu tezkiye hâsıl olmazsa bu sefer sâlih amel çirkin beden üzerine<br/>takılan zînet gibi olur. Kişi dünyâdayken nefsinin çirkinliğini izâle ederse, kıyâmete zâtî<br/>ve ârızî güzellikle gelir. Aksi takdirde sadece ârızî güzellik olur ki, bu da amelin<br/>sevâbıdır. Bunu iyi anla! Henüz vakit varken çalışıp gayret etmek gereklidir.<br/>
Rasûlullah (s.a.) Ebû Hureyre’ye (r.a.) şöyle buyurdu: <i>“İnsanların korktuğu şeyden</i><br/>
<i>korkmayan kimselerin yolunda ol. İnsanlar ateşten emin olmak istediler, onlar ise<br/>bizzat emin oldular.”</i><br/>
Ebû Hureyre (r.a.) sordu: “Onlar kimlerdir, onların hâl ve sıfatlarını bana bildirseniz<br/>
de onları tanısam!”<br/>
Hz. Peygamber (s.a.) şöyle buyurdu: <i>“Onlar, benim âhir zamandaki ümmetimdendir.</i><br/>
<i>Kıyâmet günü peygamberlerle haşr olurlar ve bunu görenler mertebe ve derecelerinin<br/>yüceliği sebebiyle onların peygamber olduklarını zannederler. Ben onları tanırım ve<br/>bunlar, benim ümmetimdir, derim. Böylece mahlûkat onların peygamber olmadığını<br/>anlarlar. Sonra şimşek gibi, yel gibi geçip giderler ve onların nûrundan insanların<br/>gözleri kamaşır.”</i><br/>
Ebû Hureyre (r.a.) yine sordu: “Ey Allah’ın Rasûlü! Onların amellerini anlatın da,<br/>
ben de onlara katılayım”<br/>
Allah Rasûlü (s.a.); <i>“Ey Ebû Hureyre! Bu topluluk zorlu yolu tercih ettiler de</i><br/>
<i>peygamberlerin derecelerine ulaştılar. Allah Teâlâ onları yiyecek ve içecekle<br/>doyurdu, fakat onlar açlık ve susuzluğu tercih ettiler. O onlara elbise giydirdi, ama<br/>onlar çıplak olmayı seçtiler. Merhamet ümidi ve hesap korkusundan helâl olan<br/>şeyleri bile terk ettiler. Bedenleri dünyâda idi, fakat dünyâ ile meşgul olmadılar.<br/>Onların yaptığı ibâdetlere melekler bile şaşırdı. Ne mutlu onlara! Allah Teâlâ’nın<br/>benimle onları bir araya getirmesini ne kadar çok isterim!”</i><br/>
Daha sonra Allah Rasûlü (s.a.) onların özlemiyle ağladı ve şöyle buyurdu: <i>“Allah</i><br/>
<i>Teâlâ yeryüzündeki insanlara azâb göndermek istediğinde bu kimselere bakar ve<br/>diğer insanlara azâb etmekten de vazgeçer. Ey Ebû Hureyre! Sen onların gittiği yola<br/>riâyet et, çünkü kim onların gittiği yola muhâlefet ederse şiddetli hesâb vaktinde çok<br/>zahmet çeker.”</i><br/>
<i>Kim bulursa tecrîd lezzetini, mâsivâdan uzak<br/>İşte o aydın gönüllü kimse<br/>Terk eder varlığını; sırf bu tecrîd âşikâr olsun diye<br/>…<br/>Beden varlığının bulandığı tozu temizlemek isteyen</i><br/>
