<a name=4011></a><img src="RuhulBeyan-4011_1.jpg"/><br/>
zerresinde sayılamayacak kadar nîmet vardır.”<br/>
<i>Hakk’ın nîmetlerini say ve şükret<br/>Gerçi O’nun nîmetlerini saymaya imkân yoktur<br/>Şükretmek artma hazînesinin anahtarıdır<br/>Hazîne istersen elinden kilidi bırakma</i><br/>
Yukarıdaki âyetlerin işârî yorumu şöyledir:<br/><i>(O öyle lütufkâr) Allah’tır ki, gökleri” </i>kalblerin semâlarını <i>“ve yeri” </i>nefislerin<br/>
yerini <i>“yarattı, gökten” </i>kalb semâsından hikmet <i>“suyu indirip onunla” </i>ruhlarınız için<br/><i>“rızık olarak size türlü meyveler”</i> tâat meyveleri<i> “çıkardı” </i>Çünkü, yiyecekler<br/>bedenlerin gıdâsı olduğu gibi tâatler de ruhların gıdâsıdır. “<i>İzni ile” </i>hevâ ve tabîatın<br/>emriyle değil, Hakk’ın emriyle <i>“denizde”</i>;<i> </i>yâni tarîkat denizinde <i>“yüzüp gitmeleri için<br/>gemileri” </i>şeriat gemisini <i>“emrinize verdi” </i>Çünkü şeriat gemisi hevâ ve tabîatın<br/>emriyle kullanılacak olursa çabucak parçalanır ve batar.<br/>
Hakîkat sâhiline ancak ülü’l-emrin ve onun tayfalarının, yâni vâsıl, kâmil ve<br/>
mükemmil bir şeyhin emri ile ulaşılır. Nitekim Allah Teâlâ: <b>“<i>Allah’a, Rasülü’ne ve<br/>sizden olan ülü’l-emre itâat edin</i></b><b>.”</b> (en-Nisâ, 4/59) buyuruyor.<br/>
Hz. Peygamber (a.s.) da: “<i>Benim emrime itâat eden bana itâat etmiş olur. Bana itâat</i><br/>
<i>eden de Allah’a itâat etmiş olur</i>.<a href="RuhulBeyans.html#4012">”[31]</a> buyurmuştur.<br/>
Tâlib ve müridlerin nice gemileri vardır ki bu denize tabiatlarının emriyle girdikleri<br/>
için hevâlarının fırtınası ve aldanma dalgalarının çarpması yüzünden parçalanır ve<br/>hakîkat sâhiline ulaşamaz.<i> “Nehirleri de” </i>ledünnî ilim ırmaklarını da <i>“sizin<br/>(yararlanmanız) için akıttı.”</i><br/>
Keşf ve müşâhede ile <i>“düzenli seyreden güneşi” </i>keşflerin güneşini <i>“ve ayı”</i><br/>
müşâhedelerin ayını <i>“size faydalı kıldı; geceyi”</i> beşeriyyet gecesini<i> “ve gündüzü”<br/></i>rûhâniyyet gündüzünü <i>“de istifâdenize verdi.”</i> Bütün bu şeylerin insanoğlunun emrine<br/>verilmesi, diğer mahlûklar arasından sâdece kendisine mahsûs olan ilâhî feyzi kabûl<br/>etme istîdâdını kemâle erdirme sebebi kılınmalarından ibârettir.<br/>
<i>“O size istediğiniz her şeyden verdi.”</i> âyetinde, Allah’ın insanoğluna ezelde, ilâhî<br/>
feyzi kabûl etmesini sağlayacak güzel bir istîdad verdiğine işâret vardır. <b>“<i>Biz insanı en<br/>güzel bir şekilde yarattık.</i></b><b>”</b> (et-Tin, 95/4) âyetinin mânâsı da budur. Fakat daha sonra<br/>onu denemek için aşağıların aşağısına indirmiştir. Sonra da kendisini bu aşağıların<br/>aşağısından kurtaracak ve yücelikler katına yükseltecek sebeplerden istediklerini ona<br/>vermiştir. Bu âyetleri çok dikkatli bir şekilde gözden geçirirseniz görürsünüz ki, şu<br/>âlem bütün içindekilerle birlikte insanoğlunun varlığına tâbi (olarak) ve onun kemâle<br/>ermesi için bir vesile olarak yaratılmıştır. Ağaç meyvesinin ortaya çıkmasına tâbi ve<br/>onun olgunlaşmasına sebeb olarak yaratıldığı gibi ermiş, kâmil ve vâsıl insan,<br/>mükevvenât ağacının meyvesidir. Çok iyi anla.<br/>
