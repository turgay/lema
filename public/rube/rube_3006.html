<a name=3007></a><img src="RuhulBeyan-3007_1.jpg"/><br/>
<img src="RuhulBeyan-3007_2.jpg"/><br/>
<img src="RuhulBeyan-3007_3.jpg"/><br/>
emmâreyi yorma işi niyâbetle hâsıl olmaz.<br/>
2. Zekat gibi sırf mâlî ibadetler. Bu ibadet türünde niyâbet câizdir. Çünkü bundaki asıl<br/>
maksat fakirin ihtiyacını gidermektir. Bu maksat ise niyâbetle hâsıl olur. Fakat vasiyeti<br/>olmadan terekesinden alınmaz.<br/>
3. Hac gibi hem bedenî hem mâlî ibadetler. Bedenle ilgili olması hasebiyle kişinin<br/>
gücünün yetmesi halinde niyâbet câiz olmaz. Mal ile ilgili olması yönüyle ise mecbur<br/>kalma halinde niyâbet câiz olur. Niyâbete mecbur kalma, haccı edâdan ömür boyu âciz<br/>olma hali demektir. Bu söylediklerimiz farz olan hac ibâdeti içindir. Nâfile hac<br/>ibadetinde bizzat hacca gitmeye muktedir olsa bile başkasını gönderebilir. Çünkü nâfile<br/>ibadetlerde genişlik vardır.<br/>
<i>Fevâidü’l-fetâvâ</i>’da kaydedildiğine göre bir müslümanın bülûğ çağına erdikten<br/>
sonraki bütün ömrünün iskat-ı salâtının yapılmasını vasiyet etmesi daha evladır.<br/>Namazlarını hiç teretmemiş olsa da bunu yapması evladır. Çünkü kıldığı namazların<br/>fâsid olma veya rükünlerinde noksanlık bulunma ihtimali vardır.<br/>
Bir kişi, kılamadığı namazları için ölümünden sonra fakirleri doyurmasını velisine<br/>
vasiyet etmesi câizdir. Bu vasiyetin malının üçte birinden karşılanması gerekir. Iskât-ı<br/>salât için her farz namaz başına yarım sâ‘ buğday verilir. Nezir orucundaki durum da bu<br/>şekildedir. Velisinin ölü adına namaz kılması câiz olmadığı gibi oruç tutması da câiz<br/>değildir. Çünkü Hz. Peygamber (a.s.): “<i>Kimse başkası adına oruç tutamaz, namaz<br/>kılamaz</i>.”<a href="RuhulBeyans.html#3015">[268]</a> buyurmuştur.<br/>
<b>Kuhistânî</b> demiştir ki: Kıyasa göre namazdan fidye verilmesi câiz olmaz. <i>Kâdîhân</i>’da<br/>
kaydedildiğine göre Belhî de bu görüşü benimsemiştir. İstihsân deliline göre ise oruç ve<br/>namazdan fidye verilmesi câiz olur. Oruçta fidye vermek câizdir. Çünkü bu konuda nas<br/>(âyet) vârid olmuştur. Namazdan fidye verme konusuna gelince, faziletinin umumi<br/>olmasından dolayıdır. Bu yüzden <b>İmam Muhammed</b>, “İnşallah namaz yerine kabul<br/>edilir.” demiştir. Fidyeyi definden sonra vermek câiz ise de cenaze defnedilmeden önce<br/>vermek lazımdır.<br/>
Fidyeden nisâb miktarı kadar veya fazlasını, borcu olmayan fakire vermek mekruh<br/>
kabul edilmiştir. Çünkü fidyeyi alan fakir, onu aldıktan sonra zengin duruma gelmiş ve<br/>dolayısıyla o maldan faydalanması zenginlik durumunda olur. Halbuki ondan<br/>faydalanması fakirlik haline rastlasa daha eksiksiz olur. Fakat fakir, borçlu olursa veya<br/>çoluk çocuğu çok olursa, ona nisab miktarı kadar veya daha fazlasını vermek mekruh<br/>olmaz. Çünkü verilen miktar ile o fakir zengin hâle gelmez.<br/>
<b>104. Bilmediler mi ki, kullarından tevbeyi kabul eden, sadakaları alan Allah’tır.</b><br/>
