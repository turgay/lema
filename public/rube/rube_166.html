<a name=167></a>nûrları, âriflerin gönüllerine doğar. İşte ledünnî ilim; zâhiren bilinen bir sebeb<br/>olmaksızın kalb evine doğan bu ilimdir. Kalbin iki kapısı vardır: Birisi dışa, diğeri içe<br/>açılır. Kalb dışa açılan kapıdan duyu organları aracılığı ile ilim elde eder. İçe açılan<br/>kapıdan ilhâm yoluyla bilgi alır. Kalb; içine beş ırmak akan bir havuza benzer. Havuzun<br/>suyu bu beş nehrin suyundan oluştuğu sürece, bulanıklıktan uzak kalamaz. Fakat su,<br/>havuzun kendi içinden çıkarsa tertemiz ve berrâk olur. Kalb de böyledir; ilmini<br/>zâhirdeki beş duyu organı vâsıtasıyla aldığı sürece şek, şüphe ve bulanıklıktan ârî<br/>olamaz. Fakat kalbin ilmi, feyiz yoluyla kendi özünden hâsıl olursa, bulanıklık ve şüphe<br/>ortadan kalkar. Daha saf ve daha temiz olur.<br/>
Şeyh <b>Zeynuddîn Hâfî </b>(r.a.) demiştir ki:<br/>Şaşarım o kişiye ki, bu yola girer ve hakîkate ulaşmak ister. Allah’ın kitabından ve<br/>
Rasûlü’nün sünnetinden mânâlar çıkaracak ıstılâhlar elde eder; fakat kalbine ledünnî<br/>ilimleri yerleştirmek için Allah’ın zikri ve mürâkabesi ile meşgul olmaz. Allah’dan<br/>başka şeylerden (mâsivâ) vazgeçmeye uğraşmaz. Halbuki o kişi, bin yıl ıstılah tedrîsi ve<br/>tasnîfi ile meşgul olsa, bahsi geçen ledünnî ilimlerden bir koku duyamaz. Onların<br/>eserlerinden ve nûrlarından hiçbir şey müşâhede edemez. Amelsiz ilim kısırdır. İlimsiz<br/>amel hastadır. İlimle yapılan amel sırât-ı müstakîmdir.<br/>
<i>Mesnevî</i>’de şöyle denmiştir:<br/><i>Himmetsiz kişi nasıl himmet ehli olsun hayret!<br/>Himmetli olan nasıl nimet sâhibi olur yine hayret?</i><br/>
<i>et-Te’vîlâtü’n-Necmiyye</i>’de şu açıklama yapılmıştır: Gaflet ve nisyân ehline:<br/>
“İçinizden <i>“Elest bezmi”</i>nde verdikleri tevhîd ve ubûdiyet ahdini unuttuktan sonra<br/>Allah’ın nimetlerini tefekkür ve âyetlerini tedebbür sonucu siz de yaptıkları anlaşmayı<br/>hatırlayan ve Hz. Muhammed (a.s.)’a ve O’nun getirdiklerine inananlar gibi inanın<br/>denilir. Onlardan şakâvet ehli olanlar: “Yâni biz beyinsizlerin inandıkları gibi mi<br/>inanacağız?” derler. İşte İslâm iddiâsında olan bâzı gâfillerin durumu da böyledir.<br/>Onlar; miras yoluyla elde ettikleri taklîdî îmândan sıdk ile kazanılan hakîkî îmâna;<br/>dünyâ sevgisiyle nefse uyup yaratıklara yönelmekten ve bâtılda devam etmekten<br/>vazgeçmeye çağrıldıkları zaman, kendilerine bu teblîği yapan erbâb-ı kulûbu ve yüksek<br/>kerâmet sâhibi kimseleri, beyinsizler ve deliler olarak nitelerler. Onlara âciz, zelîl,<br/>fakir ve miskîn kimseler gözüyle bakarlar. “Biz de bu beyinsizler gibi, halka muhtaç ve<br/>fakir olmak için dünyâyı terk mi edeceğiz?” derler. Halbuki asıl beyinsizler<br/>kendileridir, ama bunu bilmezler. Onlar iki cihetten sefîh, yâni beyinsizdirler:<br/>
<b>Birincisi; </b>onlar beyinsizlikleri ve olgun kimseler olmayışları sebebiyle dünyâ için<br/>
dîni, geçici zevkler için bâkî olan âhıreti sattıklarından sefîh; yâni beyinsizdirler.<br/>
<b>İkincisi; </b>onlar kendilerini tanımadılar. Yüksek mânevî derecelere ulaşmak için<br/>
kendilerinde bulunan isti’dâd ve kabiliyetlerden gâfil oldular. Bu yüzden dünyâ hayatına<br/>aldanmışlar, takvâ ehli ve akıl sâhibi kimselerin tırmandığı mânevî mertebelerden uzak<br/>kalmışlardır. Nitekim Allah Teâlâ bu konuda şöyle buyurmaktadır: <i><b>“Ancak kendini</b></i><br/>
