<a name=8179></a><img src="flower_sep.jpg"/><br/>
<img src="flower_sep.jpg"/><br/>
<img src="RuhulBeyan-8179_3.jpg"/><br/>
<img src="RuhulBeyan-8179_4.jpg"/><br/>
Bizde vefâ mertebelerinin ilki, iki cümlesiyle beraber kelime-i şehâdet getirmektir.<br/>
Allah Teâlâ bu sayede müslümanın can ve malını koruma altına alır. Vefânın son<br/>mertebesi ise, bırak başkasını, kendisini bile hatırlamayacak şekilde tevhid denizine<br/>dalış yapmaktır. Dâimî vuslat ve kurtuluş Allah’tandır.<br/>
Bazılarından şöyle rivâyet edilmiştir: Bir adam tecrîd ayağı üzere yani Allah’a tam<br/>
bir tevekkül ile hac yolculuğuna çıktı. Hiç kimseden bir şey istemeyeceğine dâir Allah’a<br/>söz verdi ve yola koyuldu. Bir hayli ilerleyip bir müddet beklediği halde hiçbir zuhûrât<br/>olmadı. Artık yürümekten âciz kaldı. Şöyle dedi: “Bu durum, insanı ölüme götürecek<br/>zarûrî bir durumdur. Çünkü bu şekilde zayıf düşüp yola devam edemeyeceğim. Allah<br/>insanın kendi canını tehlikeye atmasını yasaklamıştır.” Sonra başkalarından bir şeyler<br/>istemeye karar verdi. Tam bu sırada içinden gelen bir düşünce onu bu kararından<br/>caydırdı. “Hayır, böyle ölürüm fakat Allah’a verdiğim sözü bozmam” dedi. Kafile<br/>ilerleyip gitti. Bu adam kafileden ayrılıp geride kaldı. Adam kıbleye döndü, yatıp<br/>uzanarak beklemeye başladı. Adam böyle me’yüs ve mahzun beklerken birden yanı<br/>başında beraberinde bazı nevaleler bulunan bir atlının durduğunu gördü. Atlı kişi adama<br/>bir şeyler yedirip içirdi, sıkıntısı bertaraf edildi. Atlı, adama: “Kâfileye yetişmek<br/>istiyor musun? diye sordu. Adam, “Nasıl yetişebilirim ki!.. Onlar artık çok uzaktalar”<br/>dedi. Atlı adama “kalk bakalım” dedi. Beraberce birkaç adım yürüdüler. Sonra “tamam<br/>dur ve burada bekle. Kafile arkadan gelecektir” dedi. Adam durup bekledi. Biraz sonra<br/>kafilenin arkadan geldiğini gördü. İşte bu durum, Allah Teâlâ’nın huzûr ve müşâhede<br/>ehli olan dostlarına tayy-ı mekân kabilindendir.<br/>
<i>Sözle erbâb-ı hâl olunmaz,<br/>Hazîneden söz etmekle varlıklı olunmaz.</i><br/>
<b>51. Firavun kavmine seslendi ve şöyle dedi: «Ey kavmim! Mısır mülkü ve</b><br/>
<b>altımdan akıp giden şu ırmaklar benim değil mi? Hâla görmüyor musunuz?»</b><br/>
<i>“Firavun” </i>bizzat kendisi yahut bir münâdî ile, onların toplu halde bulunduğu bir<br/>
ortamda, Mûsâ’nın duâsıyla azab bertaraf edildikten sonra ve Mûsâ’ya îman edecekleri<br/>endişesiyle <i>“kavmine seslendi ve” </i>azamet ve iftiharla <i>“şöyle dedi: «Ey kavmim,” </i>ey<br/>Kıptîler!<i> “Mısır mülkü”</i> kırka kırk fersah, köşkümün<i> </i>altından veya emrimle <i>“akıp<br/>giden şu ırmaklar benim değil mi?” </i>Bunu <i>“hâlâ görmüyor musunuz?”</i><br/>
<b>Kâşifî</b> şöyle demiştir: İskenderiye’den Şam sınırlarına kadar Mısır benim memleketim<br/>
