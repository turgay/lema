<a name=9357></a><img src="RuhulBeyan-9357_1.jpg"/><br/>
<img src="RuhulBeyan-9357_2.jpg"/><br/>
veya fâsıklardan bulunsun farketmez.<br/>
<b>21. Allah: Elbette ben ve elçilerim galip geleceğiz, diye yazmıştır. Şüphesiz Allah</b><br/>
<b>güçlüdür, galiptir.</b><br/>
<i>“Allah: Elbette ben ve elçilerim galip geleceğiz, diye yazmıştır.”</i> Âyetteki “Allah<br/>
yazmıştır” anlamındaki <i>keteballahü</i> cümlesi, münâfıkların aşağıların en aşağısında<br/>olmalarının sebebini bildiren müstakil cümledir. Mânâsı; “Levh-i mahfuzda (kader<br/>levhasında) tespit edip hükmetmiştir, demektir. Yemin yerine geçen bu cümlenin cevabı<br/>da, yemine cevap tarzında olmuştur. Onlar galib gelmenin ancak çokluk ve kuvvetle<br/>olacağını zan ettiklerinden dolayı cümle hâlindeki bu cevab, tekid <i>lamı</i> ve tekid için<br/>olan şeddeli <i>nun</i> ile <i>“Elbette ben ve elçilerim galip geleceğiz”</i> tarzında<br/>pekiştirilmiştir. Maksad; kuvvetli bir delil ve kılıçla veya bunlardan biriyle galip<br/>gelmektir. Delille üstün gelmek bütün peygamberlerin muvaffak oldukları bir galibiyet<br/>şeklidir. Çünkü onlar dünya ve âhirette övülmüş ve en güzel sonuca ulaşmışlardır.<br/>Ancak kılıçla üstün gelmek bütün peygamberler için söz konusu değildir. Çünkü<br/>onlardan bazıları savaşla emredilmemiştir.<br/>
<b>Zeccac</b> şöyle der: Peygamberlerin düşmanlarına üstün gelmesi iki yolla olur:<br/>
Onlardan savaş emredilerek gönderilen, savaşla galip gelmiştir. Savaşla emredilmeyen<br/>peygamber ise delille üstün gelmiştir. Delille üstün gelmenin yanısıra bir de kılıç<br/>gücüyle üstün gelinirse işte galibiyetlerin en kuvvetlisi budur.<br/>
<i>(Allah’ın) Sana sevgisi olduğu halde,<br/>Seni düşman elinde bırakması mümkün değildir.</i><br/>
<b>Mukatil’</b>den rivâyet edildiğine göre şöyle demiştir: Müminler, “Allah Teâlâ bize<br/>
Mekke, Taif, Hayber ve çevresini fethetmeye muvaffak kılarsa, bizi İran ve Bizans’a da<br/>galip kılacağını umarız” demişlerdi. Münâfıkların başı olan Abdullah b. Übey b. Selül<br/>bunun üzerine şöyle dedi: “Bizans ile İran devletlerini siz galip gelerek elde ettiğiniz<br/>bazı köyler gibi mi zannediyorsunuz? Vallahi onlar sizin zannettiğinizden çok daha fazla<br/>sayıda ve daha güçlüdürler. Bunun üzerine işte bu âyet-i kerime nâzil oldu.<br/>
<b>Bâkıllî </b>(r.h.) şöyle demiştir: Allah Teâlâ ezelde kendi kendine şu hükmü vermiştir:<br/>
Dostlarını, görülen ve görülmeyen şeytanlardan düşmanlarına karşı galip kılacağını ve<br/>onlara velîlik zafer bayrağını vereceğini vaad etmiştir. Dolayısıyla her nerede<br/>yüzlerinden Hak heybetinin nuru ve ışığının yükselmesinden ibâret olan bu sancak<br/>görünürse Allah’ın dostlarına zafer ve güç vermesiyle düşmanlar orada yenilmiş<br/>olurlar.<br/>
