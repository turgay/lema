<a name=2235></a><img src="RuhulBeyan-2235_1.jpg"/><br/>
<img src="RuhulBeyan-2235_2.jpg"/><br/>
<img src="RuhulBeyan-2235_3.jpg"/><br/>
kurulmayacaktır. Dünyada bela ve musîbetlere dûçar olanların durumu da böyledir. Yani<br/>onlar için de mizan kurulmayacak ve sorgusuz cennete gireceklerdir. Onların üzerlerine<br/>ecirler döküldükçe dökülecektir. Hatta dünyada bu musibetlerden afiyet içinde olanlar o<br/>gün onlara verilen büyük mükafatları görünce kendi vücudlarının makaslarla doğranmış<br/>olmasını temennî ederler. Onlar o gün cennette “bela (musibet) ağacı denilen bir ağacın<br/>gölgesinde olurlar. Allah Teâlâ: <i><b>“Ancak sabredenlere mükafatları, hesapsız olarak<br/>ödenecektir.”</b> </i>(ez-Zümer, 39/10) buyurmuştur.<br/>
Hakîkat ehli der ki: Şeklen olan tevhid (tevhîd-i resmî) mizana dahil olur. Çünkü onun<br/>
bir zıddı vardır. Nitekim yukarıdaki günah dosyaları ile gelen kimse ile ilgili hadis buna<br/>işaret etmektedir. Ama hakiki tevhid, mîzâna dâhil olmaz. Çünkü o ölçü ve tartıya<br/>girmez. Zira imanla küfür bir arada bulunmadığı halde, imanla günahların bir arada<br/>bulunması caizdir. Bu yüzden “Lâ ilâhe illallah” lafzı, bütün zikirlerin en faziletlisidir.<br/>
İslâm âlimlerine göre “Lâ ilâhe illallah” diye zikretmek, “Allah” ve “Hû”<br/>
kelimeleriyle zikretmekten daha faziletlidir. Çünkü “Lâ ilâhe illallah”, nefyi ve isbatı<br/>bünyesinde toplamıştır. Daha çok ilim ve ma‘rifeti ihtiva eder. Kim “Lâ ilâhe” derken<br/>ilmen değil de hükmen yaratılanların “ayn”ını nefyederse, Hakk’ın varlığını hükmen ve<br/>ilmen isbat etmiş demektir. Hakikatte ilâh, tüm isimlere sahib olandır. O ise bir tek<br/>“ayn”dır ki mizanın ağır ya da hafif olması kudret elinde olan Allah’ın müsemmâsıdır.<br/>
<b>Şeyhü’l-ekber </b>(k.s.) der ki: Kıyamet günü mizanda tartılacak olan ameller yalnızca<br/>
şu yedi azadan sâdır olan amellerdir: Göz, kulak, dil, el, mide, avret mahalli ve<br/>ayakların yaptığı amellerdir. Manevi ameller ise duyu organlarına dair (mahsus)<br/>teraziye girmezler. Ancak Allah Teâlâ onlar için de bir adalet terazisi koymuştur; o da,<br/>manevi mizândır. Duyu organlarıyla işlenen amellere mahsus bir terazi, manevi ameller<br/>içinse onlara uygun bir terazi vardır. Her şey, kendi muadili olan kıstaslarla<br/>değerlendirilecektir.<br/>
Âlimler derler ki: “Hesap görüldükten sonra amellerin tartılmasına geçilir. Çünkü<br/>
tartı, davranışların karşılığının verilmesi içindir. Buna göre mizanın, muhasebeden<br/>sonra olması icab eder. Muhasebe, amelleri belirlemek içindir. Mizan ise mükâfât ve<br/>cezanın amellere göre olması amacıyla onların miktarını ortaya koymak içindir. (<b>Molla<br/>Fenarî</b>’nin <i>Fatiha Tefsiri</i>’nde böyle geçmektedir.)<br/>
Akıllı insana gereken, mizanda sevapları ağır gelenlerden ve kurtuluşa erenlerden<br/>
olmak için taatlere koşmak ve iyiliklerde acele etmektir. Özellikle iyiliklerin en iyisi<br/>olan kelime-i şehâdete.<br/>
<b>10. Doğrusu biz sizi yeryüzüne yerleştirdik ve orada size geçim vasıtaları verdik.</b><br/>
