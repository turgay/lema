<a name=7938></a>olursa, Allah da onu korumasına alıp şeytanı ondan def eder. Hatta Allah Teâlâ o kula<br/>kurtuluş ihsan etmek için şeytanı ona musallat eder.<br/>
<b>Baklî</b> şöyle der: Bu durum Peygamberin şahsından onun ümmetine bir bildiri ve<br/>
uyarıdır. Zîrâ peygambere musallat olacak olan şeytan peygambere teslim olmuş ve<br/>zararsız hâle gelmiştir.<br/>
<i>Hayâtü’l-hayevân</i>’da şöyle denir: Peygamberimiz (s.a.)’in mâsûm olduğunda ümmet<br/>
ittifak etmişlerdir. Öyle ise Peygamberi muhatap alan bu hususlardan maksad şeytanın<br/>fitne vesvese ve iğvâsından başkalarını sakındırmaktır. Mümkün olduğu nispette<br/>şeytandan sakınmamız için Allah Teâlâ şeytanın bize musallat olabileceğini<br/>bildirmektedir.<br/>
<i>İnsanoğlunun gizli düşmanı çoktur<br/>İhtiyatlı olan insan akıllı kimsedir.</i><br/>
Hadis-i şerifte şöyle buyruluyor: <i>“–Sizden her birinizin bir tane cinlerden, bir tane</i><br/>
<i>de meleklerden arkadaşı vardır.”</i> Sahâbe-i kiram “–Ya Rasûllallah sizin de var mı?”<br/>dediler. Peygamberimiz (s.a.): <i>“–Evet benim de var; fakat Allah bana yardım etti ve<br/>benim şeytanım müslüman oldu.”</i> <i>Yani zararsız hâle geldi. Ben onun zararından<br/>korunuyorum. Ve şeytan bana ancak hayrı telkin edebiliyor”</i> buyurdular. <a href="RuhulBeyans.html#7940">[50]</a><br/>
<b>Süfyan b. Uyeyne </b>şöyle der: Bunun mânâsı ‘Peygamberimiz şeytanın şerrinden<br/>
kurtuldu’ demektir. Yoksa şeytanın müslüman olması mevzû bahis değildir. Diğer bâzı<br/>âlimler şöyle demiştir: Evet, burada (<img src="RuhulBeyan-7938_1.jpg"/>) kelimesi, fiili mâzi kalıbı üzeredir.<br/>
Peygamberimiz’in şu hadisi buna delâlet etmektedir. <i>“–Ben iki hasletle Âdem (a.s.)’dan<br/>üstün kılındım. Benim şeytanım da kâfir idi; fakat Allah bana yardım etti ve benim<br/>şeytanım müslüman oldu. Aynı şekilde benim eş ve hanımlarım bana hep yardımcı<br/>oldular. Hâlbuki Âdem’in şeytanı hep kâfir kaldı; hanımı (Havva) ise hataya<br/>düşmekte destekçi oldu.<a href="RuhulBeyans.html#7940">”</i>[51] </a>İşte bu ifâde Peygamberimiz (s.a.)’in şeytanının müslüman<br/>olduğunu açıkça bildirmektedir. Aynı zamanda bu durum sadece Peygamberimiz (s.a.)’in<br/>şeytanına mahsus özel bir durumdur. Buna göre şeytanın müslüman oluşu da yine yalnız<br/>Peygamberimiz’e özel bir durum olur. Bu konu <i>Âkâmu’l-mercân</i> kitabında böyle<br/>anlatılmıştır.<br/>
Fakîr <b>(Bursevî)</b> der ki: Gerçek şu ki, nefsin hakîkati değişmeyip sıfatı değiştiği gibi<br/>
şeytan gerçekten müslüman olup İslam dâiresine girmez. Yûsuf (a.s.)’dan hikâye ederek<br/>Allah Teala şöyle buyuruyor: <i><b>“Muhakkak nefis dâimâ kötülüğü emredicidir”. </b></i>(Yusuf<br/>12/53).<br/>
Nefsin hakîkati değişmeyip belki sadece sıfatının değişmesinde peygamber, velî ve<br/>
düşman birdir. Ancak peygamber mâsum, velî mahfuz olup düşmanın durumu ise<br/>Allah’a bırakılmıştır. Bunun için ulemâ, ‘peygamber ve velînin asla hiç nefsi yoktur’<br/>dememiş belki bunlar ‘masum’ ve ‘mahfuz’dur, demişlerdir. Öyle ise herkeste bulunan<br/>nefsin hakîkati peygamber ve velîlerde de mevcuddur. Bu konu birtakım ayakların<br/>
