<a name=9223></a><img src="RuhulBeyan-9223_1.jpg"/><br/>
<img src="RuhulBeyan-9223_2.jpg"/><br/>
<b>3. O evveldir, âhirdir, zâhirdir, bâtındır. O, her şeyi bilendir.<br/></b>“<i>O, evveldir,</i>” Zât ve sıfatı itibariyle diğer varlıklardan öncedir. Çünkü O, diğer<br/>
varlıkları yoktan var edicisi ve ilkidir. Önce ve ilk olmaktan maksad, zât itibariyle olup<br/>zaman itibariyle değildir. Zira zaman da yine sonradan olan varlıklar cümlesindendir.<br/>
“<i>Âhirdir,</i>” varlıklar yok olduktan sonra hakîkaten var ve bâkî olan O’dur. Şöyle de<br/>
denilebilir: Kendisinden başka varlıklara nazar edilmeden sadece O’nun zâtıdır. Zîra<br/>mümkün olan bütün varlıklar var oluş sebepleri dikkate alınmazsa fânîdirler.<br/>
<i>O başlangıcı olmayan evveldir; âhiri bulunmayan âhirdir O<br/>Nasıl meydana gelir varlık ve yokluk yüksek ve alçak O yüce varlık olmadan<br/></i>“<i>Zâhirdir,</i>” çokluğun bulunması O’nun açık delilleridir. “<i>Bâtındır.</i>” Gerçekten<br/>
gizlidir, akıl onu idrak etmenin çevresine bile yaklaşamaz. Allah’ı Allah’tan başka hiç<br/>kimse bilemez. Bu gizlilik dünyâda da âhirette de birdir. Ancak <b>Zemahşerî</b>’nin <i>Keşşaf<br/></i>adlı tefsîrinde yer alan “Bu âyet Allah âhirette duyularla idrak edilebilir, diyenlerin<br/>aleyhine delildir” görüşü geçersizdir. Çünkü Allah Teâlâ’nın gerçek künhü ile bâtın<br/>oluşu, sıfatları itibariyle âhirette görülmesine aykırı ve engel değildir.<br/>
“<i>O, her şeyi bilendir.</i>” Gizli ve âşikâr hiç bir şey O’nun ilminin dışında kalamaz.<br/>
Alîm mübalağa ismi fâil kalıbı olduğu için Allah Teâlâ’nın her şeyin gizlisini ve açığını<br/>noksansız ve tam olarak bildiğini göstermektedir.<br/>
Bu âyet-i kerîmenin başka tefsirleri de vardır: O, ilktir, sebepler O’ndan başlar. O,<br/>
sondur, neticeler O’nda son bulur. Yâni birbirinden oluşan varlıklar zincirine baktığın<br/>zaman Allah Teâlâ’yı bu varlıklar zincirinin başlangıcı ve sonu olarak görürsün.<br/>Sebepler zinciri O’nda başlar, sonuçlar zinciri O’nda biter. Bu sebeple âlimler şöyle<br/>demişlerdir: Geminin rotasına girip de yürümesi husûsunda rüzgâra güvenme! Bu<br/>fiillerin tevhîdi bakımından şirktir ve âlemdeki işlerin hakîkatleri bakımından bunlara<br/>imkân sağlayan Allah hakkında cehâlettir. Âlemin mahiyetini olduğu gibi gören kimse<br/>bilir ki, rüzgar kendi kendine hareket etmez. Aksine ilk ve başka hareket ettiricisi<br/>bulunmayan bir hareket ettiricisi vardır. O, bir hareket ettirici sâyesinde harekete<br/>geçmekten ve diğer varlıklar gibi görünür olmaktan münezzehtir. O, aynı zamanda<br/>zâhirdir, yâni her şeye galiptir. Bâtındır, her şeyin iç yüzünü bilir. Arapça’da zâhir, bir<br/>şey açığa çıktığı zaman onu bilip hâkim olunduğunda, bâtın ise gizli kalan bir şey<br/>öğrenildiğinde kullanılır. Ancak <b>Zemahşeri</b> bu görüşü bu hâliyle zâhir ile bâtın<br/>arasındaki mutabakata aykırı bulduğu için uygun bulmamıştır.<br/>
<b>Ebû Hüreyre</b> (r.a.) den rivâyet edildiğine göre, Peygamberimiz’in (s.a.) kızı Hz.<br/>
Fâtıma (r.a.) Rasûlullah’ın huzuruna girerek bir hizmetçi verilmesini istedi. Rasûlullah<br/>(s.a.) Hz. Fâtıma’ya (r.a.) şöyle buyurdu: “<i>Sana bundan senin için daha hayırlı olanı</i><br/>
