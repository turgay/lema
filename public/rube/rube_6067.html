<a name=6068></a><img src="flower_sep.jpg"/><br/>
<img src="RuhulBeyan-6068_2.jpg"/><br/>
doğmasının kıyamet alâmetlerinin sonuncusu olduğudur.” Nitekim bir rivâyette şöyle<br/>geçmektedir: <i>“Deccal, yüzyılın başında çıkar; İsa (a.s.) iner ve onu öldürür. Sonra<br/>yeryüzünde kırk yıl kalır. İnsanlar da güneş batıdan doğduktan sonra yüz yirmi yıl<br/>yeryüzünde kalırlar.</i>”<br/>
Hâsılı sarı ırka mensup olanlar (Benü’l-asfar), yâni muhaddislerin görüşüne göre<br/>
Frenkler ortaya çıkıp altı yılda yeryüzüne hâkim olduktan sonra yedinci senede Mehdî<br/>zuhûr eder. Sonra Deccal zuhûr eder. Sonra Îsâ (a.s.) iner. Sonra Dâbbe çıkar. Sonra<br/>güneş batıdan doğar. Nitekim muhaddislerin şu sözleri de buna delâlet eder: Dâbbe<br/>çıkınca hafaza melekleri tutulur, kalemler kaldırılır ve artık bedenler amellere şâhid<br/>olur. İşte bu, dâbbenin çıkışı ile güneşin batıdan doğuşunun birbirine pek yakın<br/>oluşundan dolayıdır. Çünkü tevbe kapısı, ancak güneşin batıdan doğmasından sonra<br/>kapanır. Gerçek bilgi Allah katındadır.<br/>
Âriflerden birisi şöyle demiştir: “Dâbbetü’l-arzın şeklindeki ve mahlûkâtın yaratılış<br/>
husûsiyetlerini toplamasındaki sır, onun kevnî şehâdî hayevânî istîdâdın sûreti, küllî<br/>hayvânî tab’ın misâli ve dünyevî hakîkatlerin cem’iyyetini kendinde toplamasıdır. Yine<br/>o küllî unsurî berzahın sırrıdır. Ondan küfür-îman, tâat-isyan, insanlık- hayvanlık gibi<br/>birbirine zıt hakîkatların sırları zuhûr eder. O kendisinde basîret sâhipleri için<br/>mânâların ve sırların bulunduğu bir âyet-i câmiadır. <i>Keşfü’l-künûz</i>’da böyle<br/>geçmektedir.<br/>
Şu halde akıllı kimseye gereken, Allah’ın âyetlerine kulak vermek, vaad ve vaîdinden<br/>
(tehdidinden) öğüt almak, Allah Teâlâ’nın kaderine îman etmek, ömür bitmeden ölüm ve<br/>yeniden diriltilme için hazırlanmaktır. Emr-i bi’l-ma’rûf ve nehy-i ani’l-münkerin terki<br/>ile hayır kesilir ve dünyanın nizâmı sebebiyle bozulur ve artık kıyamet yakındır.<br/>
<i>Ey Rabbim, bir toz gibi ortadan kalkmadan<br/>Hidâyet bulutundan bir rahmet gönder bana</i><br/>
Allah Teâlâ’dan ömür bitmeden ve eceller gelmeden bizi hayra ve sâlih amellere<br/>
muvaffak kılmasını niyâz ederiz.<br/>
<b>83. O gün, her ümmet içinden âyetlerimizi yalan sayanlardan bir cemaat toplarız</b><br/>
<b>da onlar toplu olarak <i>(hesap yerine)</i></b><b> sevkedilirler.</b><br/>
<i>“O gün, her ümmet içinden âyetlerimizi yalan sayanlardan bir cemaat toplarız.”</i><br/>
Çünkü Âdemoğullarının birbirinden ayrıldıkları günden beri her ümmette ve her asırda<br/>Allah’ı inkâr edenler eksik olmamıştır. Bu ümmete nisbetle “<i>âyetler</i>” ile Kur’ân<br/>âyetleri kasdedilmiştir.<br/>
