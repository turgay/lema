<a name=540></a><img src="flower_sep.jpg"/><br/>
<img src="flower_sep.jpg"/><br/>
göre azâblarının şiddeti de artar. Çünkü ameller gibi, niyetler de farklılık arzeder.<br/>Hikmet gereği terbiye vâcibtir. Kâfirler, Allah hakkında yanlış îtikâda sahip olmak<br/>sûretiyle kötülük yaptıklarından, ebedî olarak cehennemde kalmak ve asla cennete<br/>girememekle cezâlandırılırlar. Nitekim bir Farsça şiirde ne güzel söylenmiştir:<br/>
<i>Beyinsizlere te’dîb fayda sağlar, nitekim<br/>Delilere deliliklerini izâle için şerbet içirirler.</i><br/>
Yahûdîleri, Hz. Peygamber (s.a.) hakkında bildiklerini gizlemek şeklinde birtakım<br/>
davranışlara sevkeden âmil, dünyâ hırsı ve baş olma arzûsudur. Zira onlar, câhil halk<br/>tabakasından elde ettikleri kazancın yok olmasından korkuyorlardı. Tabiî bu korkuları,<br/>onların tepe taklak cehenneme yuvarlanmalarına engel olamamıştır.<br/>
Şöyle bir olay anlatılır: Zamânın birinde, biri mü’min diğeri kâfir, iki kişi beraberce<br/>
balık tutmaya çıktılar. Kâfir, kendi ilâhlarının adını anarak bolca balık tuttu. Mü’min ise<br/>Allah’ın ismini çokça zikrettiği halde bir tane dahi tutamadı. Mü’min nihâyet güneş<br/>batarken bir balık tutabildi. O da elinden kaçıp suya düştü. Akşamleyin kâfir, ağı balık<br/>dolu eve dönerken mü’minin eli boştu. Mü’minin omuzunda bulunan görevli melek bu<br/>duruma çok üzüldü. Göğe çıkıp Allah Teâlâ kendisine mü’min kulun cennette varacağı<br/>yeri gösterince melek: “Vallahi onun varacağı yer burası olunca başına gelen durum ona<br/>bir zarar vermez” dedi. Sonra Allah Teâlâ ona, kâfir kulun cehennemde varacağı yeri<br/>gösterdi. O zaman: “Vallahi varacağı yer burası olunca kazandığı dünyâlık ona bir fayda<br/>sağlamaz.” dedi. Bu hâdise, <i>Şerhu’l-Hutab</i> isimli kitapta zikredilmiştir.<br/>
Şiirde gelmiştir ki:<br/><i>Sevgilinin gözü gaflet uykusunda, bülbül ise yüz visâl buldu.<br/>Uyuyanın görmeyen gözü, hasedçi uyanıklardan daha iyidir.</i><br/>
Cehennem azâbının ne olduğunu gerçekten bilen bir kimse, asla günah işleyemez.<br/>
İçerisinde yılan bulunması muhtemel bir deliğe elimizi sokmaktan korkarız ama, neden<br/>cehennemin şiddetli azâbını bildiğimiz halde günah işlemeye cür’et ederiz?<br/>
Yahûdî âlimleri, gerçekler ortaya çıkıp bildikleri de kendilerine fayda sağlayamadığı<br/>
için, hem kendileri saptılar, hem de insanları saptırdılar. Allah Teâlâ onları bu sebeple<br/>yardımsız bırakarak rahmetinden kovdu.<br/>
<i>Halisâ</i> isimli eserde şöyle zikredilmiştir: “Hiçbir kavim, kendi yaptığı zulümle helâk<br/>
olmamıştır, olmayacaktır da. Kavimleri helâk eden yöneticilerinin zulmüdür.”<br/>
<b>Hz. Üftâde </b>(k.s.) şöyle der: Mürîdleri irşâd ve terbiye etme husûsunda da durum<br/>
böyledir. Tâliblerin fesâd ve sapıklığı, mürşidlerinin fesâdından kaynaklanır. Mürşid,<br/>sırat-ı müstakîm üzere oldukça Allah tâlibi sapıklıktan korur. Zira bir kavme belânın<br/>gelmesi, reislerinin bozukluğundandır.<br/>
