<a name=9763></a>kasdedilir, şeklindeki tefsir tefsirlerin en güzellerindendir. “Ahsanathu” kelimesinin<br/>mânâsı da başkasını engelledi demektir.<br/>
“<i>Biz, ona ruhumuzdan üfledik</i>” Buradaki “fâ” harfi sebep bildirmektedir “nefh” ise<br/>
birşeye üflemek demektir. Buna göre âyetin mânâsı işte bu sebeple biz onun fercine<br/>üfledik demektir. Burada ferc kelimesi elbisenin yakası anlamınadır. <b>Kâşifî</b>’nin dediği<br/>gibi: Onun vücûd elbisesine üfledik. Nitekim <i>Aynü’l-me’ânî</i>’de <b>Secâvendî</b> de âyet-i<br/>kerîmeyi bu şekilde açıklamakta ve biz onun elbisesinin açık olan yakasına ruhumuzdan<br/>üfledik demektedir.<br/>
<b>Ebü’l-Kàsım </b>ise <i>Es’ile</i>’de böyle demiyor: Çünkü kinâyeden maksad kadının<br/>
gömleğinin yakasıdır. Bu kelime müzekker olmaya daha yakındır. Buna göre âyet<br/>metninde yer alan “fîhi” ifâdesi istihdam kabîlindendir. Çünkü zâhire göre âyet<br/>metninde geçen “ferc” kelimesinden maksad kadınlık organıdır. Bu kelimenin zamîri ile<br/>ferc’in bir başka mânâsı kasdedilmiştir. Nitekim “vemâ lehâ min fürûc” yâni <i><b>“Onda<br/>hiçbir çatlak da yok”</b></i> (Kaf, 50/6) âyetinde ferc kelimesi kadınlık organı mânâsından<br/>başka bir mânâda kullanılmıştır. Üfleme fiilinin zamîre isnâd edilmesi mecâzendir, yâni<br/>oraya üfleyen Cenab-ı Hak değil onun emriyle Cebrâil’dir ve Cebrâil Hz. Meryem’in<br/>giymiş olduğu gömleğin yakasına üflemiştir.<br/>
“<i>Ruhumuzdan üfledik</i>” ifâdesinde geçen ruh kelimesinden maksad herhangi bir vâsıta<br/>
olmaksızın yaratmış olduğumuz ruhtan üfledik demektir. Bu rûh’un Allah Teâlâ’ya izafe<br/>edilerek “rûhumuz” şeklinde ifâde edilmesinin sebebi, hem Hz. Meryem’e ve hem de<br/>Hz. Îsâ’ya bir azamet ve büyüklük katmak içindir. Bu tıpkı “tahhir beytî” yâni <i><b>“...evimi<br/>temiz tut”</b></i> (el-Hac, 22/26) âyet-i kerîmesinde olduğu gibidir. Yüce Allah Enbiyâ<br/>Sûresi’nde “fenefahnâ fîhâ” buyuruyor, yâni <i><b>“Biz ona rûhumuzdan üfledik”</b></i> (el-<br/>Enbiyâ, 21/91) Yâni biz Meryem’e rûhumuzdan üfledik. Bir başka ifâdeyle Meryem’in<br/>karnında emrimizden bir unsur olan rûh sayesinde Îsâ’ya hayat verdik demek olur.<br/>
Bazı âlimlere göre bu âyet-i kerîmenin mânâsı: Biz Îsâ’ya onun kadınlık organında<br/>
hayat verdik ve genel âdete göre herhangi bir sebep veya bir tenâsül olmaksızın sadece<br/>bizim emrimizden olan ruhtan olmak üzere onun karnında bir çocuğu yoktan var ettik<br/>demektir. “Min rûhinâ” ifâdesi bu şekilde tefsir edilebileceği gibi, rûhumuz Cebrâil<br/>cihetinden de tefsir edilebilir. Çünkü Cebrâil Hz. Meryem’in giydiği gömleğin<br/>yakasından ona üfürmüş ve bu üfürük onun içine işlemişti. Bir üçüncü şekil olarak<br/>üfürdük ifâdesi, orada üfürme gerçekleştirdik, şeklinde tefsir edilebilir. Bu âyet-i<br/>kerîme Enbiyâ Sûresindeki âyete uygun olarak “fîhi” değil de “fîhâ” şeklinde de<br/>okunmuştur. Buna göre âyetin mânâsı, biz Meryem’e rûhumuzdan üfledik, olur ancak<br/>öyle veya böyle hepsinin mânâsı aynıdır.<br/>
Âcizâne bu fakîrin kanaatine göre burada gizli bir sır mevcûddur. Bu da şudur:<br/>
Üfürme her ne kadar gömleğin yakasından içeriye doğru olmuşsa da Hz. Îsâ (a.s.) kadın<br/>ve erkek sıvısından meydana geldiğine göre, bu iki suyun birisi Meryem’in menisi,<br/>diğeri ise var olduğu düşünülen menidir. İşte bu ikincisi üfürmeyle meydana gelmiştir.<br/>Şu halde gömleğin yakasından içeri üfürme, meninin kadınlık organına dökülmesi<br/>
