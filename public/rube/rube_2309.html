<a name=2310></a><img src="RuhulBeyan-2310_1.jpg"/><br/>
<img src="RuhulBeyan-2310_2.jpg"/><br/>
<img src="RuhulBeyan-2310_3.jpg"/><br/>
edilmektedir.<br/>
<b>Ebü’l-Cevzâ </b>der ki: İbn Abbas (r. anhümâ)’ya hangi sadakanın daha faziletli<br/>
olduğunu sordum. “Sudur. Görmüyor musun cehennem ehli, cennet halkından yardım<br/>talebinde bulunduklarında, “bize su akıtın” derler.” diye cevap verdi.<br/>
<b>Sa’d b. Ubâde</b>’den rivayet olunduğuna göre o Rasûlullah (s.a.v.)’e şöyle demiştir:<br/>
“Ya Rasûllallah, Ümmü Sa’d öldü. Onun hayrı için yapabileceğim en faziletli sadaka<br/>nedir? Rasûl-i Ekrem (a.s.): <i>“Su”</i> buyurdu. Sa‘d bir kuyu kazdırdı. Peygamber<br/>Efendimiz de: <i>“Bu, Ümm-i Sa‘d’ın kuyusudur.”</i> buyurdu.<a href="RuhulBeyans.html#2312">[45]</a><br/>
Fakir <b>Bursevî</b> derim ki: Bu hadis sadakanın ölülere fayda sağladığına delil teşkil<br/>
eder. Nitekim ehl-i sünnet âlimleri bu görüşü benimsemişlerdir.<br/>
Hadiste suyun özellikle zikredilmesinin iki sebebi olabilir: Birincisi, Hicaz suya çok<br/>
ihtiyaç duyan bir bölge olduğu için su, daha çok sevaba vesile olur. İkincisi, cehennem<br/>sıcak bir yerdir. Hararetin giderilmesi zıddıyle mümkündür. O da suyun vasıflarından<br/>biri olan soğukluktur. Çünkü her şeye, zıddıyle mukabele edilir. En doğrusunu Allah<br/>bilir.<br/>
Rivayete göre cennet ehline kırk yıl cevap verme izni verilmez. Sonra cevaba izin<br/>
verilir. Onlar da cehennemliklere<i> “derler ki: “Allah, bu ikisini kâfirlere haram<br/>etmiştir.”</i><br/>
Yani cennetin yiyecek ve içeceğini onlara yasaklamıştır. Böyle bir şeyin olmasına asla<br/>
imkan yoktur. Kâfirlerin içeceği, kaynar sudur. Bu su, onların karınlarının içindekilerini<br/>ve derilerini eritir. Yiyecekleri ise, kuru diken ve zakkumdur.<br/>
<i> </i><br/>
<b>51. O kâfirler ki, dinlerini bir eğlence ve oyun edindiler de dünya hayatı onları</b><br/>
<b>aldattı. Onlar, bu günleri ile karşılaşacaklarını unuttukları ve ayetlerimizi bile bile<br/>inkâr ettikleri gibi biz de bugün onları unuturuz.</b><br/>
<i>“Onlar ki” </i>dünyada iken uymakla emrolundukları <i>“dinlerini” </i>yani, İslâm dinini <i>“bir</i><br/>
<i>eğlence ve oyun edindiler” </i>oynadıkları bir oyuncak hâline getirdiler. Dilediklerini<br/>haram, istediklerini de helâl sayıyorlardı. Allah’ın emrine uymuyorlar, şeytanın<br/>kendilerine süslü gösterdiği arzularına tâbi oluyorlardı.<br/>
Denilmiştir ki: Onların dîni, İsmail (a.s.)’ın dini idi. Onu değiştirip istedikleri gibi<br/>
yaşadılar. Yâhut da himmetlerini, sarfolunması uygun olmayan şeylere sarfettiler.<br/>Gereksiz şeyleri elde etmenin peşine düştüler.<br/>
<i>Farsça tefsirde </i>şöyle denilmiştir: <i>“dinlerini” </i>kendi bayramlarını, <i>“bir eğlence ve</i><br/>
<i>oyun edindiler” </i>kendi bayramlarında Kabe’nin etrâfına gelirler, ellerini birbirine<br/>
