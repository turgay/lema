<a name=8826></a><img src="RuhulBeyan-8826_1.jpg"/><br/>
<img src="RuhulBeyan-8826_2.jpg"/><br/>
Bir başka rivâyete göre de buranın takdiri şu şekildedir: İbrahim (a.s) onların azap için<br/>gönderilmiş melekler olduğunu düşünerek içinde bir korku hissetti.<br/>
Onlar İbrahim (a.s)’ın korktuğunu gördüklerinde, “Korkma! Biz Allah’ın elçileriyiz”<br/>
dediler. Bir rivâyete göre Cibrîl (a.s) danaya kanadını sürdü, dana kalkıp anasına doğru<br/>yürüdü. Dana anasına ulaşınca İbrahim (a.s) gelenleri tanıdı ve onlardan emin oldu.<br/>
<i>“Ve ona bilgin bir oğlan çocuğu”</i> İshak (a.s)’ı <i>“müjdelediler.”</i> Saffât suresi 37/112.<br/>
âyette de <i><b>“müjdeledik</b></i> ” ifâdesi geçmektedir. Yâni biz bu melekler vâsıtasıyla ona İshak<br/>(a.s)’ı müjdeledik.<br/>
“Ğulam”, bıyığı henüz terlememiş veya bülûğ çağına yaklaşmış çocuğa denir. “Kühl:<br/>
yetişkin” kelimesi bunun zıddıdır.<br/>
“Bilgin çocuk”tan murad, büluğa erip yetişmesinden itibaren çok bilgili olacağı ve<br/>
Sâre’nin hiçbir çocuğunun zekâda onun gibi olamayacağıdır.<br/>
<b>29. Karısı çığlık atarak geldi. Elini yüzüne çarparak: «Ben kısır bir</b><br/>
<b>kocakarıyım!» dedi.</b><br/>
<i>“Karısı”</i> Sâre, misâfirleri izlediği bir köşede, onların, evine bir müjde getirdiklerini<br/>
duyunca <i>“geldi.”</i><br/>
<b>İbn Şeyh</b> burayı şöyle takdir etmiştir: Sâre kocasıyla birlikte onlara hizmet ederken<br/>
bir ara orada bulunanların huzuruna girmiş, kendisinin bir erkek çocuk dünyaya<br/>getireceğini konuştuklarını duyup utanarak oradan çıkmıştır. Allah bu hâli “ikbâl”; yâni<br/>ailesinin yanına gitme tâbiriyle ifâde etmiş, “idbâr” yâni meleklerden yüz çevirme<br/>tâbiriyle ifâde etmemiştir. <b>Sa’dî Müftî</b>’nin belirttiği ve <i>Tefsîr-i Kebir’</i>de de yer aldığı<br/>üzere bir sonraki âyette meleklerin Sâre’ye hitaben “Rabbin böyle söylemiştir”<br/>demeleri dikkate alındığında burada “idbâr: yüz çevirme” kelimesinin kullanılması<br/>uygun düşmemekte ve Sâre’nin Allah’ın emir ve mûcizesi karşısında yüz çevirmeyip<br/>orada bulunması ve meleklere yönelmesi gerekmektedir.<br/>
<i>“Çığlık içinde geldi.”</i> Sarre, şiddetli çığlık demektir. Seslenmek, ses çıkarmak<br/>
mânâsında fiilden müştaktır. Kapının ve kalemin ses çıkarması da bu fiille anılır. Âyetin<br/>mânâsı şöyledir: “Sâre çığlık atarak gelmiştir.” Bazı ulemâ da Sâre’nin çığlığından<br/>kasdın, onun âh vâh ederek bağırması veya ağlayarak yanık yanık terennüm etmesi<br/>olduğunu belirtmişlerdir.<br/>
<b>Kâşifî</b> şöyle demiştir: Sâre feryat figan ederek “eleylâ, eleylâ” diyordu. Onların,<br/>
işlerin büyüklüğünü anlatmak istediklerinde dile getirdikleri kelime buydu.<br/>
“Sarre” kelimesinin “bir araya toplanmış topluluk” anlamına geldiğinden hareketle<br/>
meleklerin, Sâre’ye bir kadın topluluğuyla beraber sofra başında onlara hizmet etmek<br/>için ayakta bekler vaziyette iken geldikleri, dolayısıyla buranın tefsirinin böyle<br/>
