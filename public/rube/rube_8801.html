<a name=8802></a><b>Râğıb </b>şöyle demiştir: Fitnenin asıl mânâsı, altın ve benzeri madenleri, iyisini<br/>
kötüsünden ayırmak için ateşe arzetmektir. İnsanı ateşe sokmaya da fitne denir.<br/>“Fitnenizi tadın!” demek “azabınızı tadın” demektir. Bazen “fitne” kelimesi, azaba<br/>sebep olan küfür ve fesâd anlamında da kullanılır. Yine “fitne” kelimesi, <i><b>“İyi bilin ki,<br/>onlar zâten fitneye düşmüşlerdir”</b></i> (et-Tevbe 9/49) âyetinde olduğu gibi bizzat sözlük<br/>anlamında; <i><b>“seni iyice denemiştik...”</b></i> (Tâhâ 20/40) âyetinde olduğu gibi “deneme,<br/>imtihan etme” mânâsında da kullanılmaktadır.<br/>
<i>“Acele gelmesini beklediğiniz şey budur işte! (denir)”</i> cümlesi, öncesinde zikredilen<br/>
“fitne” kelimesinin “azap” mânâsını da taşıdığına işâret etmektedir. Yâni; “dünyada<br/>acele isteyip durduğunuz ve alay yollu: «Bu azap ne zaman olacak?» diye sorup acele<br/>istediğiniz azap işte budur.”<br/>
Âyet-i kerîmede şu işâretler yer alır: Hile ve iddiâ sâhibi bedbahtlar, bir an önce<br/>
gelmesini arzuladıkları şeyin (azabın) vukuunu geç bulup “cezâ günü ne zaman?” diye<br/>sormaktalar. Onlar, dünya gecesinin karanlığında cezâ günü sabahının acele olarak<br/>gelmesini çok istiyor görünüyorlar. Kibriyâ ve azâmeti ile ululuk sâhibi olan Allah<br/>onlara şöyle cevap veriyor: “O gün onlar şehevât ateşinin üzerinde rahmetten<br/>mahrumiyet azabıyla azap görecek ve onlara: «Size talep yolunu kapatan fitnenizi tadın!<br/>İşte bu, talebinden bıkıp acele olarak elde etmeye çalıştığınız maksudunuz olan<br/>azaptır»” buyuracak.<br/>
<b>Şeyh Ebu’l-Hasan eş-Şâzelî</b>, başından geçen bir hâdiseyi şöyle nakleder. Bir<br/>
arkadaşımla beraber Allah’a vasıl olma talebiyle bir mağaraya sığındık. Orada bir<br/>müddet kalıp “Belki bugün yarın birisi gelir” diye beklemeye başladık. Günün birinde<br/>heybetli bir adam çıka geldi. Biz, onun Allah’ın velî kullarından biri olduğunu anlayıp<br/>kendisine “Nasılsınız?” diye sorduk. O, “Bugün veya yarın ilham kapısı açılsın diye<br/>bekleyenin hâli nice olur?! Ey Nefis! Niçin Allah’a bizâtihi ibâdete yönelmiyorsun?”<br/>diye karşılık verdi. Bunun üzerine biz de kendimize geldik. Hemen Allah Teâlâ’ya tevbe<br/>ettik. Bu olaydan sonra da kalp gözümüz açıldı.<br/>
Bu âyet, taleb yolunda acele davranmayı bırakmaya, ihlasa sarılmaya ve mürşidin<br/>
işâreti ve peygamberlerin delâletine muvâfık amel etmeye işâret etmektedir. Ki böylece<br/>tâlib, benlik azabından kurtulup hicâbları kaldırarak kemâl-i feyz ve sehâvet ile<br/>mertebe-i şühûda çıkabilsin. Şunu unutmamak gerekir ki, nefisle amel etmek, nefsin<br/>varlığını artırmaktan başka bir netice doğrurmaz.<br/>
Şâir der ki:<br/>
<i>Bir rehbere ulaşmazlarsa yolcular<br/>Yolu kaybettiklerinin farkına varamazlar.</i><br/>
O halde mürid için mürşid şarttır. Zira mürid zayıf, mürşid ise müstahkem bir duvar<br/>
gibidir.<br/>
<b>Şeyh Sa‘dî</b>’nin dediği gibi:<br/>
