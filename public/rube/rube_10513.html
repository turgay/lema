<a name=10514></a><img src="RuhulBeyan-10514_1.jpg"/><br/>
<img src="RuhulBeyan-10514_2.jpg"/><br/>
<b>15. Hayır! Onlar şüphesiz o gün Rablerinden <i>(O’nu görmekten)</i></b><b> mahrum</b><br/>
<b>kalmışlardır.</b><br/>
<i>“Hayır, hayır!”</i> Bu ifâde insanı “rayn/kalbi saran pas” hastalığına düşürecek fiilleri<br/>
yapmaktan alakoymakta ve engellemektedir. <i>“Şüphesiz onlar”</i> o yalan sayanlar <i>“o”<br/></i>insanların alemlerin Rabbinin huzurunda divan duracakları <i>“gün Rablerini görmekten<br/>mahrumdurlar.”</i> Dolayısıyla Rablerini göremezler. Çünkü bu çirkin fiilleri nedeniyle<br/>onların kalp aynaları pas tutmuş, pasın zulmeti kalplerinden kalıplarına işlemiştir.<br/>Dolayısıyla tecelli nurunun tecelli edeceği mahal kalmamıştır. Halbuki mü’minler böyle<br/>değildir. Onlar Allah Teâlâ’yı göreceklerdir. Zira mü’minlerin güzel fiilleri dolayısıyla<br/>kalp aynaları parlak, saf hale dönmüştür. Dolayısıyla parlaklığın ve saffetin nuru,<br/>kalplerinden kalıplarına sirâyet etmiş ve böylece onlar tecelli nurunun kalplerinde ve<br/>kalıplarında yansımasına hazır hale gelmişlerdir. Onlar her cihetten “vücuh/yüzler”<br/>olmuşlardır. Tıpkı vechu’l-bâki’nin varlığı gibi. Hatta onlar tümüyle birer göz hâline<br/>gelmişlerdir.<br/>
<b>Malik b. Enes</b> (rh.)’a bu âyet-i kerimenin mânâsı sorulur. <b>İmam Malik</b> der ki: “Allah<br/>
Teâlâ’nın düşmanları onu görmekten mahrum olacaklarına ve göremeyceklerine göre<br/>dostlarının kendisini görebilmesi için onlara tecelli etmesi gerekir.” İmam Malik, Allah<br/>Teâlâ’nın görülebileceğini bu âyetteki ifâdenin zıt anlamından çıkarmaktadır. Onun<br/>düşünce tarzı şudur: Şâyet Allah herkese tecelli etmeyecekse o zaman kâfirlerin onu<br/>görmekten mahrum olmalarını söylemenin ne anlamı kalır? O zaman dostla düşman<br/>arasında fark kalmaz.<br/>
<i>Dersin ki Cennet misâfirlik yeridir<br/>Ziyafet sâhibini görmedikten sonra ne olur ki?<br/>Düşmanla dost arasında perde varsa<br/>Bu ikisi arasındaki fark nasıl ortaya çıkar ki?</i><br/>
Rivâyet edildiğine göre <b>İmam Şafii</b> şöyle der: Allah Teâlâ gazabı nedeniyle bir kısım<br/>
insanlara tecelli etmeyeceğine göre bu gerçek bize, onun hoşnud olduğu bazı kimselere<br/>tecelli edeceğine ve onların da Rablerini göreceklerine işâret ediyor.<br/>
<b>Şeyhu’l-İslam Abdullah Ensari</b> (rh.) bu âyeti şöyle tefsir ediyor: “O gün Rablerini<br/>
görmekten mahrumdurlar” ifâdesi, Rablerini rıza rü’yeti ile görmekten mahrumdurlar,<br/>demektir. Çünkü Allah, insanlar daha Cennete girmeden önce mahşerde tecelli ettiğinde<br/>şakî olan kimseler onu gazaplı olarak göreceklerdir.<br/>
<b>Hüseyin b. Fadl</b> (rh.) ise bu âyeti şöyle tefsir ediyor: Allah Teâlâ dünyada iken nasıl<br/>
onları tevhidinden mahrum kılmışsa âhirette de ru’yetinden mahrum kılacaktır.<br/>
