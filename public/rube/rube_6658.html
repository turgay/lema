<a name=6659></a>havâle edildiği bir koruyucu/gözetici, işleri yapan, koruyan ve kefil <i>“olarak Allah<br/>yeter.”</i><br/>
<i>Lütuf yolunu açtığı zaman<br/>Bütün işlere kefil olur.</i><br/>
<b>Şeyh Zerrûkî</b>, <i>Şerhu’l-Esmâi’l-hüsnâ</i>’da şöyle der: “el-Vekîl, kulların yararına olan<br/>
işlerde onlara yegane kefil ve her işte onlara kâfî ve yeterli olandır. Allâh’ın vekil<br/>olduğunu bilen her işinde O’nunla yetinir, başka bir tedbire tevessül etmez ve yalnız<br/>O’na güvenir. el-Vekîl isminin özelliği ihtiyaçları gidermesi ve musîbetleri bertaraf<br/>etmesidir. Rüzgâr, yıldırım veya benzeri musîbetlerden korkan kimse bu ismi çok<br/>zikretsin. Çünkü bu isim musîbet ve belaları uzaklaştırır ve hayır ve rızık kapılarını<br/>açar.”<br/>
<i>Keşfü’l-esrâr</i>’da der ki: “<b>Bâyezîd Bistâmî</b> (k.s.) bir grup müridi ile tevekkül üzere<br/>
oturmuşlardı. Bir süre geçti ama (yiyecek olarak) bir hediye gelmedi. Hiç kimseden<br/>iyilik ve yardım da göremediler, güçsüz kaldılar. Müridleri: “Ey şeyh, eğer izin<br/>verirsen rızık aramaya gidelim.” dediler. Şeyh: “Eğer rızkınızın nerede olduğunu<br/>biliyorsanız gidin ve isteyin.” dedi. Onlar: “O halde Allâh’a duâ edelim de bu ihtiyaç<br/>ve sıkıntı hâlini bizden gidersin.” dediler. Şeyh: “Eğer O’nun sizi unuttuğunu<br/>düşünüyorsanız duâ edin.” dedi.<br/>
<i>İhtiyaç sâhibiyiz ama isteyecek dilimiz yok,<br/>Cömert olan Kerîm’in huzurunda istemeye ne gerek var.</i><br/>
Müridler: “O halde tevekkül üzere oturalım ve konuşmayalım.” dediler. Şeyh onlara<br/>
cevâben: “Allâh’ı denemeye kalkmayın.” dedi. Müridler: “Ey şeyh, o halde çâre nedir,<br/>ne yapalım?” dediler. Şeyh: “Çâre, çâreyi terk etmektir.” dedi. Yâni çözüm, kendi<br/>tercihini terk etmektir, takdir neyse o olur. Ey yiğit! Tevekkülün hakîkati, kişinin kendi<br/>tercih yolundan kalkıp gitmesi, işleri yapıp etme gözüne mil çekmesi (amelini<br/>görmemesi), rızâ ve teslim çadırını kazâ ve kader mahallesi üzerine germesi, Allâh’ın<br/>izzet perdesinden ne zuhûr edecek diye gözünü ilâhî kader hükümlerinin akışına<br/>çevirmesidir. Meydana gelen her şeye hâl nazarıyla değil, muhavvil (hâlleri oluşturanın)<br/>nazarıyla bakar. Kişi bu makâma ulaşınca memleket hazînesinin anahtarını onun yanına<br/>bırakırlar ve o kişi gönül zengini olur.<br/>
Akıllı kişiye gereken Allah Teâlâ’dan başkasına iltifatı terk etme konusunda gayret<br/>
göstermek, sevdiğinin yolunda sıkıntı ve meşakkatlere katlanmaktır. Çünkü azimetlerle<br/>amel basiretli kimsenin ve peygamberlerden ülü’l-azm/azim sâhibi olanların sıfatıdır.<br/>Yolları hazırlama konusunda zorluklara göğüs gerenler onlardır. Ruhsatlara ancak dert<br/>ve sıkıntılara düşen meyl eder. Bu dünyâda zorluk yoluna girip buna katlananlara âhiret<br/>zorlukları kolay olur. Senin sırtına ağır gelip belini büken senin günah yükünden başkası<br/>
