<a name=8357></a>Dilini ve kalbini başkalarına küfür ve sapıklık isnadı ile meşgul etme. İşleri, güçleri<br/>
başkalarını küfür ve sapıklığa nispet etmek olan bazı fıkıhçılar ve yine halkın avam<br/>tabakasını kâfir sayan kelamcılar gibi olma. Güya bu kelamcılara göre şeriatın îmân<br/>delillerini kitaplarda yazılı şekliyle bilmeyen kâfir sayılmaktadır. Bu kelamcılar yanlış<br/>düşünüyor, yalan söylüyor ve kendi sarhoşluklarında bocalayıp duruyorlar. Bunlar<br/>hayatlarında ve ölümlerinde böyle havlayıp ulumaya devam etsinler. Çünkü bunlar<br/>Allah’ın kullarına geniş olan rahmetini daraltmışlar, cenneti, fıkıhçılar ve kelamcılar<br/>olarak kendilerince parselleyip ifraz etmişlerdir. Küfürden, inkârdan ve sapıklıktan berî<br/>olan insanları, küfür ve sapıkılığa nisbet etmişlerdir. Peygamberimiz (s.a.)’in: <i>“Zındık<br/>ve kâfirler hariç ümmetimin hepsi cennetliktir”</i> sözünden habersizdirler. Ümmetten<br/>helâk olan tek bir zümre olduğu da rivâyet edilmiştir. Abdullah b. Mes’ûd, Ebû Hureyre<br/>ve Abdullah b. Ömer (r.anhüm) şöyle demektedirler: “Cehennemlikler cehennemde<br/>çağlar boyu kaldıktan sonra cehennemde kimse kalmayacaktır.”<br/>
<b>Enes b. Mâlik</b>’ten rivâyet edildiğine göre Peygamberimiz (s.a.) şöyle buyurmuştur:<br/>
<i>“Kıyâmet günü Allah Teâlâ nefs ve hevâ ehlinin hevâ ve heveslerini af edecek,<br/>zındıklar hariç insanlar, amelleriyle sorgulanacaklardır.”</i> <b>Semerkandî’</b>nin<br/>tefsirindeki beyân burada son buldu.<br/>
Zındık, zaman ve dünyanın ebedî olduğuna inanır. Âhirete ve yaratıcıya inanmaz. Yâni<br/>
zındık Allah’a, dirilişe, hiçbir şeyin hürmet ve kutsallığına inanmaz. Mal ve<br/>mahremlerin müşterek olduğuna inanır. Böyle birinin tevbesinin kabul edilip<br/>edilmemesi konusunda iki ayrı rivâyet vardır. Tercih edilen görüş tevbesinin kabul<br/>edilmeyişidir. <i>Fetâvâ Kâri’i’l-Hidâye</i>’de böyledir.<br/>
Usul kitabında şöyle denilmiştir; Kendisine dâvet ulaşmayan sadece akıl ile mükellef<br/>
değildir. Bu insan ne îmân etmiş, ne de inkâr etmişse ve düşünüp delil yoluyla Allah’ı<br/>bulacak bir zaman dilimine müsadif olmamışsa, bu insan mâzûrdur. Meselâ bir dağın<br/>tepesine ulaşıp ve hemen oracıkta ölen kimse gibi. Şâyet Allah Teâlâ o kimseye yardım<br/>ve inâyet ederek tevbe imkânı verir, işlerin sonunu düşünüp tedarik için mühlet verirse,<br/>bu kişi kendisine dâvet ulaşmasa da mâzûr sayılmaz. Çünkü böyle kendisine mühlet<br/>verilip düşünme ve istidlâl etme mühletini idrak etmek, bu kimsenin gaflet uykusundan<br/>uyanması konusunda elçilerin dâveti mesâbesindedir.<br/>
Düşünmede kusur ederse mâzur sayılmaz. Bu kula düşünüp aklıyla Allah’ın varlığını<br/>
ve birliğini bulabilmesi için verilecek mühletin belli bir süre ve sınırı olduğuna dâir<br/>güvenilir bir delil yoktur. Mürted olup dinden dönen kimsenin tevbe etmesi için verilen<br/>süreye itibar edilerek bu sürenin üç gün olduğu söylenmişse de bu kuvvetli ve güvenli<br/>bir görüş değildir. Çünkü bu herkese göre değişiklik arz eder. Zira insanların akıl ve<br/>idrakleri de farklı farklıdır.<br/>
Nice insan vardır ki başkalarının uzun zamanda ulaşamaycağı hedef ve sonuca çok<br/>
kısa zamanda ulaşabilir. Öyleyse bu sürenin takdiri Allah’a kalmıştır. Çünkü herkese<br/>göre bu miktarı ancak Allah bilir. Bunu idrak etmeden öleni affeder. Tamamlayana azap<br/>eder. Bunu Allah bilir.<br/>
