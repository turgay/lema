<a name=10359></a><img src="flower_sep.jpg"/><br/>
<img src="RuhulBeyan-10359_2.jpg"/><br/>
<img src="RuhulBeyan-10359_3.jpg"/><br/>
<i>et-Te’vilâtü’n-Necmiyye’</i>de meaben kelimesi “Mercian/dönüş yeri” ve dünyadan<br/>
âhirete dönüş, âhiretten dünyanın ve âhiretin rabbına dönüş şeklinde tefsir olunmaktadır.<br/>Çünkü dünya ve âhiret ehlullaha haramdır. Onların hedefi sadece Allah Teâlâ’dır.<br/>
<b>40. Biz, yakın bir azap ile sizi uyardık. O gün kişi önceden yaptıklarına bakacak</b><br/>
<b>ve inkârcı kişi: «Keşke toprak olsaydım!» diyecektir.</b><br/>
<i>“Biz yakın bir azab ile”</i> âhiret azâbı ile <i>“sizi uyardık.”</i> Yâni sûredeki öldükten sonra<br/>
dirilmeyi ve onun ardından dirilmeye götüren unsurları dile getiren âyetlerle sizi<br/>uyardık veya hem bu sûre ve hem de Kur’an’da yer alan korkunç belâlar ve musibetlerle<br/>sizleri uyardık.<br/>
Bu âyetteki hitab arap müşrikleriyle Kureyş kâfirlerinedir. Çünkü onlar öldükten<br/>
sonra dirilmeyi inkâr ediyorlardı. Bâzı tefsirlerde bu âyetteki hitabın sadece Arap<br/>müşrikleriyle Kureyş kâfirlerine değil, bütün herkese olduğu ifâde edilmektedir. Çünkü<br/>her tâifenin ve zümrenin uyarılmasında onlar için faydalar vardır.<br/>
Âyette âhiret azâbının “yakın azab” şeklinde nitelenmesi, bu azâbın bir gün kesin<br/>
biçimde başa geleceğinden dolayıdır. Dolayısıyla âhiret azâbı Allah Teâlâ açısından -<br/>kâfirler uzak ve imkânsız görseler de- hem yakındır ve hem de mümkündür. Dolayısıyla<br/>onlar da: <i><b>“Kıyâmet gününü gördüklerinde (dünyada) sadece bir akşam vakti ya da<br/>kuşluk zamanı kadar kaldıklarını sanırlar”</b></i> (en-Nâziat, 79/46) âyet-i kerîmesinin<br/>hükmü gereğince onlar da bu azâbı yakın görürler.<br/>
Mârifet ehli birisi şöyle diyor: Yakın azab nefse, dünyaya, hevâ ve hevese iltifat etme<br/>
azâbıdır.<br/>
<b>Kâşânî</b>’ye göre âyetteki “yakın azab”dan maksad a’mâl-i fâsideden kaynaklanan fâsık<br/>
hey’etlerin azâbıdır. Yoksa ondan daha uzak olan kahr ve gazab azâbı değildir. Kahr ve<br/>gazab azâbı, onların elleriyle önden gönderdikleridir.<br/>
<i>“O gün kişi önceden yaptıklarına bakar.”</i> Bu âyetteki “yevm/gün” kelimesi yukarda<br/>
geçen azab kelimesinden bedel veya onun sıfatıdır. Buna göre âyet-i kerîmenin mânâsı<br/>şöyledir: “Biz kişinin, gerek hayır gerek şer, önceden yaptıklarına bakıp da kâfirin,<br/>keşke ben toprak olsaydım, diyeceği o gün azâbıyla sizi uyardık.”<br/>
Verdiğimiz bu anlama göre âyetteki “mâ” ism-i mevsul olup “şey” anlamına<br/>
gelmektedir. Ayrıca bu “mâ”yı soru edâtı olarak almak da mümkündür. Buna göre âyet-i<br/>kerîmeye şöyle anlam verilebilir: “O gün kişi iki eliyle yaptıklarının ne olduğuna bakar<br/>ve kâfir der ki: Keşke ben toprak olsaydım.”<br/>
“Kişi” demek olan “el-mer’u” hem mümin hem de kâfir anlamında genel bir<br/>
kelimedir. Çünkü herkes o gün kendi amelini, gerek hayır gerek şer, belli bir sayfada<br/>
