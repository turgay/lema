<a name=10297></a><img src="RuhulBeyan-10297_1.jpg"/><br/>
<img src="RuhulBeyan-10297_2.jpg"/><br/>
<img src="RuhulBeyan-10297_3.jpg"/><br/>
<img src="flower_sep.jpg"/><br/>
<img src="flower_sep.jpg"/><br/>
<b>BU, AYIRIM GÜNÜDÜR</b><br/>
<i> </i><br/>
<i> </i><br/>
<b>35. Bu, <i>(kâfirlerin)</i></b><b> konuşamayacağı bir gündür.<br/>36. Onlara izin de verilmez ki <i>(sözde)</i></b><b> mâzeretlerini beyân etsinler.<br/>37. O gün, <i>(hakîkatleri)</i></b><b> yalan sayanların vay hâline!<br/>38. <i>(O zaman şöyle denir:)</i></b><b> Bu, ayırım günüdür. Sizi ve sizden öncekileri bir araya</b><br/>
<b>getirdik.</b><br/>
<b>39. <i>(Azaptan kurtulmanız için)</i></b><b> bir hileniz varsa, gösterin bana hilenizi!<br/>40. O gün, <i>(hakîkatleri)</i></b><b> yalan sayanların vay hâline!</b><br/>
Bu âyet-i kerîme onların cehenneme girecekleri zamana işâret etmektedir. Âyet-i<br/>
kerîmeye şöyle mânâ verilebilir; bu onların hiçbir şey konuşamayacakları gündür.<br/>Çünkü sual, cevap, hesaba çekilme zamanı bundan önce geçmiştir. Kıyâmet günü uzun<br/>bir gündür. Bu günün çeşitli aşamaları, merhaleleri vardır. Onlar bu uzun ve aşaması<br/>çok olan günün bâzı vakitlerinde konuşabilecekken bâzılarında konuşamayacaklardır.<br/>Allah her vakti “yevm/gün” kelimesiyle ifâde buyurmuştur.<br/>
Bu âyet-i kerîmeyi, “bu gün, onların kendilerine fayda verecek hiçbir şeyi<br/>
konuşamayacakları gündür” şeklinde tefsir etmek de mümkündür. Çünkü insanın<br/>kendisine yararlı bir şeyi konuşamaması demek hiç konuşamaması demek gibidir.<br/>
<b>Kâşânî</b> ise bu âyete şöyle anlam vermektedir: Onlar bugün konuşamazlar. Çünkü<br/>
konuşma aracı dillerini kaybetmişlerdir. Ağızlarına mühür vurulmak sûretiyle<br/>kendilerine konuşma izni verilmemektedir.<br/>
Bâzıları ise bu âyet-i kerîmeyi şöyle anlıyorlar: Onlar içine düştükleri şiddetli<br/>
şaşkınlık ve- dehşetten dolayı konuşamayacaklardır.<br/>
<b>Ebû Osman</b> (rh.) ise bu âyet-i kerîmeyi şöyle tefsîr eder: Allah’ın rablık heybeti ve<br/>
işledikleri günahların utancı onları susturacaktır. Nitekim <b>Şeyh Sa’dî</b> (rh.) bir Farsça<br/>beyitinde bu gerçeği şöyle dile getiriyor:<br/>
<i>Gaflet yakasından başını şimdi kaldır,<br/>Yoksa yarın utançla önüne bakarsın.</i><br/>
