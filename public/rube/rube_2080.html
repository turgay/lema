<a name=2081></a><img src="RuhulBeyan-2081_1.jpg"/><br/>
<img src="RuhulBeyan-2081_2.jpg"/><br/>
<img src="RuhulBeyan-2081_3.jpg"/><br/>
<i>“açıkladık.”</i> Çünkü onlardan istifade edenler onlardır.<br/>
<b>98. O, sizi bir tek nefisten <i>(Âdem’den)</i></b><b> yaratandır. <i>(Sizin için)</i></b><b> bir kalma yeri, bir</b><br/>
<b>de emanet olarak konulacağınız yer vardır. Anlayan bir toplum için âyetleri ayrıntılı<br/>bir şekilde açıkladık.</b><br/>
<i>“Sizi” </i>bunca çokluğunuza rağmen <i>“bir tek nefisten” </i>Âdemden <i>“yaratan O’dur.”</i><br/>
Çünkü Allah, hepimizi Âdem’den yaratmıştır.<i> </i>Anamız Havva’yı da Adem (a.s.) ın<br/>kaburga kemiğinden yaratmıştır. Böylece bütün insanların aslı bir tek nefse dayanmış<br/>olmaktadır. İsa (a.s.) da buna dâhildir. Çünkü o da anne-babasının sulblerinden<br/>meydana gelen Meryem validemizden yaratılmıştır. Allah Teâlâ insanları tek bir nefisten<br/>yaratmakla bize büyük bir iyilikte bulunmuştur. Çünkü insanlar neseb îtibariyle tek bir<br/>asla bağlı olduklarından birbirleriyle ülfet etmeleri daha kolaydır.<br/>
İşaret ehli demişlerdir ki: Nasıl ki Allah Teâlâ ilk olarak Adem (a.s.)’ı yaratıp<br/>
evlâdlarını da ondan var etmişse Muhammed (s.a.)’in ruhunu da bütün ruhlardan önce<br/>yaratmıştır. Nitekim Peygamberimiz <i>“Allah’ın yarattığı ilk şey benim ruhumdur.</i>”<a href="RuhulBeyans.html#2087">[143]<br/></a>buyurmaktadır. Daha sonra diğer ruhları, Muhammed (s.a.)’in ruhundan yaratmıştır.<br/>Beşerin babası Adem (a.s.), ruhların babası ise Muhammed (s.a.)’dir. <i>“Sizi bir tek<br/>nefisden yaratan O’dur”</i> ayeti buna işaret eder.<br/>
<i>“Sizin için bir karar yeri, bir de emânet yeri vardır.”<br/></i>Yani, siz bir süre babalarınızın sulblerinde veya yeryüzünde duracak (istikrar), sonra<br/>
da bir emanet olarak annenizin rahminde veya toprağın altında kalacaksınız. Allah<br/>Teâlâ, babanın belini nutfe için bir kalış yeri, annenin rahmini ise geçici bir emanet yeri<br/>kılmıştır. Çünkü nutfe bizzat babanın belinde hasıl olmakta, başkasının tesiri<br/>olmamaktadır. Nutfenin anne rahmine gelişi ise başkasının fiilidir. Bu yüzden emanete<br/>benzetilmiştir. Sanki baba yanında devamlı bulunan bir şeyi anneye emanet vermiş<br/>gibidir.<br/>
<b>Hasan</b> (rh.a.): “Ey Ademoğlu, sen ailenin yanında bir emanetsin. Yakında sahibine<br/>
ulaşırsın.” demiş ve <b>Lebîd</b>’in şu şiirini okumuştur :<br/>
<i>Mal ve aile ancak birer emanettir.<br/>Emanetlerin ise bir gün geri verilmesi zorunludur.</i><br/>
Kalp de emanetlerdendir. <b>Saib</b> demiştir ki:<br/>
<i>Seni gönül cevherine emanetçi yapmışlar</i><br/>
