<a name=6527></a><b>Sühreverdî</b> (r.h.): “Kim bu zikre devam ederse, zabtı mümkün olmayan mal ve mülke<br/>erişir.” der.<br/>
Yukarıdaki âyetlerde şu mühim hususlara temas edilmektedir:<br/><b>1-</b> İşi Allâh’a havale etmek, tevekkül, kasdı/niyeti hâlis kılmak, Allâh’ın dışında her<br/>
şeyden yüz çevirmek ve tevhid ve tâatle Allâh’a yönelmek insanın âkıbetinin güzel<br/>olmasını gerektiren hususlardandır. Güzel âkıbetten maksad da cennet, Allâh’a yakınlık<br/>ve vuslattır. Bunun gibi inkâr, şirk, riyâ ve süm‘a da kötü âkıbetin sebeplerindendir.<br/>Kötü âkıbetten maksad cehennem, ağır azab, Hak’tan ayrılık ve uzaklıktır.<br/>
<b>Şeyh Attâr</b> (k.s.) der ki:<br/>
<i>Altın, gümüş, debdebe ve saltanatın,<br/>Son nefeste fayda vermez.<br/>Son demde ihlâsın varsa eğer<br/>İşe yarar, yoksa vay hâline!</i><br/>
<i>Bostân</i>’da şöyle denilir:<br/>
<i>Henüz akıl bâliğ olmamış bir çocuk oruç tutmuştu.<br/>Yüz türlü sıkıntı içinde kuşluğa kadar sabretti.<br/>Annesi babası yüzünü gözünü öptüler;<br/>Başına altınlar, bademler saçtılar.<br/>Ama öğle olunca, çocuğun<br/>Midesi yanıp tutuşmaya başladı.<br/>İçinden, “Eğer birkaç lokmacık yersem,<br/>Görmedikten sonra annem babam nereden bilecekler?” dedi.<br/>Çocuk babasına, âilesine yaranmak istiyordu;<br/>Gizlice yedi ve görünürde orucu tam tutmuş oldu.<br/>Şu halde, o çocuktan daha câhildir şu ihtiyar,<br/>Ki halka gösteriş yapmak için ibâdet eder.<br/>Halkın gözünde uzun uzun kıldığı namaz,<br/>Cehennemin anahtarıdır.</i><br/>
Şu halde dinin hükümlerine sarılmak, yakîn ehli için en sağlam kulptur. Çünkü bu<br/>
kulp, diğer kulpların aksine kopmaz.<br/>
<b>2-</b> Dünyânın ömrü sonsuz değildir. Bilakis o saatlerden bir saattir. Öyleyse akıllı<br/>
kimseye gereken, az bir faydalanmaya aldanmamak, aksine uzun bir gün için<br/>hazırlanmaktır.<br/>
<i>Heyhat, gelip geçti kıymetli ömür<br/>Şu birkaç nefes de geçip gidecek</i><br/>
