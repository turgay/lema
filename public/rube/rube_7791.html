<a name=7792></a><i>Bilmiyorum sana hangi sözü söyleyeyim?<br/>Benim söylediğim şeyden daha yücesin.</i><br/>
<i>“Akşam-sabah Rabbini hamd ile tesbîh et.”</i> yâni Allah’ı hamdetmek suretiyle tesbih<br/>
etmeye ya da <i>“sübhânallahi ve bihamdih”</i> demeye devâm et. Dolayısıyla akşam ve<br/>sabahın zikredilmesi, hamd ve tesbihe bütün vakitlerde devâm edilmesi gerektiğini<br/>göstermektedir. Çünkü “<img src="RuhulBeyan-7792_1.jpg"/>, günün başından ortasına kadarlık kısmından; “<img src="RuhulBeyan-7792_2.jpg"/> da<br/>
günün bahsedilen orta vaktinden ikinci günün başına kadarki ikinci kısmından ibarettir.<br/>Dolayısıyla bu iki vakte bütün vakitler dâhildir.<br/>
Âyet-i kerîmede mürîd ve tâlibin sâdık kalbinin nefs, hevâ ve şeytanın eziyetlerine<br/>
karşı direnmesi gerektiğine işâret edilmektedir. Zira Allah Teâlâ’nın nefs kâfiriyle<br/>mücâhede edip onunla uğraşan kalbe yardım edeceğine ve onu muzaffer kılacağına dâir<br/>vaâdi gerçektir. Öyle ise ey kalp! Günahlarından, yâni nefsin, sana bulaştırmış olup da<br/>onun ahlâkıyla ahlâklandığın sıfatlarından dolayı istiğfâr et. Bu günah için istiğfâr et;<br/>çünkü kalp aynasını o paslandırdı. Tâatlere devam edip zikirlerden ayrılmamaya çalış;<br/>çünkü bu kötü huyların yol açtığı paslanmayı giderip kalbi parlatacak budur.<br/>
Derler ki: Bedenin dış görüntüsü şehâdet âlemine, kalb ise melekût âlemine âiddir.<br/>
Nasıl kalbin sahip olduğu mârifetlerden zâhirî organlara birtakım izler geliyorsa,<br/>şehâdet âlemine âid bir olgu olan zâhirî organların hallerinden de kalbe doğru bazı izler<br/>yükselir. Bu bakımdan, halleri düzeltebilmek ve gönlü arındırıp nurlandırmak için zâhirî<br/>amellerle meşgul olmak kaçanılmazdır. Dünyada bir meşguliyeti olmayan ve dünyayı<br/>dünyacılara bırakanlara ne oluyor ki bunlar Allah Teâlâ’ya hizmet etme zevkine de<br/>varmıyorlar! Yani, kişinin hiç ara vermeden Yüce Allah’a ibâdet etmesi gerekiyor. Ya<br/>kalp ve kalıp olarak hem zâhiren hem bâtınen; yahut da olmuyorsa, sadece bâtınen…<br/>
Bunun sıralaması şöyledir: Kişi, neşeli ve iştiyaklı olduğunda nefsi de buna karşılık<br/>
verdiğinde namaz kılar. Bundan usandığı zaman namazı bırakıp Kur’an tilâvetine döner.<br/>Çünkü salt tilâvet namaz kılmaya oranla nefse daha hafif gelir. Tilavetten de sıkılırsa,<br/>kalb ve lisanıyla Allah’ı zikreder. Zira bu, okumaktan daha basittir. Zikirden de<br/>usanırsa, diliyle yaptığı zikri bırakarak murâkabeye başlar.<br/>
Murâkabe kalbin, Yüce Allah’ın kendisine baktığını bilmesidir. Bu bilgi kalpten<br/>
ayrılmadığı müddetçe, kişi murâkabeye devam ediyor demektir. Murâkabe zikrin ta<br/>kendisi ve en faziletlisidir. Ancak bundan da âcizse; vesveseler bir türlü yakasını<br/>bırakmıyor ve birtakım fısıltılar duymaya devam ediyorsa, uyusun. Böyle biri için<br/>selâmet uykudadır. Yoksa bu bâtınî fısıltıların çoğalması, tıpkı çok konuşmada olduğu<br/>gibi, kalbini karartacaktır. Zira bu da sessiz bir konuşmadır. Dolayısıyla bundan<br/>sakınmalı ve murâkabe ve gözetimle iç âlemini denetim altına almalıdır. Tıpkı kulun<br/>Allah’a yönelmeye devam ederek dış âlemini amellerle, türlü türlü zikir ve tesbihlerle<br/>denetim altına alması gerektiği gibi. Hem kalple hem de dille zikretmeyi sürdürmek,<br/>kalbi ilâhî zâtı zikretme derecesine yükseltir. Bu durumda kalb, Arş mesâbesine ulaşır.<br/>Çünkü Arş yaratılış ve hikmet âleminde kâinâtın kalbiyken, kalb de emir ve kudret<br/>
