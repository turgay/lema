<a name=10391></a><img src="flower_sep.jpg"/><br/>
<img src="RuhulBeyan-10391_2.jpg"/><br/>
<i>Şu “ene</i>/<i>ben” demede ise Allah’ın rahmeti var<br/>Zira o siyah bir taş idi bu ise akîk<br/>O nûrun düşmanıydı, bu ise âşık<br/>Ey fuzûl! Şu “ene</i>/<i>ben” sırda “hüve</i>/<i>O” demekti<br/>Nûrun birleşmesindendi, hulûl gibi değildi.</i><br/>
<i>Es’iletü’l-Hikem</i> isimli eserde deniyor ki: Eğer birisi çıkıp da: “İblisin rablık iddiâ<br/>
etmediği halde lânete uğramasının, Fir’avn gibilerin ise rablık iddiâ ettikleri halde<br/>ta’yînen ve tahsîsen iblisin uğradığı gibi lânete uğramamalarının sebebi nedir” diye<br/>soracak olursa biz bu soruya şöyle cevap veririz: İblisin niyeti Fir’avn gibi insanların<br/>niyetlerinden daha kötü idi. Bazı âlimlere göre iblisin lânete uğraması, yaratıklar<br/>içerisinde kavl, fiil ve niyet ayrılığı icad edenin kendisi olmasından dolayıdır. Ondan<br/>sonraki insanlar rablık iddiâsında bulunmuşlar ve iblisin vesvesesi sebebiyle taşkınlığı<br/>ve ihtilafı yol edinmişlerdir. Sonra iblis muhalefeti ile Hak Teâlâ’ya karşı gelmiştir.<br/>Oysa Fir’avn ve diğerleri peygamberlere ve vâsıtalara karşı gelmişler, zaman zaman<br/>Allah’a yakarmış, başka insanların huzurunda günahlarını itiraf etmişlerdir. Oysa iblis<br/>ne günahını itiraf etmiş, ne de Allah’a yakarmıştır. Yeryüzünde küfrü ilk îcâd eden de<br/>iblis olmuştur. Ondan sonraki kâfirlerin günahlarının bir misli de kıyamete kadar iblisin<br/>boynunadır. Yeryüzünde sapıklığı ve azgınlığı vâsıtasız olarak tek başına ortaya çıkaran<br/>iblis olmuştur.<br/>
<b>25. Allah onu, <i>(her kese ibret olarak)</i></b><b> dünya ve âhiret azabıyla cezâlandırdı.<br/></b>Zikredilen bu nedenlerden dolayı <i>“Allah onu dünya ve âhiret azabıyla</i><br/>
<i>cezâlandırdı.”</i> Âyetteki “nekâl” tenkil mânâsınadır. Tıpkı selâm kelimesinin teslim<br/>mânâsına olduğu gibi. Nekâl’in anlamı ise “azab verme”dir. Ancak bu azab, onu gören<br/>ve işitene ibret veren, böyle bir azaba götürücü fiilleri yapmasına engel olan bir azab<br/>çeşididir. Buna göre âyet-i kerimede sanki şöyle denmiş olmaktadır: Allah onu dünya ve<br/>âhiret azabıyla cezâlandırdı. Bu cezâ âhirette yakma, dünyada ise suda boğma<br/>şeklindedir. “Cezalandırdı” anlamına gelen “ahaze” kelimesi mecâzî anlamda<br/>kullanılmış olup, hem dünyadaki cezâya hem de âhiretteki cezâya şâmildir. Bu<br/>kullanımın mecâzî olduğunu söylemeseydik, bir kelimenin bünyesinde hem gerçek ve<br/>hem de mecâzî anlam birleşmiş olurdu. Çünkü cezâlandırmanın “dünyevi cezâlandırma”<br/>şeklindeki kullanımı hakikattir. “Uhrevi cezâ” şeklindeki kullanımı ise mecâzîdir. Zira<br/>dünya açısından bu cezâ gerçekleşmiştir, âhiret açısından ise gerçekleşecektir. Söz<br/>konusu cezânın hem dünyaya ve hem de âhirete nisbet edilmesi, cezâlandırma fiilinin<br/>ikisinde de vuku bulacağı itibariyledir. Yoksa ibret verici ve engelleyici cezânın hem<br/>
