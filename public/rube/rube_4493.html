<a name=4494></a><i>O vakit cansızların tesbihlerini apaçık duyarsınız da<br/>Te’vil vesveselerine kapılmazsınız.<br/>Can âleminde kandiller yok da<br/>Görmek için te’villere yapışıyorsun:<br/>Tesbihten maksad, nasıl olur da zâhirî tespih olur?<br/>‘Onların tesbihini duydum’ diye iddiâ, hayal ve sapıklıktır.<br/>Doğrusu şu: Onları gören,<br/>İbret alır da Allah’ı tesbih eder.<br/>Sana Allah’ı tesbih etmeyi hatırlatıyor ya…<br/>İşte bu delil olmaları, onların söze gelip, tesbihi; demektir.<br/>Mûtezile’nin te’vili budur işte.<br/>Hâl nûruna sâhip olmayan kişinin işi budur.<br/>İnsan, hissinden kurtulmadıkça<br/>Gayb âlemine tamamıyla yabancıdır.</i><br/>
<i>et-Te’vîlâtü’n-Necmiyye</i>’de şöyle der: “<i>Yedi gök, yer ve bunlarda bulunanlar O’nu</i><br/>
<i>tesbih eder.</i>” Yâni, mükevvenâtın zerreleri ve mahlûkâtın cüzleri Allah Teâlâ’yı onların<br/>söyledikleri her türlü noksanlıktan tenzih eder. Rûhu olanlar Allah’ı lisanı ve lügatiyle<br/>tesbih eder. Bu akıl sahiplerinin anlayacağı türdendir. Cansızlar ise melekûtî lisan ile<br/>tesbih eder. Nitekim Allah Teâlâ şöyle buyurur: “<i>O’nu övgü ile tesbih etmeyen hiçbir<br/>şey yoktur.</i>” Yâni her varlık yaratma ve terbiye nimetlerinden dolayı Allah’a hamd eder.<br/>“<i>Ne var ki siz, onların tesbihini anlamazsınız.</i>” Çünkü onların tesbihi sizin tesbihiniz<br/>cinsinden değildir.<br/>
Bilesin ki “<i><b>Her şeyin melekûtu kendi elinde olan Allah’ın şanı ne kadar yücedir!</b></i>”<br/>
(Yâsîn, 36/83) âyetiyle Allah mevcûdatın zerrelerinden her bir zerreye bir melekût<br/>ihsan etmiştir. Melekût, kevnin (varlık âleminin) bâtını, iç yüzüdür ki o âhirettir. Âhiret<br/>canlıdır, cansız değildir. Çünkü Allah Teâlâ: “<i><b>Âhiret yurduna gelince, işte asıl hayat<br/>odur</b></i>.” (el-Ankebût, 29/64) buyurmuştur. Bu delille mevcûdâtın zerrelerinden her bir<br/>zerrenin melekûtî bir lisânı olduğu sâbit olmuştur. Bu melekûtî lisân tesbih ve hamd<br/>ederek, kendisini yaratan Allah’ı tenzih ederek ve verdiği nimetlerden dolayı O’na<br/>hamd ederek konuşur. İşte Rasûlullah (s.a.)’in elindeki taş bu lisanla konuşmuştur.<br/>Kıyâmet günü yeryüzü de bu lisanla konuşacaktır. Nitekim Allah: “<i><b>O gün (yeryüzü)<br/>haberlerini söyler</b></i>.” (ez-Zilzâl, 99/4) Kıyâmet günü insanın cüzleri ve uzuvları bu<br/>lisanla şâhidlikte bulunur ve: “<i><b>Her şeyi konuşturan Allah bizi de konuşturdu</b></i>.”<br/>(Fussılet, 41/21) derler. “<i><b>Boyun eğerek geldik</b></i>” (Fussılet, 41/11) diyen göklerin ve<br/>yerin konuşması da bu lisanladır. Bunu iyi anla ve ganimet bil.<br/>
Ezelde “<i>O, halîmdir</i>” yoklukta (ademde) iken doğup da Allah’la birlikte başka ilahlar<br/>
edinen kimseye karşı çok yumuşaktır, halîmdir. Bu nevi sözlerden tevbe edenlere karşı<br/>da çok “<i>bağışlayıcıdır.</i>” <i>et-Te’vîlâtü’n-Necmiyye</i>’den yapılan nakil burada son buldu.<br/>
<b>Kâşânî</b> şöyle der: Bil ki her şeyin bir başkasında bulunmayan kendine has bir özelliği<br/>
