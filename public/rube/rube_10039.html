<a name=10040></a><img src="RuhulBeyan-10040_1.jpg"/><br/>
<img src="RuhulBeyan-10040_2.jpg"/><br/>
irşada ne kadar çok gayret ettimse de emrime muhâlefet etmeye devam ettiler <i>“de malı<br/>ve çocuğu kendi ziyanını arttırmaktan başka işe yaramayan kimseye uydular.”</i> Yâni<br/>onlar, malları kendilerini şımartan evlâdları kendilerini yalancı dünya aldanışına<br/>sevkeden önderlerine uymaya devam ettiler. Böylece o mal ve evlâdlar onların âhirette<br/>daha fazla hüsrana uğramalarına sebep oldu ve böylece o önderler, ziyân ve hüsranda<br/>insanlara birer örnek hâline geldiler. O kişilerin bu şekilde vasıflanması işâret ediyor ki<br/>onlar önderlerine mal ve evladları vâsıtasıyla toplumda elde ettikleri itibardan dolayı<br/>tâbi oluyorlar. Çünkü onlar, mal ve evlâdda, peşinden gitmeyi haklı kılacak bir gerekçe<br/>müşâhede ediyorlar. Nitekim Kureyş kabilesi de aynı gerekçe ile şöyle demişlerdi: <i><b>“Bu<br/>Kur’an iki şehirden bir büyük adama indirilse olmaz mıydı?”</b></i> (ez-Zuhruf, 43/31) Bu<br/>sözleriyle onlar, zenginliği, kişinin peşinden gitmeyi gerektiren bir sebep yaptılar. Âyet-<br/>i kerîmedeki bu ifâde, mal ve evlâdın artmasının çoğu zaman rûhânî helâke sebep<br/>olduğuna, önce dinde sapıklığı doğurup, sonra da yakînden saptırdığına işâret<br/>etmektedir.<br/>
<b>İbn Şeyh</b> der ki: Bu âyetin nazmından anlaşılan; onların mallarının ve çocuklarının<br/>
bizâtihi kayıp ve ziyân olduğu anlaşılıyor. Malın ve evlâdın çoğalması, onların<br/>ziyânlarının artması demektir ve aslında durum -gerçek hayatta- aynen böyledir. Çünkü<br/>mal ve evlâd şükretmek ve hayır yollarına sarfetmek sûretiyle insanı ebedî saâdete<br/>götüren menfaatler cümlesindendir. Ancak mal ve evlâd insanı azgınlık ve gurura, o<br/>nimetleri veren Hakk’a karşı nankörlüğe götürdüğü zaman, âhirette ebedî azâba vesile<br/>hâline dönüşür. Böylece mal ve evlâd sırf zarar gibi olur. Çünkü dünya, âhiretin yanında<br/>yok hükmündedir. Kim dünyada mal ve evladdan faydalanacak olursa âhiret saâdetini<br/>kaybeder. Böyle bir kişi tıpkı tatlıdan yapılmış zehirli lokmayı yiyip de ölen kişi gibi<br/>olur. Çünkü bu lokma o ölen açısından sırf bir helâktir. Çünkü götürdüğü âkıbetin<br/>yanında faydasının bir kıymeti yoktur.<br/>
<i>Hep kâr ve mal düşüncesindesin,<br/>Hâlbuki ömür sermayesi pâyimâl oluyor, sen gaflettesin!</i><br/>
<b>22. Onlar da, büyük hileler, büyük desiseler kurdular!<br/></b><i>“Bunlar da”</i> son derece <i>“büyük hileler, desiseler kurdular.”</i> Bu cümle yukarda<br/>
geçen <i>“men”</i> kelimesinin sılası üzerine atfedilmiş bir cümledir. Çünkü büyük hile ve<br/>desiseler, ancak büyüklerin yapabileceği bir şeydir. Fiilin çoğul getirilmesi, <i>“men”<br/></i>kelimesinin mânâsı itibârendir. Arapça’da el-mekr gizli hile ve desise demektir.<br/>
<i>Keşfü’l-esrâr</i>’da şöyle denir: Lügatte “el-mekr” zirveye ve en üst dereceye çıkmış<br/>
hile ve desise demektir. “Allah’ın mekri” şeklinde Cenâb-ı Hakk’a izâfe edildiğinde ise<br/>anlamı Allah Teâla’nın tedbir ve planlamasını gizlemesi mânâsına gelir.<br/>
