<a name=201></a>benzerini getiremez ve ona karşı çıkışınızda başarısız kalırsanız, Hz. Muhammed’in<br/>benim peygamberim, Kur’ân’ın da benim kitabım olduğu ortaya çıkmış olur. Böylece<br/>sizin bunlara îmân etmeniz gerekir. İnanmadığınız takdirde cehennemliklerden<br/>olursunuz. O halde cehennemden sakınınız.<br/>
Ateşten sakınmak, inâdı terketmeyi gerektirir. Çünkü takvâ sâhibi kişi, inadlaşmayı<br/>
bırakır. Böylece “Ateşten sakınınız” sözü; sonuçta “inâdı terkediniz” mânâsına<br/>gelmektedir. Bu nükte <i>el-Keşşâf</i>’ta geçmektedir.<br/>
Siz, şimdiye kadar Kur’ân’ın benzerini getirmediniz, bundan sonra da asla<br/>
getiremeyeceksiniz. Bu, Kur’ân-ı Kerîm’in i’câzını gösteren yönlerden biridir. Çünkü<br/>Kur’ân, Hz. Peygamber’in mûcizesidir. Bu âyet, şart ve cevap cümleleri arasına girmiş<br/>bir parantez cümlesidir. Bu ifâdeler açık bir mûcizedir; çünkü istikbâlde meydana<br/>gelecek ve sâdece Allah’ın bildiği bir hadiseyi haber vermektedir. Bunu sadece Allah<br/>Teâlâ bilmekte iken daha sonra bu ilme muvâfık olarak vukû bulmuştur. Nasıl öyle<br/>olmasın ki... Eğer Kur’ân’ın bir sûresine benzer bir söz söyleyebilmiş olsalardı, râvîler<br/>muhakkak onu nakleder, bu rivâyet kayıtlara geçerdi. Fakat böyle bir şey olmamıştır.<br/>
Sakınılması istenilen ateşin yakıtı âsî insanlar ile yanıcı kükürt taşlarıdır. Çünkü<br/>
bunlar kolay tutuşup alevlenir ve yavaş söner. Ateşi harâretli ve pis kokulu olduğundan<br/>bedene iyice yapışır. Bir başka görüşe göre taşlardan maksad, müşriklerin taptığı<br/>putlardır. Putların ateşin yakıtı olarak kullanılması ve azâba vâsıta yapılması;<br/>müşriklerin karşısına geçerek boyun eğdikleri, büyüklüklerine inandıkları bu<br/>varlıkların, zelîl ve hakîr duruma düştüklerini görmeleri ve kendilerinin de azâba dûçâr<br/>kalmalarının sebebini iyice bilmeleri içindir.<br/>
Kâfir, sırf câhilliği ortaya çıksın ve umudunu kessin diye cehennemde, taptığı put ile<br/>
azâba uğratılmıştır. Allah’ın emir ve yasaklarını tanımayan, devamlı kötülüğü emreden,<br/>isyankâr, zâlim başkanlara ve liderlere tâbi olanlar da bunun gibidirler. Onlara hizmet<br/>ederler ve onlardan menfaat beklerler. Kıyâmet günü ise, umutları suya düşsün ve azâb<br/>kendilerine daha şiddetli ve zor gelsin diye başkanlarıyla beraber cehennemde yüzüstü<br/>sürtüleceklerdir.<br/>
“Cehennemin ateşi insanlar ve taşlar ile mi tutuşturulacaktır, yoksa cehennemde pek<br/>
çok ateş çeşidi mi vardır?” diye bir sual vâkî olacak olursa, deriz ki: Evet, cehennemin<br/>ateşi çeşitlidir. Bunlardan bâzısı, insanlar ve taşlar ile tutuşturulur. Nitekim: <i><b>“Ey îmân<br/>edenler, kendinizi ve âilenizi bir ateşten koruyun ki onun yakıtı insanlar ve<br/>taşlardır.”</b></i> (et-Tahrîm, 66/6) ve <i><b>“Ben sizi alev saçan bir ateşe karşı uyardım.”</b></i> (el-<br/>Leyl, 92/14) âyetlerinde zikredilen <i>“nâr” </i>(ateş) kelimesinin belirsizlik ifâde eden<br/>(nekre hâline) gelmesi buna işâret eder. Kâfirler için yakıtı insan olan bir ateş<br/>bulunduğu gibi, Allah bilir ama, cinlerin kâfirleri ve şeytanları için de yakıtı şeytanlar<br/>olan bir ateş olmalıdır. Yâni cehennemi haketmiş her gruba, yapılarına uygun tarzda ve<br/>hakettikleri şekilde azâb edilecektir.<br/>
Özellikleri belirtilen ateş, “Hz. Muhammed (s.a.)’a indirdiğimiz Kur’ân’a inanmayıp<br/>
inkâr edenlere azâb olmak için hazırlanmıştır. <i><b>“O ateş, inkârcılar için</b></i><br/>
