<a name=3660></a><img src="RuhulBeyan-3660_1.jpg"/><br/>
<img src="RuhulBeyan-3660_2.jpg"/><br/>
<img src="RuhulBeyan-3660_3.jpg"/><br/>
<i>“Çeşitli”</i> altından, gümüşten, demirden, ağaçtan, taştan ya da <i>et-Tibyân</i> da belirtildiği<br/>
üzere küçük, büyük ve orta <i>“tanrılar mı”</i> sizin için <i>“daya iyi,</i> <i>yoksa gücüne karşı<br/>durulamaz olan”</i> her şeye galip gelen ve hiçbir zaman mağlub olmayan <i>“bir tek”</i> yani<br/>ilâhlıkta tek olan gerçek mâbûd <i>“Allah mı?”</i><br/>
Burada işaret vardır ki Allah’ın vahdeti (birliği) kesrete (çokluğa) galibdir. Dünya,<br/>
hevâ ve şeytana tâbî olanların iddiasına göre onlarda bir hayır olsa da onlar Allah<br/>katında sırf şerdir. Çünkü onlar en yüce isteği ve en şerefli hedefi elde etme yolundan<br/>saptıran varlıklardır.<br/>
<i> </i><br/>
<i> </i><br/>
<b>40. “Allah’ı bırakıp da taptıklarınız, sizin ve atalarınızın taktığı birtakım</b><br/>
<b>isimlerden başka bir şey değildir. Allah onlar hakkında herhangi bir delil<br/>indirmemiştir. Hüküm sadece Allah’a aittir. O size kendisinden başkasına ibadet<br/>etmemenizi emretmiştir. İşte dosdoğru din budur. Fakat insanların çoğu bilmezler.”</b><br/>
<i>“Allah’ı bırakıp da taptıklarınız, sizin ve atalarınızın” </i>tamamen sapıklık ve<br/>
bilgisizlik sebebiyle <i>“taktığı” </i>dış dünyada hiçbir karşılığı bulunmayan mücerred<br/><i>“birtakım isimlerden başka bir şey değildir.”</i> Çünkü isim takılan bu varlıkların<br/>gerçeklikleri yoktur. Çünkü onların hiçbir varlığı yoktur. Böyle olunca onların ibâdetleri<br/>sadece bu isimleredir. Burada hitap, bu iki gence ve onların dininden olanlaradır.<br/>
<i>“Allah onlar hakkında”</i> bunlara tapınmasına sebep olan bu isim verme konusunda bu<br/>
isim vermenin doğruluğuna delâlet edecek <i>“herhangi bir delil indirmemiştir.”</i> Bu isim<br/>verme üzerine bina edilen tapınma hususunda <i>“hüküm sadece Allah’a âiddir.”</i> Çünkü<br/>ibâdete bizzat lâyık olan yegâne varlık O’dur. Çünkü O, her şeyi yoktan var eden, her<br/>şeyin hükümranlığını elinde bulunduran, varlığı bizâtihi, zorunlu (Vâcib bi’z-zât) yegâne<br/>varlıktır!<br/>
Burada sanki “Bu konuda Allah neye hükmetti?” diye bir soru sorulmuş ve cevap<br/>
olarak şöyle buyrulmuştur:<br/>
<i>“O size”</i> peygamberlerinin diliyle, bir çok delilin var olduğuna delâlet ettiği<br/>
<i>“kendisinden başkasına ibâdet etmemenizi emretmiştir. İşte”</i> ibâdeti Allah’a tahsis<br/>etmekten ibâret olan <i>“dosdoğru din”</i> yani sâbit veya müstakim din <i>“budur.”<br/></i>Kendisinde eğrilik bulunmayan İslâm dinidir. Oysa siz sâbit olanı olmayandan, eğriyi de<br/>doğrudan ayırt edemiyorsunuz!<br/>
Allah Teâlâ: <i><b>“Allah nezdinde hak din İslâm’dır.”</b></i><b> </b>(Âl-i İmran, 3/19) buyurur. Dinler<br/>
aslî kuralları itibariyle bir, fer’î hükümleri itibariyle ise farklıdır. Ümmetlerin<br/>istidâdlarına göre şer’î hükümlerdeki ârızî çokluk onların birliğine halel getirmez.<br/>
<i>“Fakat insanların çoğu bilmezler.”</i> ve bilgisizlikleri içinde bocalayıp dururlar.<br/>Bilesin ki Allah Teâlâ dışındaki bütün varlıklar (mâsivâ) geçici gölgelerdir. Akıllı<br/>
