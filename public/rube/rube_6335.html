<a name=6336></a><img src="flower_sep.jpg"/><br/>
<img src="RuhulBeyan-6336_2.jpg"/><br/>
<i>Şu neşe servisinin yansıması olmasaydı,<br/>Allah, dünyayı “aldanış yeri” diye nitelemezdi.<br/>Bu aldanış, kişilerin gönülleriyle<br/>Ruhlarından yansıyan bir görünüm demektir.<br/>Burası cennet olmalı, sanısıyla<br/>Herkes bu yansımaya aldanmaktadır.<br/>Bahçelerin asıllarından kaçarak hayalleriyle<br/>Kendilerinden geçip saçma sapan işler yaparlar.<br/>Gaflet uykuları sona erdiği zaman doğruyu görürler,<br/>Ama bu görmenin ne faydası olur ki?<br/>Sonra da mezarlıkta kıyamete dek süren<br/>Hayıflanma feryâdları yükselir.<br/>Nu mutlu ölümden önce ölene;<br/>Yâni bu asmanın aslından koku alana!</i><br/>
Bu eğlence ve oyuna benzeyen hayat, temiz hayattan ve muhabbet diriliğinden haberi<br/>
olmayanın gözüne hoş gelir. Halbuki Allah’ın öyle dostları vardır ki onların dirilikleri<br/>dünyada Allah’ı zikir ve muhabbetledir. Kıyamette ise onların diriliği Allah’ın cemâlini<br/>müşâhedededir. Zikrin diriliğinin meyvesi ünstür. Sevgi ve muhabbet diriliğinin<br/>meyvesi ise fenâdır. Onlar hiçbir zaman Allah’tan habersiz olmazlar. Hiç bir canlının<br/>mahcûbiyeti gibi hicabta kalmazlar.<br/>
<i>Seninle mutlu olan niçin gam çeker?<br/>Seninle diri olan kimse nasıl ölmüş olur?</i><br/>
Dolayısıyla akıllı kimse, hevâsının peşinde, alçak ve rezîl dünya ile meşgul olarak<br/>
pek değerli olan ömrünü harcamaz, boşa geçirmez; bilâkis devamlı ve ebedî olan hayatı<br/>kazanmak için acele eder.<br/>
<b>Fudayl</b> (r.h.) der ki: Şayet dünya fânî altından ve âhiret de bâkî kerpiçten olsaydı; bize<br/>
gereken bâkî kalan kerpiçi, fânî olan altına tercih etmektir.<br/>
Rivayete göre <b>Süleyman</b> (a.s.) şöyle demiştir: Bir mü’minin sâhifesindeki tespih,<br/>
Dâvud’un oğluna verilen (dünya mülkünün tamamından) daha hayırlıdır. Çünkü<br/>dünyadakiler yok olur; tespih ise bâkî kalır. Ölüm anında kul ile beraber ancak şu üç<br/>şey kalır: dünya kir ve pasından arınmış bir kalb, Allah’ın zikri ile ünsiyet ve Allah için<br/>sevmek. Şüphesiz ki, kalbin dünya kirlerinden arınması ve temizlenmesi ancak mârifetle<br/>olur. Mârifet de zikrin ve fikrin devamı ile mümkündür.<br/>
