<a name=2514></a><img src="RuhulBeyan-2514_1.jpg"/><br/>
durumumuz üzere kalalım.” dediler. Sonra onlara şöyle vahyedildi: “İkinizden bana en<br/>sevimli olanınız, benim hakkımda en çok hüsn-i zanda bulunanınızdır.”<br/>
<b>Sa’dî</b> der ki:<br/>
<i>Yusuf bunca musibetler görüp hapislerde yattıktan sonra<br/>Bir gün değeri yücelip hükmü yürüyünce,<br/>Yakub oğullarının günahını affetmişti<br/>Değil mi ki güzel yüzün bir mânâsı vardır<br/>O da kötülükleri için kardeşlerini hapse atmamış<br/>Getirdikleri ufacık şeyi geri çevirmemişti<br/>Biz de Senin lütfundan bunu umarız<br/>Sen bu sermayesiz kulunu affeyle ey Yüce Rabbimiz!</i><br/>
Akıllıya gereken, Rabb’i hakkında hüsn-i zanda bulunmak ve O’na kullukta tenbellik<br/>
göstermemektir. Çünkü gemi, kuru toprak üzerinde yürümez.<br/>
<b>Malik b. Dinar </b>(r.h.)’ın şöyle dediği nakledilmiştir: Basra kabristanına uğradım.<br/>
Orada Mecnûn Sa‘dûn ile karşılaştım ve ona:<br/>
“–Nasılsın, halin keyfin nasıl?” diye sordum.<br/>“–Ey Malik, hiçbir hazırlığı ve azığı olmadan uzun bir sefere çıkmak üzere olan ve<br/>
kullar arasında adaletle hükmedecek bir Rabb’in huzuruna varmak endişesiyle<br/>akşamlayıp sabahlayan kişinin hali nice olur?” dedi. Sonra hüngür hüngür ağladı.<br/>
“–Niye ağlıyorsun?” dedim.<br/>“–Vallahi ne dünyaya tamah ettiğimden, ne de ölümden ve çürüyüp gitmekten<br/>
korktuğumdan ağlıyorum. Fakat iyi amel işleyemeden geçen günüm için ağlıyorum.<br/>Vallahi beni ağlatan, azığın azlığı, yolun uzaklığı ve geçidin zorluğudur. Bilemiyorum,<br/>bundan sonra cennette mi giderim, yoksa cehenneme mi?” dedi.<br/>
Ondan böyle hikmetli sözleri duyunca; “İnsanlar seni deli sanıyorlar.” dedim.<br/>“–İsrâiloğulları’nın aldandığı gibi sen de aldandın. İnsanlar beni deli sandı. Halbuki<br/>
ben deli değilim. Fakat Mevlâ’mın sevgisi kalbime ve bütün azalarıma işledi. Etim,<br/>kanım ve kemiğim arasında aktı. Vallahi ben, sırf O’nun sevgisiyle kara sevdaya<br/>tutuldum, kendimden geçtim.” dedi.<br/>
“–Ey Sa‘dûn, peki niçin insanlarla beraber oturuyor, onlara karışıyorsun?” dedim. Şu<br/>
şiiri okudu:<br/>
<i>İnsanlara yakın ol.<br/>Ama dost olarak Allah’ı seç.<br/>İnsanları istediğin gibi incele,<br/>Onların akrepler olduğunu görürsün.</i><br/>
