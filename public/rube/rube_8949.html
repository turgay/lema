<a name=8950></a><i>Benim size olan büyük nimetlerim dolayısıyla bu sevgiye en lâyık olarak beni<br/>görünüz. Yine siz yer ve gökte bulunan birinden korku içinde iseniz kemâl-i kudretim<br/>sebebiyle bu korkuya da yine Ben en lâyığım. Şâyet siz bir kimseden bir şey<br/>temennîsinde bulunursanız bunu yine Ben’den isteyin. Çünkü Ben kullarımın bir şey<br/>istemesini severim. Yine siz bir kimseye olan cefânız sebebiyle haya duyacaksanız<br/>Ben’den duyun. Buna en lâyık olan Benim. Zira cefâ sizden vefâ da ancak Ben’dendir.<br/>Eğer bir kimseyi mallarınız ve canlarınıza tercih edecek iseniz buna en lâyık olan<br/>Benim. Çünkü Ben sizin Mabûd’unuzum. Siz bir kimsenin verdiği sözünde sâdık<br/>kalmasını istiyorsanız buna en lâyık olan da Benim. Zira Ben es-Sâdık’ım.”</i><br/>
Bir kavle göre Allah Teâlâ Peygamberine mi’râcta: <i>“Ey Muhammed! Kıyâmetteki</i><br/>
<i>hesaplarının uzun sürmemesi için ümmetinin malını fazla kılmadım. Kalplerinin<br/>katılaşmaması için ömürlerini uzatmadım. Tevbe etmeden dünyadan ayrılmamaları<br/>için onları ânî ölümde yakalamadım. Kabirde uzunca hapis kalmamaları için onları<br/>dünyada diğer kavimlerden en sonuncusu olarak getirdim”</i> buyruğunu vahyetmiştir.<br/>
Bâzı âlimler de Peygamber (a.s.)’a mirâcta vahyedilen kelâmın, kıyâmet korkuları ve<br/>
diğer hususlarda rivâyet edilen hadislerde açıklandığını beyân etmekte ve Rasûlullah<br/>(s.a.)’ın: <i>“Benim bildiklerimi bilmiş olsaydınız, az güler çok ağlardınız</i>”<a href="RuhulBeyans.html#8968">[78] </a>hadis-i<br/>şerîfinin mi’râcta vahyedilen kelâm-ı ilâhî dolayısıyla îrad buyrulduğunu belirtmektedir.<br/>
<b>Ca’fer-i Sâdık</b> (r.a.); “Allah, kuluna yapmış olduğu vahyi, kuluyla kendisi arasında sır<br/>
olarak kalbine başkasının bilemeyeceği bir tarzda vâsıtasız olarak yerleştirmesidir.<br/>Bundan murad da Allah Teâlânın kulu Muhammed (a.s.)’e âhirette ümmetine vâsıtasız<br/>olarak şefâat etme hakkını verecek olmasıdır” demiştir.<br/>
<b>Baklî</b> der ki: <i><b>“Allah’ın vahyettiğ şeyi..” </b></i>(en-Necm, 53/10) buyruğu ile gizli olan<br/>
vahyin sırrını Arş’dan arza kadar bütün mahlûkâtın idraklerinden gizli tutmuştur. Çünkü<br/>Allah âyet-i kerîmesinde habîbine neleri vahyettiğini bildirmemiştir. Muhib ile<br/>mahbûbun aralarında başkasının bilmesini istemedikleri hususlar vardır. Kanâatimce,<br/>şâyet Allah Teâlâ bu vahyettiklerinden bir kısmının sırrını, geçmiş ve gelecek tüm<br/>insanlığa beyân etmiş olsaydı, Hakk Teâlâ’nın kulu Muhammed (a.s.)’ın kalbine ilkâ<br/>ettiği bu kelâmın ağırlığından insanlık toptan ölürdü. Muhammed Mustafa (s.a.)’nın<br/>buna dayanabilmesi, Allah Teâlâ’nın Rabbânî, melekûtî ve lâhûtî kudret elbiselerini<br/>kendisine giydirmiş olması ile mümkündür. Şâyed böyle olmasaydı, o sırları taşıması<br/>zerre kadar ihtimâl dâhilinde olamazdı. Çünkü bunlar; çok cüz’î bir kısmının dahi<br/>ortaya çıkması hâlinde bütün hükümlerin sekteye uğrayacağı, ruhların ve bedenlerin<br/>helâk olup izlerinin bile kalmayacağı, akıl, idrak ve ilimlerin bertaraf olacağı şaşılacak<br/>derecedeki acîb haberler ve ezelî sırlardır.”<br/>
Ben de derim ki Rasûlullah (s.a.)’a bu gecede vahyolunan şeylerin kısımlara<br/>
ayrıldığında hiçbir şüphe yoktur. Bunlardan bir kısmı bütün müminlere yönelik olan<br/>ahkâm ve şerîattır. Bir kısmı havâssa müteveccih olan ilâhî mârifetler, bir kısmı<br/>ehassu’l-havâss’a yönelik olan hakîkatler ve zevkî ilimlerin netîceleridir. Diğer bir<br/>kısım ise Allah Teâlâ’nın Nebî’sinin yanında kalmasını istediği, ona tahsis ettiği,<br/>
