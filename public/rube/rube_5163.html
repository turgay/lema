<a name=5164></a><img src="RuhulBeyan-5164_1.jpg"/><br/>
<img src="RuhulBeyan-5164_2.jpg"/><br/>
<img src="RuhulBeyan-5164_3.jpg"/><br/>
<b>42. De ki: “Allâh’a karşı sizi gece gündüz kim koruyacak?” Buna rağmen onlar</b><br/>
<b>Rablerini anmaktan yüz çevirirler.</b><br/>
Ey Muhammed (a.s.), başlarına kakmak ve kendilerini susturmak için alay edenlere<br/>
<i>“De ki: “Gece gündüz sizi Rahmân’dan” </i>yâni, gece gündüz başınıza gelmesini hak<br/>ettiğiniz Rahmân’ın azâbından eğer O dilerse<i> “kim koruyacak?”</i> Yâni O’nun azâbını<br/>sizden ancak O uzaklaştırabilir.<br/>
Burada “<i>er-Rahmân</i>” isminin zikredilmesi, O’nun umûmî rahmetinden başka onları<br/>
koruyacak hiçbir şey bulunmadığına ve azâbın ânîden gelmesini de onun mühlet<br/>tanımasının alıkoyduğuna dikkat çekmek içindir. “<i>Gece</i>”nin “<i>gündüz</i>”den önce<br/>zikredilmesi, genellikle felâketlerin gece meydana gelmesi ve gece gelen belâların daha<br/>şiddetli olması sebebiyledir.<br/>
<i>“Buna rağmen onlar Rablerini anmaktan yüz çevirirler.”</i> Allah’tan korkup içinde<br/>
bulundukları emniyeti ve huzûru bir muhâfaza ve koruma sayıp da koruyana yalvarıp<br/>niyâz etmek bir yana Allah Teâlâ’nın zikrini hiç gönüllerine getirmezler. Yâni sen onlara<br/>bu soruyu sormaktan vazgeç. Çünkü onlar, Allâh’ı anmaktan yüz çevirdikleri için bu<br/>sorunun sorulması için elverişli değillerdir.<br/>
<i>et-Te’vîlâtü’n-Necmiyye’</i>de şöyle der: “Beşeriyyet hicabları ile perdelenenlerin<br/>
düzelme ümidi rûhâniyyet hicabları ile perdelenenlerden daha çoktur. Çünkü onlar<br/>cehâletlerini ikrar ederler. Diğerleri ise kendi sözleriyle mağrurdurlar, aldanmışlardır.<br/>Beşeriyyet hicabları ile örtülü olanlar, beşeriyyetin gerekleri ile meşgul olduklarından<br/>Rablerini zikirden ve O’nu talebden yüz çevirmişlerdir. Rûhânî hicablar ile örtülü<br/>olanlar ise aklî ma‘rifetleri dikkate aldıklarından Rablerini zikirden ve O’nun<br/>ma‘rifetinden yüz çevirmişlerdir.”<br/>
<b>Kemâl Hucendî</b> şöyle der:<br/>
<i>Gurur putunu kır, çünkü âşıklar yolunda<br/>Kırılan bir put, yüzlerce ibadetten yeğdir</i><br/>
<b>Sâib</b> de şöyle der:<br/>
<i>Elbiselerinin yakaları makas gibi ”lâ” şeklinde olduğu hâlde<br/>Mağrur kimseler asla yokluğu düşünmezler</i><br/>
<b>43. Yoksa kendilerini bize karşı savunacak birtakım ilâhları mı var? <i>(O ilâh</i></b><br/>
<i><b>dedikleri şeyler) </b></i><b>kendilerine bile yardım edecek güçte değildirler. Onlar bizden de</b><br/>
