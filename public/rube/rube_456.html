<a name=457></a>olarak doğması dışında terki câiz olmayan bir “İslâm fıtratı” olarak görmektedirler.<br/>
İbrâhîm (a.s.) hâriç bütün peygamberler, bir üstünlük nişânesi olarak sünnetli ve<br/>
göbekleri kesilmiş olarak doğdular. İbrâhîm (a.s.), Kaddum veya Kadum denilen yerde<br/>120 veya 80 yaşında iken ardından gelenlerin “sünnet olmayı” dîni bir âdet kabûl<br/>etmeleri için kendini sünnet etmiştir.<br/>
Âlimler sünnetin zamanı husûsunda farklı görüşler belirttiler. Bazıları, bülûğa<br/>
erinceye kadar sünnet edilmez. Çünkü sünnet temizlik içindir, bülûğa erinceye kadar da<br/>dînî temizlikten sorumlu değildir, demişlerdir. Bunun dışında: “On yaşına ulaştığında,<br/>dokuz yaşında, yedi ile on yaşları arasında yapılmalıdır.” şeklinde görüşler de<br/>zikredilmiştir. İmâm <b>Haddâdî </b>ise: “Doğumun yedinci gününden on yaşına kadar ki<br/>zamanda sünnet müstehabtır. Bülûğ çağına kadar bırakmak mekruhtûr. <b>Ebû Hanîfe<br/></b>sünnetin vakti husûsunda görüş belirtmedi.” demiştir.<br/>
Bilginler, yeni müslüman olmuş yetişkin erkeğin seksen yaşında bile olsa, sünnet<br/>
olmasını müstehab olarak değerlendirmişlerdir. <b>Hasan Basrî</b>’nin, sonradan müslüman<br/>olmuş çok yaşlı kimselere sünnet olmamaya ruhsat verdiği ve bunda bir beis görmediği,<br/>o kimselerin şehâdet, kurban, hac ve namaz gibi ibâdetlerinin kabûl edilebileceği<br/>görüşünde olduğu rivâyet edilmiştir. <b>İbn Abdilber </b>ve âlimlerin büyük çoğunluğu da aynı<br/>görüşü paylaşmaktadır.<br/>
Tırnakların kesilmesi mendûbtur. Çünkü gusl gerektiğinde tırnaklardaki kirden dolayı<br/>
derinin yüzeyine su ulaşamaz ve cünüplük giderilemez. Kim cünüp olursa ve gusülden<br/>sonra vücudunda iğne ucu kadar da olsa yıkanmamış bir yeri kalırsa vücûdunun<br/>tamamını yıkayıncaya kadar cünüplükten temizlenmiş olmaz.<br/>
Hadiste de: <i>“Kim cuma günü tırnaklarını keserse, Allah Teâlâ onu diğer cumaya</i><br/>
<i>kadar ve öbür haftadan da üç gün belalardan korur.<a href="RuhulBeyans.html#468">”</i>[6] </a>buyurmuştur.<br/>
Diğer bir hadiste de: <i>“Kim fakirlikten ve göz ağrısından emin olmak istiyorsa</i><br/>
<i>perşembe günü ikindiden sonra tırnaklarını kessin.”</i> <a href="RuhulBeyans.html#468">[7]</a> buyurulmuştur.<br/>
<i>el-Makâsıdu’l-Hasene </i>adlı kitapta, Nebî (s.a.)’den tırnak kesmenin keyfiyetini ve<br/>
hangi gün kesileceğini açıklayan sağlam bir delîlin nakledilmediği belirtilmiştir.<br/>
<b>İmâm Nevevî</b>, bu konuda şu bilgileri verir: Tırnak kesmede müstehab olan, ayak<br/>
tırnaklarından önce el tırnaklarından başlamaktır. Sağ elinin şehâdet parmağı ile başlar,<br/>sonra orta parmağı, yüzük parmağı, küçük parmağı, sonra da baş parmağın tırnaklarını<br/>keser. Sonra sola geçer, küçük parmaktan başlayarak sırasıyla bütün parmaklarının<br/>tırnaklarını keser. Sonra ayaklara geçer. Sağ ayağın küçük parmağından başlayıp<br/>(sırasıyla) sol ayağın küçük parmağında bitirir. <b>Gazzâlî </b>de <i>İhyâ</i>’da aynı târifi yapar.<br/>
Hadiste: <i>“Parmak boğumlarınızı </i>(mafsallarınızı) <i>temizleyiniz.”</i><a href="RuhulBeyans.html#468">[8] </a>buyurulmuştur.<br/>
Parmakların tam temizliği ancak mafsalları da ovmakla mümkün olur. Kir kalmaması<br/>için temizlik emredilmiştir. Temizlenmezse parmak boğumlarında kir kalır ve kir suyun<br/>deriye ulaşmasına engel olur. Bu da kişinin cünüplükten temizlenmemesine yol açar.<br/><b>Kurtubî</b>, <i>Tefsiri</i>’nde konuyu böyle anlatmıştır.<br/>
