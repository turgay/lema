<a name=9131></a>Öyleyse sen her an iyilik içinde ol, ihsân ve iyilik yap. Şübhesiz ki, Allah iyilik ve<br/>ihsân sâhiplerinin emeğini boşa çıkarmaz.<br/>
<b>Kâşifî</b> şöyle demiştir; âyetten elde edilen sonuç şudur; iyiliğin karşılığı iyiliktir. Tâat<br/>
ve ibâdete derece ve mükâfât olarak karşılık verirler. Şükürlere ziyadelik, nefislere<br/>ferahlık, tevbelere kabul, duâlara icâbet, isteyen kimseye bağış ve lütuf, istiğfar edene<br/>mağfiret, dünya korkusuna âhiret güveni karşılık olarak vardır. Fenâfillahın karşılığı ise<br/>bakâbillahtır.<br/>
<i>Kim muhabbet yolunda fânî olursa<br/>Hakk’ın dîdârının denizinde bakâ bulur.<br/>Onun aşk ve şevk kılıcı kimin başını keserse<br/>Şevk ağacından vuslat meyvesi toplar.</i><br/>
Anlatıldığına göre <b>Zünnûn Mısrî</b> (k.s.) inkârcı yaşlı bir kadının kış günlerinde kuşları<br/>
darı ile beslediğini gördü. Zünnûn, “îmana yabancı olandan sadaka makbûl değildir”<br/>dedi. Kadın, “kabul olsa da olmasa da ben bu iyiliği yapacağım” dedi. Bir müddet<br/>sonra Zünnûn o kadını Kâ’be’nin hareminde gördü. Kadın, “Ey Zünnûn bir avuç darı<br/>kadar bir iyilik karşılığında Allah bana İslam nimetini ihsân etti” dedi.<br/>
Rivâyet edildi ki, korkunç bir yaratık yola gerilip hacca gitmekte olan bir kafileyi<br/>
geçirmiyordu. Bazıları bu hayvan susuz olmalı dediler. Bunun üzerine bir eline kılıç<br/>diğerine bir kırba su aldı ve hayvana suyu göstererek açık ağzına kırbayı boşaltmağa<br/>başladı. Yaratığın susuzluğu gidince yoldan çekilip gitti. Hacdan dönüşte o civarda<br/>dinlenirken uyudu. Uyandığında kafilenin kendisini bırakıp gittiğini gördü. Bu çölde<br/>yapayalnız kala kaldı. Korktu ve şaşırdı. Bu esnâda yanında biniti ile biri geldi. Kalkıp<br/>vâsıtaya binmesini söyledi. Deveye bindi ve beraberce hac kafilesine ulaştılar. Yemin<br/>vererek kim olduğunu sordu. O da, “bir kırba su ile susuzluğunu giderdiğin kimseyim”<br/>cevabını verdi.<br/>
Yine rivâyet edildi ki, dilenmek zorunda olan birine bir kadın bir parça yiyecek verdi.<br/>
Bir müddet sonra çocuğunu bir kurt kaptı. Kurdun karşısına biri çıkıp çocuğu kurdun<br/>ağzından kurtardı ve anasına getirerek, “yoksula verdiğin bir lokma karşılığında kurdun<br/>lokma yapmak istediği yavrunu al” dedi.<br/>
<b>Hasan</b> dedi ki; ihsan, iyiliği umûmîleştirmektir, husûsîleştirmek değildir. Yağmur,<br/>
rüzgar, güneş ve ay gibi herkes faydalanmalıdır.<br/>
Bazı araştırmacı âlimler dediler ki; cennet iyi amellerin mükâfâtıdır. Tevhîd’in<br/>
mükâfâtı ise bütün kâinâtın mâliki olan Allah’ı görmektir. Bu sebeple Allah ihsânın en<br/>güzel kısımlarını zikretti.<br/>
Rivâyet edildi ki, bir kul “Lâ ilâhe illallah”, dediği zaman bu cümle o kimsenin amel<br/>
sahifesine gelerek hatâlarını silmeden geçmez. Kendisi gibi bir iyilik bulunca da<br/>yanında kalır.<br/>
<b>Ebu Zer</b> (r.a.)’den rivâyet edildiğine göre, “Yâ Rasûlallah, beni cennete götürecek,<br/>
