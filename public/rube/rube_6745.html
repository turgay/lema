<a name=6746></a>Leheb hakkında “<i><b>O, alevli bir ateşte yanacak.</b></i>” (Tebbet, 111/3) buyurmuştur. İşte Ebû<br/>Leheb’in azâb edilmesi ile ilgili bu husus ilâhî meşîet ve irâdeye dâhildir. Onun için Hz.<br/>Peygamber (s.a.)’in onu açığa vurması ve haber vermesi gerekmemiştir.<br/>
<i>et-Te’vîlâtü’n-Necmiyye</i>’de der ki: “Yâni bir peygamber böyle bir meyilden ve<br/>
nefsinin arzularının peşine düşmekten uzak olduğu için sen insanların gönlüne sana karşı<br/>bir çeşit inkâr veya îtiraz yahut peygamberliğin konusunda bir şüphe gelmek sûretiyle<br/>fitneye düşmesinden ve bu durumun onları îmandan inkâra çıkarmasından korkuyordun.<br/>İşte bu korku/endişe Hz. Peygamber (s.a.)’in onlara şefkat ve merhametindendir. Çünkü<br/>onlar böyle bir durumu duymaya tâkat getiremez ve onu taşıyamazlar.”<br/>
<i>“Oysa”</i><b> </b>eğer bunda endişe edecek bir durum varsa <i>“asıl korkmana lâyık olan</i><br/>
<i>Allah’tır.”</i> <b>Kâşifî</b> şöyle demiştir: “Muhakkak ki Hz. Peygamber Hak’tan en çok korkan<br/>kişi idi. Çünkü korku ve haşyet, ilmin/bilginin neticesidir. “<i><b>Kulları içinden ancak<br/>âlimler, Allah’tan (gereğince) korkar</b></i><b>.</b>” (Fâtır, 35/28) “<i>Ben sizin aranızda Allâh’ı en<br/>iyi bilenim.</i>”<a href="RuhulBeyans.html#6753">[216]</a> hadîsinin hükmüne göre O (s.a.), insanlar içinde Allah korkusu en çok<br/>olan idi. Bir hadîste: “<i>Korku benim arkadaşımdır.</i>”<a href="RuhulBeyans.html#6753">[217] </a>buyrulmuştur.<br/>
<i>Korku ve haşyet bilginin sonucudur,<br/>Bilgisi çok olanın korkusu da çok olur.<br/>Kime korku yol arkadaşı olursa,<br/>Bütün yolcuların önünde olur.</i><br/>
<i>Keşfü’l-esrâr</i>’da der ki: “Hz. Peygamber (s.a.)’e ancak, Allâh’ın kendisine bildirdiği<br/>
ileride Hz. Zeyneb’in eşi olacağını gizlediği için sitem edilmiştir.”<br/>
<b>Âişe </b>(r.a.) şöyle demiştir: “Şayed Hz. Peygamber (a.s.) vahiyden bir şey gizleyecek<br/>
olsaydı, elbette bu âyeti gizlerdi. Rasûlullah (s.a.)’e bu âyetten daha şiddetli bir âyet<br/>indirilmemiştir” demişti.<br/>
<i>et-Te’vîlâtü’n-Necmiyye</i>’de der ki: “Âyet Hak cânibine riâyet etmenin halk cânibine<br/>
riâyet etmekten daha evlâ ve gerekli olduğuna işâret etmektedir. Çünkü Allah Teâlâ’nın<br/>böyle bir emri açığa vurmasında ve böyle bir hükmü icrâ etmesinde bir çok hikmetler<br/>vardır. Halk cânibine riâyet etmekle en fazla olacak olan, bununla bazı zayıf kimselerin<br/>sapıtıp dalâlete düşmemesidir. Belki de bu hükmün icrâ edilmesindeki hikmet, “<i><b>helâk<br/>olanın açık bir delille helâk olması ve yaşayanın da açık bir delille yaşaması için</b></i>”<br/>(el-Enfâl, 8/42) dalâlet ve inkâra müstehak olan bazı insanları fitneye düşürüp<br/>sınamaktır. Bu durum, Allah Teâlâ’nın: “<i><b>Sana gösterdiğimiz rüyâyı ve Kur’an’da<br/>lânetlenen ağacı ancak insanları sınamak için meydana getirdik</b></i>.” (el-İsra, 17/60)<br/>buyruğu gibidir. Öyleyse bir peygambere biri Hak tarafına, diğeri halk tarafına riâyeti<br/>gerektiren iki iş arz edildiğinde, Hak canibine riâyeti seçmelidir. Çünkü Hak Teâlâ’nın<br/>hükümlerinden bir hükmü icrâ etmesinde ve emirlerinden bir emri yerine getirmesinde<br/>bir çok hikmetler vardır. Nitekim Allah Teâlâ Hz. Peygamber (s.a.)’i Hz. Zeyneb ile<br/>
