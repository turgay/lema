<a name=1624></a>ondan çeşitli mûcizeler ortaya çıkmıştır. Oysa biz, ruhânî cevherimizi, cismânî<br/>madenden çıkarmak için babalarımızdan ve analarımızdan gelen beşerî sıfatları<br/>temizlemeye muhtacız. Bu ise bu san’atın üstâdı olan Rasûlullah (s.a.)’in emir ve<br/>yasaklarına riâyetle mümkün olur. Nitekim Allah Teâlâ: <i><b>“Rasûl size ne verdiyse onu<br/>alın, size neyi yasakladıysa ondan da sakının.”</b></i> (Haşr, 59/7) buyurmuştur.<br/>
Rûhâniyetinin cevherini, beşeriyetinin ve insânlığının madeninden temizleyen vaktinin<br/>
Îsâ’sı olur. Allah onun nefesiyle ölü kalpleri diriltir, sağır kulakları ve kör gözleri açar.<br/>Böylece <i>“kavmi içinde onun durumu ümmetinin içindeki peygamberin durumu gibi<br/>olur.”</i><a href="RuhulBeyans.html#1630">[216]</a><br/>
<i>Mesnevî’</i>de şöyle denilmiştir:<br/>
<i>İsa beşikte yüzlerce ses çıkartır:<br/>Genç olmadan yaşlandık, ihtiyarladık<br/>Pîr/İhtiyar, akılca yaşlı olandır ey oğul!<br/>Saçın sakalın ağarmasıyla olunmaz pîr<br/>Bir pîr ele geçirdin mi, hemen teslim ol<br/>Musa gibi Hızır’ın emrine gir de emin ol<br/>Pîrden başkasına el verme sakın<br/>Pîrin elini tutan Allah’tır<br/>Her şeyi bilen ulu pîre elini verdiğin zaman<br/>Kurtuldun demektir her türlü korkudan</i><br/>
Bil ki, “Mâdem üfleyen Cebrâil (a.s.)’dır, çocuk da babasının sırrı üzerine olduğuna<br/>
göre Îsâ (a.s)’ın rûhânî varlıklar sûretinde zuhûr etmesi gerekmez miydi?” denirse,<br/>şöyle cevap veririz: Hz. Îsâ insan sîretinde oldu, melek sûretinde zuhûr etmedi. Çünkü o<br/>Cebrâil (a.s)’ın insan sûretinde göründüğü sırada annesinin suyundan yaratılmıştır.<br/>Annesi Hz. Meryem ise insandır. Cebrail (a.s) da Hz. Meryem’e ruh üflediği esnâda<br/>beşer sûretine girmişti. Çünkü en mükemmel sûret, beşer sûretidir. Nitekim Cebrâil<br/>(a.s) da sahâbeden Dıhye suretinde görünürdü.<br/>
Cinsî münâsebet anında annenin gördüğü ve hayâl ettiği sûretin çocuğun<br/>
şekillenmesinde büyük tesiri vardır, denilmiştir.<br/>
Hatta şöyle bir haber nakledilmiştir: Bir kadın, sureti insan şeklinde fakat cismi yılana<br/>
benzeyen bir çocuk dünyaya getirmiş. Kadına, bunun sebebi sorulunca cinsî münasebet<br/>sırasında yılan gördüğünü söylemiştir.<br/>
Yine şöyle nakledilmiştir: Bir kadın, dört gözlü ve ayakları ayıya benzeyen bir çocuk<br/>
doğurmuş. Kıbtî olan bu kadın da cinsî münasebet sırasında kocasının yanında bulunan<br/>iki ayıya baktığını ifâde etmiştir.<br/>
Cesetleri yaratma, onlara şekiller verme husûsunda Allah’ın sırları vardır. O, nasıl<br/>
dilerse öyle şekil verir. O, her şeye kadirdir. <i>“Hallü’r-rumûz” </i>adlı eserde böyle<br/>geçmektedir.<br/>
