<a name=10658></a><img src="flower_sep.jpg"/><br/>
<img src="RuhulBeyan-10658_2.jpg"/><br/>
buyurmaktadır.<br/>
“Câbû” fiilinin masdarı olan “cevb” kesmek demektir. <b>Ferrâ</b>’nın ifâde ettiğine göre<br/>
bu kökün anlamı diyarları gezmek ve katetmek, gömlek kesmek anlamına da gelir.<br/>“Ceyb/cep” ismi de burdan gelmektedir.<br/>
“Sahr/kaya” katı ve sert taş demektir.<br/>“Vadi”nin asıl anlamı su yatağı, suyun akıp gittiği yer demektir. Nitekim bu anlamdan<br/>
dolayı iki dağ arasındaki aralığa vadi denir. Burada kasdedilen ise Şam tarafından<br/>Medîne-i Şerîfe’nin yakınında bulunan “Vâdi’l-kurâ”dır.<br/>
<b>Ebû Nadra</b> der ki: “Rasûlullah (s.a.) Tebük gazvesi sırasında doru bir atın üzerine<br/>
binmiş olarak Semûd vadisine geldi. “Hızlı <i>yürüyün. Çünkü lânete uğramış bir vadide<br/>bulunuyorsunuz</i>.” buyurdu.<a href="RuhulBeyans.html#10662">[94]</a><br/>
Âyetin mânâsı ise şöyledir: Dağların kayalarını kestiler. Onların içinde oydukları<br/>
kayalardan evler yaptılar. Nitekim Allah Teâlâ: <i><b>“Dağlardan ustaca evler<br/>yontuyorsunuz.”</b></i> (eş-Şuarâ, 26/149) buyurmuştur.<br/>
Dağları, kayaları ve mermerleri ilk olarak onların (Semûd kavmi) olduğu<br/>
söylenmiştir. Onlar tamamı taştan olmak üzere bin yedi yüz şehir kurmuştur.<br/>
<b>10. Kazıklar <i>(çadırlar, ordular)</i></b><b> sâhibi Firavun’a!<br/></b>Yâni Mûsâ (a.s.)’nın Firavun’una ne yaptı? Bu firavun el-Velîd b. Mus’ab b. Reyyân<br/>
b. Servân Ebü’l-Abbâs el-Kıbtî’dir. Abbâsîlere âid küçük hububat ölçekleri ona nisbet<br/>edilir. “Fir’avn” bir lakaptır. Âyette onun (Hz. Mûsâ’nın Firavun’unun) tek başına<br/>zikredilmesi rablık ve ilahlık iddiâ edecek kadar kibirlenmede ve ululuk taslamada en<br/>önde olmasından dolayıdır.<br/>
Fir’avn’a kazıklar sâhibi denilmesinin askerlerinin ve bu askerlerin çadırlarının<br/>
çokluğu sebebiyle olduğu daha önce Nebe’ sûresinde geçmişti. Askerler konakladıkları<br/>yerlerde kendilerine çadır kuruyorlar ve tıpkı bugün de çadır kurarken yapıldığı gibi<br/>bunları direklere ve uzun iplere bağlıyorlardı.<br/>
Ya da Firavun’a ‘kazıklar sâhibi’ denilmesi Firavun’un kazıklarla işkence yapması<br/>
sebebiyledir. Nitekim <i>Keşfü’l-esrâr</i>’da der ki: Firavun onu çekip kazığa bağladı, yâni<br/>onu çarmıha germek sûretiyle işkence ederdi.<br/>
<b>İbn Abbas</b> (r.a.)’dan rivâyet olunduğuna göre Firavun’a ‘kazıklar sâhibi’ denilmesinin<br/>
sebebi şu olaydır: Firavun’un hazinedarı Harbil’in karısı Firavun’un kızı Heycel’in<br/>saçını tarayıp süslemekle görevliydi. Harbil yüz yıldan beri îmanını gizleyen bir<br/>mü’mindi. Hanımı da aynı şekilde gizlice îman edenlerdendi. Bir gün Harbil’in karısı<br/>Firavun’un kızının başını tararken birden tarak elinden yere düştü. Kadın “Kahrolsun<br/>Allah Teâlâ’yı inkâr eden!” dedi. Bunun üzerine Fir’avn’ın kızı “Senin babamdan başka<br/>
