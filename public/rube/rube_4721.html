<a name=4722></a><img src="RuhulBeyan-4722_1.jpg"/><br/>
<img src="RuhulBeyan-4722_2.jpg"/><br/>
<i>edecek bir bilgi öğretmen için sana tâbi olayım mı?</i>” sözü de buna delâlet eder. Çünkü<br/>yaratılmış birinden öğrenen, harf ve ses vâsıtasıyla öğrenilen zâhirî ilmi öğrenmiştir.<br/>
Harfsiz ve sessiz Allah’tan alınan bâtınî ilim böyle değildir. Çünkü o, zevk, ilâhî keşf,<br/>
sübhânî ilkâ ve ilham ile alınır. Bütün bâtın ilimleri, ancak zevk, vicdan, şuhûd ve ıyân<br/>ile tahsil edilir; yoksa delil ve burhan ile değil. Bunlar akıl ile elde edilen ilimler<br/>(nazariyyât) değil, tadarak elde edilen ilimlerdir (zevkıyyât). Mücerred tefekkürle ve<br/>bilinen mukadddime ve öncüllerin tertibi ile meydana gelmez.<br/>
Vâsıtasız zevk yoluyla değil de, vâsıtalı intikal yoluyla elde edilişi bakımından Hz.<br/>
Mûsâ’nın ilmi zâhirîdir. Hızır (a.s.)’ın yaratılışında gâlib olan bâtınî ilimdir. Nitekim<br/>onun velâyeti buna delâlet etmektedir. Eğer onun nebî olduğu kabul edilirse, onun Mûsâ<br/>(a.s.)’a: “<i>Doğrusu sen benimle beraberliğe sabredemezsin. (İç yüzünü)<br/>kavrayamadığın bir bilgiye nasıl sabredersin?!</i>” şeklindeki sözü, zâhir ve risâlet ilmi<br/>tarafının, bâtın ve velâyet ilmi tarafına galib olması bakımından sabredemezsin<br/>demektir. Çünkü hüküm, daha gâlib ve kâhir olana göredir.”<br/>
<i>et-Te’vîlâtü’n-Necmiyye</i>’de der ki: Şeyh defâlarca reddetse bile müridin irâdesinde<br/>
sâbit olması âdabdandır. Bu reddin kendisinin irâdesindeki sadâkatini imtihan için<br/>olduğunu kabul edip kapısının eşiğinden ayrılmamalı, sabırsızlığı sinekten bile az<br/>olmalıdır. Çünkü sinek kovuldukça tekrar döner. Kelîmullah Mûsâ (a.s.)’ın hâli de<br/>böyledir. Hızır (a.s.) ona şöyle diyerek reddediyordu:<br/>
“<i>Doğrusu sen benimle beraberliğe sabredemezsin. (İç yüzünü) kavrayamadığın bir</i><br/>
<i>bilgiye nasıl sabredersin?!</i>” Yâni zâhiren görüşüne muhâlif olan, bâtınen<br/>yapılmasındaki hikmete Allah’ın seni muttalî kılmadığı bir fiile nasıl sabredersin?!<br/>
Senin yolun, Allah’ın sana indirdiği kitap ile zâhirî duruma göre hükmetmendir. Benim<br/>
yolum ise Allah’ın ilm-i ledünnîden bana emretttiği bâtınla hükmetmemdir. Ben O’nun<br/>hikmetinin gereği, eşyanın hakîkat ve künhüne, işlerin inceliklerine vâkıf kılındım.<br/>Çünkü Allah hüviyyeti ile beni benden fânî ve kendi ulûhiyyeti ile bâkî kılmıştır. Artık<br/>ben O’nunla görür, O’nunla duyar, O’nunla konuşur, O’nunla tutar, O’nunla verir,<br/>O’nunla yapar ve O’nunla bilirim. O’nun öğretmediğini ise bilmem.<br/>
<b>69. Mûsâ: “Inşâallah, sen beni sabreder bulacaksın. Senin emrine de karşı</b><br/>
<b>gelmem.” dedi.</b><br/>
<i>“Mûsâ: “Inşâallah, sen beni” </i>seninle beraber itirazsız <i>“sabreder bulacaksın.”</i><br/>
Sabır, hapsetmek, tutmak demektir. Mûsâ (a.s.)’ın sabır vaadini “<i>inşâallah</i>” diyerek<br/>Allah’ın dilemesine bağlaması, bu konuda ya Allah’tan tevfik ve yardım istemesi<br/>anlamınadır ya teberrükendir ya da işin şiddet ve zorluğunu bilmesinden dolayıdır.<br/>Çünkü onun makâmında bulunan birinin kötü bir şeyi görünce sabretmesi gerçekten<br/>
