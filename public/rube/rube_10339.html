<a name=10340></a>o zaman kelime “şaraben”den istisnâ yapılmış olur.<br/>
<b>İbn Mesud</b> (r.a.)’den rivâyete göre “gassak” cehennemdeki azab çeşitlerinden birinin<br/>
adı olup “şiddetli soğuk” demektir. Hatta öylesine ki cehennemlikler oraya<br/>atıldıklarında Allah’tan zemherir soğuğu ile bir gün azab edilmeye karşılık cehennemde<br/>bin yıl azab edilmeyi isterler. Çünkü cehennem azâbını zemherir azâbından daha hafif<br/>görürler.<br/>
<b>Şehreyn Havşeb</b> der ki: “Gassak” cehennemde bir vâdinin adıdır. Bu vâdide üç yüz<br/>
otuz bölüm vardır ve her bölüm üç yüz otuz evden ibarettir. Her evde dört köşe ve her<br/>köşede bir yılan vardır. Bu yılan, Allah’ın yaratıkları içerisinde en büyük yaratıklar<br/>gibidir. Bunlardan her bir yılanın başında bir zehir vardır.<br/>
Bâzıları “lâ yezukun/tatmazlar” ifâdesinin “lâbisîn” kelimesindeki zamirden hal<br/>
olduğunu, dolayısıyla bu ifâdenin bir başlangıç cümlesi olamıyacağını söylemişlerdir.<br/>Buna göre âyetin mânâsı; “o azgınlar orada kaynar su ve irinden başka hiçbir şey<br/>tatmaksızın ebediyyen kalırlar. Sonra geçen uzun çağların ardından kaynar su ve irin<br/>dışında başka azablara uğrarlar” demek olur. Böylece burada içiçe girmiş haller<br/>sözkonusu olur. Buna göre “ahkaben” kelimesi “lâbisîn” kelimesinin zarfı olup,<br/>“lâbisîn” ise “lâ yezukun/tatmazlar” fiilinin mânâsıyla kayıtlı olur. Kayıtlı olan bu<br/>durumun sona ermesi, mutlak olan kalma fiilinin de sona ermesini gerektirmez. Şu halde<br/>âyetteki “ahkaben/çağlar boyu” şeklindeki kayıt, cehennemde kalmakla ilgili değil,<br/>“görülen o azabla” ilgili bir kayıttır.<br/>
<b>İbn Mesud</b> (r.a.) şöyle demiştir: Cehennemlikler cehennemde dünyadaki çakıl<br/>
taşlarının sayısı kadar kalacaklarını bilselerdi sevinirlerdi. Cennetlikler de cennette<br/>dünyadaki çakıl taşlarının sayısı kadar kalacaklarını bilselerdi üzülürlerdi.<br/>
Bir başka tahlile göre “ahkaben” kelimesinin “lâ yezukun” fiilinden mansub zarf<br/>
olması mümkündür. Bu tahlil, “lâ”dan sonraki âmilin mamûlünün, kendisinden önce<br/>gelebileceğini söyleyen âlimlere göredir. Buna göre kelime, “lâbisîn” kelimesinin zarfı<br/>olmamış olur. Bu takdirde âyetten “kâfirlerin cehennemde belli bir süre kalacakları ve<br/>sonra dışarı çıkacakları” anlamı çıkarılamaz. Çünkü artık “ahkaben/çağlar boyu”<br/>ifâdesi “lebs/kalmak” kelimesinin zarfı değildir.<br/>
“Ahkaben” kelimesinin hiçbir kelimenin zarfı olmaması, tam tersine “lâbisîn”<br/>
kelimesinin içindeki zamirden hal olması da mümkündür. Bu takdirde âyetin mânâsı;<br/>“onlar her türlü hayır ve bereketten mahrum bir şekilde, sıkıntı içinde oldukları halde<br/>orada kalırlar” demek olur. Bu takdirde “ahkaben” “hakib” kelimesinin çoğulu olup,<br/>“hakibe’r-reculu/kişi rızıktan mahrum oldu” terkibinden alınmış olur. Zira görüldüğü<br/>üzere kelimenin kökünde “mahrûmiyet” anlamı vardır. Bu anlamdan dolayı içinde<br/>hayrın, yağmurun ve bereketin az olduğu yılı ifâde etmek için araplar “hakibe’l-amu”<br/>
derler. Bu takdirde, “<img src="RuhulBeyan-10340_1.jpg"/>/orada hiçbir serinlik tatmazlar” ifâdesi, onların<br/>
çektikleri sıkıntının tefsiri mâhiyetinde olur. Bu durumda âyetten “azgınların<br/>cehennemde belli bir süre kalacakları” anlamı çıkmayacağından dolayı müşkili çözmek<br/>için başka bir yoruma da ihtiyaç kalmaz.<br/>
