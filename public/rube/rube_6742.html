<a name=6743></a>şerîata muhâlif olur. Şerîata uygun olursa ya kişinin tabîatına uygun olur veya tabiatına<br/>muhâlif olur. Kişinin tabîatına uygun olursa bu Allâh’ın bir nîmetidir. Buna şükretmek<br/>gerekir. Eğer kişinin tabiatına muhâlif olursa, onu sabır teslimiyet ve rızâ ile<br/>karşılamalıdır. Şâyet ortaya çıkan iş şerîata muhâlif ise bu durumda kulun Allâh’ın<br/>takdîrine, kazâ ve hükmüne itiraz etmeksizin tevbe ve istiğfâr edip Allâh’a yönelmesi<br/>(inâbe) gerekir. Çünkü Allah hakîmdir, hikmet sahibidir. Hikmetiyle dilediğini yapar ve<br/>izzetiyle istediği gibi hükmeder.”<br/>
Fakir (<b>Bursevî</b>) der ki: Bu âyet teslimiyet, kendi tercihini ve îtirazı terk etme<br/>
konusunda asıldır/esastır. Çünkü hayır Allâh’ın, Rasûlü’nün ve onun kâmil vârislerinin<br/>seçip tercih ettiğindedir. Rasûl, fark mertebesinde haktır. Nitekim vâris de bu mertebede<br/>kâmil hilâfet için gönderilmiştir. Rasûl de vâris de kendi irâdesinden fânî olduğu için<br/>hevâ ve hevesten konuşmaz. Bilakis onların konuştukları kendilerine gelen bir vahiy ve<br/>inen bir ilhamdır.<br/>
Şu halde mürîdin mürşidi olan şeyhinin emrini -sevse de sevmese de- emrine teslim<br/>
olması, nefsinin hevâsına/arzularına ve tabîatının muktezâsına uymaması gerekir. Allah<br/>Teâlâ şöyle buyuruyor: “<i><b>Bazen hoşlanmadığınız bir şey, hakkınızda iyi/hayır<br/>olabilir</b></i>” âb-ı hayatı karanlıkların içinde bulmak mümkün olabilir “<i><b>ve hoşlandığınız bir<br/>şey de hakkınızda kötü/şer olabilir.</b></i>” (el-Bakara, 2/216) Bazen şekerin içine zehir<br/>konulmuş olabilir. Kim sevgilinin işinin de sevgili olduğunu, belâyı verenin/imtihanı<br/>yapanın belâsına kendisinden başka tabîb olmadığını bilip tanıyan, sağa sola hareket<br/>edip yalpalamaz. Cemâle de celâle de râzı olur.<br/>
<b>Hâfız</b> der ki:<br/>
<i>Dostun sevgisi, âşıkları ateş üstüne oturtsa itâat gerek<br/>Nefse uyup Kevser çeşmesine bakarsam en değersiz insanım</i><br/>
Bilesin ki irâdeden fânî olmak zor iştir. “Mürid irâdesi olmayandır.” denilmiştir. Yâni<br/>
onun kendi nefsi cihetinden bir irâdesi yoktur. Onun Rabbi cihetinden irâdesi vardır.<br/>Onun için mürid ancak Allâh’ın irâde ettiğini irâde edip ister. İrâdeyi Allâh’ın<br/>irâdesinde ve Rasûlü’nün irâdesinde ve Rasûlü’nün vârisinin irâdesinde ifnâ/yok etmek<br/>pek zor olduğu için sâliklerin çoğu varlık perdesinde kaldı. Müşâhededen bîhaber oldu.<br/>Tâbi olmanın bereketinden ve taraftar olmanın nemâsından mahrum kaldı.<br/>
Büyüklerden birisi şöyle demiştir: Kahr azabdır. Kim kendisinden bu kahır hükmünün<br/>
zâil olmasını isterse, bir garazı ve şevki olup olmadığına bakmadan Hak Teâlâ ile<br/>beraber olsun. Bilakis âlemde ve kendinde meydana gelen her şeye bakıp düşünsün. O<br/>kahrı kendi tarafından istenilen bir şey gibi görsün. Ondan lezzet alsın. Onu kabul,<br/>sevinç ve rızâ ile karşılasın. İşte durumu böyle olan kimse devamlı nîmetler içinde olur,<br/>kahır ile vasfedilemez. Bu makam sâhibi, kendisinden kendisi hakkında, başkasından<br/>veya başkası hakkında olan her şeyden lezzet alır.<br/>
Yüce Allah’tan bizi teslim ehlinden ve kalb-i selim ehlinden kılmasını, bizi hüküm<br/>
