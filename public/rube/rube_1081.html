<a name=1082></a><img src="RuhulBeyan-1082_1.jpg"/><br/>
<img src="RuhulBeyan-1082_2.jpg"/><br/>
sâyesinde ulaştık. Onu hiç elimizden bırakır mıyız?” diye cevap vermiştir.<br/>
<b>Şeyh Ebû Tâlib </b>(rh.a.) diyor ki: “Virdlere devam etmek, mü’minlerin ahlâkından ve<br/>
âbidlerin yolundan bir parçadır. Virdler, kesin inancın alâmeti olup îmanı<br/>artırmaktadırlar.”<br/>
<b>Şeyh Ebu’l-Hasen </b>(k.s.) şöyle diyor: “Üstâdıma, erbâb-ı hakikatın virdinin nasıl<br/>
olduğunu sordum, şöyle dedi: “Emelleri azaltmak ve Mevlâ’yı sevmektir. Mevlâ’yı<br/>sevmek başka hiçbir sevgiliye sevgi beslememeyi gerektirir.” Üstad devamla: “Vird,<br/>nefsi her zaman hak sâyesinde bâtıldan çevirmektir. Öyleyse, kul virdlere ve tâatlere<br/>devam etmeli; mâsiyet ve günahlardan uzak durmalıdır.” dedi.<br/>
Hz. Peygamber (s.a.) bir gün ashâbına<i>; “Allah’dan kelimenin tam anlamı ile hayâ</i><br/>
<i>ediniz.”</i> buyurunca yanındakiler: “Elhamdülillah, hayâ ediyoruz” dediklerinde Hz.<br/>Peygamber onlara şöyle bir açıklama yaptı: <i>“Öyle değil. Allah’dan hakkıyla hayâ eden<br/>kişi, başını ve başındaki bütün organlarını korumalıdır. Karnını ve karnına giren her<br/>şeyi kontrol etmelidir. Ölümü ve çeşitli belâları hatırlamalıdır. Âhireti arzu eden,<br/>dünya zînetini terketmelidir. Bütün bunları yapabilen Allah’dan hakkıyla hayâ etmiş<br/>olur.”</i><a href="RuhulBeyans.html#1082">[93]</a><br/>
<i>Şehvetini put edinen nefse itâat etme!<br/>Çünkü o nefis, her an başka kıbleye yönelir.</i><br/>
Bir şeyh şöyle diyor: “Şayet bir kişi, iki yüz sene yaşasa da şu dört meseleyi bilmese,<br/>
cehenneme girmeye ondan daha lâyık kimse yok demektir.<br/>
1. Açık ve gizli her durumda Allah’ı tanımak; O’ndan başka veren ve alan hiç kimse<br/>
olmadığını bilmektir.<br/>
2. Allah’a lâyık amelin nasıl olduğunu bilmektir ki bu da Allah Teâlâ’nın, sırf kendi<br/>
rızâsı için yapılan amellerden başka hiçbir ameli kabul etmeyeceğini bilmekle olur.<br/>
3<i>. </i>Nefsini (kendini) tanımaktır. Bu ise, kendisinin Allah’ın verdiği hiçbir hükmü<br/>
bozamayacak kadar zayıf olduğunu bilmesidir.<br/>
4<i>. </i>Allah’ın ve kendinin düşmanlarını tanımak ve mârifet ile onlarla muhârebe edip<br/>
yenmektir. Çünkü mârifet, ârifin silahıdır.<br/>
Kim, hakiki bir mârifete sahip ise, görünür ve görünmez düşmanlarına galebe çalar;<br/>
murâdına ulaşır. Nefis, bizâtihi düşmandır. Öyleyse her an zikir, fikir ve amel-i sâlih ile<br/>iştigal ederek nefsin şerrinden korunman ve onunla savaşman gerekmektedir.<br/>
Allah Teâlâ, cümlemizi bütün şerlerden korusun.<br/>
<a href="RuhulBeyans.html#1081">[92].</a> <i>Bûhârî</i>, Îmân 39; <i>Müslim</i>, Müsâkât, 107.<br/><a href="RuhulBeyans.html#1082">[93].</a> <i>Tirmizî</i>, Sıfatü’l-Kıyâme, 24; <i>Müsned,</i> I, 387.<br/>
