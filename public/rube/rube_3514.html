<a name=3515></a><img src="RuhulBeyan-3515_1.jpg"/><br/>
<img src="RuhulBeyan-3515_2.jpg"/><br/>
<i> </i><br/>
<b>110. “Andolsun biz Musa’ya Kitab’ı verdik, fakat onda ihtilafa düşüldü. Eğer</b><br/>
<b>Rabb’inden bir söz geçmemiş olsaydı elbette onların arasında hüküm verilmişti <i>(ve<br/>işleri bitirilmişti). </i></b><b>Şüphesiz ki onlar da <i>(Mekkeliler de) </i></b><b>Kur’an hakkında derin bir<br/>şüphe içindedirler.”</b><br/>
<i>“Andolsun biz Mûsâ’ya Kitab’ı”</i> yani Tevrat’ı <i>“verdik.” </i>Tevrat, hüküm ve kanun<br/>
ihtivâ eden ilk kitaptır. Tevrat’tan önceki kitaplar ise Allah’a îmân ve O’nu tek kabul<br/>etme (tevhid) prensiplerini ihtivâ etmekteydi. Onlara “suhuf (sayfalar)” denmesi bundan<br/>kaynaklanmaktadır.<br/>
<i>“Fakat onda” </i>onun hakkında, onun Allah katından geldiği hakkında <i>“ihtilafa</i><br/>
<i>düşüldü.”</i> Kimileri ona inanırken, kimileri inkar etti. Bu bakımdan ey Muhammed, sana<br/>verdiğimiz Kur’an hakkında kavminin ihtilafa düşmesine aldırma. Musa (a.s.) nasıl<br/>kavmi tarafından yalanlamasına sabrettiyse, sen de bunların yalanlamasına karşı sabırlı<br/>ol. Burada Hz. Peygamber (s.a.) teselli edilmektedir.<br/>
Hz. Peygamber (s.a.), Tâif ganimetlerini taksim ederken bazı münafıkların O’nun âdil<br/>
davranmadığına dâir ileri-geri konuşup durmaları üzerine şöyle buyurmuştur: “<i>Allah ve<br/>Rasûlü de âdil değilse, kim âdil olabilir! Allah kardeşim Musa’ya rahmet eylesin,<br/>bundan daha fazla eziyet görmüş, ama o bunlara sabretmişti.</i>”<a href="RuhulBeyans.html#3517">[173]</a> Yâni, ‘Musa (a.s.)<br/>kavminden çok eziyet görmüş olmasına rağmen şikâyet etmeden bu eziyetlere<br/>sabretmişti. Ben sabretmeye O’ndan çok daha layığım.’ Çünkü Hz. Peygamber (a.s.)’in<br/>zâtındaki kemal birikimi daha tam olduğu için ilâhî sıfatlardan ve rabbânî güzel<br/>huylardan aldığı pay daha fazla ve daha çoktur.<br/>
<b>Molla Câmî</b> O’nu överken şöyle diyor:<br/>
<i>Senin celal defterinden Tevrat bir rakamdır,<br/>İncil ise senin cemal mushafından tek bir yaprak.</i><br/>
<i>“Eğer Rabbinden bir söz geçmemiş olsaydı”</i> Bu söz, onlara kıyamet gününe kadar<br/>
mühlet verilmesidir. <b>Müfti Sa‘dî</b> şöyle der: Daha güçlü olan ihtimal, bu sözün kıyamet<br/>günü ile sınırlanmamasıdır. Çünkü birçok azgın müşrikler Bedir savaşı ve diğer<br/>hâdiselerde azâba uğratılmıştır.<br/>
<i>“elbette onların arasında hüküm verilmişti”</i> yâni bâtıl ehlinin hak ettiği azâb<br/>
indirilerek kavminden ihtilâfa düşenler hakkında elbette hüküm verilir, işleri bitirilirdi.<br/>Böylece onlar hak ehlinden ayrılmış olurdu.<br/>
<i>“Şüphesiz ki onlar da”</i> yani Mekke kâfirleri de <i>“Kur’an hakkında</i> <i>derin bir şüphe</i><br/>
<i>içindedirler.”</i> Yâni onların nefisleri sıkıntılı, gönülleri perişan vaziyettedir. Her ne<br/>kadar âyette Kur’an lafzı geçmiyorsa da maksad Hz. Peygamber (s.a.)’i teselli etmek<br/>
