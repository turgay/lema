<a name=3702></a><i>Mâşuk âşığa nasıl inâd eder</i><br/>
Yûsuf, Züleyhâ’nın bâkire olduğunu gördü.<i> </i>Neticede Züleyhâ Yûsuf’tan hâmile kaldı.<br/>
<i>Efrâyim </i>ile <i>Mişa </i>adlı ikiz çocukları oldu. Bu çocuklar güzellikte güneş ve aya<br/>benziyorlardı. Allah onların güzelliğiyle yedi kat semânın meleklerine karşı<br/>övünmüştür.<br/>
Yûsuf Züleyhâ’yı çok sevdi. Daha önce Züleyhâ’nın Yûsuf’a karşı olan sevgi ve aşkı<br/>
şimdi tersine döndü. Öyle ki Yûsuf Züleyhâ’sız yapamaz oldu.<br/>
<i>Züleyhâ’nın sadâkati fevkalâde olduğundan<br/>Sonunda bu Yûsuf ’a da sirâyet etti.</i><br/>
Allah Teâlâ Züleyhâ’nın mecâzî aşkını hakîkî aşka çevirdi. Meylini tâat ve ibâdete<br/>
yönlendirdi. Birgün Yûsuf Züleyhâ’yı arzuladı. Züleyhâ ise Yûsuf’tan kaçtı. Yûsuf da<br/>onun peşinden gitti ve gömleğini arkadan yırttı. Bunun üzerine Züleyhâ: “Daha önce ben<br/>senin gömleğini yırtmıştım, şimdi de sen benim gömleğimi yırttın. Böylece ödeştik.”<br/>dedi.<br/>
<i>Bu işte birbirimizden farkımız kalmadı<br/>Gömlek yırtmakta beraber olduk<br/>Yûsuf Züleyhâ’nın yüzünü kölelikte görünce<br/>O niyetten onun gönlünü zindelikte gördü<br/>Züleyhâ’nın nâmına altından bir köşk yaptırdı<br/>Köşk değil sanki ibâdethâne binâ eyledi</i><br/>
Yûsuf inşa ettiği bir eve mücevherlerle süslenmiş bir taht koydurdu. Züleyhâ’nın<br/>
elinden tutarak onu tahta oturttuktan sonra şunları söyledi:<br/>
<i>‘Burada otur, Hakk’a şükrü edâ eyle<br/>Hakk’a yapışırsan her kılına bir ihsan var<br/>Fakirlikten sonra seni zengin eyledi<br/>Gözünün nuru gitmişti, sana nur verdi<br/>Sonra senin yüzüne rahmet kapısını açtı<br/>Ömründe sana her gamı tattırmıştı<br/>Benim vuslatımın tiryâkını sana ulaştırdı.’<br/>Züleyhâ da Allah’ın muvaffak kılmasıyla<br/>Padişahlık tahtına oturdu<br/>Bu ibâdet sarayında kanâat edip ibâdetle meşguldü<br/>Yûsuf ’un visâli, Hakk’ın fazl u keremi ile</i><br/>
Yûsuf’la Züleyhâ’nın vefatları ile ilgili mâlumat sûrenin sonlarında verilecektir.<br/>
