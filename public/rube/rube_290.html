<a name=291></a><img src="RuhulBeyan-291_1.jpg"/><br/>
<img src="RuhulBeyan-291_2.jpg"/><br/>
tatmin olduğu, kötü nefislerin boyun eğdiği büyük bir mûcizedir. Bu yüzden<br/>Peygamberimiz’in çağdaşı olan Yahûdîler, bu mûcizeyi insâfla kabûl etmek zorundadır.<br/>Çünkü Rasûlullah (s.a.) ümmî idi, hiç kitap okumamıştı. Araplarca bilinmeyen bu olayı<br/>yahûdîlere anlatması, O’nun Allah’dan vahiy aldığını; Peygamber olduğunu gösterir. Ne<br/>var ki Fir’avn’ın elinden kurtulan İsrâîloğulları daha sonra buzağıya tapınmak ve<br/>nebîlerini öldürmek sûretiyle bizzat gözleriyle müşâhede ettikleri Kızıldeniz’in<br/>yarılması mûcizesinden ders almadığı gibi, Asr-ı Saâdet yahûdîleri de<br/>Peygamberimiz’in bu vâkıâyı kendilerine anlatmasından hiç etkilenmediler. İşte bu,<br/>onların Rablerine karşı davranışlarını, kötü ahlâklarını ve dinlerindeki tutumlarını<br/>gösterir. Zira onlar, Tevrât’ı değiştirmiş, Allah’a iftirâlar atmış, elleriyle yazdıkları<br/>kitapları dünyâ menfaati için Tevrât diye satmışlar, Muhammed (s.a.)’in nübüvvetini<br/>inkâr etmişlerdir. “Bu ne biçim bir kavimdir ki, onlardan daha azgın bir grup, daha âsî<br/>bir tâife yoktur!”<br/>
Âyet, kâfirleri îmân etmeleri husûsunda uyarmaktadır. Müslümanlara da ibret<br/>
almalarını, her zaman günahlardan uzak durmakla beraber, Allah’ın Mûsâ (a.s.) ile<br/>İsrâîloğulları’nı boğulmaktan kurtardığı 10 Muharrem gününde daha çok günahlardan<br/>kaçınmalarını tenbîh etmektedir.<br/>
<b>İbn Abbas </b>(r.a.)’dan rivâyet edildiğine göre, Peygamberimiz (s.a.) Medîne’ye<br/>
geldiğinde yahûdîleri “Âşûrâ” günü oruç tutarken görmüş ve onlara demişti ki: <i>“Oruç<br/>tuttuğunuz bugün, nasıl bir gündür?”</i> Onlar dediler ki: “Bu büyük bir gündür. Bu<br/>günde Allah Teâlâ, Mûsâ ve kavmini kurtarmış; Fir’avn ve kavmini suda boğmuştur.<br/>Bunun üzerine Mûsâ, bir şükür olarak bugünü oruçlu geçirmiştir. Bizim de bugün oruç<br/>tutmamız bundandır. Bunun üzerine Efendimiz (s.a.): <i>“Biz, Mûsâ’ya sizden daha lâyık<br/>ve daha yakınız” </i>diyerek Âşûrâ gününü oruçlu geçirmiş; ashâbına da o gün oruçlu<br/>olmalarını emretmiştir.<a href="RuhulBeyans.html#312">[272]</a><br/>
Bu hadis-i şerîf’in zâhiri, Nebî (s.a.)’in Âşûrâ günü yahûdîlerin kendine verdiği bilgi<br/>
doğrultusunda Hz. Mûsâ’ya uymak için oruç tuttuğunu ve tutulmasını emrettiğini<br/>göstermektedir. Hz. Âişe’nin rivâyetine göre ise durum böyle değildir. <b>Hz. Âişe</b>,<b> </b>şöyle<br/>anlatır: <i>Âşûrâ günü, Câhiliyye döneminde Kureyş’in oruç tuttuğu bir gündü.<br/>Rasûlullah (s.a.) de Câhiliyye döneminde bu orucu tutuyordu. Medîne’ye geldiğinde<br/>de bugünü oruçlu geçirdi ve ashâbına da emretti.</i><a href="RuhulBeyans.html#312">[273]</a> Daha sonra Ramazan orucu farz<br/>kılınınca Âşûrâ günü orucunu terketti. Artık bundan sonra bugünde ancak dileyenler<br/>oruç tuttu.<br/>
Naklolunur ki: “Âşûrâ günü bir esîr, kâfirlerden kaçtı. Kâfirler atlarına binip onun<br/>
peşine düştüler. Esîr, arkasında süvârileri görüp yakalanacağını anlayınca, başını<br/>semâya kaldırarak şöyle duâ etti: “Allah’ım! Bu mübârek günün hakkı için, beni<br/>
