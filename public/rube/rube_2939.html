<a name=2940></a><img src="RuhulBeyan-2940_1.jpg"/><br/>
<img src="RuhulBeyan-2940_2.jpg"/><br/>
<img src="RuhulBeyan-2940_3.jpg"/><br/>
<img src="RuhulBeyan-2940_4.jpg"/><br/>
<i>Necmiyye</i>’de böyle geçmektedir.<br/>
<b>75. Onlardan kimi de: “Eğer Allah bize fazlından verirse elbette sadaka</b><br/>
<b>vereceğiz ve salihlerden olacağız.” diye Allah’a and içti.</b><br/>
<i>“Onlardan” </i>münâfıklardan <i>“kimi de: “Eğer Allah bize fazlından verirse elbette</i><br/>
<i>sadaka”</i> zekatı ve diğer sadakaları <i>“vereceğiz ve sâlihlerden olacağız.” diye Allah’a<br/>and içti.”</i> yemin etti.<br/>
“Sadaka”ya bu ismin verilmesi kulun kulluktaki sadâkatine delâlet etmesi<br/>
sebebiyledir.<br/>
<b>İbn Abbas </b>(r.a.), “<i>sâlihlerden olacağız</i>” sözleri ile haccı kasdetttiklerini söylemiştir.<br/>
Bu âyet, Ensâr’dan <b>Sa‘lebe b. Hâtıb </b>hakkında inmiştir. Bu şahıs, gece gündüz<br/>
Rasûlullah (a.s.)’ın mescidine devam ederdi. Bu yüzden kendisine “mescid güvercini”<br/>adı verilmişti. Toprağa ve güneşte kızgın hale gelen taş üzerine çok secde etmesi<br/>sebebiyle alnı, deve dizi gibi nasırlaşmıştı.<br/>
Daha sonraları bu şahıs, Rasûlullah (s.a.) sabah namazını cemaate kıldırır kıldırmaz<br/>
beklemeden ve duâ etmeden mescidden çıkmaya başladı. Bir gün Peygamber (a.s.) ona:<br/>
“<i>Sana ne oldu ki mescidden acele çıkmak suretiyle münâfıkların yaptığı gibi</i><br/>
<i>yapıyorsun?</i>” deyince:<br/>
“Yâ Rasûlallah! Ben çok fakir bir durumdayım. Bana ve karıma ait tek bir elbisemiz<br/>
var. O da şu anda üzerimde bulunandır. Ben onunla namazımı kılıyorum, karım evde<br/>çıplak bekliyor. Sonra ben karımın yanına gidiyor elbiseyi çıkarıyorum, karım onu<br/>giyiyor ve namazını kılıyor. Allah’a duâ et de bana mal ihsan etsin.” diye cevap verdi.<br/>
Peygamber (a.s.): “<i>Yazıklar olsun sana ey Sa‘lebe, şükrünü edâ edebileceğin az mal,</i><br/>
<i>şükrüne güç yetiremiyeceğin çok maldan daha hayırlıdır</i>.” buyurdu.<br/>
Sa‘lebe yine aynı istekte bulununca Paygamber (a.s.): “<i>Allah’ın Peygamberi gibi</i><br/>
<i>olmaya râzı değil misin? Nefsimi kudret elinde bulunduran Allah’a yemin olsun ki<br/>şayet ben, dağların altın ve gümüşe dönüşüp benimle birlikte hareket etmesini<br/>istesem, bu hemen olur</i>.” -bununla kimya ilmine işaret etmiştir-, “<i>Fakat ben biliyorum<br/>ki dünya, (âhiretten) nasibi olmayan kimsenin nasibidir. Aklı olmayan kişi ona<br/>kanar.</i>” buyurdu. Fakat Sa‘lebe, tekrar müracaat edip:<br/>
“Yâ Rasûlallah! Seni hak peygamber olarak gönderen Allah’a yemin olsun ki eğer<br/>
Allah’a bana mal ihsan etmesi için duâ edersen, her hak sahibine hakkını mutlaka<br/>vereceğim.” deyince Peygamber (a.s.):<br/>
“<i>Ey Allah’ım! Sa‘lebe’ye mal ihsan eyle.</i>” diye üç defa duâ etti.<br/>
