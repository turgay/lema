<a name=2640></a><b>Ebüssuûd Efendi</b>’nin tefsîrinde tercih ettiği görüşe göre <i>“Onları siz öldürmediniz”</i><br/>
âyetiyle Bedir kıssasının geri kalan kısmının açıklamasına geçilmektedir. Âyetin<br/>başında “fâ” harfi, önceki âyetlerde geçen Allah’ın yardım etmesi, meleklere îman<br/>edenleri desteklemelerini emretmesi gibi durumların gerektirdiği mukadder şartın<br/>cevabını ifade etmektedir. Sanki şöyle denilmektedir: “Durum böyle olunca onları siz<br/>öldürmediniz…”<br/>
Ey Muhammed, sûreten <i>“attığın zaman da”</i> hakîki mânâda <i>“sen atmadın.”</i> Eğer<br/>
hakîki mânâda atan sen olsaydın o atışın beşerî fiiller gibi tesir göstermesi gerekirdi.<br/><i>“Fakat Allah attı.”</i> Atışın gayesini tam olarak yerine getirip bir avuç toprağı<br/>müşriklerin tamâmının gözlerine ulaştırdı ve böylece bozguna uğradılar. Siz de onların<br/>kökünü kesme imkanı buldunuz.<br/>
Şu halde atmak sûreten Rasûlullah (s.a.v.)’den, tesiri ise ancak Allah’dan sâdır oldu.<br/>
Çünkü bir ordudaki askerlerin yüzüne bir avuç toprak atıp onu her askerin gözüne<br/>ulaştırmaya beşer tâkati yetmez.<br/>
Bir şeye isim verilirken kemâl üzere olan hâline ve onunla kasdolunan mânâya göre<br/>
verilir. Meselâ “mümin” denildiğinde bundan “kâmil mümin” kastedilir.<br/>
<i>et-Te’vîlâtü’n-Necmiyye</i>’de şöyle denilmiştir: Allah Teâlâ öldürmeyi sahabeden<br/>
tamamen nefyetmiş ve kendine ait kılmıştır. Çünkü o, melekleri yardıma göndermek,<br/>kâfirlerin kalbine korku salmak, müminlerin gönüllerini takviye etmek ve diğer<br/>hususlarla öldürme sebeplerinin müsebbibi olmuştur. “Kalem güzel yazıyor.” denildiği<br/>gibi fiil sebebe havâle edilebilir. Halbuki güzel yazan kâtiptir. Yazma işinin müsebbibi<br/>odur.<br/>
<i>Mesnevî</i>’de şöyle denilmiştir:<br/>
<i>Sebebi yaratan Allah, ne dilerse onu yapar<br/>Mutlak olan kudret, sebepleri yırtar, ortadan kaldırır<br/>Her hayır ve şer, sebebi yaratandan meydana gelir<br/>Sebep ve vasıtalardan eser yoktur<br/>Bu sebepler, görüşlere perdedir<br/>Çünkü her göz, onun sanatını görmeye lâyık değildir<br/>Sebebi yırtacak bir göz gerek,<br/>Perdeleri kökünden çekip çıkarsın<br/>Bu suretle de mekansızlık yurdunda yaratanı görsün<br/>Çalışmayı, kazancı ve dükkanı, saçma ve beyhude saysın</i><br/>
Âyete göre Rasûlullah (a.s.) ile sahâbe (r.anhum) arasındaki fark şudur: Allah Teâlâ<br/>
öldürme fiilini sahabeden tamamen nefyetmiş kendisine havale etmiştir. Onları öldürme<br/>fiilinin sebebi kılmıştır. Kendisi ise onun müsebbibidir. Fakat atma fiilini Nebî<br/>(a.s.)’dan tamamen nefyetmemiş, hattâ atma işini ona isnad etmiştir. Fakat atma<br/>konusunda O’nun (s.a.v.) varlığını tamamen ortadan kaldırmış, kendi yüce zâtı için<br/>
