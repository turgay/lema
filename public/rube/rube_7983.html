<a name=7984></a><img src="RuhulBeyan-7984_1.jpg"/><br/>
<img src="flower_sep.jpg"/><br/>
<img src="RuhulBeyan-7984_3.jpg"/><br/>
<img src="flower_sep.jpg"/><br/>
<img src="RuhulBeyan-7984_5.jpg"/><br/>
<img src="RuhulBeyan-7984_6.jpg"/><br/>
<b>3. Azîz ve hakîm olan Allah, sana ve senden öncekilere işte böyle vahyeder.<br/></b>Yani bu sûredeki mânâlar gibi <i>“azîz ve hakîm olan Allah, sana” </i>diğer sûrelerde de,<br/>
<i>“ve senden önceki”</i> peygamber <i>“lere de işte böyle vahyeder.”</i><br/>
Evet, Allah senden önceki peygamberlere de kitaplarında vahyini bildirmektedir. Öyle<br/>
ki sana ve senden öncekilere yapılan vahyin kesiştiği ortak nokta, insanları tevhide yani<br/>Allah’ın birliğine dâvet ile onları hakka, dünya ve âhirette kulların yararına olan<br/>şeylere irşâd etmektir.<br/>
Bir diğer mânâ şudur: Bu sûreyi vahyetmesi gibi diğer sûrelerin vahyedilmesi ânında<br/>
ve diğer peygamberlere kendi kitaplarının vahyedilmesi ânındaki vahiy gibi, “azîz” ve<br/>“hakîm” olan Allah böylece sana vahyeder. Bu durumda önceki ve sonraki vahiylerin<br/>benzeştiği nokta, vahyin melek vasıtasıyla oluşudur. Burada makam mâzi lafzını<br/>gerektirdiği halde -ki elbette öncekilere yapılan vahiy geçmiştir- vahyin muzâri lafzıyla<br/>ifâde edilmesi, vahyin devamlılığını ve zaman zaman yenilendiğini ifâde içindir. Ayrıca<br/>böyle vahiy Allah’ın âdeti olup bu bir sünnetullahtır. Yine burada mâzi yerine muzâri<br/>lafzının getirilmesi Allah nezdinde mâzi ve muzarinin bir olduğunu bildirmek için de<br/>olabilir. <i>Kevaşi</i>’de böyle geçmektedir.<br/>
Burada azîz ve hakîm sıfatları, vahyedilen (âyetler)in şânının yüceliğini takrîr eden<br/>
sıfatlardır. Zîrâ vahiy, kâmil mânâda ilim ve kudret sıfatına sahip olan bir zâtın eseridir.<br/>
<b>4. Göklerde ve yerde ne varsa hepsi O’nundur. O yücedir, uludur.<br/></b>Yani ulvî ve süflî âlemlerde olan her şeyin yaratılması mülkiyeti ve bilgisi Allah’a<br/>
âiddir. O’nun şânı yücedir. Mülkü, kudreti ve hikmeti uludur. Yahut O Allah (O’nun zâtı)<br/>akılların O’nu idrâk etmesinden çok yücedir. Çünkü onun zâtı gibi başka hiçbir zât<br/>yoktur. Yine O’nun sıfatları gibi başka sıfatlar yoktur. Onun ismi gibi başka isim yoktur.<br/>O’nun fiili ve işi gibi başka fiil yoktur. O öyle yüce bir zattır ki; O’nun zikrinin yanında<br/>O’ndan başka her şeyin vasfı küçük kalır. Kullar arasında peygamberlerin ve onların<br/>vârisleri olan âlimlerin şânı yücedir. Mesela; bir ümmetin nezdinde onlara gönderilen<br/>peygamberin şânı yücedir. Müridi nezdinde şeyhin şânı yücedir. Öğrencisi nezdinde de<br/>üstâdın şânı yücedir. Mutlak olarak şânı yüce olan zât ise yalnız Allah Teâlâ’dır.<br/>
<i> </i><br/>
