<a name=3511></a>olacaktır.<br/>
Bu sırada ebedîlik aynasında ezelîlik sırrı ortaya çıkacaktır. Bir takım gaybî hallerden<br/>
(şuûnât) ibaret olan taayyünlerin ilki ezellerin ezeli olduğu gibi, bu özel tecellînin<br/>makamı da ebedlerin ebedidir. “Ebedlerin ebedi” tamlamasındaki ebedîlik, bu<br/>tecelliden sonra sonsuz olacaktır. Ebedler ise cennetliklerin cennete girmesinden<br/>itibaren bu tecellîye kadardır. Ezel de böyledir. Çünkü “ezellerin ezeli” tamlamasındaki<br/>ezel, tam ebediliğin başlamasından öncedir. Bu tam ebediliğin altında ise ezeller vardır.<br/>Bunun benzeri, küllî fenâ ehlinin dünyada ulaştıkları makamdır. Şöyle ki:<br/>
Onlar, mânevî rızıklardan nasiplerini tam olarak almışlardır. Onların mertebeleri ve<br/>
husûsî taayyünleri hasebiyle, tüm mertebe ve taayyünlerde, ilâhî fiillerin, sıfatların ve<br/>zâtın sırlarından ulaşmadıkları bir şey kalmamıştır. Artık Allah onlara öncekilere<br/>kesinlikle benzemeyen bir sûrette tecellî eder. Böylece ebedî ve sürekli bir hayata<br/>kavuşurlar.<br/>
Cennet ve ılliyyîn ehline nisbet edilen yukarda geçen sır, cehennemlikler için de<br/>
geçerlidir. Fakat onlar celâl ehlidir. Makamları da ferdiyet makamıdır. Bu sebepledir ki<br/>onlar için evlenme ve cennetliklerin elde ettikleri nimetler yoktur. Cennetlikler ise<br/>cemal ehlidir. Makamları sıfat makamıdır. Bu makamın gereği de nimetlenme ve zevk<br/>almadır.<br/>
Cennetliklerle cehennemlikler arasındaki fark, cennetlikler için ilahî sıfatlarla zuhûr<br/>
olmasıdır. Bu zuhûrda ise gizlilik, kapalılık/butûn vardır. Bu ise zâtın sırrıdır.<br/>Cehennemlikler için de bir gizlilik/butûn vardır. Fakat bu gizlilikte zuhûr yoktur.<br/>
Kemal ehli için ise anlatılamayacak bir ihata ve genişlik vardır. Bu, her iki dünyada<br/>
da geçerlidir. Mukarrabûn/Allah’a yakın kılınanlar, ebrârın/iyilerin hallerine vâkıftırlar;<br/>onların makamlarını ve mertebelerini keşfen bilirler. Ebrâra ise bu hususlarda<br/>mukarrabûnun <br/>
durumu <br/>
perdelenmiştir. <br/>
Yine <br/>
ebrâr <br/>
kitaplarını <br/>
soldan<br/>
alacakların/ashabü’l-meş’eme hallerine vâkıftırlar. Ebrârın halleri ise onlara<br/>perdelenmiştir.<br/>
Dünyanın durumuna, berzah ile âhiretin durumunu kıyas edin. Bu sebeple büyüklerden<br/>
biri şöyle der: Bedenin hapsinden kurtulan ruhlar şayed ulvî iseler, bazıları bir berzah<br/>kateder, bazıları daha fazla sayıda berzah kateder. Ruhlar berzah katettikçe hakiki ihâta<br/>sahibine ulaşıncaya dek ihâtaları artar. Oraya varınca hepsi yok/muzmahil olur. O, her<br/>şeyi ihâta etmektedir. Ruh süflî ise gerçekten büyük bir belâdadır. Bundan Allah<br/>Teâlâ’ya sığınırız.<br/>
İlâhî ilim, ilk mükâşefe ve zuhûrundan ancak kırk sene sonra kemâle erer. Nitekim akıl<br/>
da kırk yaşında kemale erer. Yani son mertebeye ulaşmak, ancak bu sürede<br/>gerçekleşebilir. Allah Teâlâ âdetini bu şekilde yürütmektedir. Bu süreden önce kimse<br/>bir şeye heveslenmesin. Çünkü ilim bu sınıra kadar artar. Sonra tahakkuk gerçekleşir.<br/>Allah’ın yardım ve izniyle tabîî ve nefsânî sıfatların tamamı, boyunduruğu altına girer<br/>ve onlara hâkim olarak eline gelir. Yolun ne kadar uzun, istenen şeyin ise ne kadar<br/>değerli olduğuna bir bak. Rab olan Allah’a ulaşana kadar kendin için bir kılavuz seç.<br/>
