<a name=5925></a><img src="figure_sep_1.jpg"/><br/>
yaklaşmaları ve birbiriyle ilişkileri sebebiyle böyle olmuştu. Bu ihtimalin ortaya<br/>çıkmasıyla bu kıssalardan bir ders/ibret hâsıl olmaz. Yine bazen Allah Teâlâ azâbı<br/>mükellef kullarını imtihana tabi tutmak ve denemek için indirir. Nitekim mü’minleri<br/>türlü türlü sıkıntılara dûçar etmiştir. O halde bu kavimlere azâbın inmesi onların bâtıl<br/>üzere olduklarına ve bundan dolayı da cezalandırıldıklarına delil olmaz” dersen şöyle<br/>cevap veririm:<br/>
Peygamberlerin uyarmalarından sonra ümmetlerin yalanlamalarının, alaya alarak ve<br/>
önemsemeyerek azâbın inmesini teklif etmelerinin ardından azâbın gelmesi; onun felekî<br/>bağlantılardan dolayı olması, yalanlamalarından dolayı onları cezalandırmak için değil<br/>de onları denemek için olması ihtimalini ortadan kaldırır. Çünkü imtihan bir şeye bağlı<br/>olarak/onun peşinden gelmez.<br/>
Bilesin ki bu anlatılanlar geçmiş zamanın azâbıdır. Bunda gelecekteki azâba da işaret<br/>
vardır. Şimdiki azâba gelince; bu, insanın hâtırının, devamlı kendisine bakıp duran<br/>Allah’tan başkasına bağlanmasıdır. Kalbi inkardan ve isyana azmetmekten boşaltıp<br/>temizlemek (hı ile tahliye) gerektiği gibi îman ve tasdik ile de süslemek (hâ ile tahliye)<br/>gerekir. Aynı şekilde alakaları kesmek, mahlûkatın Rabbinin işlerini müşâhede etmek<br/>lâzımdır. Çünkü bu, firak/ayrılık azâbından kurtulmak ve her şeyi yaratan Allah’ın<br/>kahrından kurtuluş için bir sebeptir.<br/>
Bu ise ancak kendi yolundan; yâni şeriat ve hükümleriyle amel, onun nasihatını kabul,<br/>
tarîkatla ve âdâbı ile edeblenmek sûretiyle hâsıl olur. Kim kendisini Rasûlullah (s.a.)’in<br/>hidâyeti, O’nun ashâbının ve O’ndan sonraki müctehid imamların yolu üzerinde bulursa;<br/>zühd, takva, vera’, gece ibâdetine devam, emredilen bütün şer’î amelleri yapma ve<br/>bütün yasaklardan kaçma gibi hususlarda selefin edeb ve ahlâkıyla yaşarsa: belâlar,<br/>sıkıntılar ve geçim darlığından dolayı sevinir hale gelir. Dünyanın, onun mansıplarının<br/>ve şehvetlerinin kendisinden alınıp başkalarına verilmesinden dolayı göğsü genişler.<br/>İşte o kimse Allah Teâlâ’nın kendisini sevdiğini, muhabbet ve rahmetinden dolayı<br/>kalbine kendi emrine tâzim duygusu verdiğini, azalarını da ömrü boyunca amel ile<br/>meşgul ettiğini bilsin. Aksi halde Allah Teâlânın kendisine buğzettiğine hükmetsin.<br/>Buğzedilen kimse ise Allah’ın el-Azîz isminin elindedir.<br/>
Allah Teâlâ bizi ve sizi rahmetine nâil olan kullarından kılsın. Bizi de sizi de hastalığı<br/>
defetmek ve zilleti kaldırmak sûretiyle intikamından korusun.<br/>
Ne güzel söylenmiş:<br/>
<i>Sel sebebiyle yolun tozu yıkanır, temizlenir<br/>Hakk’ın affı varken insan günah tozundan niçin endişe duyar?</i><br/>
Allah çok affedici ve bağışlayıcıdır. Bol ücret/karşılık vermek de O’ndandır.<br/>
