<a name=2420></a>üst üste yerde yığıldılar. Kıbtîlerin ekinlerini, meyvelerini, kapılarını, çatılarını ve<br/>elbiselerini yediler. Fakat bir tanesi bile İsrailoğulları’ndan kimsenin evine girmedi.<br/>Zor durumda kalan Kıbtîler Mûsâ (a.s.)’a koşarak bir önceki meselede olduğu gibi<br/>uğradıkları musibeti başlarından savması halinde kendisine inanacaklarına söz verdiler.<br/>Mûsâ (a.s.), sahraya çıkarak elindeki asâsıyle doğu ve batı yönünü işaret etti.<br/>Çekirgeler burada yedi gün kaldıktan sonra geldikleri yönlere doğru dönüp gittiler. Tek<br/>bir çekirge bile kalmadı. Sonra Kıptîler baktılar ki Mısır’ın bazı bölgelerinde bir kısım<br/>otlar ve ekinlere çekirgeler dokunmamış. Onun için: “Bu yıl yiyecek olarak bunlar bize<br/>yeter. Hayır, yemin ederiz ki biz sana inanmayacağız.” dediler.<br/>
Onlar verdikleri sözden tekrar dönünce bu kez Allah Teâlâ onlara keneleri (haşerâtı)<br/>
musallat etti. Onların topraklarında tam yedi gün kaldılar. Kıptîlere yeşil namına hiçbir<br/>şey bırakmadılar. Tarlalarında çekirgelerden arta kalmış ne varsa hepsini yok ettiler.<br/>Yiyeceklerinin içine düşüyorlar, elbiselerinin aralarına giriyorlardı. Derilerine yapışıp<br/>kanlarını emiyorlar ve onları ısırıyorlardı. Saçlarını, kaşlarının kıllarını ve kirpiklerini<br/>yiyorlar, bir türlü uyuyup istirahat etmelerine müsade etmiyorlardı. Nihayet keneler<br/>yüzünden onlarda çiçek salgını baş gösterdi.<br/>
<b>Haddâdî </b>tefsirinde der ki: Çiçek hastalığına uğrayan ilk kimseler Kıptîlerdir. Bu<br/>
hastalık o zamandan günümüze kadar devam edegelmiştir.<br/>
Yine çaresiz duruma düşen Firavun ve kavmi üçüncü kez Musâ (a.s)’a gelip inanma<br/>
şartıyla ondan yardım istediler. O da dua etti ve bela ref‘ oldu. Bunun üzerine: “Şimdi<br/>kesin olarak senin sihirbaz olduğunu anladık. Artık senin Rabbin bize ne yapabilir ki?<br/>Arazilerimizde bulunan bütün nebatatı yok etti. Artık ne diye sana iman edeceğiz. Git,<br/>elinden ne geliyorsa onu yap!” dediler.<br/>
Sonra Allah Teâlâ onlara kurbağaları gönderdi. Bir elbiseyi kaldırdıklarında, bir<br/>
yemeğin kapağını açtıklarında orada muhakkak bir kurbağanın bulunduğunu<br/>görüyorlardı. Kurbağalar onların yataklarına, kaynar haldeki tencerelerine, hatta<br/>konuşurlarken ağızlarına giriyorlardı. Kurbağaların bağırışlarının çokluğundan<br/>birbirlerinin seslerini duyamıyorlardı. Onlardan birisini öldürseler buna karşılık<br/>başlarına neler gelebileceğinden korkuyor ve evlerinde oturamıyorlardı. Nihayet<br/>dördüncü kez Mûsâ (a.s.)’a varıp ona boyun büktüler. Mûsâ (a.s.) bela kalktığı takdirde<br/>iman edecekleri hususunda onlardan söz alarak dua etti. Allah Teâlâ, şiddetli bir rüzgar<br/>göndererek kurbağaların hepsini denize attı. Fakat Kıbtîler yine ahidlerini bozdular.<br/>
Bu kez de Allah onlara kanı gönderdi. Çeşmelerinde, kuyularında ve nehirlerinde<br/>
bulunan sular taze ve kırmızı kan haline dönüşüverdi. Hatta bir Kıbtî ile İsrâîlî aynı<br/>kaptan su içiyorlar, Kıbtîninki kan olarak akıyor, hemen arkasından içen İsrâilîninki ise<br/>normal su oluveriyordu. Susuzluktan yanan Kıbtîler İsrailoğulları’nın ağızlarından su<br/>emmek istiyorlardı. Ama emerken o da derhal kana dönüşüyordu.<br/>
<i>Musa’ya uy, onun kavmi ol da bu suyu iç<br/>Ay ile barış da mehtabı gör<br/></i>Firavun da iyice susadı. Ona yaş ağaç yaprakları getiriyorlar, o da bunları emiyordu.<br/>
