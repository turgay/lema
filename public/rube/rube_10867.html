<a name=10868></a>Rasûlullah (s.a.)’i gölgelemesi, taşların ve topaçların kendisine selâm vermesi gibi.<br/>
Bazıları ise “irhâs”ı şöyle târif ederler: Gözetleme, bekleme demektir. Nebî (s.a.)’in<br/>
başından geçen garib hâdiselere “irhâs” denmesi, bütün bu hâdiselerin O’nun<br/>nübüvvetinin gelişiyle beklenen şeyler olmasından dolayıdır. Çünkü “İrhâs” nebîlerin<br/>dünyaya gelmesinden sonra, ama nebî olarak gönderilmesinden önce meydana gelir.<br/>
Bazılarının ifâdesine göre ise irhâs, nebî henüz dünyaya gelmeden gönderilmesine<br/>
yakın bir zamanda olur, Fîl vak‘asının delâlet ettiği gibi. Ancak âlimler ilk görüşü tercîh<br/>etmişlerdir.<br/>
“Fîl vak‘asının Rasûlullah (s.a.)’in doğumu ile aynı seneye rastlaması tamâmen bir<br/>
rastlantıdan ibârettir ve bu olayın Kâ’be’ye tâzim için olmasına mânî değildir”<br/>denilecek olursa, buna şöyle cevap verebiliriz: Kâbe şerefini Allah Rasûlü’nün<br/>şerefinden almaktadır. Görülmez mi ki, Allah Teâlâ, Beled’e yemîn ederken bunu,<br/>Rasûlullah (s.a.) Efendimiz’in orada bulunması kaydıyla yapmış ve <i><b>“Bu beldeyi ki sen<br/>bu beldedesin... yemin ederim.”</b></i> buyurmuştur. (Beled, 90/1-2)<br/>
<i>Fethu’r-Rahmân</i>’da şöyle deniyor: Fil hâdisesi Allah Rasûlü (s.a.) Efendimiz’in<br/>
dünyayı şereflendirdiği sene Muharrem ayının ortalarında meydana gelmiştir. Efendimiz<br/>(s.a.) ise Rebîu’l-evvel ayında dünyayı teşrîf etmişlerdir. Bu ikisi arasında ellibeş gün<br/>vardır. Bu da târihçilerin îtimâd ettiği Yunan Tevrâtı’nın hükmüne göre Hz. Âdem’in<br/>yeryüzüne indirilişinin altıbin yüz altmış üçüncü yılına tesâdüf eder. Fil hâdisesi ile<br/>Efendimiz’in (s.a.) hicreti arasında ise elli üç yıllık bir zaman dilimi vardır.<br/>
Bu sûrede Fîl vak‘asının hatırlatılmasından maksad, Rasûlullah (s.a.) Efendimiz’i<br/>
Kâbe’ye kasdedenler nasıl cezâlandırıldıysa O’na zulmedenlerin de aynı şekilde<br/>cezâlandırılacağı bildirilerek tesellî etmektir, ya da zâlimleri tehdîddir.<br/>
Hâdisenin tafsîlâtı şöyledir: Hımyer ve civârının kralı Yahudi Zûnüvâs, Burûc<br/>
sûresinde geçtiği üzere, mü’minleri ateşle dolu hendeklere atıp yakınca, o<br/>mü’minlerden birisi Ashame b. Bahr en-Necâşî adındaki Habeş kralına kaçar. Bu kral<br/>daha sonra Allah Rasûlü (s.a.) döneminde müslüman olacaktır. Durumu haber vererek<br/>onu Zûnüvâs’la savaşmaya teşvîk eder. Ashame Habeşlilerden yetmiş bin kişiyi<br/>Yemen’e gönderir. Eryat adındaki birisini başlarına emir tâyin eder. Onun yanında<br/>Ebrehe b. Sabbâh el-Eşrem adında birisi de vardır. Habeş dilinde “Ebrehe”nin mânâsı<br/>beyaz yüzlü demektir. “el-Eşrem”in ne anlama geldiği ileride açıklanacaktır.<br/>
Habeş ordusu gemilere biner ve Yemen sâhillerinde karaya çıkar. Eryât Zûnüvâs’ı<br/>
yener ve onu katleder. Veya Zûnüvâs kendini denize atar ve ölüp gider. Eryât Yemen<br/>topraklarında epey bir müddet kalır, senelerce orayı idâre eder. Sonra Ebrehe,<br/>Habeşliler konusunda Eryât’la tartışır. Çünkü o da ordunun emîrlerinden biridir.<br/>Habeşliler iki zümreye ayrılırlar. Bir kısmı Eryât’ın yanında bir kısmı da Ebrehe’nin<br/>yanında yer alır. Bu iki emirden biri diğeri üzerine yürümeye başlayıncaya kadar durum<br/>böylece devâm eder. Her iki taraf savaş etmek üzere birbirlerine yaklaşınca Ebrehe,<br/>Eryât’a “Habeşlileri birbirine salıp onları tüketecek bir şey yapma! Karşıma çık,<br/>mübâreze yapalım, hangimiz yenerse yenilenin askeri diğerinin safına geçer” diye haber<br/>
