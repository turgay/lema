<a name=7986></a>kadar âhirette onlara azab edecek olsada dünya nimetelerinden faydalanmalarına engel<br/>olmaz.<br/>
Gerçek şu ki;<i><b> “…</b>(melekler)<b> müminler için mağfiret diliyorlar”</b></i> (Mü’min 40/7)<br/>
âyeti, tefsiri yapılmakta olan âyette bahsedilen “yerdekiler”den maksadın “müminler”<br/>olduğuna işâret eder. Burada âyetin “yeryüzündekilere” diye mümin kâfir hepsini kapsar<br/>mâhiyette mutlak olarak gelmesi, mukayyed mânâya hamledilmiş ve bundan yalnız<br/>müminler kasdedilmiştir.<br/>
Meleklerin yeryüzündekilere mağfiret dilemeleri, gerçekten mümin-kâfir bütün kullara<br/>
şâmil olacak şekilde de yorumlanmıştır. Buna göre melekler onların affını gerektiren<br/>hususlarda gayret göstererek onlara şefaat ederler, ilâhî gerçekleri telkinde bulunurlar,<br/>kulları tâate yaklaştıracak ve cezayı erteleyecek sebepleri oluştururlar. Bu şekilde kâfir<br/>olanın îmâna gelmesi, fâsık ve günahkâr olan mümininin de tevbe etmesi husûsunu cem<br/>ederek her ikisi için de mağfiret dilerler. Bu durum, bir cihetten de meleklerin: <i><b>“İşte<br/>Allah’ın, meleklerin ve tüm insanların lâneti onların üzerinedir”</b></i> (Bakara, 2/161)<br/>âyetinde ifâde edildiği gibi, kâfirlere lânet okuyup bedduâ etmesiyle çelişmez.<br/>
Hadis-i şerifte şöyle buyrulur. <i>“Gökyüzünde alnını Allah’a secde için koymuş bir</i><br/>
<i>meleğin bulunmadığı dört parmaklık bile boş yer yoktur. Bu melekler Allah’a hamd ve<br/>tesbih eder yeryüzündekilere mağfiret dileler.”</i><a href="RuhulBeyans.html#7995">[63]</a><br/>
Bu hadis-i şerifin delâlet ettiğine göre âyet-i kerîme’deki meleklerden murad<br/>
göklerdeki bütün meleklerdir.<br/>
<b>Mukâtil,</b> bu meleklerin arşı taşıyan melekler olduğunu söylemiş <b>Kâşifi</b> de tefsirinde<br/>
bu görüşe yer vermiştir. Âyetteki <i>“<b>arşı taşıyan ve onun çevresinde bulunan<br/>(melek)lar Rablerini överek tesbih ederler. Ona inanırlar ve müminler için<br/>mağfiret dilerler.” </b></i>(el-Mü’min, 40/7) ifâdesi buna delâlet etmektedir.<br/>
Fakir <b>(Bursevî)</b> der ki: Âyette arşı taşıyan meleklerin tahsis edilmesi diğer meleklerin<br/>
durumuyla çelişmez. İhtimal ki bu ifâde terakki babından olabilir. Çünkü “Mümin<br/>Sûresi”ndeki âyette “melekler” arşı taşıyanlar olarak, “kendilerine mağfiret dilenenler”<br/>ise müminler olarak kayıtlanmıştır. Bu âyet ise bütün melekler ve yeryüzündekilere<br/>mağfiret dileme konusunda mutlak ve genel olarak zikredilmiştir.<br/>
Fakir <b>(Bursevî)</b> der ki: Melekler müminler için mağfiret diliyorlarsa müminler de<br/>
namazlarında tahiyyat ve teşehhüdde “selam bizlere ve Allah’ın sâlih kullarına olsun”<br/>demekle onlara selam verirler.<br/>
Zâten melekler Allah’ın emrine hiç isyan etmezler. Memur oldukları işleri eksiksiz<br/>
yaparlar. Her halde hamd, minnet ve şükür Allaha’dır.<br/>
Bu âyeti kerimede bir takım câhil kimselerin, Allah hakkında, bilmedikleri bazı söz ve<br/>
isnadda bulunduklarına işâret vardır. İşte onların iftirâlarının büyüklüğünden dolayı az<br/>kalsın gökler üzerinden çatlayacaktır. Çünkü Allah o göklere kudret libasını giydirmiş,<br/>kendi fiilinin ruh ve canını onlara koymuş, nihâyet gökler kendi yaratıcılarına<br/>kulluklarını idrak etmiş ve Allah’ın, mülhid ve inkârcıların işâretinden ve haktan<br/>
