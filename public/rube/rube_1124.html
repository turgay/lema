<a name=1125></a><img src="RuhulBeyan-1125_1.jpg"/><br/>
<img src="RuhulBeyan-1125_2.jpg"/><br/>
kalacaktır. Mü’min, öldükten sonra, dünyada hayırla güzel sözlerle yâdedilecek; âhirette<br/>de büyük bir ecirle mükâfatlandırılacaktır. Kâfir ise öldükten sonra tam tersi bir<br/>muameleye tâbi tutulacaktır. O halde herkese gereken, hayırlı ve bâkî ameller yapmaya;<br/>dünyanın geçici süslerine kanmamaya çalışmaktır.<br/>
İkinci olarak, bu âyet-i celîle, Uhud Savaşı’nda başlarına gelen musîbet için<br/>
mü’minleri teselli etmektedir. Çünkü kâfirler, her ne kadar bir hikmet îcâbı, mü’minlere<br/>karşı azıcık bir galebe çalmışlarsa da, neticede hayırlı son, yine mü’minlerin olacaktır.<br/>Nitekim Cenâb-ı Hak şöyle buyurur. <i><b>“Andolsun ki peygamber kullarımıza söz<br/>vermişizdir: Şüphesiz onlar, mansûr ve muzafferdirler. Bizim ordumuz, şüphesiz<br/>üstün gelecektir.”</b></i> (es-Sâffât, 37/171-173) Ayrıca: <i><b>“Yeryüzüne iyi kullarım vâris<br/>olacaktır.”</b></i> (el-Enbiyâ 21/105)<br/>
Şayet her defasında mü’minler galip gelse idi, o zaman îman zarûrî olurdu. Bu ise,<br/>
ilâhî hikmetin muktezâsına zıt bir şeydir.<br/>
Akıllı olanların, her şeyi Allah’a havâle ederek gizli açık her konudan basîret gözüyle<br/>
ibret almaları gerekir. Allah Teâlâ şöyle buyurmaktadır: <i><b>“Ey akıl sahipleri, ibret<br/>alın!”</b></i> (el-Haşr, 59/2)<br/>
<i>Kuş uçarken yerdeki dane tarafına inmez.<br/>Çünkü bir başka kuşun, tuzağa düştüğünü görmüştür.<br/>Başkalarının başına gelen musîbetten ders al.<br/>Başkaları senin başına gelenlerden ders almasın.</i><br/>
Âkıbetinden endişe duymak, sâlihlerin güzel sıfatlarındandır. Rivâyet edilir ki: “Bir<br/>
adam cehennemde bin sene azap gördükten sonra oradan çıkarılıp cennete<br/>götürülecekmiş. Hasan Basrî (rh.a.): “Keşke o adam ben olsaydım” demiş. Hasan<br/>Basrî’nin bu temennîde bulunmasının sebebi, âkıbetinden duyduğu endişedir. İşte<br/>sâlihler âkıbetlerinden böyle endişe ederlerdi.<br/>
Hz. Peygamber (s.a.) sık sık şöyle derdi: <i>“Ey kalpleri çeviren! Benim kalbimi sana</i><br/>
<i>itâat üzere berdevam eyle.<a href="RuhulBeyans.html#1127">”</i>[122]</a><br/>
Hz. Âişe (r. anhâ): “Yâ Rasûlallah! Bu duâyı çok yapıyorsunuz. Yoksa korkuyor<br/>
musunuz?” deyince Peygamber Efendimiz (s.a.): <i>“Kendimden emin değilim yâ Âişe!<br/>Çünkü kulların kalbi, Allah’ın parmaklarından iki parmak arasındadır. Herhangi bir<br/>kalbi çevirmek istediği zaman, çeviriverir.”</i> buyurmuştur.<br/>
<b>Süddî </b>şöyle diyor: “Yüzüm kapkara kesilmiş olabilir endişesiyle her gün mutlaka<br/>
birkaç kere aynaya bakarım.”<br/>
Allah Teâlâ Hazretleri, seyr ilallah hâlindekileri, başkalarının hâlinden dersler<br/>
çıkarıp kendilerine yol çizsinler diye, güvenilir arkadaşlar edinip dost ve ahbablarından<br/>
