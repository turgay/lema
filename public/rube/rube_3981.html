<a name=3982></a><img src="RuhulBeyan-3982_1.jpg"/><br/>
<img src="RuhulBeyan-3982_2.jpg"/><br/>
Önümüzde de bir dağ vardı:<br/>
“–<i>Şu dağa benden selam söyle, içinde su varsa susuzluğunu gidersin</i>.” buyurdu.<br/>
Bunun üzerine dağa yaklaşarak:<br/>
“–Selam sana ey dağ!” dedim. Dağ:<br/>“–Buyur ey Allah Rasûlü’nün gönderdiği kişi” dedi.<br/>Ben de meseleyi aktardım. Dağ şöyle dedi:<br/>“–Allah Rasûlü’ne selâmımı söyle ve de ki: “Ben, <b>“<i>yakıtı insanlar ve taşların</i></b><br/>
<i><b>olduğu ateşten sakının</b></i><b>”</b> (et-Tahrîm, 66/6) âyetini duyduğumdan beri ateşin yakıtı olan<br/>bu taşlardan olabilirim endişesiyle o kadar ağladım ki hiç suyum kalmadı.”<br/>
Âyetteki tehdîde sebep olan şey inkâr ve mâsıyettir. Onların yerine îmân ve tâat olmuş<br/>
olsaydı, müjde verilirdi. Bunların her ikisi de kıyâmete kadar sürecektir.<br/>
<b>İsmail Mehâmilî</b> der ki: Rüyamda kendimi bir boşlukta, yeryüzünün doğusuna ve<br/>
batısına bakarken gördüm. Sanki gökten birisi indi, sağ ve sol ellerini yeryüzünün<br/>çeşitli bölgelerine uzattı. Her iki eliyle yeryüzünden bir şeyler topladı. Sonra da ellerini<br/>göğsüne kavuşturarak semâya yükseldi. Sonra tekrar indi ve aynı şeyi yaptı. Sonra<br/>üçüncü kez indi, ellerini yaydı, yine bir şeyler toplamaya teşebbüs etti. Fakat vazgeçti,<br/>ellerini saldı ve bir şey almadı.Yükselmeye azmetti. Bu arada:<br/>
‘–Bana bir şey sormayacak mısın?’ dedi.<br/>Ben:<br/>‘–Evet, sen kimsin?’ diye sordum.<br/>O da:<br/>‘–Ben bir meleğim. Allah beni ilk defa yeryüzünden hayır ve bereketi kaldırmam için<br/>
gönderdi, ben de kaldırdım. İkinci defa şefkat ve merhameti kaldırmamı istedi, ben de<br/>kaldırdım. Üçüncüsünde ise îmânı kaldıracak iken bana şöyle nidâ edildi:<br/>
‘–Muhammed benim nezdimde şefâatte bulunuyor, ben de onun şefâat talebini kabûl<br/>
ederek ümmetinden îmânı kaldırtmıyorum, bırak îmân kalsın.’ Onun için îmânı<br/>bırakıyorum.’ dedi. Bunun üzerine elleri boş olarak göğe yükseldi.” <i>Zehratü’r-riyâz</i>’da<br/>böyle geçmektedir.<br/>
Kıyâmet yaklaştığında Allah îmânı ve Kur’ân’ı ortadan kaldıracak, insanlar sûreten<br/>
insan olarak kalsalar bile sîreten insanlıktan çıkacaktır. Sonra da Allah hepsini yok<br/>edecek, izzet ve hükümranlığın Allah Teâlâ’ya âid olduğu açıkça ortaya çıkacaktır.<br/>
<b>Câmî</b> der ki:<br/>
<i>O’ndan başkasına pâdişahlık nisbet etmek:<br/>Satrançta bir iki çöp parçasına şah adı vermek gibidir.</i><br/>
