<a name=790></a><b>birbirleriyle savaşmazlardı. Fakat onlar ihtilafa düştüler de içlerinden kimi iman<br/>etti, kimi de inkâr etti. Allah dileseydi onlar savaşmazlardı; lâkin Allah dilediğini<br/>yapar.</b><br/>
Rasûlullah (s.a.)’ın de dahil olduğu peygamberlerden bir kısmı, diğerlerinden üstün<br/>
kılınmıştır. Bütün peygamberler nübüvvette eşittirler. Zira nübüvvet tek şeydir. Bu<br/>bakımdan bir üstünlük söz konusu değildir. Üstünlük ancak derece itibâriyledir.<br/>
İbrâhîm (a.s.) dostluk (hullet) makamına ulaşmıştır. Bu durum başka bir peygambere<br/>
nasîb olmamıştır.<br/>
Dâvud (a.s.)’da hem hükümdarlık, hem de peygamberlik birleşmiştir. Ayrıca kendisine<br/>
güzel nağme kabiliyeti verilmiştir. Başka bir nebîde bu mazhariyet yoktur. İns ve cin,<br/>kuşlar ve rüzgâr, Süleyman (a.s.)’ın emrine musahhar kılınmıştır. Halbuki bu meziyet,<br/>babası Dâvud (a.s.) için mümkün olmamıştır.<br/>
Hz. Muhammed (a.s.) insanlara ve cinlere peygamber olarak gönderilmiş, getirdiği<br/>
şerîat, önceki bütün şerîatları neshetmiştir. Bu sadece Muhammed (a.s.)’a mahsûs bir<br/>durumdur.<br/>
Peygamberlerden bir kısmı ümmetini, bilfiil tevhîd-i ef’âle ve bilkuvve sıfât ve zâta<br/>
dâvet etmiştir. Bir kısmı bilfiil sıfâta ve bilkuvve zâta çağırmıştır. Birisi bilfiil zâta<br/>dâvet etmiştir. Bu, İbrâhîm (a.s.)’dır. O, tevhidin kutbudur. Zira peygamberler<br/>ümmetlerini mebde ve meâda ve bazı ilâhî sıfatlarla mevsûf tek zâta dâvet ediyorlardı.<br/>İbrâhîm (a.s.), tek ilâhî zâta çağırmıştır. Bu sebeple Allah Teâlâ, Peygamberimiz Hz.<br/>Muhammed (s.a.)’e: <i><b>“Sonra da sana, doğru yola yönelerek İbrâhîm’in dînine uy,<br/>zîrâ o müşriklerden değildi, diye vahyettik”</b></i> (en-Nahl, 16/123) buyurarak, İbrâhîm<br/>(a.s.)’a ittibâ etmesini emretmiştir. Dolayısıyla Peygamber Efendimiz tafsil değil, cem’<br/>itibariyle İbrâhîm (a.s.)’ın etbâındandır. Zirâ Peygamber Efendimiz (a.s.)’dan başka<br/>sıfatları tamamlayan yoktur. Bu sebepledir ki o, peygamberlerin sonuncusu olmuştur.<br/>
Bütün peygamberler, ümmetlerinin özelliklerine göre dâvet dereceleri bakımından<br/>
birbirlerinden farklı iseler de, hepsi Allah’a vâsıl olup O’nda fenâ bulmuşlar ve Allah<br/>ile bakâyâ ermişlerdir. Zira velâyet nübüvvetten önce gelir. Velayetin en son derecesi<br/>nübüvvet makamlarının ilkini teşkil eder. Yâni nübüvvet, velâyete dayanır.<br/>
Velâyet, Allah’ta fenâ bulmak, Allah ile bâki olmak demektir. Peygamber, ancak fiilî,<br/>
sıfâtî ve zâtî bütün tevhîd mertebelerini ihrâz edip Allah’a vâsıl olan kimselerden olur.<br/>Onlar içinde Allah’ın kendisiyle vâsıtasız olarak konuşup tafdîl ettiği bir peygamber<br/>vardır. O, Mûsâ (a.s.)’dır. Mûsâ (a.s.), Allah’ın kelîmidir.<br/>
<i>“Allah onların kimisiyle konuştu.”</i> Burada kasdedilen Mûsâ (a.s.)’dır. Allah, Mûsâ<br/>
(a.s.) ile vâsıtasız olarak konuşmuştur.<br/>
Mûsâ (a.s.)’ın ve diğer peygamberlerin Allah Teâlâ’dan işittiği kelâmın, sesler ve<br/>
harfler cinsinden olmayan ezelî ve kadîm olup olmadığı hususunda ihtilâf edilmiştir.<br/>
İmam Eş’arî ve ona tâbî olanlar, duyulan kelâmın ezelî kelâm olduğunu söylemişler ve<br/>
“keyfiyetsiz görmek imkânsız olmadığı gibi, keyfiyetsiz işitmek de uzak görülmez”<br/>demişlerdir.<br/>
