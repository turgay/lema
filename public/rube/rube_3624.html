<a name=3625></a>Yukarıdaki âyetlerin işârî yorumu şöyledir:<br/>Kalıp Yûsuf’u, Rabbinin işaretini -ki bu işaret meyvelerinden birisi de kanaat olan<br/>
inâyet nûruna nazardır- görünce dünyâ Züleyhâsından onun ziynet ve şehvet tuzağından<br/>kaçınca dünya Züleyhâsı kalb Yûsuf’unun peşine düştü.<br/>
<i>“İkisi de kapıya doğru koştu.”</i> Buradaki kapı ölümdür. Çünkü ölüm, dünya ile âhiret<br/>
arasında bir kapıdır. Herkes bu kapıdan girecektir. Dünya yurdunun kapısından<br/>uzaklaştırılan herkes âhiret yurdunun kapısından girer. Çünkü ölen kişinin kıyameti<br/>kopmuş demektir. Dünya Züleyhâsı, şehvetleri vâsıtasıyla hakiki ölüm kapısından<br/>çıkmadan önce kalb Yûsufu’nun beşeriyet gömleğinin eteğine yapıştı.<br/>
<i>“Kadın Yûsuf ’un gömleğini arkadan yırttı.”</i> Böylece kalbin beşeriyet gömleği<br/>
yırtılmış oldu. Kalb Yûsufu, beşerî ve hayvânî sıfatların ölümü kapısından çıkıp dünya<br/>Züleyhâsı da arkasından gelince <i>“kapının yanında kadının kocasına rastladılar”</i> ki o<br/>kalb Yûsufu’nu terbiye etme görevini üstlenen dünya Züleyhâ’sının eşidir. O, dünyâ<br/>Züleyhâsı’nın seyyidi (efendisi, kocası) adıyla anılmıştır. Çünkü velâyet sâhipleri, hem<br/>dünyanın hem de âhiretin efendileridir. Onlar, kocanın hanımı üzerindeki tasarrufuna<br/>benzer biçimde dünya üzerinde tasarrufta bulunan gerçek erlerdir.<br/>
<i>“Kadın:</i> <i>Senin âilene kötülük yapmak isteyenin cezâsı,”</i> şeriata muhâlif ve tabîata<br/>
uygun olarak dünyada kötü tasarrufta bulunan bir kalbin cezâsı, o kötülenmiş nefsânî<br/>sıfatların <i>“zindana atılmaktan veya”</i> Allah’tan uzak ve ayrı kalmanın elemiyle<br/>cezalandırılmak gibi <i>“elem verici bir işkenceden başka bir şey değildir!” dedi.”</i><br/>
Kalb <i>“Yûsuf”</i>u dünya Züleyhâsı’nın beşeriyet gömleğini yırtmasından; kendisinin de<br/>
bu sebeple beşeriyetinin gerektirdiği özelliklerden ölüp kurtulmasından ibâret olan<br/>kapıdan çıkmasından sonra dünyâ Züleyhâ’sına düşmanlık göstererek: <i>“Asıl o benim<br/>nefsimden murâd almak istedi!” dedi.”</i> Çünkü “<i>Ey dünyâ bana hizmet edenin<br/>hizmetçisi ol!</i>”<a href="RuhulBeyans.html#3626">[30]</a> buyruğu gereğince bana hizmet etmekle emrolunmuştu. Ben ise<br/><b>“<i>Allah’a kaçın.</i></b><b>” </b>(ez-Zâriyat, 51/50) buyruğu gereğince dünyadan kaçıyordum!” dedi.<br/><i>“Kadının ailesinden birisi şöyle şahidlik etti:”</i> Kalb Yûsufu ile dünya Züleyhâsı<br/>arasında bir hâkim de şöyle hükmetti:<br/>
Bu hâkim mücerred akıl değil, tabiî akıldır. Çünkü tabiî akıl dünyaya âid iken<br/>
mücerred akıl âhirete âiddir. Bu durumda mânâ şöyle olmaktadır: Dünya Züleyhâsı’nın<br/>âilesinden olan tabiî akıl hâkimi de şöyle hükmetti: <i>“Eğer Yûsuf ’un gömleği önden<br/>yırtılmışsa,”</i> Yani kalb Yûsufu’nun beşeriyyet gömleği önden yırtılmışsa bu, takip<br/>edenin hevâ ve hırs ayakları üzere giden kalb Yûsufu olduğuna delâlet eder. Böylece<br/>kalb, sırat-ı müstakiminden sapmış, beşeriyyet gömleği de önden yırtılmış olur ki bu<br/>durumda <i>“kadın doğru söylemiştir.”</i> Yani dünya Züleyhâsı, peşinden koşulanın kendisi<br/>olduğu iddiâsında doğrudur. <i>“o ise”</i> kalb Yûsufu ise ‘O benden murâd almak isteyerek<br/>peşime düştü.’ iddiasında <i>“yalancılardandır.”</i><br/>
<i>“Eğer gömleği arkadan yırtılmışsa kadın”</i> yani dünya Züleyhâsı, peşinden koşulanın<br/>
kendisi olduğu iddiasında <i>“yalancıdır, o doğru söyleyenlerdendir.”</i> Yani, kalb Yûsufu,<br/>‘dünya Züleyhâsı’nın kendisinden murâd almak istediği ve peşinden koşulanın kendisi<br/>
