<a name=6825></a>dönmesi için Rasûlullah salevâtı meşrû kılmış ve Allah Teâlâ’da “<i>Ey mü’minler! Siz de<br/>ona salevât getirin ve tam bir teslimiyetle selam verin.” </i>buyurarak onu bize<br/>emretmiştir.”<br/>
Duâda da pek yüce hikmetler vardır. Büyüklerden birisi şöyle demiştir: Vesîle<br/>
makamı adn cennetinde en yüce derecedir. Bu derece Hz. Peygamber (s.a.)’e ümmetinin<br/>duâsı sâyesinde hâsıl olmuştur. Allah bu durumu gizli tuttuğu bir hikmetten dolayı böyle<br/>yapmıştır. İşte biz Rasûlullah (s.a.) sebebiyle Allah’tan saâdet ve mutluluğa nâil olduk.<br/>O’nun sayesinde insanlar için çıkartılan en hayırlı ümmet olduk. Allah O’nu<br/>peygamberlerin sonuncusu yaptığı gibi O’nun sayesinde bizi de ümmetlerin sonuncusu<br/>kıldı. Hz. Peygamber (a.s.) bir beşerdir. Nitekim “<i><b>Ben yalnızca sizin gibi bir<br/>beşerim</b></i>.” (el-Kehf, 18/110) buyrularak O’na böyle söylemesi emredilmiştir. Bizim<br/>kendisinden Allâh’a münâcâtta bulunduğumuz, O’nun da bize özel olarak hitab ettiği<br/>özel bir yönümüz (vech) vardır. Aynı şekilde her mahlûkun Allâh’a uzanan özel bir<br/>yönü/yüzü vardır. İşte Hz. Peygamber (s.a.) Allah’tan aldığı emirle bizim kendisine<br/>vesilenin verilmesi için duâ etmemizi emretmiştir ki ümmetinin duâsı ile o makama<br/>ulaşsın. Eğer anladıysan bu durum, gayret-i ilâhiyye bâbındandır.<br/>
<i>et-Te’vîlâtü’n-Necmiyye</i>’de der ki: “Allah âyette Hz. Peygamber (s.a.)’e tahsis edilen<br/>
bu özellik ile Hz. Peygamber (s.a.) hakkında ve ümmeti hakkında Allâh’ın inâyet ve<br/>yardımının kemâline işâret etmektedir. Hz. Peygamber (s.a.) hakkındaki inâyeti, Allah<br/>Teâlâ’nın benzer ve misalden mukaddes ve münezzeh olan yüce Hazret’ine lâyık, Hz.<br/>Peygamber (s.a.)’in nübüvvet makamına uygun mânâsını ikisinden başkasının<br/>anlamayacağı şekilde Allah Teâlâ’nın O’na salât etmesidir. Allah Teâlâ’nın Hz.<br/>Peygamber (s.a.)’in ümmetine olan inâyetine gelince, ümmetine O’na salât etmeyi vâcib<br/>kılması, sonra onları O’na yaptıkları her salâta karşılık kendi salâtından on salevât ile<br/>ve her selâmı on selam ile ödüllendirmesidir. Çünkü “<i><b>Kim (Allah huzuruna) iyilikle<br/>gelirse ona getirdiğinin on katı vardır.</b></i>” (el-En‘âm, 6/160) İşte bu inâyet Hz.<br/>Peygamber (s.a.)’e ve ümmetine mahsustur.<br/>
Kulların mertebelerine göre Allâh’ın kullarına salât etmesinin de mertebeleri vardır.<br/>
Yine Allâh’ın kullarına salâtının rahmet, mağfiret, vârid, şevâhid, keşf, müşâhede,<br/>cezbe, kurb, şürb, rayy, sekr, tecellî, fenafillah ve bakâ billah gibi bir çok mânâları<br/>vardır. Bütün bunlar Allâh’ın kuluna salâtı kabîlindendir.<br/>
Bazıları şöyle demiştir: Allah Teâlâ’nın Hz. Peygamber (s.a.)’e salevâtı, O’nu<br/>
ümmetine şefâat makamı olan makâm-ı mahmûda ulaştırmasıdır. Meleklerin salevâtı<br/>mertebesinin artması için O’na duâ etmeleri ve ümmeti için de istiğfarda<br/>bulunmalarıdır. Ümmetin salevâtı ise O’na tâbi olmaları, O’nu sevmeleri, zikr-i cemîl<br/>ile O’nu övmeleridir.<br/>
Allah Teâlâ’nın Peygamberimiz (a.s.)’ı bu şekilde şereflendirmesi, Âdem (a.s.)’a<br/>
meleklerin secde etmesini emretmek sûretiyle onu şereflendirmesinden daha üstündür.<br/>Çünkü Âdem (a.s.)’a secde edilerek şereflendirilmesinde Allah Teâlâ’nın meleklerle<br/>beraber olması mümkün değildir. Halbuki Allah Teâlâ kendisinin, sonra da meleklerin<br/>
