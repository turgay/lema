<a name=664></a><img src="flower_sep.jpg"/><br/>
<img src="RuhulBeyan-664_2.jpg"/><br/>
<img src="RuhulBeyan-664_3.jpg"/><br/>
<img src="RuhulBeyan-664_4.jpg"/><br/>
<img src="RuhulBeyan-664_5.jpg"/><br/>
<img src="RuhulBeyan-664_6.jpg"/><br/>
nasîblerince nihâyetsiz bir şekilde rızık verir. Nihâyeti olmayan bir şey hesâba gelmez.<br/>Allah’ın dilediğine rızkı hesapsız olarak vermesinde âyetin bir kısmında şöyle bir mânâ<br/>da düşünülebilir: Kula dünyâda rızık olarak verilenin harâmının azâbı, helâlinin ise<br/>hesâbı vardır. Fakat âhırette verilenin ise hesâbı yoktur. <i>et-Te’vîlâtü’n-Necmiyye</i>’de<br/>böylece tasrîh edilmiştir.<br/>
<i> </i><br/>
<i> </i><br/>
<b>213. İnsanlar bir tek ümmet idi. Sonra Allah, müjdeleyici ve uyarıcı olarak</b><br/>
<b>peygamberleri gönderdi. İnsanlar arasında, anlaşmazlığa düştükleri hususlarda<br/>hüküm vermeleri için, onlarla beraber hak yolu gösteren kitapları da gönderdi.<br/>Ancak kendilerine kitap verilenler, apaçık deliller geldikten sonra, aralarındaki<br/>kıskançlıktan ötürü dinde anlaşmazlığa düştüler. Bunun üzerine Allah îmân<br/>edenlere, üzerinde ihtilâfa düştükleri gerçeği izniyle gösterdi. Allah dilediğini<br/>doğru yola iletir.</b><br/>
<i>“İnsanlar bir tek ümmet idi.” </i>Îmânda ve hakka tâbi olma konusunda Adem (a.s.)’dan<br/>
Nûh (a.s.)’ın peygamber olarak gönderilişine kadar bütün insanlar ittifak içinde idiler.<br/>Bu iki nebî arasında on asırlık bir zaman vardır. Her asır ise cumhûra göre seksen<br/>yıldır. Buna göre sekiz yüz sene geçmiş demektir.<br/>
Hak ve hakîkat üzere devam eden insanlar zamanla ihtilâfa ve anlaşmazlığa düştüler.<br/>
<i>“Bunun üzerine Allah”</i>, îmân edip tâatta bulunanı sevâbla <i>“müjdeleyici”</i>, inkâr edip<br/>isyan edeni de azâbla <i>“korkutucu peygamberler gönderdi. Ve onların beraberinde<br/>içinde gerçekleri taşıyan”</i>, doğruluğunda şüphe bulunmayan ve nebînin nübüvvetine<br/><i>“şâhid olan bir kitap indirdi”</i>.<br/>
Her nebiye ayrı ayrı kitap verilmediği gözönünde tutulursa burada kitap indirilen<br/>
nebîlerden maksad, kendilerine özel bir kitap verilen peygamberlerdir. Kendisine özel<br/>bir kitap indirilmemiş nebîler, kendilerinden önceki kitaplarla amel etmiş ve ondaki<br/>gerçekleri açıklayıp tebliğ etmişlerdir. Bu kitaplar indirildi ki Allah, <i>“anlaşmazlığa<br/>düştükleri konularda insanlar arasında hükmetsin.”</i> Yâni bir zamanlar ittifak üzere<br/>oldukları hakkın ne olduğunu ortaya koyup ihtilâfı gidersin. Kitabın indiriliş gâyesi bu<br/>iken, kendilerine kitap verilmiş olanlar, <i>“kendilerine açık deliller geldikten sonra o<br/>hak kitap hakkında ihtilâfa düştüler.”</i><br/>
