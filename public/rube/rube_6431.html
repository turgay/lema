<a name=6432></a>insanlardan “<i>ortaklarınız içinde bunlardan birini yapabilecek var mı? Allah</i>” zâtı ve<br/>sıfatlarıyla “<i>onların</i>” düşmanlarının putlara tapma yoluyla, dostlarının da hevâya ibâdet<br/>yoluyla “<i>ortak koştuklarından münezzehtir ve yücedir.</i>”<br/>
Kudsî bir hadiste şöyle buyrulmuştur: “<i>Ben ortak koşulanların ortaklıktan en</i><br/>
<i>müstağnî olanıyım</i>.”<a href="RuhulBeyans.html#6433">[40] </a>Yâni Ben benden başkasının ortaklığı olan amelden en çok<br/>müstağnî olanım ya da ortakların en çok müstağnî olanıyım. Çünkü onların bazı<br/>vakitlerde müstağnî, bazı vakitlerde muhtaç oldukları sâbittir. Allah Teâlâ ise bütün<br/>vakitlerde şirkten/ortaklıkdan müstağnîdir.<br/>
Bir kuds-i hadiste Allah Teâlâ şöyle buyurmuştur: “<i>Kim bir amel işler ve onda</i><br/>
<i>Benden başkasını Bana ortak koşarsa, onu ortağıyla başbaşa bırakırım.</i>”<a href="RuhulBeyans.html#6433">[41] </a>Yâni<br/>tâatinde mürâî olan/gösteriş yapan günahkârdır ve yaptığının sevâbı yoktur.<br/>
Şirkin kısımları vardır. En büyüğü, Allâh’ın zâtında ortağı olduğuna inanmaktır. Bunu<br/>
fiilde Allâh’ın ortağı olduğuna inanmak tâkip eder. “Kullar, kendi ihtiyârî fiillerinin<br/>yaratıcılarıdır” diyen kimsenin sözü gibi. Bunu da ibâdette şirk tâkip eder. O ise riyâdır.<br/>İşte hadiste kasdedilen budur.<br/>
<b>Şeyh Ebû Hâmid</b> (r.h.) der ki: “Riyâ ile birlikte sevab kasdı ağır basıyorsa, bizim<br/>
zannımıza göre -ki gerçek bilgi Allah katındadır- sevabın aslı boşa gitmez, fakat<br/>eksiltilir.” Şu halde yukarıdaki hadîs, iki maksadın eşit olduğu veya riyâ kasdının ağır<br/>bastığı duruma hamledilmiş olur.<br/>
<b>Şeyh</b> <b>Kelâbâzî</b> (r.h.) der ki: “Bir amel başta sahih/düzgün ise daha sonra olan bir<br/>
fesâd ona zarar vermez. Şirkten başka bir şey onu boşa çıkarmaz. Çünkü riyâ kulun<br/>insanlara gösteriş yapmak için baştan yaptığı bir şeydir.” Ehl-i sünnet ve’l- cemâata<br/>göre bu onun kasdı ve murâdı olur. Çünkü Allah Teâlâ “<i><b>İyi bir ameli diğer kötü bir<br/>amelle karıştırdılar</b></i>.” (et-Tevbe, 9/102) buyurmuştur. Eğer Mu‘tezile’nin iddiâ ettiği<br/>gibi günahlar yüzünden tâatler boşa gitseydi, iyi amelle kötü amelin karışması ve bir<br/>araya gelmesi mümkün olmazdı. <b>İbn Melek</b>’in <i>Şerhu’l-Meşârık</i>’ında böyle<br/>geçmektedir.”<br/>
<i>el-Eşbâh</i>’ta <i>Tatarhâniyye</i>’den naklen şöyle der: “Bir kimse namaza hâlisâne Allah<br/>
için başlasa, sonra da kalbine riyâ girse, o kimse namaza başladığı hal üzeredir. Riyâ<br/>ise bir kimsenin insanların olmadığı yerde namaz kılmaması, insanlarla beraber<br/>olduğunda ise kılmasıdır. İnsanlarla beraber olduğunda namazı güzel kılan, yalnız<br/>kıldığında güzel kılmayan kimseye ise namazı güzel kılmanın değil, namazın aslının<br/>sevâbı vardır. Oruca ise riyâ karışmaz.”<br/>
Şu halde akıllı kimseye düşen, Allâh’ın emrettiği işlerden yapmaya giriştiği her fiilde<br/>
Allah Teâlâ’nın mahlûkatından O’ndan gayrısını değil O’nu düşünüp göz önüne alana<br/>kadar keşf ve iyan yolunda çalışmaktır. Görmez misin ki çoban koyunların yanında<br/>namaz kılarken onlara iltifat edip dönmez. Çünkü onların varlığı ve yokluğu onun için<br/>eşittir. Onlara riyâda bulunmak boştur. Allah Teâlâ kulu yarattı, onda hareket etme<br/>kudretini yarattı ve ona emrini yerine getirmeyi lutfetti. O halde Allâh’a ortak koşmanın<br/>
