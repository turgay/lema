<a name=348></a><i>“Allah yaptıklarınızdan gâfil değildir.”</i> ifâdesinde kalblerinin katılığı ve buna uygun<br/>
yaptıkları kötü işlere karşı şiddetli bir cezâ tehdidi vardır. Kâfirin kalbi taşdan daha<br/>katıdır. Çünkü taş, işitme ve anlama kabiliyeti olmadığı ve teklîfe muhâtab bulunmadığı<br/>halde Allah’a boyun eğip yarılır. Kur’ân’da buna uygun olarak: <i><b>“Eğer biz o Kur’ân’ı<br/>bir dağa indirseydik ey Muhammed! Sen o dağın Allah korkusuyla baş eğerek<br/>parça parça olduğunu görürdün.”</b></i> (el-Haşr, 59/21) buyurulmaktadır. Oysa kâfirin<br/>kalbi işitme, anlama ve kabûl etme özelliklerine fazlasıyla sâhibken inkâr eder ve boyun<br/>eğmez.<br/>
Mu’tezile’ye göre “taşın korkusu” sadece bir misâldir; yâni <i>“eğer onun aklı olsaydı</i><br/>
<i>muhakkak Allah’dan korkardı”</i> demektir. Ehl-i sünnete göreyse taş, her ne kadar câmid<br/>ve cansızsa da, Allah ona bir ilham vermiştir ve taş bu ilhâmla ondan korkmaktadır.<br/>Çünkü akıllılar dışındaki hayvanlar ve cansızlar da Allah’ı bilirler. Nitekim: <i><b>“O’nu<br/>hamd ile tesbih etmeyen hiçbir şey yoktur.”</b></i> (el-İsrâ, 17/44) ve <i><b>“Sıra sıra uçan<br/>kuşların Allah’ı tesbih ettiğini görmez misin? Herbiri kendi niyâz ve tesbîhini<br/>bilir.”</b></i> (en-Nûr, 24/41) âyetlerinde de belirtildiği gibi, akıllılar hâricindeki tüm<br/>cansızların ve hayvanların, Allah’dan başka kimsenin bilemeyeceği kendilerine has bir<br/>tesbîh ve niyâzları vardır. Kişiye gereken sâdece buna îmân etmesi ve keyfiyetini de<br/>Allah’a havâle etmesidir.<br/>
Rivâyet olunduğuna göre Peygamber Efendimiz, kâfirler tarafından arandığı sırada<br/>
Mekke’de <b>Sevr </b>denilen dağda bulunuyordu. Üzerinde bulunduğu dağ: “Ya Rasûlallah!<br/>Benim üzerimden in, çünkü ben, senin üstümde yakalanmandan ve böylece de Allah’ın<br/>beni cezâlandırmasından korkarım” deyince, <b>Hirâ dağı</b> “Bana gel yâ Rasûlallah, bana<br/>gel!” dedi.<br/>
Yine rivâyet edilmiştir ki: Peygamber Efendimiz önceleri mescid direklerinden bir<br/>
hurma kütüğüne dayanarak hutbe okurdu. Minber yapılınca bu sefer hutbeyi onun<br/>üzerinde okumaya başladı. O zaman bu kütük ayrılık acısından dolayı ıztırab duyup<br/>deve iniltisini andırır bir şekilde inlemeye başladı. Öyle ki, bu sesi bütün mescidde<br/>bulunanlar duydu. O zaman Peygamberimiz, minberden inip onu kucakladı ve kütük<br/>sâkinleşti.<a href="RuhulBeyans.html#350">[315]</a> <i>Mesnevî’de</i> şöyle gelmiştir:<br/>
<i>Esrâr-ı İlâhiyye’den nasîbi olmayan kimse bile<br/>Cansız varlıkların feryâd ve figânını tasdîk eder.</i><br/>
Anlatıldığına göre bir çoban, koyunlarının içinde iken sürüye kurt saldırarak<br/>
koyunlardan birisini almış. Çoban onu takip edip en sonunda koyunu kurttan kurtarmış.<br/>Bu sefer kurt çobana bakarak: “Bu koyunlara, benden başka çoban olmadığı parçalama<br/>gününde kim bakacak?” demiş. Halk: “Subhânallah, kurt konuştu” demişler.<br/>Peygamberimiz de: <i>“Ben buna inanıyorum, benimle birlikte Ebû Bekir ve Ömer de<br/>inanırlar”</i> buyurmuş. Buna kıyasla Allah’ın kâfirlerin derilerini kıyâmet gününde<br/>konuşturacağını anlayabiliriz. Çakıl taşlarının Peygamber Efendimiz’in avucunda<br/>konuşması, işâretli koçun dile gelmesi ve kazâ-i hâceti esnasında Efendimiz’i gizlemek<br/>
