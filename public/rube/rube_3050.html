<a name=3051></a><img src="flower_sep.jpg"/><br/>
<img src="flower_sep.jpg"/><br/>
Hz. Peygamber (a.s.) Ebû Tâlib’e hitaben: “<i>Ey amcacığım! O kelimeyi bari sen söyle</i><br/>
<i>de onunla Allah’ın huzurunda senin için şahitlik edeyim</i>.” dedi. Ebû Tâlib:<br/>
“Vallahi, ey kardeşimin oğlu! Öldükten sonra sana ve amcazâdelerine ar korkusu<br/>
olmasa, Kureyş’in o kelimeyi benim sırf ölümden korktuğum için söylediğimi<br/>zannetmelerinden korkmasam onu kesinlikle söylerdim.” dedi.<br/>
Ebû Tâlib kelime-i tevhîdi söylemeye yanaşmayınca Hz. Peygamber (a.s.): “<i>Bana</i><br/>
<i>yasaklanmadığı sürece senin için istiğfar etmeye devam edeceğim</i>.” buyurdu<a href="RuhulBeyans.html#3057">.[306]</a><br/>
Hz. Peygamber’in Ebû Tâlib’e karşı bu şekilde davranması, amcasının mağfiret<br/>
edilmesini çok arzu etmesinden dolayı idi. Çünkü Ebû Tâlib, Peygamber Efendimiz<br/>(a.s.)’ı koruyor ve ona yardım ediyordu. Nitekim Ebû Tâlib ölünce Kureyş, Ebû<br/>Tâlib’in sağlığında cür’et edemediği ezayı (o öldükten sonra) Rasûlullah (a.s.)’a yapma<br/>fırsatı buldu. Hatta bir ara Kureyş’in rezil ve arsızlarından birisi Peygamber’in (a.s.)<br/>başına toprak saçmış, Peygamber Efendimiz de toprak başında olduğu halde evine<br/>girmişti. Evinde kızlarından biri bir taraftan başındaki toprağı siliyor, bir taraftan da<br/>ağlıyordu, Rasûlullah (a.s.) da ona: “<i>Ağlama ey kızcağızım! Allah babanı korur</i>.”<br/>buyurmuştu.<br/>
Hz. Peygamber (a.s.), bu âyetin indiği vakte kadar Ebû Tâlib için istiğfar etmeye<br/>
devam etti.<br/>
<b>İbn Abbas </b>(r.a.)’ın anlattığına göre Rasûlullah (s.a.) anne babasından hangisinin<br/>
kendisine daha yakın zamanda öldüğünü sordu. Kendisine: “Annen Âmine” denildi. Hz.<br/>Peygamber: “<i>Onun kabrinin yerini biliyor musunuz? Belki oraya gider, onun için<br/>istiğfarda bulunurum. İbrâhim (a.s.) da anne babası için isiğfarda bulunmuştu</i>.”<br/>buyurdu. Müslümanlar: “Biz de anne babalarımız ve akrabalarımız için isiğfarda<br/>bulunuruz.” dediler. Rasûlullah (s.a.) Mekke’nin fethi senesinde yola çıktı. Mekke ile<br/>Medine arasında bir yer olan Ebvâ’daki annesinin kabrine vardı<a href="RuhulBeyans.html#3057">.[307]</a><br/>
Babası Abdullah bir hâcet için gittiği Medine’de ölüp orada defnedildikten sonra<br/>
Peygamber Efendimiz doğmuştu. Hz. Peygamber (a.s.) annesi Âmine ile beraber<br/>kalmıştı. Peygamber Efendimiz altı yaşına gelince Âmine Medine’deki dayılarını ziyaret<br/>etmek üzere yola çıkmış, ziyaret sonrası onu Mekke’ye geri getirirken Ebvâ’ya gelince<br/>orada vefat etmişti. Âmine’nin (Mekke’deki) Hacûn denilen yerde defnedildiğini<br/>söyleyenler de vardır. Bu iki sözün arasını şu şekilde cem etmek mümkündür: Âmine<br/>önce Ebvâ’ya defnedilmiş, ardından da bu mahalden Mekke’ye nakledilmiştir. <i>es-<br/>Sîretü’l-Halebiyye</i> adlı eserde bu şekilde geçmektedir.<br/>
Hz. Peygamber (a.s.) annesinin kabrinin yanı başında oturup uzun bir süre gizlice<br/>
niyazda bulundu. Sonra da şiddetli bir şekilde ağladı. Onun ağlamasına biz de ağladık<br/>ve: “Yâ Rasûlallah! Niçin ağladın?” diye sorduk. Allah’ın Rasûlü şöyle buyurdu:<br/>
