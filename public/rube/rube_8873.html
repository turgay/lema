<a name=8874></a><img src="flower_sep.jpg"/><br/>
<img src="RuhulBeyan-8874_2.jpg"/><br/>
<i>“Andolsun Tûr’a.”</i> Mûsâ (a.s.)’ın vahiy aldığı Sîna Dağı’na.<br/>Tur kelimesinin başındaki vâv kasem içindir. “Tûr” Süryânice’de “dağ” demektir.<br/>
Bazıları bu kelimenin fasîh Arapça bir kelime olduğunu söylemişlerdir. Bu nedenle <b>İbn<br/>Abbas</b> da “Tûr”un bitki biten her dağa verilen bir isim olduğu görüşündedir.<br/>
Şâir beytinde şöyle diyor:<br/>
<i>Dağa bazı kargalar uğrasa,<br/>O dağ artık üzerinde hiçbir yaprak bitirmez.</i><br/>
Demişlerdir ki, burada “tûr”dan maksad, mutlak anlamda yerin direkleri olan<br/>
dağlardır.<br/>
Bu dağın, pek çok pınarı ve faydası bulunan bir dağ olduğu, başka bir görüşe göre de<br/>
dünyanın etrafını kuşatan bir dağ olduğu bildirilmekle beraber en meşhur görüşe göre<br/>ise “Tûr”un, “Tûr-i Sînîn” adlı, Medyen’de bulunan ve üzerinde Mûsâ (a.s)’ın hitâb-ı<br/>ilâhiyeye mazhar olduğu “Zebîr” diye tesmiye olunan mübârek bir dağ olduğudur. Bu<br/>nedenle Allah ona kasemde bulunmuştur. Çünkü bu dağ, Allah dostlarının hitâb-ı<br/>ilâhiyeye mazhar olacakları vakit geldikleri yerdir. Pek çok evliyâ buraya gelmiş ve<br/>oraya geldikleri anda mânevî ahvâl kendilerini kuşatmıştır.<br/>
<i>Harîdetu’l-acâib</i>’de müellif bu dağın Şam ve Medyen arasında bulunan bir dağ<br/>
olduğunu söyler ve bu görüşünü de şu sözleriyle destekler: Burası Eyle kasabasının<br/>yakınında bulunan, üzerinde Mûsâ (a.s.)’ın vahye muhatab olduğu bir dağdır. Mûsâ<br/>(a.s.), Allah’a münâcât için buraya geldiğinde onun üzerine bir bulut kümesi iner ve o,<br/>bu bulut kümesinin içine girerek celâl ve ikram sâhibi Allah ile konuşurdu. İşte bu dağ,<br/>Mûsâ (a.s) Allah Teâlâ’dan hitap alırken un ufak olan, Mûsâ (a.s)’ın da baygın olarak<br/>yere yığıldığı dağdır. Bu dağın taşları ne zaman kırılırsa içinden dikenli bir ağaç çıktığı<br/>için yahûdiler, “Mûsâ dikeni” de denilen bu dikenli ağaca hürmet ederler. Bu anlamı<br/>itibarıyla bu ağaca “Yahudi ağacı” adı da verilmiştir.<br/>
<i>Kâmus’ta </i>geçtiği üzere “Avsec” dikenli bir ağaç cinsi olup müfredi “Avsece” olarak<br/>
gelmektedir.<br/>
<b>2. Satır satır yazılmış Kitab’a;<br/></b><i>“Satır satır”</i> muntazam bir sûrette <i>“yazılmış Kitab’a”</i> andolsun! “Satır”, yazılmış<br/>
olan harflerin tertibidir ki bundan murad; Kur’ân-ı Kerîm veya Tûr dağına münasip<br/>olması açısından Mûsâ (a.s.)’ın levhalarıdır. Diğer görüşlere göre de Levh-i Mahfûz<br/>veya Levh-i Mahfuz’da yazılı bulunan <i>“Rahmetim gazabımı geçmiştir”</i> sözü yahut<br/><i>“Kim kelime-i tevhîdi söyleyerek bana gelirse onu cennete koyarım”</i> ifâdesi yahut da<br/>
