<a name=10841></a><img src="flower_sep.jpg"/><br/>
<b>9. İşte onun anası <i>(varacağı yer)</i></b><b> Hâviye’ dir.<br/></b>Hâviye, Cehennemin isimlerinden biridir. Ona bu ismin verilmesi Cehennemin son<br/>
derece derin ve uçurumunun uçsuz bucaksız olmasından dolayıdır. Rivâyet olunduğuna<br/>göre cehennemlikler onun dibine tam yetmiş yılda düşerler.<br/>
<b>Kâşifî</b> demiştir ki; “O bütün derekelerin en altındaki derekedir.”<br/>Bu âyet-i kerimede <i>me’vâ’nın</i> (sığınak) <i>“ümm</i>/ana” kelimesiyle ifâde edilmesi,<br/>
cehennemliklerin oraya, çocuğun anasının kucağına sığındığı gibi sığınacak<br/>olmalarından dolayıdır. Bu ifâdede inkârcılarla alay edilmektedir. Ya da Cehennem<br/>onları, ana rahminin çocuğu kuşattığı gibi kuşatacağından dolayı <i>“ümm”</i> denilmiştir. Bir<br/>başka izaha göre de, “ümm/ana” asıldır, kâfir de Cehennemden yaratılmıştır. Her şey<br/>aslına döner. Açık olan görüş budur.<br/>
<i>Keşşâf ’</i>ta deniyor ki: Araplar birisine helâki için bedduâ edecekleri zaman <i>“Hevet</i><br/>
<i>ummuhû</i>/<i>anası düşesice”</i> derler. Çünkü kişi düştüğü ve öldüğü zaman annesi evlâdını<br/>kaybettiği için üzüntüsünden düşer ve perişân olur. Bu îzâha göre sanki şöyle denmiş<br/>olur: Kimin mîzânı hafif gelirse o helâk olur.<br/>
<b>Katâde</b> bu âyete şöyle mânâ veriyor: Onun beyni Cehennemin dibine düşecektir.<br/>
Çünkü kâfir Cehenneme baş aşağı atılır. “Ümmü’r-re’s” beyin veya onu saran ince zar<br/>demektir.<br/>
<i>et-Te’vîlâtü’n-Necmiyye</i>’de şöyle denir: Kimin tartıları kötü ahlak ve çirkin<br/>
vasıflarla hafif gelirse, onun yaratıldığı asıl, ezelden ebede mahrumiyet cehennemidir. O<br/>Cehennem, cehalet ve körlük ateşiyle, nefis ve hevâ odunuyla yakılan, şeytanın ve<br/>dünyanın üflemesiyle alevlenen kızgın bir ateştir.<br/>
Bu âyette, “ağırlık” ve “hafiflik” kelimelerinin kullanılması, saîdlerle şakîlerin<br/>
kötülük işlemede müşterek olduklarına işâret etmektedir. Her ne kadar birinci zümrede<br/>bu kötülükler hafif ve daha az, ikincisinde ağır ve daha çok ise de bu imtihan unsuru<br/>hiçbir zaman tamamen ortadan kalkmaz. Bu sebeple Rasûlullah Efendimiz (s.a.) <b>Hz.<br/>Ali</b>’ye şöyle buyurmuşlardır: <i>“Bir kötülük işlediğinde, onun yanında bir de iyilik<br/>işle!” </i><a href="RuhulBeyans.html#10842">[200] </a>Çünkü bu Allah Teâlâ’nın “el-Ğafûr” isminin muktezâsıdır.<br/>
Şunu bil ki, Hakk’ın terâzisi, halkın terâzisinin zıddınadır. Onda tartılan şeylerin<br/>
yukarı kalkması ve yükselmesi onun ağır geldiğini ifâde eder. Bunların aşağı inmesi de<br/>hafif geldiğinin göstergesidir. Çünkü Allah Teâlâ’nın mîzânı, adâletin ta kendisidir. Ağır<br/>gelen şeyler, Allah katında mûteber olan değer verilen şeyler, sâlih amellerdir. Allah<br/>Teâlâ’nın katında hiçbir îtibârı olmayan hafif şeyler ise hissî ve şehevî lezzetlerden fânî<br/>ve fâsid şeylerdir.<br/>
Hâviye kelimesinde, insanların meylettiği cismânî tabiatın arzularına bir işâret vardır.<br/>
Hakîkatte tartılan ameller; ğaybî istîdâtlar, sağ el kefesi ile sol eli kefesi olmak üzere<br/>iki kefesi birbirine eşit ilmî ve ezelî kâbiliyetlerdir.<br/>
