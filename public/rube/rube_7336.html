<a name=7337></a>(a.s.) hayal hazretinde gördüğünü maksud-i mânâya geçip rüyada oğlunu kurban etmesi<br/>gerektiğini, oğlunun suretinde olan koçu kurban etmek olarak yorumlasaydı, âfâk ehline<br/>göre İbrahim (a.s.)’ın tam teslimiyet ve kâmil mânâdaki fenâ makamı ortaya çıkmaz,<br/>anlaşılmaz ve bilinmezdi. Aynı şekilde oğlu İsmail (a.s.)’ın da teslimiyeti ortaya<br/>çıkmazdı. Ancak Allah Teâlâ onların teslimiyetlerini göstermeyi ve Allah’ın emrine<br/>boyun eğmelerini ortaya çıkarmayı murad etmiştir. Bu sebeple rüyanın tâbirini gizlemiş,<br/>rüyada görünenden asıl maksûd olanı örtmüş ve bu şekilde rüyayı doğrulatmıştır. İşte<br/>Allah Teâlâ bu yüce hikmet için yaptığını yapmıştır.<br/>
Bu kurbanın İsmail (a.s.) yahut İshak (a.s.) olduğu konusunda ihtilaf vardır.<br/>
Müfessirlerin çoğu bunun İsmail (a.s.) olduğu görüşündedir. Bunun delil ve gerekçeleri<br/>tefsirlerde anlatılmıştır. Bir de Haccâc-ı Zâlim ve İbn Zübeyr döneminde Kâbe ve<br/>boynuzlar yanıncaya kadar, koçun boynuzları Kabe’de asılı kalmıştır. Halbuki İshak<br/>(a.s.), orada değildi.<br/>
<i>Fezâilü’l-Kuds</i> isimli eserde der ki: Kudüs’te, Mescid-i Aksa’da kubbenin ortasında<br/>
sahra-i muallakada kıymetli bir inci ve İbrahim (a.s.)’ın kurban ettiği büyük koçun<br/>boynuzları ve Kisra’nın tacı, Abdülmelik b. Mervan dönemine kadar asılı kalmıştır.<br/>Nihâyet hilafet Abbâsîler’e geçince bu emanetleri Kudüs’ten ve Mescid-i Aksa’dan<br/>Kâbe’ye naklettiler.<br/>
Fakir <b>(Bursevî</b>) der ki: Bu rivâyete göre İbrahim (a.s.)’a fidye olarak gelen koçu ateş<br/>
yememiş olmalıdır. Zira boynuzun kalmış olması bunu gerektirir. Halbuki ateşin<br/>kurbanları yakıp yemesi, Hz. Âdem (a.s.)’dan Hz. Peygamber (s.a.)’e kadar süre gelen<br/>ilâhî bir âdet idi. Sonra bu ilâhî âdet bu ümmetin kurbanlarından kaldırıldı. Ancak bu<br/>durum şu şekilde açıklanabilir:<br/>
<i>Birincisi</i> ateşin kurbanı yemesi, kurbanı yakması ve insanların faydalanamayacağı bir<br/>
duruma getirmesi demektir. Bu, boynuzlarının tamamen yandığı anlamına gelmez.<br/><i>İkincisi</i> ateş tepeden tırnağa, baştan ayağa kurbanın bedenini yakmamakta, bilakis çöz<br/>yağlarını ve etinin en iyi kısımlarını yakmaktadır. Rivâyete göre İsmailoğulları kurban<br/>kestikleri vakit çöz yağlarını ve etinin en iyi kısımlarını belli bir yere koyarlar; devrin<br/>peygamberi gelip dua eder. Gökten bir ateş gelir; kurbanı yakıp yerdi. Bu da kurbanın<br/>bütün parçalarının yakılıp yenilmiş olmasını gerektirmez. <i>Üçüncüsü</i> Hâbil’in<br/>kurbanında olduğu gibi burada da durum aynıdır. Yani ateş dokunup geçmiştir. Sahih bir<br/>rivayete göre Abdulmuttalib, Allah Teâlâ kendisini şayet zemzem kuyusunu kazıp<br/>yeniden ortaya çıkarmaya muvaffak kılarsa yahut oğul sayısı on olursa birini Allah için<br/>kurban olarak adamıştı. Allah Teâlâ kendisini istediklerine muvaffak kılınca kurban<br/>kurası Hz. Peygamber (s.a.)’in babası Abdullah’a çıktı. Ancak dayıları buna engel olup<br/>Abdullah’ın yerine 100 deve fidye olarak kurban edildi. Bu nedenle diyette sünnet, 100<br/>deve olmuştur.<br/>
Rivayete göre fidye olarak kurban edilen bu develerin etleri fakir fukaraya dağıtılmış<br/>
bu kurbanların etlerini yakmak üzere gökten ateş falan gelmemiştir. Buna göre geçmiş<br/>tüm millet ve dinlerde nasıl ilahi sünnet oluyor? denilirse cevaben deriz ki: Şayet<br/>
