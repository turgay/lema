<a name=8631></a>Konuşma dışındaki sesler ney sesi gibi olanlardır. Konuşma ise “müfred” ve<br/>“mürekkeb” olmak üzere iki kısımdır.<br/>
Mânâ şudur: Seslerinizi Rasûlullah’ın sesinin ulaştığı seviyenin üzerine çıkarmayın.<br/><i>Müfredât’</i>ta der ki: Nehyin husûsî olarak sesle alâkalı olması, sesin nutk ve kelâmdan<br/>
daha umûmî olması dolayısıyladır. Ya da özellikle söylenmiş olabilir; zira yasaklanan<br/>şey sesin yükseltilmesidir; kelâm ve sözün yükseltilmesi değil.<br/>
<b>Abdullah bin Zübeyr</b> (r.a.)’ten rivâyet olunduğuna göre Benî Temîm’den Akra’ b.<br/>
Hâbis Nebî (s.a.)’in huzûruna gelmişti. Ebû Bekir (r.a.): ‘Ya Rasûlullah onu kavmine<br/>reîs yap’, dedi. Ömer (r.a.) de: ‘Ya Rasûlallah onu yapma; Ka’ka’ b. Ma’bed’i yap’,<br/>dedi. Rasûlullah (s.a.)’in huzûrunda konuştular; tâ ki sesleri yükseldi. Ebû Bekir (r.a.)<br/>Ömer (r.a.)’e: ‘Sırf bana muhâlefet için söyledin’, dedi. O da: ‘Sana muhalefet olsun<br/>diye söylemedim’, dedi. Bu hâdise üzerine bu âyet nâzil oldu. Bu hadiseden sonra Ömer<br/>(r.a.), Rasûlullah (s.a.)’in huzurunda sessiz konuşur ve Rasûlullah (s.a.) onun ne<br/>söylediğini sormadan sesini yükseltmezdi. Ebû Bekir (r.a.) der ki: Rasûlullah (s.a.) ile<br/>asla yüksek sesle konuşmamaya ve sırdaşların birbiriyle gizli konuştukları gibi sessiz<br/>konuşmaya yemin ettim.<a href="RuhulBeyans.html#8641">[161]</a><br/>
<i>“Birbirinize bağırdığınız gibi Peygamber’e” </i>bir şey söylerken ve o da size bir şey<br/>
söylediğinde<i> “yüksek sesle bağırmayın!”</i><br/>
Bir şey görme duyusu tarafından yüksek seviyede algılandığında “Onu çok açık bir<br/>
şekilde gördüm” denir. Aynı şey “<i><b>Sizden sözü gizleyen de onu açıkça söyleyen de<br/>birdir</b></i>” (Ra’d 13/10) âyet-i kerîmesinde olduğu gibi işitme duyusu için de geçerlidir.<br/>
Birbirinize bağırdığınız gibi yapmayın. Bilakis sesinizi onun sesinden daha kısık<br/>
yapın. Heybetli ve saygı duyulan bir kimseye hitap edilirken âdet olduğu üzere siz de<br/>ona hitâb ederken fısıltıya yakın yumuşak bir sesle konuşun ve nübüvvet celâletini<br/>muhâfaza edin.<br/>
Sahâbe-i kirâm mutlak olarak yüksek sesle konuşmaktan men olunmamışlardır. Yoksa<br/>
fısıltı ve çok kısık bir ses dışında konuşmaları mümkün olmazdı. Onlar, aralarında<br/>mûtâd hâle gelmiş olan yüksek sesten men olunmuşlardır.<br/>
İkinci nehiy <i>“Peygamber’e yüksek sesle bağırmayın!”</i> ifadesi, Hz. Peygamber (s.a.)<br/>
ile sahâbenin karşılıklı konuşmalarıyla kayıtlıdır. Birinci nehyin; <i>“Seslerinizi<br/>Peygamber’in sesinin üstüne yükseltmeyin”</i> ifadesinin delâlet ettiği anlam, sesi Hz.<br/>Peygamber (s.a.)’in sesinin üzerine çıkarmanın haram oluşudur. İkincisinin delâlet ettiği<br/>anlam ise Hz. Peygamber (s.a.) ile kendi aralarındaki konuşma gibi yüksek sesle<br/>konuşmanın haram oluşu ve seslerinin onun (s.a.) sesinden daha alçak tutulması<br/>gerektiğidir. Dolayısıyla âyette tekrar yoktur.<br/>
İki nehiy arasındaki fark <i>Keşşâf</i>’a göre şöyledir: Birincisinin mânâsı: “Rasûlullah<br/>
(s.a.) ile karşılıklı konuştuğunuzda sesinizi onun sesinin ulaştığı yüksekliğe<br/>çıkarmamanız ve onun sesi sizinkinden yüksek olacak şekilde sesinizi kısmanızdır.”<br/>İkincisinin mânâsı ise “Rasûlullah (s.a.) susup siz konuştuğunuzda sesinizin yüksekliği<br/>kendi aranızdaki konuşmaların tonuna çıkmasın; bilakis yüksek sesin zıddı olan fısıltıya<br/>
