<a name=1243></a><b>olsun kadın olsun -ki hep birbirinizdensiniz- içinizden, çalışan hiçbir kimsenin<br/>yaptığını boşa çıkarmayacağım. Onlar ki, hicret ettiler, yurtlarından çıkarıldılar,<br/>benim yolumda eziyete uğradılar, çarpıştılar ve öldürüldüler; andolsun, ben de<br/>onların kötülüklerini örteceğim ve onları altlarından ırmaklar akan cennetlere<br/>koyacağım. Bu mükâfat, Allah tarafındandır. Sevabın en güzeli Allah’ın katındadır.</b><br/>
<i>“Rableri onlara”</i> yani taleplerine <i>“karşılık verdi.”</i> Âyet-i kerîmede, “karşılık verdi”<br/>
anlamında ( <img src="RuhulBeyan-1243_1.jpg"/> ) fiili kullanılmıştır. Bu, istenileni verdi, mânasına gelir. <i>“Ben,</i><br/>
<i>sizden kadın, erkek hiçbir çalışanın”</i> ibâresindeki “kadın-erkek” lafızları, “çalışan”ı<br/>açıklamakta ve “çalışan” lafzındaki umûmîlik mânasını kuvvetlendirmektedir. Bu ifade,<br/>aynı zamanda kadın ile erkek arasında sevap kazanma ve duâlarına icâbet olunma,<br/>isteklerine cevap verilme konusunda hiç bir fark olmadığına delâlet etmektedir. Ancak<br/>bu, erkeğin de kadının da, tevbe ettikten sonra ibâdât-ü tâata sımsıkı sarıldıkları zaman<br/>sözkonusudur. Dînî konulardaki üstünlük amel ile ölçülür. Amel sahiplerinin diğer<br/>özellikleriyle değil. Çünkü çalışanların bir kısmının erkek, bir kısmının dişi olması,<br/>yahut asil veya basit bir nesepten geliyor olmasının dîni konularda hiçbir tesiri yoktur.<br/>
<i>“Yaptığını zâyî etmeyeceğim.”</i> Bu iş; yani amel, akıl sahibi mü’minler ile ilgili<br/>
olarak anlatılan; bunların bütün hal ve tavırlarında Allah’ı anmaya devam etmeleri;<br/>ibret almak ve delil bulmak maksadıyla Allah’ın yaratıkları üzerinde düşünmeleri;<br/>Allah’ın rablığını kabul edip O’nu, abesle iştigal etmekten, boş yere yaratmaktan tenzîh<br/>ederek senâ etmeleri ve duâ ile iştigal etmelerinden ibârettir. Bütün bu amelleri,<br/>Allah’ın karşılık vermesinin sebebi olarak göstermek, duânın müstecâb olmasının,<br/>bütün bu şart ve durumlara bağlı olduğuna delâlet etmektedir. İşte bütün bu şartların<br/>oluşması, son derece değerli olduğu için, duâsı kabul edilen birinin de değerli<br/>olduğunda şüphe yoktur.<br/>
<i>“Hep birbirinizdensiniz.”</i> Çünkü erkek dişidendir, dişi de erkekten.<br/><b>İmam Fahreddin Râzî </b>der ki: “Bu ifadenin tefsîrinde birtakım görüşler<br/>
bulunmaktadır. Bunların en güzeli; tâatınız karşılığında sevap kazanma ve mâsiyetiniz<br/>karşılığında cezâya çarptırılma konularında birbirinize benzemektesiniz” şeklindeki<br/>mânadır. Bu durumda âyetteki ( <img src="RuhulBeyan-1243_2.jpg"/> ) benzetme edâtı olan ( <img src="RuhulBeyan-1243_3.jpg"/> ) mânasında anlaşılır.<br/>
<b>Kaffâl </b>şöyle diyor: Bu ifade, Arapların: “Fiilen bendendir.” sözleriyle aynı kullanım<br/>
özelliğini taşır. Ki bu söz: “Falanca, benim ahlâk ve yaşantım üzeredir.” demektir. Bu<br/>ifade, bir cümle-i itirâziyye (yani açıklayıcı parantez cümlesi) olup bununla, çalışanlara<br/>vâdedilen şeylerde kadınların erkeklere ortak olduğu beyân edilmektedir.<br/>
<b>Ümmü Seleme </b>(r. anhâ) Hz. Peygamber (s.a.)’e: “Yâ Rasûlallah duyuyorum ki Allah<br/>
Teâlâ, hicretle ilgili olarak erkekleri zikrediyor, fakat kadınları zikretmiyor.” dedim. Bu<br/>sözüm üzerine <i>“Ben... işini zâyî etmeyeceğim”</i> âyet-i celîlesi nâzil oldu. “Nasıl sizler<br/>birbirinizden iseniz, amellere karşılık verilmesi konusunda da birine sevap verirken<br/>birini bundan mahrûm etmem.” demektir.<br/>
<i>“Hicret edenler”</i> ifadesi ile, onlardan çalışanların amellerinin ve bu amellere<br/>
karşılık olarak medih ve tâzim maksadıyla kendileri için hazırlanan şeylerin tafsîlâtına<br/>
