<a name=8768></a><img src="RuhulBeyan-8768_1.jpg"/><br/>
<img src="RuhulBeyan-8768_2.jpg"/><br/>
yapmadan yaratmaya da kâdirdi.<br/>
<i>et-Te’vîlâtü’n-Necmiyye</i>’de şöyle geçer: Biz ruhların semâlarını, hayallerin arzını ve<br/>
bu ikisi arasındaki nefisler, kalpler, sırlar ve sırların sırrını altı günde yarattık. Altı<br/>günün mânâsı, altı mahlûkât türüdür. Bunlar da zikretmiş olduğumuz ruhlar, hayaller,<br/>nefisler, kalpler, sırlar ve sırların sırrıdır. Ne kadar yaratılmış varsa bunların<br/>kapsamındadır. Bunu iyi anla!<br/>
<i>“Bize hiçbir yorgunluk çökmedi.”</i><b> </b>Yani hiçbir kuvvet ve de kudretin var edemeyeceği<br/>
bu varlıkları yaratmış olmamıza rağmen bir yorgunluk olmadı. Bize onların<br/>yaratılışından bir zorluk ulaşmadı.<br/>
<b>Râğıb</b> şöyle demiştir: Âyette geçen “lüğûb” kelimesi, yorgunluk ve hastalık demektir.<br/>
Nitekim Arapçada “Bize koşarak, yorgun (lâğî), korkmuş ve bitkin bir vaziyette geldi”<br/>şeklinde bir kullanım vardır.<br/>
<i>Kâmûs</i>’ta da şöyle geçer: Lüğûb, tamamen âciz bırakmak demektir.<br/><i>Tâcü’l-mesâdır</i>’da, âciz olmak, zayıf olmak, yorulmak anlamları belirtilir. Zira bu iş<br/>
bir zaafiyet doğursaydı fesadın da doğması gerekirdi. Bu da bizim istemediğimiz<br/>birşeyin ortaya çıkmasına sebep olur, bundaki tasarrufumuz, diğerlerindeki<br/>tasarrufumuzdan farklı olurdu. Siz de görüyorsunuz ki emrin yerine getirilmesi ve<br/>tasarrufun tamama ermesi bakımından bütün hepsi aynıdır, eşittir.<br/>
<i>et-Te’vîlâtü’n-Necmiyye</i>’de şöyle geçer: Bize bir yorgunluk dokunmadı. Çünkü onlar,<br/>
“Kün” emrinin işâretiyle yaratılmıştır. <i><b>“Emrimiz ancak bir tek emirdir. Göz kırpması<br/>gibidir” </b></i>(el-Kamer, 54/50) âyetinde de buyurulduğu üzere. Allah’a nasıl yorgunluk<br/>dokunabilir ki? O Samed’dir, O’nun zâtında hiçbir değişiklik olmaz. Bu âyet, Yahudi<br/>cahillerinin “Allah âlemi yaratmaya Pazar günü başladı ve Cuma günü bitirdi,<br/>Cumartesi günü istirâhat etti ve arşa uzandı” şeklindeki boş iddialarına da bir<br/>reddiyedir. Allah Sübhânehû, onların dediklerinden çok daha üstündür. Âlimler, bu<br/>ümmete teşbih yoluyla bildirilenlerin Yahudilere de bildirildiğini ve içlerinden bunu<br/>anlayan kimselerin de çıktığını söylerler.<br/>
Fakir (<b>Bursevi</b>) şöyle der: Bu âyet ile <i><b>“Gökleri ve yeri yaratan ve onları</b></i><br/>
<i><b>yaratmaktan yorulmayan Allah’ın, ölüleri diriltmeye gücünün yeteceğini<br/>görmediler mi?”</b></i> (el-Ahkâf, 46/33) âyeti benzerlik arz ederler. Âyetin devamındaki<br/><b>“Onların dediklerine karşı sabret”</b> kısmı da buna delâlet eder. Allah, müşriklerin<br/>diriltme husûsundaki inkâr ve imkânsız/uzak bulmaya dayalı batıl inançlarına karşı<br/>sabretmeyi emretmektedir. Zira bu yaratışları yorulmadan ve duraksamadan yapan<br/>Allah, onları diriltmeye de kendilerinden intikam almaya da kadirdir. Sabredilmesi<br/>istenen husûsun Yahudilerin küfür, teşbih ve diğer yanlışlıkları olması da muhtemeldir.<br/>
