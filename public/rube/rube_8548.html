<a name=8549></a><img src="RuhulBeyan-8549_1.jpg"/><br/>
<img src="RuhulBeyan-8549_2.jpg"/><br/>
<img src="RuhulBeyan-8549_3.jpg"/><br/>
<img src="RuhulBeyan-8549_4.jpg"/><br/>
kaçırmasınlar diye O (s.a.)’nu uyarıcı olarak nitelemiştir. Nitekim daha önceki<br/>ümmetler bu hususta çok şey kaçırmışlardı.<br/>
<b>Kemâl Hucendî </b>şöyle demiştir: “İnsan iki âlemden de yüzünü Allah’a<br/>
döndürmedikçe, bütün âlemlerin güzîdesi Hz. Muhammed Mustafa (s.a.) gibi olamaz.”<br/>
Cenab-ı Hakk’tan, ona (s.a.) yönelme ve onun yanında bulunma nimetlerinden bizleri<br/>
bol bol nasibdâr etmesini niyaz ederiz.<br/>
<i> </i><br/>
<b>10. Muhakkak ki sana biat edenler ancak Allah’a biat etmektedirler. Allah’ın eli</b><br/>
<b>onların ellerinin üzerindedir. Kim ahdini bozarsa, ancak kendi aleyhine bozmuş olur.<br/>Kim de Allah ile olan ahdine vefa gösterirse Allah ona büyük bir mükâfat<br/>verecektir.</b><br/>
“O ağacın altında Kureyş’le savaşacaklarına dâir sana söz verenler var ya, doğrusu<br/>
onlar Hudeybiye’de seninle bey‘at ediyorlar,” demektir. Bu âyet-i kerîmede söz verme<br/>hâdisesi, bir mal karşılığında bir mal satın alma mânâsına gelen <i>“mubâyaa”<br/></i>kelimesiyle ifâde edilmiştir. Çünkü gerçekten de burada bir mübâdele, bir şeyi bir şeyle<br/>değişme anlamı vardır. Şöyle ki: Mü’minler, Peygamber (s.a.)’e itâat edeceklerine ve<br/>müşriklerle savaşma esnâsında sebât edeceklerine söz veriyorlar, Peygamber (s.a.) de<br/>onlara sevap ve Allah’ın rızasını vaad ediyordu.<br/>
Akabe bey’atı yapıldığı bir sırada Ensâr’dan birisi: “Ya Rasûlallah konuş, kendin ve<br/>
Rabbin için ne istiyorsan iste!” dedi.<br/>
Peygamberimiz (s.a.) de: <i>“Rabbim için, O’na kulluk etmenizi ve O’na ortak</i><br/>
<i>koşmamanızı şart koşuyorum. Kendim için de, kendinizi, çocuklarınızı ve<br/>hanımlarınızı koruduğunuz bütün şeylere karşı beni de korumanızı şart koşuyorum.”<br/></i>buyurdu.<br/>
<b>Abdullah bin Ravâha</b> (r.a.):<br/>“– Bunları yaptığımız takdirde bize ne var yâ Rasûlullah!” dedi. Efendimiz (s.a.) de:<br/><i>“– Sizin için Cennet var”</i> buyurdu. Bunun üzerine hep beraber:<br/>“– Kazançlı bir alış-veriş, bunu bozmuyoruz, bozmak da istemiyoruz.” dediler.<br/><i>“Sana bey’at eden kişi, sanki Allah’a bey’at etmiş gibidir.”<br/></i>Onlar cennet karşılığında canlarını Allah’a sattılar. Nitekim Allah Teâlâ bir başka<br/>
âyet-i kerîme’de: <i><b>“Cenneti onlara verme karşılığında Allah (c.c.) onların canlarını<br/>ve mallarını satın aldı.”</b></i> (Tevbe, 9/111) buyurmuştur. Gerçekten de böyledir. Çünkü<br/>
