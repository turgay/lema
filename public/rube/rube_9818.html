<a name=9819></a>Bu âyet-i kerîme, müşrik ve muvahhid olan kimselerin durumlarını açığa çıkarmak<br/>
üzere getirilmiş darb-ı mesel şeklindedir. Âyette yer alan “fâ” harfi, kâfirlerin kötü<br/>hâllerinden ortaya çıkan sonucu ifâde etmektedir. Hemzenin fâ’dan önce getirilmesi,<br/>hemzedeki -dilbilgisi kurallarına göre- başta gelme hakkından dolayıdır. Oysa mânâ göz<br/>önüne alındığında fâ harfi hemzeden önceliklidir. Hattâ hemzenin yerine “hel” soru edâtı<br/>getirilmiş olsaydı “hel men yemşî” denecekti. “Mükibben” kelimesine gelince,<br/>Arapçada “mükibb” yüzüstü yere kapanan, düşen kimse hakkında kullanılır. Bunun kök<br/>anlamı, “yere yüzüstü düşmek” demektir.<br/>
<i>Kamus</i> müellifinin ifâdesine göre “ekebbe” fiili lâzım ve müteaddîdir. Buna göre<br/>
âyet-i kerîmenin mânâsı; “Her an ayağı sürçen, yürüdüğü yol engebelli olduğundan ya<br/>da kendi kuvveti yerinde olmadığından attığı her adımda yüzüstü yere düşen kimse mi<br/>daha doğru ve kasdetmiş olduğu hedefe yürümektedir, yoksa doğru yolda dimdik<br/>yürüyen mi?”<br/>
<i>Münâsebat</i> isimli eserde denir ki: Allah Teâlâ bu âyet-i kerîmede yüzüstü kapanarak<br/>
yürüyen kimse için “yol”dan sözetmiyor. Çünkü böyle bir kişi yola lâyık değildir.<br/>Yüzüstü kapanarak yürüyen kimse belki de bir ovaya rastlayabilir ancak bu rastlaması<br/>bir basîrete dayalı olarak değil tam tersine tesadüfendir. “Sırat-ı müstakîm” her tarafı<br/>düz, içinde hiçbir eğrilik ve inhirafın olmadığı yol demektir. Bâzı âlimlere göre âyetin<br/>metninde geçen “mükibb” kelimesi a’mâ yâni gözü kör mânâsına kinâye olarak<br/>kullanılmıştır. Çünkü gözü görmeyen kimse yolu tutamaz, tutmuş olduğu yolda da düşüp<br/>kalkar. Dolayısıyla böyle bir kimsenin, dimdik yürüyen ve gözü gören kimsenin aksine,<br/>yüzünün üstüne yürüdüğü yolda düşmesi mukadderdir.<br/>
<i>Yakînî bilgi ve gören gözlerle din yolunda yürüyenle<br/>İki gözü kör, kimsenin elinden tutmadığı<br/>Zan ve tahminle telâş içinde yürüyen arasında<br/>Fark olur elbet…</i><br/>
<b>Katâde</b>’ye göre burada yer alan “mükibb”, Allah’ın dünyada mâsiyetler üzerinde<br/>
yüzüstü süründürdüğü, âhirette de cehenneme atılmak üzere yüzüstü haşrettiği kâfirdir.<br/>Mümine gelince o, dünyada iken Allah’ın emri üzere istikamet sâhibi olan, âhirette de<br/>Allah’ın cennete koymak üzere iki ayağı üzere haşrettiği kişidir. Peygamber Efendimiz<br/>(s.a.)’e sorulur: “Kâfirler yüzüstü kapanarak nasıl yürürler?” Peygamberimiz (s.a.)<br/>şöyle cevap verir: <i>“Onları iki ayakları üzere yürüten yüzüstü kapanarak yürütmeyede<br/>kadirdir.” </i>Burada Allah’ın kıyâmet günü insana, bugün gizlemiş olduğu hayrı ya da<br/>şerri göstereceğine işâret olunmaktadır.<br/>
<i>Varlığında hangi huy gâlip gelmişse<br/>O sûrette haşredilmen kaçınılmaz olur.</i><br/>
