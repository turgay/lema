<a name=596></a><img src="flower_sep.jpg"/><br/>
<img src="flower_sep.jpg"/><br/>
Bakara, 2/117) âyeti tefsir edilirken bu açıklama zikredilmiştir.<br/>
Rasûlullah (s.a.), Ramazan’ın gelmesiyle ashâbını müjdeler ve: <i>“Size, mübârek</i><br/>
<i>Ramazan geldi. Allah Teâlâ o ayda oruç tutmayı farz kıldı. Bu ayda semanın kapıları<br/>açılır, cehennemin kapıları kapanır ve şeytanlar bağlanır. Ramazan ayı içerisinde bin<br/>aydan daha hayırlı olan bir gece vardır. O gecenin hayrından mahrûm olan,<br/>gerçekten mahrûm olmuştur<a href="RuhulBeyans.html#608">”</i>[93]</a> buyururdu. Âlimlerden biri şöyle demiştir: Bu hadis-i<br/>şerif, Ramazan ayının gelmesiyle, insanların birbirini kutlamaları gerektiğine bir<br/>gerekçedir. <b>Sehâvî </b>de <i>el-Makâsıdü’l-Hasene </i>isimli eserinde: “Aylar ve bayramlar<br/>sebebiyle kutlamalar yapılması, insanlar arasında âdet hâline gelmiş şeylerdir.” der.<br/>
<b>İbn Abbas </b>(r.a.), Peygamber Efendimiz (s.a.)’in şöyle dediğini rivâyet etmiştir: <i>“Kim,</i><br/>
<i>Cuma namazından çıkmış bir kardeşiyle karşılaşırsa “Takabbelallah minnâ ve<br/>minke”</i> ( Allah bizim ve sizin cumanızı kabûl etsin) desin”.<a href="RuhulBeyans.html#608">[94] </a>Komşu hakları<br/>husûsunda Peygamber Efendimiz’den şu hadis-i şerif rivâyet edilmiştir: <i>“Ona bir hayır<br/>isâbet ederse onu kutlar, başına bir belâ ve musîbet gelirse onu tâziye eder ve hasta<br/>olunca da ziyaretine gider.<a href="RuhulBeyans.html#608">”</i>[95]</a><br/>
<b>Orucun Âdâbı<br/></b>Âzâlarımızı yasak olan şeylerden koruma ve gönlümüzdeki havâtırı defetme, orucun<br/>
âdâbındandır. Allah’a yaklaşmak, ancak Allah’ın haram kıldıklarını terketmekle<br/>mümkündür.<br/>
<b>Ebû Süleymân Dârânî </b>(k.s.) şöyle demiştir: “Gündüz oruç tutup akşamleyin helâl bir<br/>
lokma ile iftar etmek, bana gece-gündüz namaz kılmaktan daha sevimlidir. Karnında bir<br/>lokma haram bulunan kulun kalbine, tevhid güneşinin doğması haramdır. Özellikle<br/>Ramazan orucunda buna dikkat etmeli ve oruçlu kimse haram yemekten şiddetle<br/>sakınmalıdır. Çünkü haram, insanın dînini yok eden helâk edici bir zehirdir.”<br/>
Sünnet olan, iftarı vakit girer girmez yapmak, sahûru da geciktirmektir. Çünkü gece<br/>
oruç tutmak bid’attır. İftarı geciktiren kimse geceleyin oruçlu bulunarak bid’at olan bir<br/>şey yapmış olur. <i>Şerh-u üyûni’l-mezâhib </i>isimli kitapta böyle yazılıdır.<br/>
Bizim üç bayramımız vardır. <i>Birincisi</i> Ramazan bayramıdır. Bu tabîatın, nefsin<br/>
bayramıdır. <i>İkincisi</i>, kâmil îmânla göçmek şartıyla ölüm bayramıdır. Bu, büyük bir<br/>bayramdır. <i>Üçüncü</i> ve en büyük bayram ise âhırette Allah’ın tecellisine mazhar<br/>olunduğu zamanki bayramdır.<br/>
<b>Tirmizi</b>, <b>Zeyd b. Hâlid’den</b> şöyle bir hadis rivâyet etmiştir: <i>“Bir oruçluya iftar</i><br/>
<i>ettirene, oruçlunun ecri kadar ecir verilir ve oruçlunun ecrinden de hiçbir şey<br/>eksilmez.”</i><a href="RuhulBeyans.html#608">[96] </a><b>İmam Hâfız Hammâd b. Seleme</b>, Ramazan ayında her gece elli insana<br/>iftar ettirirdi. Son gece de bunlara birer elbise giydirirdi. Kendisinin abdâllardan<br/>olduğu söylenirdi.<br/>
