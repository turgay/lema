<a name=10026></a>tercüme edilen fiilin aslı “ğışâ”dır ve “örtü” demektir. Aslında bir şeyi yukardan sarıp<br/>kaplamak mânâsına gelir. İçinde örtmek mânâsı olduğu için bu mânâya kullanılmıştır.<br/>Âyette geçtiği şekliyle “istağşev”, örtmeyi istemek demektir fakat burada “talep” mânâsı<br/>kasdedilmiş değildir. Sâdece bürünmek ve örtmek mânâsı kasdedilmiştir. Talep sîğası<br/>olan sîn ile gelmesi mubâlağa içindir.<br/>
<i>“Siyâb”</i> kelimesi, “sevb”in çoğuludur. Elbiseye sevb, denilmesi “dönme” anlamından<br/>
gelmektedir. Çünkü iplik kendisi için takdir edilen ve tasarlanan kumaş deseni hangisi<br/>ise o desen ve şekle dönmektedir. Bu durumda mânâ şöyledir; Onlar elbiselerine o<br/>derece sıkı bir biçimde büründüler ki sanki elbiselerinden gözleri ve diğer âzâlarıyla<br/>birlikte bedenlerinin bütün cüzlerini örtmesini istediler ki Nûh (a.s.)’ı görmesinler.<br/>Çünkü onu görmekten hoşlanmıyorlardı. Bâtıl yolda olan hak yolda olanı görmekten<br/>hoşlanmaz, zira ikisi arasında tam bir zıtlık mevcuddur. Mütevâzı, mü’min ve ehl-i<br/>sünnet kişiler karşısındaki kibirli, kâfir ve bid’atçi kimseleri de buna kıyâs et!<br/>
Veya onlar, Nûh (a.s.) kendilerini tanıyıp da dâvet etmesin diye elbiselerine<br/>
büründüler.<br/>
Fakîr (<b>Bursevî</b>) derim ki bu ikinci mânâ isâbetli değildir. Çünkü Nûh (a.s.)’ın yaptığı<br/>
dâvet -daha önce işâret ettiğimiz üzere- yeryüzünde bulunan erkek dişi herkese şâmil<br/>idi. Şu hâlde dâvet etmek için tanıma şartı yoktur. Kâfirin mümine benzeyeceği<br/>yolundaki düşünce ise reddedilir. Çünkü mümin olanlar azın azı idiler ve onlar her hâl<br/>ü kârda bilinen kişilerdi. Diğer taraftan, elbiseye bürünmek, kişiyi daha fazla dâvete<br/>muhatap kılardı. Zira bu hareketiyle firâr ehlinden olduğu hemen anlaşılırdı. Çünkü o<br/>zamanlar örtünmek yoktu.<br/>
Bâzıları derler ki: Buradaki “bürünme” mecâzî anlamda onların çağrıyı dinlemeye ve<br/>
o çağrıyı bütün benlikleriyle kabule meyil etmemeleri demektir. Çünkü böyle olan bir<br/>kimse başkasının söyleyecek olduğu sözü dinlemez.<br/>
<i>“Ayak dirediler.”</i> Yâni onlar inkâr ve mâsiyetler üzerine kapanıp bunda ısrar ettiler.<br/><i>Kûtü’l-kulûb</i> isimli eserde şöyle denir:<i> “Israr”</i>, insanın kalbi ile ne zaman günah<br/>
işlemeye kadir olursa onu yapmaya karar vermesi demektir. Ya da işlemiş olduğu<br/>günahtan pişmanlık duymaması ve tevbeye yanaşmaması demektir. En büyük ısrar günah<br/>kazanma uğruna gösterilen çaba ve gayrettir.<br/>
<i>Tâcu’l-masâdır</i>’da şöyle geçer: Isrâr, bir şey üzerinde durarak kulağını ona<br/>
vermektir.<br/>
Bir merkebin kulaklarını kısıp yakalamak ve ısırmak için vahşi eşek sürüsüne<br/>
saldırmasına da ısrâr denir. İşte bu hâl için kullanılan fiil, istiâre yoluyla kâfirlerin<br/>inkâr ve mâsiyete yönelme ve dalmalarını anlatmak için kullanılmıştır. Kâfirlerin küfre<br/>ve mâsiyete yönelmeleri merkebin, vahşî merkep sürüsüne -onları yakalamak ve ısırmak<br/>üzere- saldırmasına benzetilmiştir. Günah işleme olayının hiçbir çirkinliği olmasa,<br/>sâdece eşeğe benzetilme durumu bile insanı günah işlemekten alıkoymaya yeterli bir<br/>caydırıcı unsurdur. Bir de bu durum eşeğin, çiftleşmek için bir sürüye saldırıp onları<br/>ısırması ve kovalaması gibi en çirkin hâline benzetilirse acaba nasıl olur!<br/>
