<a name=6065></a><img src="RuhulBeyan-6065_1.jpg"/><br/>
döndüremedin.” demekti. Nihâyet günün birinde İblis mihraptan kendini ona gösterdi.<br/>Adam onu tanıdı ve: “Ey İblis, şimdi ne için geldin?” diye sordu. İblis şu cevabı verdi:<br/>“İki yüz yıldır seni yoldan çıkarmaya ve murâdıma ermeye uğraşıyorum. Ancak<br/>beceremedim ve murâdıma eremedim. Şimdi sen beni görmek istedin. Beni görmek<br/>senin ne işine yarayacak ki iki yüz yıl ömrün daha var.” Bunları söyledi ve kayboldu.<br/>Zâhid vesveselendi, “Ömrümün iki yüz yılı daha var; bense kendimi bu şekilde zindana<br/>atmışım. Lezzetlerden ve şehevî isteklerden geri kalmışım. Geri kalan iki yüz yıl daha<br/>bu şekilde çok güç olacak. En iyisi yüz yıl ben dünyadan zevk alayım, lezzet ve<br/>şehvetlerinden faydalanayım, sonra tövbe eder kalan yüz yıl boyunca ibâdetle meşgul<br/>olayım. Zira Allah gafûr ve rahîmdir. O gün mânâstırdan çıktı, meyhaneye doğru gitti.<br/>Şarapla, batıl lezzetlerle meşgul oldu, kötü kadınlarla düşüp kalktı. Gece olduğunda<br/>ömrü sona ermişti. Ölüm meleği geldi ve o fısk ve fücur başında iken canını aldı. İki<br/>yüz yıllık ibâdet ve tâati boşa gitmiş, ezelî hüküm ona erişmişti. Şakâvet onun eteğine<br/>yapışmıştı. Allah muhâfaza buyursun. Şakâvetin gelip yakalamasından, kötü kazâ ve<br/>takdirden Allah’a sığınırız.<br/>
<b>Hâfız</b> der ki:<br/>
<i>Ameline güvenme, çünkü ezel günü<br/>Kader kaleminin adına neler yazdığını nereden bileceksin?<br/>*<br/>Ey zâhid, Allah’ın gayretinden/mekrinden sakın emin olma<br/>Çünkü ibâdet yurduyla kilise arasındaki yol uzak değildir<br/>*<br/>Ayıklık ve sarhoşluk, hepsi son nefeste belli olur<br/>Kimse öbür dünyaya ne halde gideceğini bilmez</i><br/>
<b>Şeyh Sa’dî</b> de şöyle der:<br/>
<i>Senin hâlin ve hareketin iyi olsun kötü olsun<br/>Allah’ın takdir eliyle nakşedilmiştir<br/>Çalışıp çabalamakla söğüt dalından gül bitmez<br/>Zenci de hamama gitmekle ağarmaz</i><br/>
Allah’ım bizi saîdlerden/hoşbahtlardan kıl.<br/>
Bk. Tirmizî, Kader, 8; Müsned, II, 167.<br/>
