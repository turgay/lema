<a name=9402></a><img src="RuhulBeyan-9402_1.jpg"/><br/>
<img src="RuhulBeyan-9402_2.jpg"/><br/>
<img src="RuhulBeyan-9402_3.jpg"/><br/>
<b>Enes</b> (r.a.)’den rivâyet edildiğine göre; ensardan birine fakir olduğu için kesilmiş bir<br/>
koyun başı hediye edilmiş, o da kendisinden daha ihtiyaçlı olduğu düşüncesiyle bir<br/>komşusuna göndermişti. O da yine bunu bir başka komşusuna hediye olarak göndermişti.<br/>Böylece komşularını kendilerine tercih ederek göndermeleri devam etti. Sonunda o<br/>koyun başı yedinci ev olarak ilk hediye edilen yoksul ensarîye dönmüştü.<br/>
<b>Hüzeyfe el-Adevî</b> şunları nakletmiştir: Yermük savaşında amcamın oğlunu aramaya<br/>
gitmiştim. Yanımda bulunan bir miktar suyu hayatta bulduğum takdirde kendisine<br/>içiririm, diyordum kendi kendime. Bir an âniden kendimi onun yanında buldum. “Sana<br/>su içireyim” dedim. Ağır yaralı olduğu için ancak “evet” diye işâret edebildi. Tam<br/>içirecektim ki, bir başka yaralı “Ah! Su!” diye inledi. Bu iniltiyi duyan amcamın oğlu<br/>suyu ona götürmemi işâret etti. Onun yanına vardığımda Hişam b. el-As idi. Kendisine,<br/>“su vereyim mi?” diye sordum. “Evet” diye işâret edebildi. O esnada bir başkasının<br/>“Ah! Su!” diye inlediğini işittim. Hişam da o inleyen yaralıya suyu götürmemi işâret<br/>etti. Bu üçüncü yaralıya gittim ama, onun ruhunu teslim etmiş olduğunu gördüm. Ben<br/>hemen Hişam’a döndüm, o da ruhunu teslim etmişti. Amcamın oğluna hemen döndüm<br/>ama onu da ruhunu teslim etmiş olarak buldum. İşte bu durum îsârdır; başkasının<br/>hayatını kendi canına tercih etmesidir. Bu hareket, kendi malına başkasının malını tercih<br/>etmekten daha üstün olan bir îsâr, bir tercihtir.<br/>
<i>Malımızı ve canımızı sevgiliye fedâ etmedik yazık,<br/>Aşk yolunda bu kadar gösteremedik fedâkârlık.</i><br/>
<i>Tekmile</i> adlı eserde şöyle denilmiştir: Sahih olan şudur ki, bu âyet-i kerime <b>Ebû</b><br/>
<b>Talha</b> (r.a.) hakkında nâzil olmuştur. O zaman Peygamberimiz (a.s.)’a bir misafir<br/>gelmişti. Ama misafire ikram edecek bir şeyi bulunmadığından, “Bu misafire ikram<br/>edecek bir kimse yok mu? Allah ona merhamet etsin!” buyurdu. Ebû Talha bunun üzerine<br/>kalktı ve misafiri evine götürdü. Hanımına, “Rasûlullah (s.a.)’in misafirine ikram<br/>edecek ne varsa getir, ikram et” dedi. Onun evinde çocukları için hazırlamış olduğu<br/>yiyecekten başka bir şey olmadığı için kadın kız çocuğunu uyuttu, ışığı söndürdü.<br/>Misafir yemeğe başlayınca onlar da yemek yermiş gibi yaptılar, ama misafir doysun<br/>diye yemediler. İşte bunun üzerine bu âyet-i kerime indi.<a href="RuhulBeyans.html#9410">[47]</a><br/>
Selef-i sâlihinin kanâatleri daha gür, bereketleri daha bol idi. Oysa biz kendimizi<br/>
başkalarına tercih ediyoruz. Önümüze bir sofra konduğunda, hepimiz başkasından önce<br/>ve arkadaşımızdan fazla yemek istiyoruz. Bu sebeple yemek ve yiyeceklerin bereketi<br/>yok ve çabucak bitiveriyor.<br/>
