<a name=6451></a>hatırlamak gerekir.<br/>
<b>Râbia</b> <b>Kaysiyye</b> şöyle demiştir: “Ezanı işittiğimde mutlaka kıyâmet gününün<br/>
münâdîsini hatırlarım. Karları gördüğümde amel defterlerinin havada uçuşmasını<br/>hatırlarım. Çekirgeleri gördüğümde mutlaka haşri hatırlarım.”<br/>
Kırmızı reyhanı görünce Allâh’a müştak olanların yüzlerinin kırmızılığını, beyazını<br/>
görünce mü’minlerin yüzlerinin aklığını, sarısını görünce âsîlerin yüzlerinin sarılığını,<br/>boz reyhanı görünce kabirde yedi gün kaldıktan sonra gençlerin ve güzel kadınların<br/>yüzlerinin toza toprağa bulanmış hâlini hatırlamak gerekir.<br/>
<i>Keşfü’l-esrâr</i>’da der ki: “Sarı gül, âlemlere şifa veren bir tabiptir ama kendisi<br/>
hastadır. Kırmızı gül, sanki O’nu müşahede ettiğinden mesttir; herkes aklı başında,<br/>kendisi sarhoş. Beyaz gül, sanki zamanın elinden sitem/zulüm görmüş, gençliği<br/>kaybetmiş ve ömrü sona ermiştir. İtidal vaktinde senede gaybdan iki güneş doğar. Birisi<br/>feleğe mensup cemal güneşi, diğeri Melik’e mensup celâl güneşi. Cemal güneşi gül<br/>üzerine doğar, gül açılır. Celâl güneşi gönül üzerine doğar, gönül aydınlanır. Gül açınca<br/>bülbül ona âşık olur. Gönül aydınlanınca, Hakk’ın nazarı onda hazır olur. Gül sonunda<br/>dökülür, onun hicranından bülbül matem tutar. Gönül kalırsa, Hak Teâlâ onu lütuf ve<br/>keremiyle muhâfaza eder ki ebedî zeval bulmaz. “Mü’minin kalbi asla ölmez.”<br/>
<i>Seni gören göz, dert ve kederden muaftır<br/>Seni bulan can, ölümden kurtulmuştur</i><br/>
<b>İbnü’s-Semmâk</b> (k.s.) bahar günlerinde dışarı çıktı. Nurlara baktı ve şöyle haykırdı:<br/>
“Ey ağaçları türlü nurlarla nurlandıran, kalblerimizi de zikrinle ve sana güzelce tâatte<br/>bulunmakla nurlandır.”<br/>
Bazı sâlihler bahar günlerinde Allah Teâlâ’ya duydukları şevkten ağlarlardı. Bazıları<br/>
da ayrılık korkusuyla ağlardı.<br/>
Hikâye edilir ki <b>Şeyh Şiblî</b> (k.s.) bir gün dışarı çıktı. Arkadaşları onu bir ağacın<br/>
altında ağlarken buldu. Ona neden ağladığı sorulunca şöyle dedi: “Bu ağacın yanından<br/>geçiyordum. Onun henüz yeşil olan bir dalı kesilmiş ve yere düşmüştü. Kökünden<br/>koparıldığından haberi yoktu. Kendi kendime: “Ey nefis! Eğer sen Hak’tan<br/>koparılmışsan ve bunu da bilmiyorsan ne yapacaksın?” diye sordum.” Bunun üzerine<br/>arkadaşları da oturup ağladılar.<br/>
Baharın cennet nîmetlerine ve rahatlığına delâlet ettiği söylenir. İnsan baharda üzüntü<br/>
ve hasretini açığa vurur. Fakat bunun sebebini bilemez. Bunun sebebi şudur: Âdem (a.s.)<br/>cennetteyken bütün ruhlar onun sulbündeydi. Ruhlar Âdem (a.s.)’ın çocuklarının<br/>nefislerine dağıldığında, cennetin benzerini, bir çiçeği veya hoş bir kokuyu görüp<br/>koklayınca cennet nîmetlerini hatırlar. Onlardan ayrıldığına üzülür ve cennetten<br/>çıktığına tasalanır.<br/>
“<i>Allah arzı, ölümünün ardından nasıl diriltiyor!</i>” âyeti hakkında “Yâni Allah<br/>
mü’minin nefsini, tâatlerden kuruduktan sonra nasıl diriltiyor!” denilmiştir.<br/>
