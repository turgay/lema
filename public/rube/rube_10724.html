<a name=10725></a><img src="RuhulBeyan-10725_1.jpg"/><br/>
<img src="RuhulBeyan-10725_2.jpg"/><br/>
görüşüne göre ise en çok sekiz rekattır, İmam Şafii’nin mezhebine mensup âlimlerin<br/>ekserisi de bu kanâattedirler. Sekiz rekatın sahih bir görüş olduğunu Şafii âlim <b>İmam<br/>Nevevi</b> <i>et-Tahkik’</i>te ifâde etmiştir. Sahih olarak nakledilen bir habere göre Peygamber<br/>Efendimiz (s.a.) Mekke fethi günü sekiz rekat kuşluk namazı kılmıştır.<a href="RuhulBeyans.html#10731">[125] </a>Peygamber<br/>Efendimiz (s.a.) bu namazı Ümmü Hani’nin evinde kılmıştır. Efendimiz bundan önce de<br/>kuşluk namazı kılardı.<br/>
<b>2. Ve sükûna erdiğinde geceye yemin ederim ki<br/></b>Burada geçen “gece” kelimesinden maksad gece cinsidir. Yani belirli bir gece değil,<br/>
mutlak gece kasdedilmiştir. <b>İbn Haluye</b>’nin ifâdesine göre “ve’l-leyli” daha önce geçen<br/>“ve’d-duha” üzerine matuf’tur ancak bu “leyl” kelimesinin başındaki vav kasem vavı<br/>değildir. Çünkü bu vavın yerine, sümme veya fâ da gelebilirdi. Burada, sözgelimi;<br/>“sümme el-leylu” demek mümkündür ve kural olarak “sümme” kasem olamaz.<br/>
“İza seca” ifâdesini biz yukarda “sükûna erdiğinde” şeklinde tefsir ettik. Gerçekten<br/>
“iza seca” demek geceleyin insanlar sükûna erdiklerinde demektir. Ancak insanların<br/>sükûna ermesi anlamı mecazîdir. Mecâzın yönü; fiilin zamanına isnâd edilmesi<br/>kabilindendir. Çünkü ifâdede insanların değil, gecenin sükûna erdiğinden söz ediliyor.<br/>Dolayısıyla fiil zamana isnâd edilmiş; ancak bununla o zamanda bulunan insanlar<br/>kasdedilmiş oluyor. Bu ifâdeyi; gecenin karanlığı çöktüğünde şeklinde tefsir etmek de<br/>mümkündür. Bu takdirde mânâ; gecenin karanlığı çöktüğünde, yere adamakıllı<br/>yerleştiğinde ve artık daha kararmayacak bir biçimde kemale erdiğinde... demek olur.<br/>Yapmış olduğumuz bu tefsire göre gecenin karanlığının sükûna ermesi artık onun daha<br/>fazla kararamayacak bir duruma gelmesi demek olur. Bu da anlaşılacağı üzere gecenin<br/>karanlığının adamakıllı şiddetlendiği ve doruk noktasına erdiği zamandır. İşte gece tam<br/>o noktada istikrara ve sükûna kavuşur. Bu noktadan itibaren yeniden karanlık çözülmeye<br/>başlar. Şu halde gecenin karanlığının sükûna ermesi mecâzî bir ifâde olmuş olur.<br/>Nitekim buradaki mecazı görmek için şöyle örnekler verebiliriz. Arapçada denizin<br/>dalgalarının sükûna erdiğinin ifâde edilmesi için “seca el-bahru” derler. Bu kökten<br/>türeme olarak “leyletun sâciye” ifâdesi kullanılır. Bunun anlamı; hiçbir esinti olmayan<br/>sâkin gece demektir. Bâzı âlimlere göre “iza secâ” demek insanlar sükûna erdiğinde ve<br/>ses seda kesildiğinde demektir.<br/>
<b>İmam Cafer Sadık</b> (r.a.)’ın bu konuda şöyle bir yorumu nakledilir: Okuduğumuz<br/>
âyetteki “duha”dan maksad Allah’ın Hz. Mûsâ (a.s.) ile konuştuğu vakit, “leyl”den<br/>maksad da mirac gecesidir.<br/>
Bu, ya Hz. Muhammed Mustafa (s.a.)’in aydınlık yüzüne işârettir, ya da onun siyah<br/>
saçından kinâyedir.<br/>
