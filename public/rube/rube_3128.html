<a name=3129></a>halde sonra işi o tedbir eder; yönetir.” Çünkü tüm işlerin idaresi, Arş’ın katından iner.<br/>Bundan dolayı hacetler için duada eller Arş tarafına kaldırılır.<br/>
<b>Kadı Beydâvî </b>şöyle der: <i>“İşleri tedbir eder”</i> demek, kâinatın işlerini hikmetinin<br/>
gereğine ve belirlediği kadere göre takdir eder, demektir. Arş’ı hareket ettirmek<br/>sûretiyle işlerin sebeplerini hazırlar ve onları Arş’dan indirir. Tedbir, iyi neticenin hâsıl<br/>olması için işin sonunu düşünmek demektir.”<br/>
<b>Amr b. Mürre</b>’den rivâyete göre dünya işini, Allah’ın emrine göre şu dört melek<br/>
idare eder: Cebrail, Mikail, ölüm meleği ve İsrafil. Cebrail, rüzgârlardan ve ordulardan<br/>sorumludur. Mîkail, yağmurlardan ve bitkilerden sorumludur. Ölüm meleği ise<br/>canlardan sorumludur. İsrafil ise onlara emrolundukları şeyleri indirir. (Bk. Beyhakî,<br/>Şuâb’ül-iman, Suyûtî, el-Habâik. Bu rivayet dört büyük meleğin meşhur olan<br/>görevlerinden başka vazifelerinin de olduğunu göstermektedir.)<br/>
<i>et-Te’vîlâtü’n-Necmiyye’</i>de şöyle denilmiştir: En büyük âlem olan sûret âleminde<br/>
<i>“gökleri ve yeri altı günde”</i> altı tür olarak; yâni felekler, yıldızlar, anâsır, hayvanlar,<br/>bitkiler ve cansız varlıklar olarak<i> “yarattı. Sonra Arş’a istivâ etti</i> (hükmü altına aldı).”<br/>Arş, iki yönlü; yani rûhânî ve cismânîdir. Bir yönü, rûhânî âleme bakar, bir yönü de<br/>cismânî âleme bakar.<br/>
<i>“İşi tedbir eder (yönetir)”</i> Çünkü, O’nun rahmânî feyzi Arş üzerine boşalmıştır.<br/>
Çünkü Arş rahmaniyyetin feyzini ilk kabul eden şeydir. İşte bu, <i><b>“Rahman Arş üstüne<br/>istivâ etti.” </b></i>(Tâhâ, 20/5) âyetinin tefsirlerinden biridir. Sonra Arş’dan feyz taksim<br/>edilir. Çünkü o, feyzin taksim olunduğu yerdir. Artık Arş’dan daha aşağıdaki<br/>mükevvenâta ve çeşitli mahlûkâta doğru Allah’ın var ettiği mecrâlarda akar gider.<br/>Değirmenin suyla döndüğü gibi felekler de işte bu feyz ile döner.<br/>
Yıldızlar o feyiz ile hareket eder. Onunla anâsır meydana gelir ve özellikleri ortaya<br/>
çıkar. O feyiz sayesinde hisleri olan ve hareket eden canlılar tevellüd eder. Hareketli,<br/>fakat hissi olmayan bitkiler onunla biter. Yine o feyz sayesinde hissiz ve hareketsiz<br/>madenler değişir.<br/>
Burada bir işaret daha vardır: <i>“Şüphesiz Rabb’iniz”</i> sizi terbiye edip yetiştiren o<br/>
<i>“Allah’tır ki, gökleri ve yeri” </i>mânâ âleminde ruhlarınızın semâlarını âlem-i asgar olan<br/>ve nefislerinizin arzını <i>“altı günde” </i>yani altı neviden <i>“yarattı.” </i>Onlar ise ruh, kalb,<br/>akıl, hayvani ruh, nebati nefs ve madenlerin hassalarıdır. Bunlar insanda hal, vasıf ve<br/>renk değişikliğini kabul eden kuvvelerdir. <i>“Sonra Arş üzerine” </i>kalb Arş’ı üzerine<br/><i>“istivâ etti (hükmü altına aldı).</i> <i>İşi” </i>saâdet (hoşbahtlık) ve şakavet (bedbahtlık) işini<br/><i>“O tedbir eder,”</i> ahlâk, haller, ameller, fiiller, sözler, hareketler ve duruşlar açısından<br/>bu saadet ve şakavetin sebeplerini hazırlar. Bu hususa şu hadis işaret eder: “<i>Kulların<br/>kalbleri Allah’ın kudret elindedir. Onları dilediği gibi evirir çevirir</i>.”<a href="RuhulBeyans.html#3138">[19]</a><br/>
<i>“O’nun izni olmadan” </i>hiçbir zaman hiçbir kimseye <i>“hiç kimse şefâat edemez.”</i><br/>
Ancak onun açık hikmete dayalı izni olduktan sonra şefaat edebilir. Bu ifâde, kâfirlerin<br/><i><b>“Putlar Allah katında bizim şefaatçilerimizdir.” </b></i>(bk. Yûnus, 10/18) sözlerinin<br/>cevabıdır. Böylece Allah Teâlâ, dilediği ve razı olduğu kimselere izin vermedikçe<br/>
