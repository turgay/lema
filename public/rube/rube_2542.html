<a name=2543></a><img src="RuhulBeyan-2543_1.jpg"/><br/>
Melâmîler ise isimlerden harf-i tarifi kaldırırlar. Çünkü, harf-i tarif kelimenin aslına<br/>sonradan eklenen bir şeydir.<br/>
Duanın gizli sırlarından biri de şudur: Duâ edeceğin isimlerin başındaki elif ve lam<br/>
harflerini almaksızın asıl harflerini alırsın. Mesela “el-Kebir el-Müteâl” isimlerini<br/>“Kebîr, Müteâl” olarak alırsın. Büyük ebced hesâbına göre kaç ettiğine bakarsın. Sessiz<br/>bir yerde, halvet ehlince muteber sayılan şartlara riayet ederek belirli bir sayıda<br/>zikredersin. Sayıyı fazla veya eksik yapmazsın. Derhal duâna icabet edilir. Bu Allah<br/>Teâlâ’nın izniyle kibrît-i ahmerdir (çok değerli ve tesirlidir). İstenilen sayıdan daha çok<br/>zikretmek israf, daha azı ise ihlâldir. Allah’ın isimleri zikredilirken belirlenen sayı,<br/>anahtarın dişleri gibidir. Çünkü bu sayı, artırılırsa veya eksiltilirse asla icabet kapısını<br/>açamaz. İşte bu sırrı iyi anla ve gereğince amel etmeye çalış.<br/>
Bilesin ki dînî makamlar üçtür: İslâm, iman ve ihsan makamı. Cennetin mertebeleri de<br/>
üç makama göre yaşayan dindarın sayısına uygun olarak üç tanedir: Ameller cenneti,<br/>miras cenneti ve lütuf cenneti.<br/>
Allah’ın isimlerini saymak da üç çeşittir: İslâm makamında taalluk (alâkalanmak,<br/>
ilgilenmek), iman makamında tahalluk (ahlaklanmak) ve ihsan makamında tahakkuk<br/>(hakîkatine ermek).<br/>
İslâm makamında taalluk ile Allah’ın isimlerini saymak; sâlikin, bu isimlerden her<br/>
birinin eserlerinin kendi nefsinde, bedeninde, bütün kuvvelerinde, âzâlarında,<br/>cüzlerinde, zerrelerinde, nefsanî ve cismani bütün hal ve hareketlerinde, her türlü fiil ve<br/>davranışlarında görünmesini istemesidir. Bütün bu eserlerin, saydığı isimlerin hüküm<br/>ve eserleri olduğunu görerek, nimetlere şükretmek ve belalara sabretmek gibi her esere<br/>uygun şekilde karşılık vermesidir. İşte Allah’ın isimlerini böyle sayan kul, yok olmaya<br/>mahkûm arazların, sabit ve baki aynlar ile örtüldüğü bir yer olan ameller cennetine<br/>girer. Bu cennet İbrahim (a.s.)’ın: “toprağının çok güzel, suyunun tatlı, arazisinin son<br/>derece geniş ve dümdüz, ağaçlarının da ‘<i>Sübhânallahi ve’l-hamdü lillâhi velâ ilâhe<br/>illallâhü vallâhü ekber</i>’den ibaret olduğunu”<a href="RuhulBeyans.html#2548">[120]</a> haber verdiği cennettir.<br/>
İman makamında tahalluk ile bu isimleri saymak, ruhâniyet ruhunun bu isimlerin<br/>
hakikat, mânâ ve mefhumlarına muttali olması ve Rasûl-i Ekrem (a.s.)’ın <i>“Allah’ın<br/>ahlakı ile ahlaklanın.”</i><a href="RuhulBeyans.html#2548">[121] </a>buyruğuna uygun olarak o isimlerden her biriyle<br/>ahlaklanmakla olur. Bu takdirde bu isimlerden biri ile ahlaklanan kişi o ismin aynısı<br/>gibi olur. Yani o isimden tecellî eden şeyler, bu kişiden de aynen tecellî eder. İşte<br/>Allah’ın isimleriyle ahlaklanan bu kimse böyle bir sayışla, birinci cennetten daha yüce<br/>olan miras cennetine girer.<br/>
Miras cenneti ile amel cenneti arasındaki fark, melekût âlemi ile mülk âlemi<br/>
arasındaki fark gibidir. Rasûlullah (s.a.v.): <i>“Sizden herbiriniz için hem cennette ve<br/>hem de cehennemde bir konak hazırlanmıştır. Bir kimse ölüp cehenneme girdiği<br/>zaman, onun cennetteki yerine cennet ehli varis olur. İsterseniz şu ayeti okuyun:<b> “İşte</b></i><br/>
