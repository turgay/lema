<a name=8605></a><i>Onun eşi ve ortağı olması imkânsızdır,<br/>Böyle bir durum, o denizden ve onun temiz dalgasından uzaktır.</i><br/>
Bilinebilecek herşeye Allah’ın bilgisi ulaşır. O, her şeyin hakikatini bilir ve kim neyi<br/>
hak ediyorsa ona ulaştırır. Yine biliyordu ki, bu ümmet diğer bütün ümmetlere nazaran<br/>bu kelimeye daha layıktı. Çünkü Nebî (s.a.) varlığın hülasası ve aslıdır. O öyle bir<br/>sevgilidir ki, bütün mevcudât ona tâbi olarak yaratılmıştır. Kelime ise, sevgiliyi<br/>sevgiliye, seveni sevilene bağlayan râbıtadır. O nübüvvete daha layıktı, çünkü o<br/>sevgiliye ulaşan sevgiliydi. Ve onun ümmeti de o kelimeye diğer ümmetlere nazaran<br/>daha lâyıktı. Çünkü onlar sevenin sevilenle olan râbıtasına âşıktılar. Ve bu kelimeye<br/>daha fazla ehil oldular. Şöyle ki; bu kelimeye ehil olan kişiler sıfatlarıyla ve zâtıyla fânî<br/>olan ve enâniyet katmadan o kelimeyle bakî olan kişilerdir. Bu dereceye ise sadece<br/>Rasûl-i Ekrem vâsıl olmuştur. “Ben kendime ben demem” buyurmaktadırlar. Ümmetinin<br/>üstünlüğü ise şu âyet-i kerîmeyle sâbittir. <i><b>“Siz insanlar için çıkarılmış en hayırlı<br/>ümmetsiniz”</b></i> (Âl-i İmrân, 3/110). Allah ezelde herşeyi biliyordu. Herkesi de ehil<br/>olduğu yönde yaratmıştır. Kimisi dünya ehli, kimisi âhiret ehli, kimisi de Allah<br/>ehlidirler. O’nun has kullarıdırlar.<br/>
<i>et-Te’vilâtü’n-Necmiyye </i>adlı eserde <b>Ebû Osman</b> der ki: Takvâ kelimesi, müttakilerin<br/>
kelimesidir. Ki o da, Allah’tan başka ilâhın olmadığına şâhidlik etmektir. Allah bu<br/>kelimeye mü’min kullarının saîd olanlarını mecbur etmiştir. Ki onlar bu kelimeye Allah<br/>ilminde daha lâyık ve başkalarından daha haklıdırlar. Çünkü onları o kelime için,<br/>cenneti de o kelimenin ehli için yaratmıştır.<br/>
<b>Vasitî</b> der ki: takvâ, nefsin zâhirî ve bâtınî tama’tan nefsin korunmasıdır.<br/><b>Cüneyd </b>der ki: Kime ezelde üstünlük inâyeti vâsıl olmuşsa vuslat pınarları o kişi için<br/>
coşar. Ki o kişi de ezeldeki keramet sebebiyle bu kelimeye daha lâyık olur.<br/>
Ariflerden birisi şöyle der: Bil ki; Allah kâfirler tarafından meydana gelen fiili onlara<br/>
isnâd etmiştir. <i>“Kâfirlerin kalplerine cahiliyye hamiyyetini yerleştirdikleri zamanı<br/>hatırla diyerek”.</i> Mü’minler tarafından meydana gelen fiili ise bizzat kendi zâtına nisbet<br/>etmiştir. Nitekim <i><b>“Allah sekînetini indirmiştir”</b></i> buyurulmuktadır. Burada şuna işâret<br/>edilmektedir: Allah mü’minlerin dostudur. Kâfirlerin ise hiç dostu yoktur. Onların<br/>işlerini yürütecek birisi yoktur. Mü’minlerin ise dostları Allah’tır. Onların işini de O<br/>yürütür. Aynı şekilde câhiliye hamiyyeti de nefistendir. Çünkü kötü ahlâkın konaklama<br/>yeri nefistir. Sekînet, vakar, sebât ve güven ise Allah’tandır. Sonra Allah Teâlâ<br/><i><b>“sekîneti indirdi”</b></i> denilirken burada şuna işâret vardır: Allah kâfirler hamiyyeye<br/>sarıldıkları için “Sekine”yi indirmiştir.<br/>
Burada şuna dikkatler çekilmek istenmektedir. Eğer bir kavim azgınlık eder de zulme<br/>
başlarsa, buna karşılık Allah Teâlâ da mazlûm konumunda bulunanlara ihsânda bulunur,<br/>onlara yardım eder, üzerlerine sekînet, vakâr ve tam bir yakîn hâli indirir. Bu ise<br/>nimetler pınarıdır. Halbuki buna mukâbil zâlimlerde bir gerginlik, kin ve sıkıntı bulunur.<br/>Elîm azâb zaten budur. Bu azâbı kendileri için yine kendileri seçmiştir. Allah ise<br/>
