<a name=3181></a><img src="RuhulBeyan-3181_1.jpg"/><br/>
<i>Aşk yolunda şeytanın vesveseleri çoktur<br/>Aklını tut ve gönül kulağını melekden gelecek habere aç</i><br/>
Zâhiren uykudan uyanmak kalbî uykudan, yani gafletten uyanmaya bir misaldir. Nefis<br/>
ve tabiatlarının makamlarında kalanlar, ebedî uykuda kalanlar gibidir. Allah Teâlâ’nın<br/><b>“<i>Ölümüne hükmettiği canı alır</i></b><b>.”</b> (ez-Zümer, 37/42) meâlindeki sözünde buna işâret<br/>vardır. Sâlikler ise bu gaflet uykusundan uyanıktırlar. Allah Teâlâ’nın <b>“<i>Ötekini<br/>muayyen bir vakte kadar bırakır</i></b><b>.”</b> (ez-Zümer, 39/42) meâlindeki sözünde de bu<br/>duruma işâret vardır. Bu konuda benim gönlüme doğan budur. İşin hakikatini en iyi<br/>Allah bilir.<br/>
<i>et-Te’vîlâtü’n-Necmiyye’</i>de şöyle der: <i>“Allah esenlik yurduna çağırır.”</i> Yani Allah<br/>
kullarını ezelî ve ebedî olarak esenlik yurduna çağırır. Esenlik yurdu (dâru’s-selâm),<br/>sûret ve zâhir bakımından yokluk; mânâ ve hakikat bakımından ise Allah’ın ilmi ve<br/>sıfatıdır.<br/>
Yokluk ve ilme “dâru’s-selâm” denmesinin sebebi, yoklukta yok olanın ikilik ve<br/>
varlıkta Allah’a ortak koşma âfetinden sâlim olmasıdır.<br/>
Yine dâru’s-selâm, vahdaniyyet yurdudur. Çünkü <i>“es-Selâm”</i>, Allah Tebâreke ve<br/>
Teâlâ’dır. İlim ise Allah Teâlâ’nın zâtı ile kâim olan bir sıfatıdır.<br/>
İşte Allah Teâlâ fazl u keremi ile kullarını ezelî olarak yokluktan varlığa, ilimden fiile<br/>
dâvet etmektedir. İlim Allah’ın sıfatı, fiil ise mahlûkâtıdır. Ebedî olarak ise varlıktan<br/>yokluğa, fiilden ilme dâvet eder. Allah kullarını varlığa nefha (üfleme) ile çağırır.<br/>Nitekim <b>“<i>ve ona rûhumdan üfledim.</i></b><b>”</b> (el-Hicr, 15/29) âyeti buna işârettir. Varlıktan<br/>yokluğa ve ilme ise cezbe ile dâvet eder; nitekim <b>“<i>Rabb’ine dön</i></b><b>.”</b> (el-Fecr, 89/28)<br/>âyeti bunu ifâde eder.<br/>
Hz. Peygamber (s.a.) cezbe ile Allah Teâlâ’nın ezelî ve ebedî ilmine dâvet edildiği<br/>
zaman: “<i>Ben olmuşu da olacağı da bildim</i>.” dedi. Çünkü O (s.a.) kendi bilgisi ile değil,<br/>Allah’ın ilmi ile bilir olmuştu. <b>“<i>Ve bilmediğini sana öğretti</i></b><b>.”</b> (en-Nisâ, 41/113)<br/>âyetinin sırrı işte budur. Cenab-ı Hak Hz. Peygamber’e bilmediğini <b>“<i>Bil ki Allah’tan<br/>başka hiçbir ilâh yoktur</i></b><b>.”</b> (Muhammed, 47/119) buyurduğu sırada öğretmişti. Yâni,<br/>cezbe ile kendisine çağrıldığın Allah’ın ilmi ile bil ki varlıkta Allah’tan başka ilâh<br/>yoktur. Çünkü ilâhî ilim bütün varlığı kuşatmıştır. <b>“<i>O, her şeyi ilmi ile kuşattı</i></b><b>.”</b> (et-<br/>Talâk, 65/12) İşte sen de ey Muhammed O’nun ilmi sâyesinde bütün varlığı kuşatmış<br/>olduğun için varlıkta Allah’tan başka ilâh olmadığını biliyorsun.” <i>et-Te’vîlâtü’n-<br/>Necmiyye’</i>den yapılan nakil burada bitti.<br/>
Fakir <b>(Bursevî)</b>, Hz. Şeyh Osman Fazlî Efendi’den naklen der ki: Zâhiren uykudan<br/>
uyanmak, kalp uyanıklığına işârettir. Sonra abdest için harekete geçmek, tevbe ve<br/>inâbeye işârettir. Birinci tekbir ilâhî teveccühe işârettir. Kişinin uyanıklıktan bu âna<br/>kadarki durumu, mülk (nâsût) âleminden geçmeye ve melekût âlemine girmeye işârettir.<br/>
