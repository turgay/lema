<a name=5655></a><i>Candan dost olanlar, birşeylerini birbirinden esirgemezler<br/>Hal böyle iken niçin sonunda bir ayrılık olur?<br/>Gerçek bir dost bulabilmek için çok gayret göstermek gerek</i><br/>
Müfessirler şöyle demişlerdir: Bütün bunlar, açık bir izin veya akrabalık ve dostluk<br/>
gibi izne delâlet eden şeylerle ev sâhibinin rızâsı bilindiği zaman geçerlidir. Bu<br/>sebepten dolayı âyette özellikle aralarında geniş ve rahat davranma itiyâdı bulunan<br/>kimseler zikredilmiştir. Yâni girdiğinizde evde bulunmasalar ve sizin oraya girdiğinizi<br/>bilmeseler bile azık olarak almadan ve dışarıya bir şey taşımadan bu kimselerin<br/>evlerinden yemenizde bir sakınca yoktur.<br/>
<b>İmam Vâhidî</b> <i>el-Vasît</i>’ta der ki: “Akrabaların mallarından kendileri bilmeden yemek<br/>
husûsunda verilen bu ruhsat, aç olduğu halde bir bahçeye girip meyvelerinden alan veya<br/>seferde susuz olduğu halde bir koyuna rastlayıp sütünden içen kimseye verilen ruhsat<br/>gibidir. Bu da Allah Teâlâ’nın kullarına bahşettiği bir genişlik ve bir lütuftur. Bu yolla<br/>Allah kullarını kötü ahlâktan ve dar görüşlülükten kurtarmak ister.”<br/>
<b>Ebû Hanîfe,</b> mahreminin koruma altında olmayan malını çalan kişinin elinin<br/>
kesilmeyeceğine bu âyeti delil getirmiştir. Nitekim <i>Fethu’r-Rahmân</i>’da böyle geçer.<br/>Çünkü Allah Teâlâ onlara, birbirlerinin evlerinden yemeyi ve oralara izinsiz girmeyi<br/>mübah kılmıştır. Buna göre kişinin malı, mutad olan yollardan biriyle özel olarak<br/>kilitlenmiş, kasaya konulmuş ve saklanmış olmadığı sürece akrabalarından korunmuş<br/>olması mümkün olmaz.<br/>
Buradan arkadaşının malını çalan kimsenin de elinin kesilmeyeceği neticesi çıkmaz.<br/>
Çünkü arkadaşının malını çalmak isteyen kişi, onun dostu değil bilakis malının, hatta<br/>canının düşmanı bir hâindir. Çünkü hırsızlığa cesâret eden, öldürmeye de cesâret<br/>edebilir. Nice hırsızlıklar vardır ki, kendinden daha büyük günahlara sebep olur.<br/>
Şu halde akıllıya düşen, Allah’tan gafil olmamak ve ashâb-ı kiramın Allah için<br/>
birbirleriyle nasıl kardeş olduklarına, böylece yüksek derecelere ulaşıp tam bir ihlâs ve<br/>doğrulukla başkalarından nasıl seçildiklerine bakmaktır. Allah onlara rahmet etsin,<br/>onlardan razı olsun, niyet ve amel bakımından bizi onlar gibi kılsın.<br/>
<i>“Toplu halde veya ayrı ayrı yemenizde de bir sakınca yoktur.”</i><br/>
Âyetin bu kısmı, Kinâneoğulları’nın bir kolu olan Leys b. Amroğulları hakkında nâzil<br/>
olmuştur. Onlar yemeklerini ayrı ayrı yemekte zorlanıyorlardı. Onlardan biri, kendisiyle<br/>birlikte yemek yiyecek bir misâfir bulmak için yemek yemeden gün boyu bekler; beraber<br/>yiyecek birini bulamadığı takdirde de hiçbir şey yemezdi. Bazen adam yemeğin başına<br/>oturur, sabahtan akşama kadar yemeden beklerdi. Bazen de yanında memeleri süt dolu<br/>deve bulunur, beraberce içeceği birini bulmadan onun sütünden içmezdi. Akşam olup da<br/>kimseyi bulamazsa yemeğini yerdi.<br/>
İşte bu âyetle tek başına yemek yemeğe cevâz verildi. Çünkü insanın, her defasında<br/>
