<a name=4958></a>gitmek, geçmek mânâsınadır. Maddî ve mânevî şeyler için kullanılır. <i><b>“Ben Rabbime<br/>gidiyorum”</b> </i>(es-Sâffât, 37/99) ve<i> <b>“İbrahim’den korku gidince”</b></i> (Hûd, 12/74) âyetleri<br/>buna örnektir.<br/>
Duâda istediğin üzere kardeşin Hârun da seninle gitsin. O vakit Hârun orada<br/>
olmadığından <i>“sen” </i>kelimesine atfedilmiştir. Kardeşlik anne-baba veya bunlardan<br/>birinden doğum yoluyla veya süt emme yoluyla olur. Bir kıblede, dinde, sanatta,<br/>muâmelede, sevgide ve benzeri münasebetlerde ortak olana da istiâre yoluyla ‘kardeş’<br/>denir.<br/>
Âyetteki “<i>âyetler</i>” kelimesinden maksad mûcizelerdir. Kelimenin başındaki bâ harf-i<br/>
cerri, beraber gitmelerini ifade eder. Çünkü kasdedilen, onların sadece âyet ve<br/>mûcizeleri Fir’avn’a götürmeleri ve ulaştırmaları değil, risâletin hükümlerini icrâ ve<br/>dâveti tamamlamak konusunda âyet ve mûcizelere sarılarak Fir’avn’a gitmeleridir.<br/>
<b>İbn Abbas</b> (r.anhümâ) mûcizelerden maksadın, her ne kadar bir kısmı daha sonra<br/>
gerçekleşecek olsa da, Mûsâ (a.s.)’a indirilen dokuz mûcize olduğunu söyler.<br/>
“<i>Âyetler</i>” şeklinde kelimenin çoğul olarak kullanılmasının tâzim için olması, bunlarla<br/>
kastedilenin ise el ve asâ mûcizesi olması da muhtemeldir. Ya da <b>Halîl</b>’e göre cem‘in<br/>(çoğulun) en azı ikidir. Yâni iki âyet/mûcize için ‘âyetler’ kelimesinin kullanılması,<br/>çoğulun en azı sayılması bakımındandır.<br/>
<i>“Beni anmayı da ihmâl etmeyin.”</i> Her durumda lisanınızla ve kalbinizle zikrime<br/>
devam konusunda gevşeklik göstermeyin. Çünkü her maksada ulaşmanın aracı zikirdir.<br/>Zikrim olmadan hiçbir iş gerçekleşmez. İşlerin sarpa sarması zikirde gösterilen<br/>gevşeklik sebebiyledir. Bu âyet, <i><b>“Seni daha çok tesbih etmek ve daha çok zikretmek<br/>için”</b></i> (Tâhâ, 20/33) âyetini hatırlatmaktadır.<br/>
Bâzı âlimler zikrin emredilmesinin hikmetini şöyle açıklarlar: Allah Teâlâ’nın celâlini<br/>
ve azametini anan/zikreden kimse başkasını küçük görür, O’ndan başka kimseden<br/>korkmaz. Bu zikir ile rûhu güçlenir ve maksûda ulaşmakta zaafa düşmez.<br/>
Tarikatımız Celvetiyye pîri <b>Hz. Hüdâyî </b>(k.s.): “Vaazdan önce kelime-i tevhidi<br/>
söyletmek cemâatin vaazı iyi dinlemesine, Melik ve Kadîr olan Allâh’ın izni ile irşâdın<br/>etkili olmasına sebep olur.” der.<br/>
<i>el-Arâis</i>’te ise şöyle der: “Benim emrimle meşgul olmanız sebebiyle beni<br/>
müşâhededen gâib olmayın, yoksa benimle benden gâfil olursunuz.”<br/>
<i>el-İrşâd</i>’da da şöyle der: “Benim risâletimi tebliğ ve bana duâ sırasında bana lâyık<br/>
olan yüce sıfatlarla ve güzel fiillerle “<i>beni anmayı da ihmal etmeyin.</i>”<br/>
Fakir (<b>Bursevî</b>) der ki: Müşâhede ehli müşahede edilenden gâib değildirler.<br/>Âyette ayrıca evrâdı devam ettirmeye, seyr u sülûk yoluna girenlerin ciddiyetle<br/>
çalışmalarına da işâret vardır. Ne güzel söylenmiştir:<br/>
<i>Ey güzel hûrîlere tâlib olan<br/>Mehr için ona takvânı hazırla<br/>Ciddî ol gevşeklik gösterme</i><br/>
