<a name=775></a><i>“Allah, mülkünü dilediğine verir.” </i>Çünkü O, mülk ve melekûtun sahibidir, istediğine<br/>
vermekte serbesttir. Allah vâsi’dir; fakir kullarına genişlik verip onları zengin kılar.<br/>Alîm’dir; hükümdarlığa kimin layık olup olmadığını en iyi şekilde bilir.<br/>
<i>et-Te’vilâtü’n-Necmiyye</i>’de şöyle denmiştir: İsrâîloğulları mülk ve saltanattan<br/>
mahrûm edildiler. Çünkü onlar kendilerini beğenir oldular. Tâlût’a karşı mütekebbir<br/>davranarak ona hakaret nazarı ile baktılar. Kendilerini üstün görerek dediler ki: “Biz<br/>hükümdarlığa ondan daha lâyıkız” tekebbürlerinden dolayı da: “Nasıl olur da bizim<br/>başımızda hükümdar olabilir?” dediler. Yine Tâlût’u küçümsediklerinden: “Kendisine<br/>maldan bolluk verilmemiştir” dediler. Binâenaleyh, onlar kibirlenince Allah onların<br/>kadrini alçalttı ve saltanattan mahrum oldular.<br/>
<b>Sa’dî </b>şöyle demiştir:<br/><i>Buluttan bir yağmur damlası damladı.<br/>Deryânın büyüklüğünü görünce kendinden utandı.<br/>Deryâ hududsuz bir yer, onun yanında ben hiçim.<br/>Deryâya nisbetle, benim varlığım yok sayılır.<br/>Böylece damla kendisini küçük görünce<br/>Sedef bu damlayı can kucağında besledi.<br/>Felek de onu bir yere ulaştırdı ki<br/>Artık o damla da namlı şanlı inci oldu<br/>Onun bulunduğu bu yükseklik ve değer tevâzuundandır.<br/>Damla yokluk kapısını çaldı ve varlığa vardı.</i><br/>
<b>Zemahşerî</b>’nin belâğat nüktelerinden birisi şudur: İki pis şeyin karışımından, nice<br/>
hoşa giden çocuklar meydana gelir. İşkembe ve kanın arasından tertemiz bir süt çıkar.<br/>Yâni karı ve kocanın pis suyundan, insanlar arasında ayıplanmayan ve herhangi bir<br/>kötülüğü söylenmeyen tertemiz çocuklar çıkar. Bu gayet normal bir hâdisedir. Bundan<br/>daha ilginci, dışkı ile kan arasından çıkan süttür. Kan ve dışkı, pis olmalarına rağmen,<br/>sütte bunların tat ve renginden bir eser bulunmaz. Bilakis süt, bu ikisi arasından hoş<br/>içimli tertemiz bir sıvı olarak çıkar.<br/>
Allah Teâlâ sütü, yarı sindirilmiş gıda (<i>fers</i>) ile kan arasından yaratmıştır. Yâni kan<br/>
ve fers, süt çıkan kanalın etrafını kuşatmıştır. Fakat süt ile bu ikisinin arasında, Allah’ın<br/>kudreti ile konmuş bir perde vardır. Bu perde sebebiyle sütte, kanın ve pisliğin hiçbir<br/>renk, tat ve kokusunu hissetmek mümkün değildir. Bilakis sütün, bunların hepsinden<br/>uzak ve temiz olduğu görülmektedir.<br/>
Hayvan, otu yiyip işkembesine yerleştirince, işkembe onu sindirir. Çünkü işkembe<br/>
insandaki mide gibidir. Sindirilen bu gıdanın en alt kısmı, fers (dışkı), orta kısmı süt<br/>maddesi ve en üst kısmı da kan olur. Ciğer, bu üç grup maddenin üzerine hükümran olup<br/>bunları kısımlara ayırır. Kan damarlara, süt memelere akar ve fers işkembede kalır.<br/>Düşünen kimse için, bütün noksan sıfatlardan münezzeh olan Allah Teâlâ’nın kudreti ne<br/>yüce, hikmeti ne incedir!<br/>
