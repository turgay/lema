<a name=1601></a><img src="RuhulBeyan-1601_1.jpg"/><br/>
<img src="RuhulBeyan-1601_2.jpg"/><br/>
nefis bedenden ayrıldıktan ve bedenin karanlıklarından kurtulduktan sonra uçsuz<br/>bucaksız semâlara ve celâl âleminin nurlarına uçar. Orada parlaklığı ve mutluluğu artar.<br/>Mâlumdur ki, bu haller, herkese hâsıl olmaz. Hz. Âdem’den kıyâmete kadar pek az<br/>kişiye nasîb olur.<br/>
Hristiyanlardan Milkânîler öldürme ve asma fiillerinin Hz. Îsâ’nın lâhûtuna doğrudan<br/>
değil, his ve şuur ile ulaştığını iddiâ etmişlerdir.<br/>
Yine hristiyanlardan yakûbîler öldürme ve asma fiillerinin iki cevherden doğan bir<br/>
cevher olan Mesîh’e vâki olduğunu iddiâ etmişlerdir.<br/>
<b>158- Bilakis Allah onu <i>(İsâ’yı) </i></b><b>kendi nezdine kaldırmıştır. Allah izzet ve hikmet</b><br/>
<b>sahibidir.</b><br/>
<i>“Bilakis” </i>onların iddialarının aksine <i>“Allah onu kendi nezdine kaldırmıştır.”</i> Âyette<br/>
Hz. Îsâ’nın öldürüldüğü iddiâsı, red ve inkâr edilmekte, Allah katına yükseltildiği isbat<br/>edilmektedir.<br/>
<b>Hasan Basrî </b>(k.s.) âyetin tefsirinde şöyle der: Allah onu, kendisinin kerâmet mahalli<br/>
ve meleklerin makarrı olan semâya yükseltmiştir. Orada Allah’tan başkasının hükmü<br/>geçmez.<br/>
Hz. Îsâ’nın semâya yükseltilmesi, onun Allah katına yükseltilmesi olarak ifâde<br/>
edilmiştir. Çünkü bu yükseltme, kulların hükmünün onun üzerinde cereyan etmemesi<br/>içindir. Nitekim şu âyet de bu kabildendir: <i><b>“Allah’a hicret etmek üzere evinden çıkan<br/>kimse...”</b></i><b> </b>(Nisâ, 4/100) Halbuki hicret Medine’yedir. Yine <i><b>“Ben Rabbime gidiyorum.”<br/></b></i>(Saffât, 37/99) âyeti de bu kabildendir. Bunun mânâsı: Beni Rabbime ibadetten hiç<br/>kimsenin alıkoymayacağı bir yere gidiyorum, demektir.<br/>
İsâ (a.s.)’ın semâya kaldırılmasının hikmeti, Allah Teâlâ’nın onun bereketinden<br/>
faydalanmaları için meleklerle berâber olmasını istemesidir. Çünkü o, “kelimetullah”<br/>yâni, Allah’ın kelimesi ve ruhudur. Hz. Âdem’in meleklere eşyânın isimlerini ve diğer<br/>bâzı bilgileri öğretmesi sebebiyle bereketin hâsıl olması da böyledir. Nitekim âyette:<br/><i><b>“Allah katında Îsâ’nın durumu, Âdem’in durumu gibidir.”</b></i> (Âl-i İmran, 3/59)<br/>buyurulmuştur.<br/>
Denilmiştir ki, Hz. Îsâ’nın göğe kaldırılması, dünyevî vücûda gelişinin şehvet<br/>
yoluyla, dünyâdan çıkışının ise kuvvet ve şiddet yoluyla olmamasındandır. Dünyâya<br/>ilâhî kudret ile girmiş ve ilâhî izzet ile çıkmıştır. <i>“Allah, izzet sâhibidir”</i> güçlüdür.<br/>O’nun murad ettiği bir şeyin meydana gelmesini hiç bir kuvvet engelleyemez. O’nun<br/>izzeti, kemaliyle kudret sahibi olmasındandır. Hz. Îsâ’nın göğe kaldırılması, beşer<br/>kudreti açısından bakıldığında imkansız görünse de Allah’ın kudretine nisbetle bu çok<br/>kolaydır. O’nun kudretinin üstünde hiç bir şey yoktur.<br/>
