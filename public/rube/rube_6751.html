<a name=6752></a>kanın kuvvetinin üstündedir.” Allah’tan hevâ ile hareketi değil, hidâyeti niyaz ederiz.<br/>
Büyüklerden birinden nakledildiğine göre şöyle demiştir: “Gafillerden birinin<br/>
meclisinde bulundum. Uzun uzun konuştuktan sonra Hz. Peygamber (s.a.)’i kasdederek<br/>“Falanca bile olsa kimseye hevâdan kurtuluş yok. Çünkü o: “<i>Sizin dünyânızdan bana<br/>üç şey sevdirildi: Güzel koku, kadınlar ve gözümün nuru namaz.</i>”<a href="RuhulBeyans.html#6753">[222]</a> buyurmuştur”<br/>dedi. Ben kendisine: “Sen Allah Teâlâ’dan utanmıyor musun? O (s.a.): “Ben sevdim”<br/>buyurmuyor, “<i>bana sevdirildi</i>” buyuruyor. Kişi kendi tercih ve iradesi olmadan Allah<br/>Teâlâ nezdinden olan bir şeyden dolayı nasıl kınanır?” dedim. Sonra bu durumdan<br/>dolayı beni bir hüzün ve tasa kapladı. Rüyamda Hz. Peygamber (s.a.)’i gördüm. Bana:<br/>“<i>Üzülme! Biz onun hakkından geldik.</i>” buyurdu. Sonra adamın kendisine âid bir<br/>arazinin yolunda öldürüldüğünü işittim.<br/>
Büyüklerden birisi (<b>Şeyh-i Ekber</b>) şöyle demiştir: “Kim şerîattaki gizli/derûnî<br/>
mânâları anlamak isterse farzlarının yanında nâfile ibâdetlerini de çoğaltmaya baksın.<br/>Eğer imkânı varsa nikâhın nâfilelerini artırsın. Evlâ olan odur. Çünkü nafile hayırların<br/>faydası en büyük olanı odur. Çünkü evlilikte izdivac ve intâc/üreme vardır. Evlenen<br/>kimse, akledilenle hissedileni (ma‘kûl-mahsus) bir araya getirmiş olur. <i>“ez-Zâhir”</i> ve<br/><i>“el-Bâtın”</i> isminden sâdır olan âleme dâir ilimden hiçbir şeyi kaçırmaz. Kişinin böyle<br/>bir nâfileyle meşgul olması, arzusunu elde etme konusunda hedefe daha çok yaklaştırıcı<br/>ve tamamlayıcıdır. Çünkü kişi bunu yapınca Hak onu sever. Hak onu sevince, ehl-i<br/>Kur’an gibi ehlullah’tan olur. Kişi ehl-i Kur’an’dan olunca Allâh’ın ilkâsına mahal,<br/>istivâsına arş, nüzûlü için semâ, emir ve nehyi için kürsî olur. O kimsede bulunduğu<br/>halde onda görmediği şeyleri kendisinden onun için ızhâr eder.”<br/>
Yine (Şeyh-i Ekber) şöyle demiştir: “Ben bu yola/tarîka ilk girdiğim zamanlar<br/>
kadınlardan ve cinsî münâsebetten insanların en çok nefret edenlerindendim. Yaklaşık<br/>on sekiz yıl bu halde kaldım. Sonunda Rasûlullah (s.a.)’e sevdirilen şeye muhalefet edip<br/>de Allâh’ın gazabına uğramaktan korktum. Allah bana “<i>sevdirildi</i>” sözünün mânâsını<br/>fehmettirince, Hz. Peygamber (s.a.)’in kadınları tab‘an ve beşerî olarak değil, Allâh’ın<br/>sevdirmesiyle sevdiğinin kasdedildiğini bildim. Böylece bu nefret hâli benden zâil<br/>oldu. Şimdi ben insanların kadınlara en çok şefkat gösterenlerindenim. Çünkü ben bu<br/>konuda tabîî sevgi sebebiyle değil, basîret üzere hareket ediyorum.”<br/>
Rivâyete göre bir topluluk Zekeriyyâ (a.s.)’ın evine geldiler. Bir de ne görsünler evde<br/>
evi güzelliği ile aydınlatan genç bir hanım var. Ona: “Sen kimsin?” diye sordular.<br/>Kadın: “Ben Zekeriyya’nın (a.s.) eşiyim.” dedi. Bunun üzerine Zekeriyya (a.s.)’a: “Biz<br/>Allâh’ın nebîsinin dünyâyı istemediğini zannediyorduk. Sen ise güzel bir hanım<br/>edinmişsin!” dediler. Zekeriyya (a.s.): “Ben ancak sâyesinde gözümü haramdan<br/>alıkoymak ve namusumu korumak için güzel bir hanımla evlendim.” dedi. Öyleyse eşine<br/>yardımcı olan sâliha bir kadın, hakikatte dünyâdan değildir. <b>Şeyh Sa‘dî</b> der ki:<br/>
<i>Güzel kadın ve zâhid hizmetçi,<br/>Fakir adamı padişah yapar.</i><br/>
