<a name=6424></a>sızlanma gibi durumlarını ortaya çıkarmak için yapmaktadır. Onlara ne oluyor ki<br/>mü’minler gibi bollukta şükretmiyor, darlıkta da sabır ile sevâbı beklemiyorlar?<br/>
<b>Şakîk</b> (r.h.) şöyle demiştir: “Yaratılışını ve hayatını artıramadığın gibi rızkını da<br/>
artıramazsın. Onun için rızık talebinde kendini parçalama.”<br/>
<i>Eğer rızık insana âşık olmasaydı,<br/>Buğday yerin altından yakasını yırtıp da niçin çıkardı?</i><br/>
“<i>Şüphesiz îmanlı bir kavim için bunda</i>” zikredilen daraltma ve genişletmede<br/>
“<i>ibretler vardır.</i>” Onlar bu âyet ve ibretlerden Allâh’ın kudret ve hikmetinin kemâl<br/>üzere olduğu sonucunu çıkarırlar.<br/>
Ebû Bekir <b>Muhammed b. Sâbık</b> der ki:<br/>
<i>Nice güçlü, yapıp ettiğinde kuvvetli<br/>Görüşünde isabetli kimseler vardır ki rızık ondan kaçar<br/>Nice cılız, yapıp ettiğinde zayıf kimseler var<br/>Sanki deniz körfezinden rızık bol bol avcuna dolar<br/>Bu delildir ki Allâh’ın mahlûkatta<br/>Açıklanmayan gizli bir sırrı var</i><br/>
Hikâye edilir ki âlimlerden birine “Âlemin bir tek yaratıcısı olduğunun delili nedir?”<br/>
diye soruldu. O da şöyle cevap verdi: “Üç şey: Akıllı kimsenin zelil olması, edibin<br/>fakir olması ve tabîbin hasta olması.”<br/>
<i>et-Te’vîlâtü’n-Necmiyye’</i>de der ki. “Bu âyetteki işâret şudur: Kul kalbini Allah’tan<br/>
başkasına bağlamamalıdır. Çünkü onları üzen şeyin zevâli ancak Allah’tandır. Yine<br/>onları sevindiren şeyin varlığı ancak Allah’tandır. Şu halde onları sevindiren ve ünsiyet<br/>ettiren bolluğun (bast) varlığı O’ndandır. Yine onları üzen ve yalnızlaştıran darlığın<br/>(kabz) meydana gelmesi O’ndandır. Şu halde vâcib/zorunlu olan sırlarla O’nun kapısına<br/>yapışıp ayrılmamak ve ağyârı düşünmeye son vermektir.”<br/>
Çünkü âcizin kendisi gibi bir âcizden murâdını taleb etmesinin faydası yoktur. Şu<br/>
halde Kâdir-i Mutlak olan Hak’tan taleb etmek lâzımdır.<br/>
<b>İbrahim b. Edhem</b> (k.s.) şöyle demiştir: “Biz fakrı istedik, karşımıza zenginlik çıktı.<br/>
İnsanlar ise zenginliği istediler, karşılarına fakirlik çıktı.”<br/>
Şu halde akıllı kimseye düşen, kalbin sükûnunu ve fenâ hâlini elde etmektir. Çünkü<br/>
Allah Teâlâ ilmine ve hikmetine uygun olarak dilediğini yapar. Bir hadîste şöyle<br/>buyrulmuştur: “<i>Mü’min, fakirlikten ancak dinine âfetler gelmesi endişesiyle korkar.</i>”<br/>Şu halde her durumda gözetilmesi gereken yüce Allâh’ın dinini tahkiktir. Allâh’ın<br/>dininin tahkiki ise dinin sâhibinin emrini yerine getirmekle meydana gelir. O ise rızık<br/>konusunda tevekkül ve yakîni/şüphesiz îmânı emretmiştir. Öyleyse mutlaka O’nun<br/>emrini yerine getirmek ve kalbden diğer fikirleri çıkarmak gerekir. Çünkü kendisine<br/>
