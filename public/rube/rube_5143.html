<a name=5144></a><i>Nergis gibi olan gözünü bu akbabaya/dünyaya kapat</i><br/>
<i>“Onlar ise, gökyüzünün âyetlerinden”</i> Allah Teâlâ’nın orada yarattığı apaçık<br/>
delillerden <i>“yüz çevirirler.”</i> Oysa Allah, güneş, ay, yıldızlar ve diğerleri gibi o âyetleri<br/>kendi varlığına, birliğine, san‘atının kemâline, kudretinin büyüklüğüne ve hikmetinin<br/>sonsuzluğuna alâmetler kılmıştır. Onlar ise bu deliller hakkında durup düşünmezler ki<br/>dalâlet ve küfür üzere olduklarına vâkıf olsunlar.<br/>
Denilir ki abdâlin ahlâkı on şeydir: Göğüste selâmet, malda cömertlik, doğru<br/>
sözlülük, alçak gönüllü olmak, zorlukta sabretmek, yalnızlıkta ağlamak, insanlara<br/>nasihat etmek, mü’minlere karşı merhametli olmak, eşyâ hakkında düşünmek ve eşyâdan<br/>ibret almak.<br/>
Allâh’ın rahmetinin eserlerine bakın, O’nun san‘atının şaşırtıcı güzelliğini ve<br/>
kudretinin eşsiz misallerini düşünün ki O’nun ma‘rifetinin denizlerinden inciler<br/>çıkarasınız.<br/>
Rivâyet olunur ki <b>Dâvûd </b>(a.s.) mihrâbına/odasına girdiğinde orada küçük bir kurt<br/>
gördü. Onun niçin yaratıldığı hakkında tefekküre daldı ve: “Allâh’ın bunu yaratmasının<br/>ne faydası var?” dedi. Bunun üzerine Allah kurtçuğu konuşturdu. O şöyle dedi: “Ey<br/>Dâvûd, sen kendini çok mu beğeniyorsun? Halbuki ben şu hâlimle Allâh’a yemin olsun<br/>ki Allâh’ın sana verdiklerinden daha çok O’nu zikreder ve O’na şükrederim.”<br/>
Öyleyse âyetleri hak üzere görmekten maksad, baktığı her şeyde Allâh’ı anmak ve<br/>
zikretmektir. Bu, kâmil mü’mininlerin vasıflarındandır. Âyetleri görmezlikten gelmek ve<br/>yüz çevirmek ise câhil kâfirlerin hâlidir.<br/>
<i>Mesnevî</i>’de der ki:<br/>
<i>Eşeğe göre katır boncuğu ile inci birdir<br/>O eşek zaten inci ile denizin varlığından şüphe eder<br/>O denizi de inkâr eder, incilerini de<br/>Hayvan, inciyi, süsü püsü arar mı hiç?<br/>Allah hayvanın kafasına koymamıştır<br/>La’l ve inci sevgisini.<br/>Hiç eşeklerde küpe gördün mü?<br/>Eşeğin kulağı da yeşilliktedir, aklı da</i><br/>
Âyette ârifin kalb semasına işâret vardır. O da, Hakkî tecellîler ve zevkî sözlerdir.<br/>
Hakîkî sülûk ehli, ulemâ-i billâha, onların hallerine, makamlarına ve sözlerine inanırlar.<br/>Bunların dışındakilere gelince, onlar hemen inkâr ederler ve yüz çevirirler. Çünkü onlar<br/>sâdece akıl yolunda giderler ve her şeye nakilciliğin dar penceresinden bakarlar.<br/>
Aklın yolunun yalnızca akılla bilinebilen şeyler olduğu bilinmektedir. Onun üstünde<br/>
mükâşefât vardır. Allâh’a yol bulmak ancak ehlullah vâsıtasıyla olur. Çünkü onlar,<br/>doğru yola ve sırat-ı müstakîme irşâd eden kimselerdir. Onların ilimleri dünyada da,<br/>
