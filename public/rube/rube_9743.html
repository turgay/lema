<a name=9744></a><b>Onların önlerinden ve sağlarından <i>(amellerinin)</i></b><b> nûrları aydınlatıp gider de, “Ey<br/>Rabbimiz! Nûrumuzu bizim için tamamla, bizi bağışla; çünkü sen her şeye<br/>kadirsin” derler.</b><br/>
“<i>Ey îmân edenler! Samîmî bir tevbe ile Allah’a dönün.</i>” Tevbe mâzeret beyân etme<br/>
yollarının en belâğatli olanıdır. Tevbe eden kişi şu hareketi yaptım, kötülük ettim, kusur<br/>işledim diyerek özür beyân eder. Şerîatta ise bir terim olarak tevbe çirkin olduğu için<br/>günahı terketmek, kişinin işlediği günaha pişman olması ve bir daha işlememeye karar<br/>vermesi, kaçırdığı amellerden telâfî etmesi mümkün olanları yeniden yaparak telâfî<br/>etmesidir. İşte bu dört unsur ne zaman bir araya gelirse tevbenin şartları tamam olmuş<br/>olur. Nitekim <i>Müfredât</i>’ta bu şekilde açıklanmaktadır.<br/>
Âyet metninde yer alan “nush” insanın yararına olan fiili ya da sözü araştırması<br/>
demektir. “Nasûh” kelimesi mübâlağa ifâde eder, buna göre nasûh demek, “içten ve<br/>samîmî bir şekilde yapılan” demektir. Tevbe kelimesinin bu şekilde nitelenmiş olması<br/>mecâzî bir isnaddır. Bu vasıf ve niteleme aslında tevbe edenlerin niteliğidir. Yâni tevbe<br/>eden kimseler tevbelerinde samîmî olurlar ve bunu o samîmiyet içerisinde yaparlar. Bu<br/>şu demektir: Tevbe edenler işledikleri çirkin fiillerden dolayı pişmanlık içerisinde<br/>böyle bir hareketi yaptıkları için son derece kederli bir biçimde ve bir daha yapmamaya<br/>karar vererek tevbe ederler. Öyle bir karar verirler ki artık sağılmış süt bir daha<br/>memeye geri dönmediği gibi hiç bir çirkin hareketi yapmamaya karar vermişlerdir.<br/>Kılıçla vücûdları delik deşik edilse ve ateşte yakılıp nefisleri hep ateşte bırakılsa yine<br/>de onları bu kararlarından çeviremez.<br/>
Rivâyete göre <b>Hz. Ali</b> (r.a.) bir bedevînin şöyle duâ ettiğini işitir: Allah’ım Senden<br/>
mağfiret diliyorum ve Sana tevbe ediyorum. Hz. Ali şöyle der: Ey istiğfar eden kişi bir<br/>dilin çabucak tevbe etmesi şeklinde yapılan tevbe yalancıların tevbesidir. Adam sorar:<br/>Tevbe nedir? Hz. Ali der ki: Tevbede altı husus bir araya gelmelidir: Geçmiş<br/>günahlardan dolayı pişmanlık duymak. Yerine getirilmemiş olan farzları yerine<br/>getirmek; yâni namaz, oruç, zekât ve benzer farzları kazâ etmek. Yapılan haksızlıkları<br/>telâfî etmek. Haksızlığa uğratılan kişilerden helâllik dilemek. Bir daha o fiili<br/>işlememeye karar vermek ve mâsıyet içinde beslediği bedenini Allah’a itâat içinde<br/>eritmek, nefsine mâsiyetlerin tadını tattırdığı gibi itâatın acılığını da tattırmak.<br/>
<b>Sa’dî Müftî</b> der ki: Ehl-i Sünnet’e göre bir tevbenin gerçekleşmesi için pişmanlık<br/>
duymak ve bir daha o fiili işlememeye karar vermek yeterlidir. Mûtezile mezhebi ise<br/>böyle düşünmez. Çünkü onlara göre tevbenin gerçekleşebilmesi için yapılan<br/>haksızlıkların telâfî edilmesi şarttır. Bu nokta bizim mezhebimize göre tevbe açısından<br/>vâcib değildir.<br/>
Büyüklerden birisi şöyle der: Tevbe ilâhî emirlere muhâlefet sayılan hareketlerin<br/>
tamamından tevbe biçiminde olmadığı sürece bunun adı tevbe değil, terktir.<br/>
Bazılarına göre elbiseyi dikmek mânâsındaki nesâhat kökü iki şeyi bir araya getirip<br/>
elbise dikmek demektir. Yâni tevbe-i nasûh, senin din hususundaki yırtıklarını diken ve<br/>eksikliklerini gideren tevbe demektir. Bir hadîs-i şerifte şöyle buyurulur: “<i>Mü’min</i><br/>
