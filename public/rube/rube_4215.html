<a name=4216></a>Rasûlullah (s.a.)’in durumunu öğrenmek üzere Mekke dışından gelenler tarafından<br/>
küfürden ve şirkten “<i>sakınanlara” </i>ihlâs ehli mü’minlere<i>: “Rabbiniz” </i>Muhammed’e<br/><i>“ne indirdi?” denildiğinde, </i>cevab olarak:<i> “Hayır”</i> indirdi<i> “derler.” </i>Soruya uygun<br/>cevâbın verilmesi, indirmenin vuku bulduğuna ve Peygamberimiz (a.s.)’ın da hak<br/>peygamber olduğuna işârettir.<br/>
<b>Kâşifî</b> der ki: “<i>Hayır</i>” dan murad Kur’an’dır. Bütün hayırları kendinde toplayan,<br/>
iyiliklerin ve bereketlerin hepsini bir araya getiren odur. Dînî ve dünyevî iyilikler, sûrî<br/>ve mânevî güzellikler ondan neş’et etmiştir.”<br/>
“<i>Bu dünyâda güzel davrananlara,”</i> amellerini güzel yapıp: ‘Lâ ilâhe illallah<br/>
Muhammedü’r-rasûlullah’ diyenlere bu amellerine karşılık olarak bu dünyâda <i>“güzel<br/>mükâfât vardır.” </i>Bu söz (kelime-i tevhîd), iyi amellerin en güzelidir. “<i>Güzel mükâfât</i>”<br/>ise canın ve malın korunması, medh ve övgüye hak kazanma, düşmanlara galib gelme,<br/>mükâşefe ve müşâhede kapılarının açılmasıdır ki ona nâil olan ne büyük nasib elde<br/>etmiştir. Bu cümle başlangıç cümlesi olup müttakîleri övmek için getirilmiştir.<br/>
<i>et-Te’vîlatü’n-necmiyye’</i>de der ki: Âyet işâret etmektedir ki kim amellerini ıslah<br/>
eder, ahlâkını iyi huylarla donatır, hâllerini halktan Hakk’a yöneltirse, Allah’dan ona<br/>güzel bir mükâfât vardır. O da Allah’ın kendisini, bu dünyâda vuslata eren kâmillerin<br/>derecesine yükseltmesidir.<br/>
<i>“Âhiret yurdu” </i>yâni onların oradaki ecir ve sevapları <i>“ise” </i>dünyâda verilen<br/>
sevaplardan <i>“daha hayırlıdır.</i>” Ya da âhiret yurdu mutlak olarak dünyâdan daha<br/>hayırlıdır. Çünkü âhiret cevher, dünyâ kerpiç gibidir. Cevherin kıymeti kerpiçten kat kat<br/>üstündür. Hattâ aralarında bir münâsebet bile yoktur. Birbirlerine kıyas bile edilmezler.<br/>
“<i>Takvâ sâhiplerinin yurdu gerçekten güzeldir!</i>”<br/><b>Hasan </b>der ki: “Muttakîlerin yurdu dünyâdır. Çünkü onlar âhiret azığını burada<br/>
hazırlarlar.” Fakir (<b>Bursevî</b>) der ki: Bu sözde dünyâdan yetecek kadar faydalanma<br/>yönüyle dünyâyı övme vardır. Çünkü dünyâ aldanma metâı olması bakımından<br/>yerilmiştir.<br/>
<i>Mesnevî</i>’de denir ki:<br/>
<i>Dünyâ nedir? Allah’tan gâfil olmaktır.<br/>Yoksa kumaş, para, ölçüp tartmak ve kadın değildir.<br/>Din yolunda sarf etmek üzere kazandığın mala,<br/>Rasûl: “Ne güzel mal” demiştir.<br/>Suyun gemi içinde olması gemiyi batırır.<br/>Gemi altındaki su ise gemiyi kaldırır, sırtında taşır.<br/>Mal, mülk sevgisini gönülden sürüp çıkardığından<br/>Süleyman, (a.s.) kendisine ancak fakir dedi.<br/>Ağzı kapalı testi, içi hava ile dolu olduğundan<br/>Derin ve uçsuz bucaksız su üstünde yüzüp gider.<br/>Gönlünde fakirlik havası, aşk havası bulunan kimse de</i><br/>
