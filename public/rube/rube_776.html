<a name=777></a>evlâdlarından peygamberlerin şimşir ağacından yapılmış heykeller vardı. Bunların<br/>uzunluğu üçe iki (3x2) zira’ kadardı. Âdem (a.s.) vefat edinceye kadar bu tâbût onun<br/>yanında kaldı. Vefatından sonra da evlâdlarına geçti, nihâyet Hz. Ya’kûb’a kadar ulaştı.<br/>Mûsâ (a.s.)’a ulaşıncaya kadar, İsrâîloğulları’nın elinde kaldı.<br/>
Hz. Mûsâ ona Tevrât’ı ve bazı eşyalarını koyuyordu. Savaştığı zaman da o tâbûtu<br/>
ordunun önünde götürüyor, böylece İsrâîloğulları’nın gönüllerini ferahlatıyordu. Vefat<br/>edinceye kadar tâbût Hz. Mûsâ’nın yanında kaldı. Sonra İsrâîloğulları’nın elinde<br/>dolaştı.<br/>
Herhangi bir şeyde ihtilâf etttikleri zaman ona başvururlar, o da onlara konuşur,<br/>
aralarında hükmederdi. Savaşa gittikleri zaman onu önlerinde götürürler, düşmanlara<br/>karşı onunla zafer talebinde bulunurlardı. Melekler onu askerin üzerinde taşırlardı.<br/>Sonra düşmanla savaşırlar, tâbûttan bir ses duyduklarında zaferin kesin olduğuna<br/>inanırlardı. Fakat isyan edip bozulduklarında, Allah Teâlâ onlara Amâlikalıları musallat<br/>etti, mağlup oldular. Tâbûtu ellerinden aldılar ve hakâret için onu abdest yerlerine;<br/>helâlarına koydular. Allah Teâlâ, Tâlût’un komutanlığını murad eyleyince onlara öyle<br/>bir belâ musallat etti ki, o tâbûtun yanına abdestini bozan herkes bâsûr hastalığına<br/>yakalandı. Beldelerinden beş şehir helâk oldu.<br/>
Kâfirler bunun sebebinin, tâbûtu küçük görmeleri olduğunun farkına varınca onu,<br/>
bulunduğu yerden çıkardılar, bir arabaya koydular. İki öküzü arabaya koştular, öküzler<br/>yürümeye başladı. Cenâb-ı Allah bu iki öküze dört melek müvekkel kıldı. Bu melekler<br/>öküzleri sürüyorlardı. Nihayet Tâlût’un evine geldiler. İsrâîloğulları peygamberlerinden<br/>Tâlût’un komutanlığına dâir alâmet istedikleri zaman peygamber: “Onun komutanlığının<br/>alâmeti evinde tâbûtu bulmanızdır” dedi. Onlar da gerçekten Tâlût’un evinde tâbûtu<br/>bulunca onun komutanlığına kesinkes inandılar. Âyette <i>“Tâbût’un size gelmesi”</i> tâbiri<br/>bir mecâzdır. Zirâ o, kendi kendine gelmez, getirilir.<br/>
Tâbûtta veya tâbûtun gelişinde, Rabbınızdan sizin için bir sekînet ve gönül hoşluğu<br/>
vardır. Bazı muhakkikler demişlerdir ki: Sekînet lafzı iştirak sebebiyle üç mânâya gelir:<br/>
1. Tâbût’un içerisinde İsrâîloğulları’na verilen şeyler. Nitekim Allah Teâlâ:<br/>
<i>“Gerçekten onun hükümdarlığının açık alâmeti, size o tâbûtun gelmesi olacaktır ki,<br/>içinde Rabbinizden bir sekînet vardır”</i> buyurarak bu mânâya işâret etmiştir.<br/>
Müfessirler şöyle demişlerdir: Tâbûtta bulunan şey sâkinleştirici güzel bir kokudur.<br/>
Bu koku, iki ordu karşılaştığı zaman düşmanın kalplerini korku ile doldurmaktaydı. Bu<br/>korku, İsrâîloğulları’nın peygamberlerinin bir mûcizesi, komutanlarının bir kerâmeti idi.<br/>
2. Sekînet, Hak Teâlâ’nın yaratma inceliklerinden bir şeydir. Meleğin, sırları ortaya<br/>
koymak üzere peygamberlerin kalplerine vahyi ilka ettiği gibi, bu da, konuşan kimsenin<br/>diline hikmet ilkâ eder.<br/>
3. Sekînet, peygamberin ve mü’minlerin gönlüne inen şeydir. Bu, nûr, kuvvet ve ruhtan<br/>
müteşekkil olup korkmakta olan kimsenin sakinleşmesini; hüzünlü olanın da tesellî<br/>bulmasını sağlar. Nitekim âyet-i celîlede:<br/>
<i><b>“Allah, rasûlünün ve mü’minlerin üzerine sekînetini (güven veren rahmetini)</b></i><br/>
