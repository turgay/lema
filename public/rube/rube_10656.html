<a name=10657></a><img src="RuhulBeyan-10657_1.jpg"/><br/>
<img src="RuhulBeyan-10657_2.jpg"/><br/>
Ka‘b’ın zikrettiğine göre Şeddâd’ın oğlu babasını çölden kaldırıp defnettiği zaman<br/>
onun lisanından mezarının başına konulan bir levhaya şunları yazmıştır:<br/>
<i>Ben Amid kalesinin sâhibi Âd oğlu Şeddâd’ım.<br/>Güç, kuvvet ve sağlam mülkün sâhibiyim.<br/>Tehdidimden çekinerek yeryüzü halkı bana itâat etti.<br/>Güçlü otoritem sâyesinde doğuya ve batıya hükümran oldum.<br/>Derken bize uzak ufuktan korkunç bir ses geldi.<br/>Çölün ortasında biçilmiş ekin gibi bizim canımızı aldı.</i><br/>
Rabbânî âlim <b>Ebû Tâlib el-Mekkî</b>’nin (k.s) tasnifi olan <i>Kūtü’l-kulûb</i>’ta<br/>
zikredildiğine göre Bayezid Bistâmî (k.s)’ye “Direkleri (yüksek binaları) olan, İrem<br/>şehrine girdin mi?” diye soruldu. O “Sus, Allah Teâlâ mülkünde O’na âid bin şehre<br/>girdim. Onların en aşağısı direkleri (yüksek binaları) olandı.” dedi. Sonra bu şehirlerin<br/>isimlerini saymaya başladı. Bâyezid’in (k.s.) “Onların en aşağısı direkleri (yüksek<br/>binaları) olandı” sözünün zâhiri Allah Teâlâ’nın “Ki ülkeler içinde onun benzeri<br/>yaratılmamıştı” sözüne ters düşmektedir. Fakat âyetten anlaşılan geçmişte böyle bir<br/>şehrin benzerinin yaratılmamış olduğudur. Bu şehirlerin Kur’an’ın indirilmesinden<br/>sonra yapılmış şehirler olması da mümkündür. Onların benzerlerinin yaratılmamış<br/>olması ile zînette benzerlerinin olmadığının kasdedilmiş olması mümkündür. En azından<br/>kasdedilen ise cüsselerinin küçüklüğüdür.<br/>
<i>Kūtü’l-kulûb</i>’un bazı nüshalarında âyetin mânâsının Yemen beldelerinde onun<br/>
benzerinin yaratılmamış olduğu belirtilir. Çünkü onlara kendi ülkelerinde olanla hitap<br/>edilmiştir. Tıpkı <i><b>“yahut da bulundukları yerden sürülmeleridir.”</b></i> (el-Mâide, 5/33)<br/>âyetinde bulundukları “yer” ile kendi beldelerinin topraklarının kasdedilmiş olması<br/>gibi. Bunun gibi yorumlarla anlaşılması güç, kapalı hususlar ortadan kalkar. Nitekim<br/><b>İbnü’ş-Şeyh’in</b> <i>el-Bürde</i> şerhinde bu şekilde geçmektedir.<br/>
<b>9. O vadide kayaları yontan Semûd kavmine,<br/></b>Öte yandan Allah Teâlâ Semûd kavmine ne yaptı?<br/>“Semûd” kelimesi daha önce geçen “Âd” kelimesine atfedilmiştir. Semûd meşhur bir<br/>
kabile olup, bu ismi, Cüdeys’in kardeşi olan dedeleri Semûd’dan almışlardır. Bu iki<br/>kardeş Âbir’in, o İrem’in, o Sâm’ın, o ise Nuh (a.s.)’ın oğludur. Semûd kabîlesi, Arab-ı<br/>âribeden yâni hâlis Arap idiler. Hicaz ile Tebük arasındaki Hicr bölgesinde yaşarlardı.<br/>Âd kavmi gibi putlara taparlardı. Onlar Sâlih (a.s.)’ın kavmi idiler. Nitekim Allah<br/>Teâlâ: <i><b>“Semûd kavmine de kardeşleri Salih’i (gönderdik)”</b></i> (Hûd, 11/61)<br/>
