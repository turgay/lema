<a name=10760></a><img src="flower_sep.jpg"/><br/>
<img src="RuhulBeyan-10760_2.jpg"/><br/>
“Beled-i emîn” kelimesine gelince bununla vücud/varlık Mekke’sine işâret<br/>
olunmaktadır. Bu Mekke’nin içinde kalp beyti vardır. Varlık Mekke’si, içinde bulunan<br/>kimseleri şeytanların kapıp, kaçırmasından vesvas ve hannas olan şeytan şerrinin oraya<br/>girmesinden güvenli kılar. Yine son kelime ile havas ve aza ile hâsıl olan kalıbın<br/>amellerine işâret olunmaktadır. Kalıp şerefi kalpten alır. Dolayısıyla kalp ruhtandır ve<br/>ruh da sırdandır. Bu nedenle bunların tümü, üzerlerine yemin edilmeye lâyık nesneler<br/>olmuşlardır.<br/>
<b>4. Biz insanı en güzel biçimde yarattık.<br/></b><i>“Biz insanı”</i> yâni insan cinsini <i>“en güzel biçimde yarattık.”</i> Âyette yer alan<br/>
“takvîm” kelimesini açacak olursak bu kelimeden türeme “kâme” kalktı, doğruldu<br/>demektir. “Kâme el emru” bir iş mutedil ve düzgün oldu, demektir. “Kavvemtuhû”<br/><i>Kamus’</i>un ifâdesine göre bir şeyi düzgün hale getirdim, demektir. “Takvîm” ise herhangi<br/>bir şeyi olması gereken form ve düzgünlüğe sokmak demektir.<br/>
<b>Yahya b. Eksem Kâdî</b> “takvîm” kelimesini, “güzel sûret ve biçim” şeklinde tefsir<br/>
etmiştir. Anlatılır ki, Yahya b. Eksem’in zamanının hükümdarı, bulutsuz ve ayın<br/>görüldüğü bir gecede eşiyle halvete girer. Hükümdar hanımına, “eğer şu aydan daha<br/>güzel değilsen benden boş ol” der. O zamanın âlimleri bu söz gereği kadının sultandan<br/>boş düştüğüne fetva verirler, ancak Yahya b. Eksem bu boşanmanın gerçekleşmediğini<br/>söyler. Kendisine: “Sen şeyhlerine aykırı davranıyorsun” dediklerinde Yahya: “Fetva<br/>vermek ilimle olur. Bu fetvayı ben vermiyorum. Bizden daha âlim olan Allah veriyor.<br/>Cenab-ı Hakk Kur’an-ı Kerim’inde: <i><b>“Biz insanı en güzel biçimde yarattık”</b></i> buyuruyor.<br/>Şu halde insan yaratıkların en güzelidir. İnsandan daha güzel hiçbir şey yoktur.<br/>Dolayısıyla sultan bu sözüyle hanımını boşamış olmaz” şeklinde cevap verir.<br/>
<i>Müfredat</i>’ta ifâde olunduğuna göre bu âyet-i kerime canlılar arasında insana âid akıl,<br/>
anlama ve iki ayak üzerine durabilme gibi özelliklere işâret etmektedir.<br/>
Bu açıklamalardan sonra âyet-i kerimenin mânâsı: Biz insanı sûreten ve manen<br/>
olabileceği en güzel biçimde ve şekilde yarattık, demektir. Çünkü Allah insanı boyu<br/>posu düzgün, organları uyumlu, şekli güzel bir biçimde görmektedir. Çünkü Allah bir<br/>âyet-i kerimede; <i><b>“Size şekil verip de şeklinizi güzel yapan... Allah’tır”</b></i> (Mü’min,<br/>40/64) buyuruyor. Bunun yanında Allah insanı hayat, ilim, irade, kudret, semi’ (işitme),<br/>basar (görme) ve kelam sıfatları gibi ilahi sıfatlarla bezemiş olarak yaratmaktadır.<br/>Kaldı ki Peygamber Efendimiz’in (s.a.) <i>“Allah Adem’i kendi sûretinde yaratmıştır”<br/></i><a href="RuhulBeyans.html#10765">[153]</a> hadisi ile işâret buyurmuş olduğu hakîkî ve ilahi sûret işte bu sıfatlardan ibarettir.<br/>Peygamber Efendimiz’in (s.a.) <i>“nefsini bilen, rabbini bilir” </i><a href="RuhulBeyans.html#10765">[154] </a>sözü bu anlayışa<br/>dayalıdır. Şu halde insanoğlu celal, cemal ve kemalin zuhûr etmiş olduğu noktadır.<br/>
