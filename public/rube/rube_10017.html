<a name=10018></a>peygamberdir ve o peygamberlerin içinde -çoğunluğun görüşüne göre- ülü’l-azm<br/>peygamberlerin ilkidir. Ayrıca şirke karşı uyarıda bulunan ilk peygamber Nûh (a.s.)’dır.<br/>Zira kavmi putlara tapıyordu. Yine o, ümmeti azap gören ilk peygamberdir.<br/>
O Şeyhu’l-mürselîndir; yâni peygamberlerin en yaşlısı ve uzun ömürlüsü. Kırk<br/>
yaşında iken peygamber olarak gönderilmiştir. Peygamber olduğunda yaşının üç yüz elli<br/>veya dört yüz seksen olduğu da söylenmiştir. Kavmi arasında dokuz yüz elli sene<br/>kalmıştır. Tufandan sonra doksan yıl daha yaşamıştır. Tefsirle uğraşan bâzı âlimlerin<br/>ifâdesine göre bu âyet-i kerîme işâret ediyor ki Nûh (a.s.) bütün yeryüzü halkına<br/>peygamber olarak gönderilmemiştir. Çünkü Allah Teâlâ <i>“kavmine”</i> buyuruyor. Bütün<br/>yeryüzü sâkinlerine gönderilseydi, “bütün insanlara gönderdik” veya Cenâb-ı Hakk’ın<br/>dilediği buna benzer bir ifâde kullanılırdı. Tıpkı Rasûlullah (s.a.) Efendimiz hakkında:<br/><i><b>“Biz seni ancak bütün insanlara gönderdik!”</b></i> (Sebe, 34/28) buyrulduğu gibi. Yine<br/>Rasûlullah (s.a.) Efendimiz’in şu ifâdesinden de bunu anlıyoruz: <i>“Önceden bir<br/>peygamber sâdece kendi kavmine gönderilirdi, ben ise tüm insanlara gönderildim.”<br/></i><a href="RuhulBeyans.html#10023">[121]</a><br/>
Burada herhangi bir kimsenin aklına şöyle bir soru takılsa ve dese ki: “Nûh (a.s.)<br/>
bütün insanlığa gönderilmediğine göre bütün herkes onun emrine aykırı olmuş ve<br/>kendisine âsî olmuş olmaz. Buna bağlı olarak da helâk edilme bedduâsını hak etmez. O<br/>hâlde Nûh (a.s.) bütün insanları kasdederek bu sûrenin âyetinde ifâde edildiği biçimiyle<br/>neden bütün kâfirler hakkında: <i><b>“Ey Rabbim! Yeryüzünde kâfirlerden gezip dolaşan<br/>hiç kimse bırakma”</b></i> şeklinde bedduâ ediyor. Bu soruya şöyle cevap verilmiştir:<br/>
“Muhtemeldir ki onun zamanındaki kâfirlerin nefisleri aynı seciyye ve yaratılış üzere<br/>
idi. Dolayısıyla bu helâk bedduâsına bu açıdan lâyık oldular.”<br/>
Ancak bu açıklamanın tartışılabilir tarafları vardır. Çünkü <i>İnsânü’l-uyûn</i> isimli<br/>
eserde Peygamber (s.a.) Efendimiz’in <i>“her peygamber sâdece kendi kavmine<br/>gönderiliyordu”</i> hadis-i şerifi açıklanırken şöyle deniyor: Her peygamber kendi<br/>zamanındaki tüm insanlara; ya da o insanlardan hâssaten bir topluluğa gönderiliyordu.<br/>İşte Nûh (a.s.) birinci gruptan idi. Zira o kendi zamanında yeryüzünde ne kadar insan<br/>varsa onların tamamına peygamber olarak gönderilmişti ve sonra kendisine o insanların<br/>içerisinden sâdece gemide olanların îman ettiği haber verilmişti. Bunlar da kırkı erkek,<br/>kırkı kadın olmak üzere seksen kişi idi. Ya da <i>Avârif</i> isimli eserin ifâdesine göre dört<br/>yüz kişi idi. Bâzılarına göre dört yüz kişinin hepsi insan değil, insan ve başka yaratıklar<br/>ile birlikte dört yüz idiler. Şu hâlde yukardaki seksen sayısı ile dört yüz sayısı arasında<br/>-bu açıdan- herhangi bir zıtlık yoktur.<br/>
İşte Nûh (a.s.)’a sâdece gemidekilerin îmân edeceği haber verilince onların<br/>
hâricindekilerin azâb ile köklerinin kazınması için bedduâ etti. Böylece kendisine îman<br/>edenler hâriç olmak üzere yeryüzünde ne kadar insan varsa tümünü helâk eden tûfan<br/>gerçekleşti. Eğer Nûh (a.s.) bütün insanlara gönderilen bir peygamber olmasaydı,<br/>putlara tapma husûsunda kendisine muhâlefet eden o insanlara bedduâ etmezdi. Bunu<br/>Cenâb-ı Hakk’ın; <i><b>“Biz bir peygamber göndermedikçe (kimseye dünyada) azap</b></i><br/>
