<a name=7335></a><i>“Biz, oğluna bedel, ona büyük” </i>cüsseli, semiz<b> </b><i>“bir kurban verdik.”</i><br/>
Yapmakla memur olduğu iş (kurban), damarı yarıp kan akıtmakla tamam olur. “<img src="RuhulBeyan-7335_1.jpg"/><br/>
kesilecek hayvanın ismidir, yani kurbandır. Buna göre mânâ şöyledir: İsmail (a.s.)’ın<br/>yerine fidye olarak bir kurban kıldık ve onu bu şekilde kesilmekten, kurban edilmekten<br/>kurtardık. Ancak fidyeyi veren ve uygulanmasını emreden Allah Teâlâ olduğu için<br/>mecaz olarak <i>“Biz, oğluna bedel ona büyük bir kurban verdik.”</i><b> </b>buyrulmuştur.<br/>Kurbanda sünnet olan da kurbanın semiz ve besili olmasıdır. Hz. Peygamber (s.a.) şöyle<br/>buyurmuştur: <i>“Kurbanlarınızı semiz ve besili yapınız. Zira onlar sizin sırat üzerinde<br/>bineklerinizdir.”</i><a href="RuhulBeyans.html#7340">[214] </a>Yahut bu kurbanın kadri ve kıymeti pek yücedir. Zira Allah Teâlâ<br/>bu kurbanı bütün resul ve nebilerin efendisi kendi neslinden olan İbrahim peygamberin<br/>oğlu İsmail peygamber için fidye olarak göndermektedir.<br/>
<i>et-Te’vîlâtü’n-Necmiyye</i>’de der ki: burada fidye olarak gönderilen kurban biri<br/>
diğerinden büyük olan iki büyük peygambere fidye olduğu için “büyük kurban” olarak<br/>nitelendirilmiştir. Bu peygamberler İsmail (a.s.) ve Muhammed (s.a.)’dir. Zira<br/>Muhammed (s.a.) İsmail (a.s.)’ın sulbündendir.<br/>
<i>el-Es’iletü’l-hikem</i>’de büyükbaş hayvan, kurban konusunda koçtan daha büyük olduğu<br/>
halde -ki bir büyükbaş hayvan yedi koç yerine kâim olur- Allah Teâlâ neden bu koç<br/>kurbanı büyük kurban diye nitelemiştir? diye sorulursa, cevabı şudur: Koç ile Allah’ta<br/>fâni olan müslüman nefis arasında pek kuvvetli bir münasebet vardır. Zira koç, sırf<br/>kurban için kesilmeye müsait olarak yaratılmıştır. İşte koç küllî fâniliğin, teslim ve<br/>boyun eğmenin sembolü olduğu gibi ahirette de ölümün sembol sûreti olarak sırat<br/>köprüsü üzerinde kurban edilecektir. İşte bu mânâdan dolayı Allah Teâlâ koça “büyük<br/>kurban” demiştir. Zira her şeyin fazilet ve üstünlüğü sûret ile değil mânâ iledir. Çünkü<br/>sûretin üstünlüğü mânânın üstünlüğüne tâbidir. Deve böyle değildir. Çünkü ondan esas<br/>maksut binit olarak kullanılması ve yüklerin taşınmasıdır. Denilir ki fidye olarak<br/>gönderilen bu koç cennetten gönderilmiştir.<br/>
<b>İbn Abbâs</b> (r.a.)’dan rivâyete göre bu koç Âdem (a.s.)’ın oğlu Hâbil’in kurbanıdır.<br/>
Allah Teâlâ onun kurbanını kabul etmiştir. O cennette otluyordu. Allah Teâlâ onu İsmail<br/>(a.s.)’a fidye olarak gönderdi. Buna göre o devirde kurbanın kabulü mânâsında gökten<br/>inen ateş o kurbanı yakmamış bilakis göğe kaldırmıştır. <i>İnsânü’l-uyûn</i>’da der ki,<br/>bazılarının gökten gelen ateş o kurbanı yaktı (yedi) sözü tartışmalı bir sözdür. Yine<br/>mânâlar tecessüm ettiği gibi ruh da tecessüm eder ve ebedi olarak öyle kalır. Buna göre<br/>Hâbil’in zamanında gökten inen ateşin o kurbanı yakıp yemesi ikinci defa İbrahim<br/>(a.s.)’ın onu kurban etmesine engel değildir.<br/>
Rivâyete göre koç Mina’da cemre yanında İbrahim (a.s.)’dan kaçtı. İbrahim (a.s.)<br/>
koçu yakalamak için ona yedi taş attı. Taşlama bundan dolayı sünnet oldu. Yine yukarıda<br/>geçtiği gibi İbrahim (a.s.) oğlunu kurban edeceği sırada şeytan karşısına çıkıp ona<br/>vesvese vermek istedi. İbrahim (a.s.) şeytanı taşlayarak kovdu. Şeytan taşlama<br/>ameliyesi bundan dolayı hacılara vacip oldu.<br/>
