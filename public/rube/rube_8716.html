<a name=8717></a>hepsi, gönderilmiş olan peygamberleri yalanlamış olmaktadırlar ki bu âyetteki ibâre de<br/>bu anlama uygundur. Âyetteki “küll” kelimesinin lafzına itibar edilerek fiil tekil olarak<br/>kullanılmıştır. Veya âyetin bu kısmı onlardan her birinin sadece kendilerine gönderilmiş<br/>olan peygamberi değil, gönderilmiş olan tüm peygamberleri yalanladıkları anlamına<br/>gelir. Nitekim tüm peygamberler tevhid inancını tebliğ etmişler ve öldükten sonra<br/>diriltilerek hesap verileceği husûsunda insanları uyarmışlardır. Dolayısıyla onlardan<br/>birisini yalanlamak hepsini yalanlamak anlamına gelir. Tübba’ın peygamber olduğu<br/>ihtimaline göre bu izah doğrudur. Onun peygamber olmadığı ihtimaline göre ise daha<br/>doğrudur. Buna göre anlam şu şekilde olur: “Tübba’ın kavminin peygamberleri<br/>yalanlaması, onlar daha önceki tevhid ve kıyâmet inancında birleşmiş olan tüm<br/>peygamberleri yalanlamış olmalarıdır.” Zira Tübba, onları bu şekilde imana dâvet<br/>etmişti.<br/>
<i>“Böylece kendilerini uyardığım şey gerçekleşti.” </i>Yani onlara yapmış olduğum<br/>
tehdidin gerçekleşmesi vacip oldu ve gerçekleşti. Âyetteki “vaîd” kelimesi “azap”<br/>anlamındadır. Vaîd kelimesi vaad’in aksine kötü şeyler hakkındaki vaadde kullanılır,<br/>vaad ise kötü şeylerde de hayırda da kullanılır.<br/>
Âyet-i kerimede Rasûlullah (s.a.) teselli edilmektedir. Yani şöyle denilmiş<br/>
olmaktadır: “Kâfirler seni yalanlıyorlar diye sakın üzülme. Çünkü sen yalanlanan ilk<br/>peygamber değilsin. Her topluluk, peygamberini yalanlamıştır. Senden önceki<br/>peygamberlerin yapmış olduğu gibi sen de onların eziyetlerine sabret. Böylece onlar<br/>gibi sen de zafere ereceksin.” Yine âyet-i kerimede Mekke halkı tehdit edilmektedir.<br/>Yani şöyle denilmiş olmaktadır: “Ey Mekke halkı, sizden önceki ümmetlerin halinden<br/>ibret alın ve onların haline düşmekten korkun da Allah’ın peygamberini yalanlamayın.<br/>Onların yaptığı gibi peygamberi yalanlarsanız sonunda onların uğradığı cezâya<br/>müstehak olursunuz.”<br/>
Şunu bil ki tüm zamanların insanları genelde hevâ ve tabiî heveslere mağluptur.<br/>
İnsanlar genelde akıllarına göre değil, hisleri doğrultusunda yaşarlar. Nefisleri de inatçı<br/>ve haktan uzak, bâtıla yakındır. Ne zaman bir peygamber gelse, onu yalanlamışlar ve<br/>getirdiği şeyden dolayı onu şehîd etmişlerdir. Böylece onların üzerine Rablerinin<br/>nimetlerini inkâr ettikleri için azap vaki olmuştur. Allah onları helak etmekte hiç de<br/>zorlanmamıştır.<br/>
Bu âyette işâret yoluyla velî kullar için bir tessellî ve kâfirler için de bir tehdid<br/>
vardır. Ömrüme yemin ederim ki veli kulların onların elindeki durumları<br/>peygamberlerin kâfirlerin elindeki durumları gibidir. Ancak sabır kurtuluşun anahtarıdır.<br/>
Peygamberlerin zamanındaki kâfirlerin maymunlara ve hınzırlara çevrildiği, yerin<br/>
dibine geçirildikleri ve muhtelif azaplara müstehak oldukları gibi aynı şekilde<br/>evliyaullâhı inkâr eden kimselerin de Allah Teâlâ gönül dünyalarını maymun ve<br/>hınzırlara çevirmiş ve onları yerin dibine yani kesif ve zulmânî beşeriyyet arzının<br/>çukurlarına geçirmiştir. Böylece onlar çeşitli rezillik ve rüsvalıklara uğramışlardır.<br/>Oysa onlar körlükleri ve şaşkınlıkları sebebiyle böyle rezil bir duruma düştüklerini<br/>
