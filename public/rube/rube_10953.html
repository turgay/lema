<a name=10954></a><img src="flower_sep.jpg"/><br/>
<img src="RuhulBeyan-10954_2.jpg"/><br/>
<img src="RuhulBeyan-10954_3.jpg"/><br/>
<img src="RuhulBeyan-10954_4.jpg"/><br/>
isminle senden diliyoruz… Kur’ân’ı kalplerimizin baharı, slarımızın şifâsı, hüzün ve<br/>dertlerimizin ilacı, nimet verdiğin peygamberler, sıddıklar, şehitler ve sâlihlerle<br/>beraber sana, Naîm cennetlerine, Dâru’s-Selâm’a sevkeden kumandanımız eyle.<br/>Rahmetinle nasîb eyle, ey merhametlilerin en merhametlisi!<br/>
Fakîr (<b>Bursevî</b>) ellerini Kadîr Mevlâ’ya açıp şöyle der: Allah’ım ukûbetinden<br/>
muâfâtına, gazabından rızâna ve senden sana sığınırım. Ben seni hakkıyla övemem. Sen<br/>kendini nasıl övmüşsen öylesin. Bana verdiğin vaadi yerine getirdin. Sen vaadinden<br/>asla dönmezsin. Benim rüyamı gerçekleştirdin. Keder hapishanesinden beni çıkararak<br/>bana ihsânda bulundun ve o sırada bana şöyle hitab ettin: “İste vereyim!” Ben de<br/>isteğimin gâyesini rızan kıldım. Bu hizmetimi kabul ettiğini bana müjdeledin de dedin<br/>ki: <i><b>“Rabbi onu en güzel kabulle kabul etti.”</b></i><a href="RuhulBeyans.html#10955">[289] </a>Ben sana nimetin tamama ermesi ve<br/>lütfun kemâl bulması için duâ ediyordum. Rabbim, sana (ettiğim) duâ sâyesinde hiç<br/>bedbaht olmadım<a href="RuhulBeyans.html#10955">.[290] </a>Kalan şu kısa ömrümde de bundan önce verdiğin nimetlerin ve<br/>lütufların kat be-katını nasîb eyle ve âkıbetimi hayır, hidâyet ve nûr kıl, her türlü iyilik,<br/>saâdet ve sürûru nasîb eyle! Bütün hayırların anahtarı, karanlık vakitlerde kurbet<br/>menzillerine gidenlerin kandili Nebiyy-i Nebîhi’ne ve önderlerimiz olan onun âl ve<br/>ashâbına ve onlara tâbi olan büyüklere salât eyle!<br/>
İşte bu şekilde Rûhu’l-beyân fî tefsîri’l-Kur’ân isimli kitabın yazımı takriben vahyin<br/>
iniş süresi kadar bir zamanda tamamlanmış oldu.<br/>
Çünkü kader sopası beni yeryüzünün dört bir tarafına dağıttı. Uzun seferlerin elleri<br/>
beni enine boyuna çekiştirdi. Neticede Allah Teâlâ beni tamamlama makâmına getirdi.<br/>Bu şekilde Allah’ın izniyle hem önünden hem de arkasından görebilen Peygamber<br/>Efendimiz (s.a.)’in hicretinin 1117. senesinin Cemaziyelevvel ayının 14’ü Perşembe<br/>günü/11 Eylül 1705 milâdi tarihinde tamama erdi. Tarihiyle alâkalı nazmen şöyle<br/>dedim:<br/>
Lütuf sâhibi Allah Teâlâ’nın lütfuyla<br/>Kitâb-ı müstedâb’ın hoş kitabın tefsiri sona erdi.<br/>Onun târihi hakkında Fakîr Hakkî<br/>Allah’a hamdederek dedi ki: Kitap tamam oldu,<br/>Ben de noktalı harflerin hesabıyla dedim ki<br/>Allah Teâlâ’nın lütfuyla sona erdi.<br/>
