<a name=3040></a><img src="flower_sep.jpg"/><br/>
tadı, onlara tatlı geldi. Onlar şu fâni hayatı, bâki hayata karşılık sattılar. Öyle bir<br/>şehadet pınarına erdiler ki ondan sonra asla susamadılar. Ticaretleri çok kârlı oldu.<br/>Bahtiyarların en bahtiyarı oldular. Satış akitlerinde kârlı çıkanlar ancak ve ancak<br/>onlardır. Allah’ın lütfundan verdiği nimetle sevinirler ve mutlu olurlar.<br/>
Yalnızca sana ey Allah’ım, zayıf ellerimizi açarız. Bizi de onlardan kılmanı, kıyamet<br/>
gününde bizi onlardan ayrı bir kenara koymamanı dileriz. Seni bizden râzı edecek<br/>şehadeti bize nasib etmek, bellerimizi büken, bize sıkıntı veren günahlarımızı<br/>bağışlamak, yoluna arzettiğimiz canlarımızı katından bir rahmet, lütuf ve ihsan ile kabul<br/>buyurmak suretiyle bizi lütfunla rızıklandırmanı dileriz. Senin keremin, bizi umut ve<br/>emelleri boşa çıkmış bir halde geri çevirmekten çok yücedir. Sen merhametlilerin en<br/>merhametlisisin!<br/>
<b>Abdülvâhid b. Zeyd </b>(k.s.)’un şöyle dediği rivayet edilmiştir: Bir gün meclisimizde<br/>
savaşa çıkmak için hazır bir vaziyette bulunuyorduk. Ben arkadaşlarıma Kur’ân’dan iki<br/>âyet okumalarını emrettim. Meclisimizde bulunan bir kişi:<br/>
<i>“–Allah, müminlerden canlarını ve mallarını cennet kendilerinin olmak üzere satın</i><br/>
<i>almıştır...”</i> âyetini okudu.<br/>
O anda on beş yaşlarında bir çocuk ayağa kalktı. Babası ölmüştü ve kendisine çok<br/>
miktarda mal bırakmıştı- ve şöyle dedi:<br/>
“–Ey Abdülvâhid b. Zeyd, Allah: “<i>Allah, müminlerden canlarını ve mallarını cennet</i><br/>
<i>kendilerinin olmak üzere satın almıştır</i>” buyuruyor değil mi?” dedi. Ben de:<br/>
“–Evet evlâdım.” dedim. Çocuk:<br/>“–Ben seni şâhid tutuyorum, cennet benim olmak üzere canımı ve malımı (Allah’a)<br/>
sattım gitti.” dedi. Ben ona:<br/>
“–Kılıcın keskinliği bundan daha şiddetlidir. Sen bir sabîsin. Ben senin adına<br/>
sabredememenden ve savaştan âciz kalmandan korkarım.” dedim. Bunun üzerine çocuk:<br/>
“–Ey Abdulvâhid! Ben Allah ile cennet karşılığında anlaşma yapacağım sonra da âciz<br/>
kalacağım, öyle mi? Allah şâhidim olsun ki ben, onunla kesinlikle satış akdi yaptım.”<br/>cevabını verdi.<br/>
<b>Abdulvâhid </b>der ki:<br/>“–(Çocuğun bu sözleri karşısında) nefislerimiz gözümüzde o kadar küçüldü ki, kendi<br/>
kendimize: “Bir sabî akledebiliyor da biz edemiyoruz.” dedik.<br/>
Çocuk, atı, silahı ve nafakası hariç bütün malını çıkarıp verdi. Sefere çıkma günü<br/>
gelip çattığında yanımıza gelen ilk kişi o oldu ve: “es-Selâmü aleyke yâ Abdelvâhid!”<br/>dedi. Ben de: “Ve aleyke’s-selâm, inşallah kazançlı bir alış veriş olur.” dedim.<br/>
Daha sonra arkadaşlarla birlikte yola çıktık. Çocuk da bizimle birlikte yola çıktı.<br/>
Gündüzleri oruç tutuyor, geceleri de ibadetle geçiriyordu. Bize ve hayvanlarımıza<br/>hizmet ediyor, uyuduğumuz zaman bize bekçilik yapıyordu.<br/>
Nihayet bu şekilde Rum diyarına gelmiş ve (bir ara mola vermiştik). Çocuk birden:<br/>
