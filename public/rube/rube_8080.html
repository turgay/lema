<a name=8081></a>şecâat ve kararlılıkları sâbit olmuş olur.<br/>
<b>İbrahim Nehaî</b> bu âyeti okur ve: “O mü’minler, beyinsizlerin kendilerine karşı cür’et<br/>
gösterme zilletini sevmezlerdi” şeklinde yorumlardı.<br/>
Şâir şöyle demiştir:<br/>
<i>Yapılan zulme şu iki zelîl yaratıktan başkası sabretmez.<br/>Bunlar mahallenin merkebi ile kazıktır.<br/>Bunlardan biri çürük bir yularla bağlanmıştır.<br/>Diğerine balyozla vurulur, beyni parçalanır, kimse merhamet etmez.</i><br/>
Beyitlerin lafzî kalıbı haber şeklinde olup vâkıayı anlatma tarzında ifâde edilmiştir.<br/>
Ancak maksad, insanları haksızlığa karşı sabretmekten sakındırmak ve zulme karşı bir<br/>tepki oluşturmaktır.<br/>
Burada mü’minlerin “intikamcı” olarak vasfedilmeleri önceki âyette “affedici,<br/>
bağışlayıcı” olmaları vasfıyla çelişmez. Çünkü bu sıfatlardan her biri hadd-i zâtında<br/>güzel ve övgüye değer fazîletlerdir. Ancak sâhibine nisbetle kötü olabilirler. Meselâ,<br/>âciz insana yumuşaklık göstermek ve iyi insanların ayıplarını örtmek iyidir. Ancak zorba<br/>ve alçak insanlara karşı yumuşak davranmak ve onların ayıplarını örtmek kötüdür.<br/>Çünkü bu durum, bir nevi zulme teşvîk mânâsı taşımaktadır. Şâirin şu sözü bu<br/>kabildendir: “İyi insana ikrâm ettiğin zaman sen ona hâkim olursun. Ancak âdî ve kötü<br/>insana ikrâm ettiğin zaman, o azar.” Kılıç mevkiinde cömertliği yüceltmek zararlıdır.<br/>Cömertlik mevkiinde de kılıcın öne alınması zararlıdır. Af iki kısımdır. Bunlardan<br/>birisi, affın fitnenin durmasına ve cânînin azgınlık ve cinâyetinden dönmesine vesîle<br/>olmasıdır. Af âyetleri daha çok bu kısımdandır. Âyetler arasında da herhangi bir çelişki<br/>yoktur. Haddi aşmadan meşrû zeminde zâlimden hak ve intikâmını alan kimse, mutî<br/>kimsedir.<br/>
<b>İbn Zeyd</b> ve bazı Mâlikîler şöyle demiştir: Allah müminleri iki sınıfa ayırmıştır.<br/>
Birinci sınıf kendilerine zulüm ve haksızlık edenleri affedenlerdir. Allah Teâlâ önce<br/>bunları zikretmiş ve şöyle buyurmuştur: <i><b>“Kızdıkları zamanda onlar affederler.”</b></i> (eş-<br/>Şûrâ, 42/37) Diğer bir sınıf ise kendilerine zulüm ve haksızlık yapan zâlimlerden<br/>intikam alanlardır. Bazıları bunlardan birincisinin Allah’ın has ve hâlis kullarının vasfı,<br/>ikincisinin ise avam halkın yani sıradan kulların vasfı olduğunu söylemişlerdir.<br/>
<b>Kâşifî</b> şöyle der: Kâfirlerden kendilerine bir zorluk ve zulüm geldiğinde, onlar<br/>
kılıçlarıyla kendi düşmanlarına karşılık verirler; yani intikam alırlar. Zîrâ kâfirlerden<br/>intikam almak farzdır, onlara karşı cihâd etmek gereklidir.<br/>
Ayrıca âyet zâlimin neticede mağlup olacağına da işâret etmektedir. <b>Hz. Ali</b> (k.v.):<br/>
“Zulüm ve azgınlıkla zafer elde edilmez” buyurmuştur.<br/>
Şâir ne güzel söyler:<br/>
<i>Kim kötülükle bir hayır elde etmeye kalkarsa,</i><br/>
