<a name=2806></a><b>Şeyhzâde </b><i>Hâşiye</i>’sinde şöyle der: Zâhir olan şudur ki, bu sözü söylemek Allah’a<br/>
tevekküle ters düşmez. Böyle söylemek yalnızca zâhir sebeplere itimad edildiği<br/>mânâsına gelmez. Çünkü, “Bugün azlık yüzünden mağlup edilmeyiz.” sözü, sayıca az<br/>olmalarının söz konusu olmadığını ve çoklukla böbürlenip sevinmeyi ifade etmektedir.<br/>Bu sözün anlamı: “Eğer (hakkımızda) bir yenilgi olacaksa bu az olduğumuzdan değil,<br/>bir başka şeyden dolayı olacaktır.” demektir.<br/>
Peygamber (s.a.), katırı Düldül’e bindi, Dâvûd (a.s.)’ın Câlût’u öldürürken giydiği<br/>
zırhı giydi. Sancak ve bayrakları Muhacirler ve Ensar arasında dağıttı. Salı günü<br/>sabahın alaca karanlığında Huneyn’e varıp vâdiye indiklerinde âniden düşman ordusu<br/>karşılarına çıktı. Düşman askerleri vâdinin yamaçlarında ve geçitlerinde gizlenmişlerdi.<br/>Ok atmada mâhir idiler. İki ordu çok şiddetli bir şekilde savaştı. Müşrikler hezimete<br/>uğradılar. Çocukları tahliye ettiler. Bu arada müslümanlar ganimet mallarına üşüştüler.<br/>Bu durumu gören müşrikler: “Ey kötülüğün hâmîleri! Rezillikleri hatırlayın!” diye<br/>birbirlerine seslendiler ve geri dönüp müslümanlara saldırdılar. Müslümanlara,<br/>kendilerini beğenme ifade eden sözün uğursuzluğu dokundu. Dağıldılar, düşman<br/>karşısında bir koyun sağımı müddeti kadar bile duramadılar. Bu duruma Allah Teâlâ’nın<br/>şu sözü delâlet etmektedir:<br/>
<i>“fakat size hiçbir yarar da sağlamamıştı.”</i> O çokluğunuz sizden hiçbir şeyi defedip<br/>
uzaklaştıramadı. Yani, çokluğunuz size ihtiyacınızı karşılayacak bir yarar sağlamadı.<br/>
<i>“Bütün genişliğine rağmen yeryüzü size dar gelmişti.” </i>Yani, şiddetli korkudan<br/>
dolayı yeryüzünde huzura ereceğiniz bir yer bulamamış, tıpkı yeri kendisine dar gelen<br/>kimse gibi davranmış sebat gösterememiştiniz.<br/>
Şâir der ki:<br/>
<i>Allah’ın beldeleri çok geniş olmasına rağmen,<br/>Tâkip edilen korkak için av ağı gibi dardır.</i><br/>
<i>“Nihayet”</i> bozularak ve hezimete uğrayarak <i>“gerisin geri” </i>kâfirlere sırtlarınızı<br/>
<i>“dönmüştünüz.”</i> kaçmaya başlamıştınız. Hiç kimseye dönüp bakacak halde değildiniz.<br/>
Rivayet edildiğine göre müslümanların hezimete uğradıkları haberi Mekke’ye<br/>
ulaşınca buna Mekkeli bir grup sevinmiş ve şamata çıkarmıştı. Hatta Safvân b.<br/>Ümeyye’nin kardeşi annesine “Gördün mü Allah bügün artık sihri ortadan kaldırdı.”<br/>demişti. O gün henüz müşrik olan Safvân: “Sus! Allah ağzını dağıtsın (yani, dişlerini<br/>döksün). Vallahi, Kureyşli bir kişinin bana hükmetmesi ve işlerimi idare etmesi,<br/>Hevâzinli birisinin hükmetmesinden ve beni idare etmesinden daha sevimlidir.” demişti.<br/>
Müslümanlar dağılınca Rasûlullah (s.a.) yalnız başına kaldı. Yanında katırının<br/>
yularını tutan amcası Abbas ve üzengisini tutan amcasının oğlu Ebû Süfyân b. Hâris’den<br/>başka kimse kalmamıştı. Bu haldeyken bile O, katırını müşriklere doğru sürüyor ve:<br/>
<i>“Ben Peygamberim, yalan yok!</i><br/>
