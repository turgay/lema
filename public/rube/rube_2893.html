<a name=2894></a><i>“ve kâfir olarak canlarının çıkmasını istiyor.”</i> yâni onların kâfir olarak, âkıbetini<br/>
düşünmeden dünya hazlarıyle meşgul oldukları halde ölmelerini istiyor. Bu aslında<br/>onlar için nimet değil cezadır. Ne malları onlara yardım eder, ne de çoluk çocukları<br/>imdadlarına yetişir.<br/>
Allah Teâlâ’nın münâfıkların küfürlerinin vebalini çekmeleri için canlarının küfür<br/>
üzere çıkmasını irade etmesi şunu göstermektedir: Bir insan çok şerli ve başkalarına<br/>eziyeti dokunan birisi olduğunda onun küfrüne ve küfür üzere ölmesine ve bu suretle de<br/>Allah’ın ondan intikam almasına rıza gösterilebilir. Tabii ki küfrü güzel görmemek ve<br/>onu câiz saymamak şartıyla. Nitekim fakihler demişlerdir ki: (Bir mümin) bir zâlime:<br/>“Allah seni küfür üzere öldürsün.” diye beddua etse veya “Allah senden îmanı soyup<br/>alsın.” dese ya da “Allah senin canını kâfir olarak alsın.” diyerek beddua etse, -küfrü<br/>güzel saymadığı, câiz görmediği ve o kimsenin halka yaptığı zulüm ve ezaya karşılık<br/>Allah’ın imanı soyup alarak ondan intikam almasını temennî ettiği takdirde- küfre girmiş<br/>olmaz.<br/>
Bilesin ki Allah’a kullukta mal ile, beden ile ve kalb ile olmak üzere üç türlü itaat<br/>
vardır.<br/>
Mal ile itaat, malı Allah yolunda harcamaktır. Hadiste buyurulmuştur: “<i>Kim bir gâzîyi</i><br/>
<i>iğne teli ile de olsa techiz ederse Allah o kimsenin geçmiş ve gelecek günahlarını<br/>bağışlar. Kim bir gâzîyi bir dirhemle de olsa techiz ederse Allah ona inci ve yakuttan<br/>olan cennette yetmiş derece verir</i>.”<a href="RuhulBeyans.html#2898">[175]</a><br/>
<b>Ebû Hüreyre </b>(r.a.)’den rivâyet edildiğine göre Rasûlullah (s.a.)’e her adımını<br/>
gözünün gördüğü en uzak mesafeye atan bir at getirildi. Hz. Peygamber (s.a.) yanında<br/>Cibrîl olduğu halde (bu ata binip) gitti ve bir topluluğun yanına vardı. Bu topluluk bir<br/>günde mahsûllerini ekiyor bir günde de hasat ediyorlardı. Her hasat edişlerinde<br/>(tarlaları) tekrar hasat edilmemiş haline geri dönüyordu. Hz. Peygamber (s.a.): “<i>Ey<br/>Cibrîl! Bunlar kimlerdir?</i>” diye sordu. Cibrîl şu cevabı verdi: “Bunlar Allah yolunda<br/>savaşan mücâhidlerdir; onlara her bir sevaplarına karşılık yediyüz katı sevap verilir.<br/><i><b>“Siz Allah için ne verirseniz, Allah onun yerine başkasını verir.”</b></i> (Sebe’, 34/39)”.<br/><a href="RuhulBeyans.html#2898">[176]</a><br/>
Beden ile itaate gelince bu, dînin emir ve yasaklarına riayet etmek, sünnetleri ve<br/>
müstehab olan âdâbı yerine getirmektir.<br/>
Kalb ile tâat ise, îman, doğruluk ve niyette ihlastır.<br/>Demek ki kalb itaati olmadan münâfıkların yaptığı gibi sırf mal ve beden ile yapılan<br/>
itaat makbul olmaz. Ama mal ve beden itaati olmadan da kalb itaati makbul olur.<br/>Nitekim Peygamber (a.s.) şöyle buyurmuştur: “<i>Müminin niyeti, amelinden daha<br/>tesirlidir</i>.<a href="RuhulBeyans.html#2898">”[177]</a><br/>
Yapılan ibadet, ancak gerçek iman üzere olursa kabul edilir. İman, mâlî ve bedenî<br/>
itaatleri yerine getirme şartıdır. Bir hadiste şöyle buyurulmuştur: “<i>Şu malı vermek de<br/>fitnedir, elde tutmak da.</i>”<a href="RuhulBeyans.html#2898">[178] </a>Bu böyledir, çünkü onu riyâ maksadıyla veya başa<br/>kakmak ve ezâ için infak etmek fitnedir. Aynı şekilde onu elde tutmak da fitnedir. Çünkü<br/>
