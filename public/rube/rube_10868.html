<a name=10869></a>gönderir. Eryât da ona: “İnsaflı bir teklifte bulundun, haydi çık karşıma!” cevâbını verir.<br/>Ebrehe, Eryât’ın karşısına çıkar.<br/>
Ebrehe’nin künyesi Ebû Yeksûn idi. Kısa boylu, şişman ve hristiyanlıkta dindar biri<br/>
idi. Eryât da ona doğru çıktı. O ise uzun boylu iriyarı birisiydi. Elinde kargı vardı.<br/>Ebrehe’nin arkasında Atûde isminde bir genç duruyordu. Bu genç, Ebrehe’yi arkasından<br/>gelebilecek tehlikelere karşı koruyordu. Eryât elindeki kargıyı kaldırıp Ebrehe’ye<br/>vurdu. Kafasına vurmak istiyordu. Ancak kargı Ebrehe’nin alnına isâbet etti ve kaşını,<br/>burnunu, gözünü ve dudaklarını yardı. İşte Ebrehe <i>“el-Eşrem”</i> lakâbını bunun üzerine<br/>aldı.<br/>
Atûde, Ebrehe’nin arkasından Eryât’a bir hamle yaptı ve onu katletti. Bunun üzerine<br/>
Eryât’ın askerleri Ebrehe’ye katıldı. Böylece Yemen’deki Habeşliler Ebrehe’nin<br/>etrafında bir araya geldiler. Ebrehe’nin yaptıklarından Habeş kralı Necâşî’nin haberi<br/>yoktu. Necâşî olanları duyunca çok kızdı. Ve “Ebrehe benim komutanıma saldırdı ve<br/>benim iznimi almadan onu katletti” dedi. Sonra Ebrehe’nin yakasını bırakmayacağına,<br/>onun bulunduğu yerleri çiğneyip saçını başını yolacağına yemin etti. Bu haber Ebrehe’ye<br/>ulaşınca başını traş ettirdi. Bir dağarcık içine Yemen toprağı doldurarak bir çok değerli<br/>hediye ile birlikte Necâşî’ye gönderdi. Ona şöyle bir mektup yazdı:<br/>
“Ey Kral! Eryât senin kulundu. Ben de senin kulunum. Senin emrin husûsunda onunla<br/>
ihtilâf ettik. Bütün itâat sanadır. Ancak ben Habeşlilere kumandan olma konusunda<br/>ondan daha güçlüyüm, onlara daha hâkimim ve ondan daha iyi idâre ediyorum. Kralın<br/>yemini bana ulaşınca başımı traş ettim. Toprağımdan bir parçasını bir dağarcık içinde<br/>Kral hazretlerine gönderiyorum. Kralımız bu toprağa bassın ve benimle ilgili olarak<br/>yaptığı yemîni yerine getirmiş olsun. Ebrehe’nin mektubu Necâşî’ye ulaşınca yumuşadı<br/>ve onu affetti. Ona, “Sana emrim ulaşıncaya kadar Yemen topraklarında kal!” diye<br/>yazdı.<br/>
Bu haber üzerine Ebrehe, Yemen topraklarında kalmaya devâm etti. Hac mevsimi<br/>
gelince insanların, Allah Teâlâ’nın Beyt-i Harâm’ını haccetmek üzere Mekke’ye gitmek<br/>için hazırlık yaptıklarını gördü. Bu hâdise üzerine Ebrehe’nin kıskançlık damarı kabardı<br/>ve San‘a’da renkli mermerden bir kilise yaptırdı. Bâzı tefsirlerde onun kapısını ve<br/>duvarını altın ve mücevherlerle bezedikleri yazılıdır.<br/>
<i>İnsânü’l-uyûn</i>’da deniyor ki: Ebrehe bu kiliseyi süslemek için aşırı bir îtinâ gösterdi.<br/>
İnşaatında hâleli, benekli mermerler, altın yaldızlı taşlar kullandı. Bütün bunları Hz.<br/>Süleyman zamanında yaşayan Belkıs’ın sarayından naklediyordu. Ebrehe ayrıca bu<br/>kiliseye altın ve gümüş haçlar, fildişinden ve abanos ağacından yapılmış minberler<br/>koydu. Binâsı yüksek olduğu için kiliseye “Kulleys” ismini verdi. Nitekim başın üstüne<br/>konduğu için başlığa bu kelimeden türeme “Kalensüve”, çoğuluna da “Kalânîs” denir.<br/>Ebrehe bu hareketi ile Mekke’ye giden hacıları kendi kilisesine çevirmek istiyordu.<br/>
<i>Keşfü’l-Esrâr</i>’da şöyle gelmiştir; Ebrehe’nin elçisi o hediyelerle Melik Necâşî’nin<br/>
huzuruna vardı ve mesajı ulaştırdı. Melik bundan memnûn oldu ve Yemen vilâyetinin<br/>tamamını bağışlayarak ona teslim ettiğini bildirdi. Elçi yeniden Ebrehe’nin yanına<br/>
