<a name=10262></a><img src="flower_sep.jpg"/><br/>
<img src="RuhulBeyan-10262_2.jpg"/><br/>
<img src="RuhulBeyan-10262_3.jpg"/><br/>
müşâhedesindedir. Müşâhedesiz ev hiç bir şeye yaramaz. Zâhidler Firdevs’i ararlar, biz<br/>ise dostun yüzünü ararız.<br/>
<i>et-Tevilâtü’n-necmiyye</i>’de bu âyetle ilgili olarak şu ifâdeler yer almaktadır: “Orada<br/>
nereye baksan bir nimet ve büyük bir saltanat görürsün” yâni sen tevhid makamını ve<br/>vahdet hâlini kendi nefsinde gerçekleştirip hayata geçirirsen, şühûd nimetine erer,<br/>müşâhede edilen mülk ve zâtı, isim ve fiilleri ile kebir olanı elde edersin.<br/>
Şu hâlde dünyada “büyük bir saltanat” tâbirinden maksad, mânevî cennet ehlinin elde<br/>
edeceği “şühûd” nimetidir. Mârifet ve rü’yet saltanatının üstünde, ondan daha büyük bir<br/>saltanat yoktur.<br/>
Bâzı tefsir kitaplarında belirtildiğine göre; “mülk” bir kimsenin emri altındakiler<br/>
üzerindeki emr ve yasaklama şeklindeki tasarruf gücü demektir. Nitekim “iktidar”<br/>anlamında olmak üzere “mülk” kelimesi bu kökten türemektedir. Buna karşılık “milk”<br/>ise, insanın kendi mülkiyeti içindeki malı ve mülkü üzerinde dilediği biçimde tasarruf<br/>yetkisi demektir. Bu kökten mal sâhibine Arapçada “mâlik” denmiştir. Mülkün içinde<br/>milk de vardır. Çünkü her melik mâliktir, fakat her mâlik melik değildir.<br/>
<b>21. Üzerlerinde yeşil ipekten ince ve kalın elbiseler vardır; gümüş bilezikler</b><br/>
<b>takınmışlardır. Rableri onlara tertemiz bir içki içirir.</b><br/>
<i>“Üzerlerinde yeşil ipekten ince ve kalın elbiseler vardır.”</i> Yâni; onların etraflarında<br/>
ölümsüz gençler dolaşır. Üzerlerinde ince ve kalın ipekten yeşil elbiseler vardır. Bu<br/>âyette yer alan “sündüs” ince ve değerli ipek kumaş demektir. Elbise anlamına gelen<br/>“siyab” kelimesinin ince ipek anlamına gelen “sündüs” kelimesine izâfeti “yüzük”<br/>anlamına gelen “hatem” kelimesinin yapılmış olduğu ana madde olan “gümüş” anlamına<br/>gelen “fıdda” kelimesine izâfeti gibidir. Yâni onların giydikleri elbise, ince ve güzel<br/>ipek kumaştandır.<br/>
“Hudr” yeşil anlamına gelen “ahdar” kelimesinin çoğulu olup “siyâb” kelimesinin<br/>
sıfatıdır. Yâni onlar, yeşil elbise giyeceklerdir. Nitekim, <i><b>“onlar yeşil elbiseler<br/>giyerler”</b></i> (el-Kehf, 18/31) âyet-i kerîmesi de bunu haber vermektedir. Bu âyetteki<br/>“hum/onlar” zamiri, daha önce haklarında bilgi verilen “ebrâr” kelimesine dönmektedir.<br/>Bunu ifâdenin gelişinden çıkarmaktayız. Çünkü âyetlerin siyakı, bahsedilen ebrârın elde<br/>edecekleri nimet ve ikramların sayılma noktasıdır. Şu hâlde uygun olanı, bu âyette<br/>zikredilen ince ve kalın yeşil ipek elbiseleri yukarda geçen “vildan: ölümsüz gençler”in<br/>giymeleri değil, onların aralarında dolaşıp hizmet ettikleri “ebrâr”ın giymiş olmalarıdır.<br/>
<b>İmam Fahreddin Râzi’</b>ye göre; “Üzerlerinde ince ve kalın ipekten yeşil elbiseler<br/>
vardır” ifâdesinden maksad; “onların üzerlerine kurulan çadır, ince ve yeşil ipek<br/>
