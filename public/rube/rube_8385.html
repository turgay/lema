<a name=8386></a><i>“(İnanmaya) tenezzül etmemişseniz (durumunuz nice olur)?” </i>Bu ifâde “şehide<br/>
şâhidün” kavline matûftur. Şartın cevabı mahzûftur. Mânâ şudur: Söyleyin, şâyet bu<br/>Kur’ân Allah katından olup da duruma İsrailoğullarından iyi bir bilgin de şâhidlik etmiş<br/>ve hiç beklemeden ve tereddüt etmeden buna îmân etmişse ve siz bu mertebeden sonra<br/>Kur’ân’a îmândan kibretmiş iseniz sizden daha sapık kim olabilir ki? Bu mânâya Allah<br/>Teâlâ’nın <i><b>“De ki “gördünüz mü ya o (Kur’ân) Allah tarafından ise ve siz onu inkâr<br/>etmişseniz, o zaman uzak bir ayrılığa düşenden daha sapık kim olabilir?”</b> </i>(Fussilet,<br/>41/52) beyânı karînedir.<br/>
<i>“Allah,” </i>küfür ve inkârı, ikrâr ve teslimiyet yerine koyan <i>“zâlim bir toplumu doğru</i><br/>
<i>yola iletmez.” </i>Allah hükmün illetini bildirmek için onları zulümle nitelemiştir. Allah<br/>Teâlâ’nın onların hidâyetini terk edip onları hidâyet etmemesi bu kadar açık burhan ve<br/>delillerden sonra zulüm ve inat etmelerinden dolaydır. Âyette şuna işâret edilmektedir:<br/>Bu inkârcıların hiçbir mazeretleri yoktur. Çünkü dâvânın doğruluğuna şâhid olunca<br/>husumet bâtıl olur. Âyette konu edilen şâhid, Tevrât ehlinin âlimi Abdullah b. Selâm b.<br/>Haris (r.a.)’dir. Asıl adı “Husayn” idi. Rasûlullah (s.a.) ona “Abdullah” ismini koydu.<br/>Bu zat Rasûlullah (s.a.)’in hicretle Medine’ye teşrif ettiğini duyunca Rasûlullah (s.a.)’e<br/>geldi ve Rasûlullah’ın yüzüne baktı, firâset ve ilmiyle bu yüzün yalancı bir yüz<br/>olmadığını bildi, düşündü. Bu zâtın beklenen son Peygamber olduğu kanaatına vardı ve<br/>Peygamber (s.a.)’e şöyle dedi:<br/>
“Sana üç şey soracağım, bunları ancak bir Peygamber bilebilir. Kıyâmetin ilk alâmeti<br/>
nedir? Cennet ehlinin yiyeceği ilk yemek nedir? Çocuk babaya mı yoksa anaya mı<br/>çeker?”<br/>
Rasûlullah (s.a.) şöyle buyurdu: <i>“Kıyâmetin ilk alâmeti insanları doğudan batıya</i><br/>
<i>toplayacak olan bir ateştir. Cennet ehlinin ilk yemeği ise balık ciğerinin ziyadesidir.<br/>Çocuğa gelince şâyet erkeğin suyu galebe çalarsa çocuk babaya, kadının suyu galebe<br/>çalarsa çocuk anaya çeker.”</i><a href="RuhulBeyans.html#8387">[26]</a><br/>
Bu cevap karşısında “ben senin gerçek Allah elçisi olduğuna şâhidlik ederim” dedi.<br/>
Kalktı: “Ey Allah’ın Resulü! yahûdîler iftiracı bir millettir. Kendilerine sormadan<br/>benim müslüman olduğumu öğrenirlerse senin huzurunda beni mahcup eder ve bana<br/>iftira ederler,” dedi. Nihâyet yahûdîler geldiler. Bunlar o anda elli kadar idiler.<br/>Peygamber (s.a.) onlara: <i>“Aranızda Abdullah kimdir? Nasıl biridir?”</i> diye sordu.<br/>Onlar: “Bizim en iyimiz, hayırlı olanımız, iyi birinin oğlu, efendimiz ve efendimizin<br/>oğludur. En âlim olanımız ve en âlim olanımızın oğludur” dediler.<br/>
Peygamber (s.a.): <i>“Şâyet Abdullah müslüman olursa ne dersiniz?”</i> diye sordu.<br/>
“Allah onu bu durumdan korusun” dediler. Tam bu esnada Abdullah ortaya, onların<br/>huzuruna çıktı ve <i><b>“Eşhedü enlâ ilâhe illallah ve eşhedü enne Muhammeden abduhü<br/>ve rasûluhu” </b></i>diyerek kelime-i şehâdet getirdi ve müslüman olduğunu ilan etti. Bu sefer<br/>yahûdîler “o bizim en kötü olanımız ve en kötü olanımızın oğludur,” dediler<a href="RuhulBeyans.html#8388">.[27]</a> Daha<br/>bir takım hezeyan ve iftiralarda bulundular. Abdullah: “Ya Rasulallah! İşte benim endişe<br/>edip çekindiğim husus da bu idi” dedi.<br/>
