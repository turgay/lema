<a name=6081></a><img src="flower_sep.jpg"/><br/>
<img src="RuhulBeyan-6081_2.jpg"/><br/>
<img src="RuhulBeyan-6081_3.jpg"/><br/>
güzel vardır. Güzel sözlerin en yükseği ise Kur’ân ile Allah’ı zikretmektir. Bu, iki<br/>güzelliği kendisinde toplar. Onun için medlûlü ancak zikrullah olan bütün âyetler gibi<br/>Kur’ân ile Allah’ın zikrini dinlemekten (semâ’) daha yüce bir şey yoktur. Çünkü Kur’ân<br/>âyetlerinin hepsi Allah’ın zikrini içermez. Âyetlerde meşrû kılınan hükümler de<br/>nakledilmiş, Fir’avnların kıssaları, onların sözleri ve inkârları da aktarılmıştır. Gerçi<br/>bunlar Kur’ân’dan olduğu için, okuyan kimsenin kendisine ve dinleyene büyük ecir<br/>vardır. İşte böylece bilinmiş oldu ki Kur’ân’dan zikrullahın işitilmesi, kâfirlerin Allah<br/>hakkında uygunsuz sözlerini dinlemekten daha efdaldir. Nitekim <i>el-Fütûhât</i>’ta böyle<br/>geçmektedir.<br/>
Bilesin ki Hz. Peygamber (s.a.)’in ahlâkı Kur’ân idi. Sen de Kur’ân okurken Allah’ın<br/>
kullarını övdüğü sıfatlara bak ve onları yap ya da yapmaya azmet. Allah’ın yaptıkları<br/>zaman kullarını yerdiği her sıfatı terk et veya terk etmeye azmet. Çünkü Allah Teâlâ<br/>bunları ancak kendileriyle amel edesin diye senin için zikretti ve kitabında indirdi.<br/>Kur’ân’ı tilâvet olarak hıfzedip ezberlediğin gibi onu amelin zâyi olmasından da<br/>koruyup muhâfaza ettiğin zaman işte sen kâmil bir ersin.<br/>
<i>“Artık kim doğru yola gelirse,” </i>zikredilen ibâdet, İslâm ve Kur’ân tilâveti konusunda<br/>
ona tâbi olmak sûretiyle bana ulaşırsa<i> “yalnız kendisi için gelmiş olur;”<br/></i>Hidâyete/doğru yola ermesinin faydası başkasına değil kendisine âiddir.<br/>
<i>“kim de” </i>zikredilen hususlarda bana muhalefet etmekle<i> “saparsa ona” </i>onun hakkında<br/>
<i>“de ki: Ben sadece uyarıcılardanım.”</i> Böylece Allah’ın azâbı ve gazabıyla uyarma ve<br/>korkutma sorumluluğundan çıkmış oldum. Artık onun vebâli bana değil, sadece hidâyeti<br/>kabul etmeyene âiddir.<br/>
“<i>Ve Kur’an’ı okumam (emredildi).</i>” ifâdesinin mânâsının şöyle olması da<br/>
mümkündür: İnsanlara dâveti tekrar yoluyla tilâvete devam etmekle emrolundum. O<br/>zaman “<i>Artık kim hidâyete ererse/doğru yola gelirse,</i>” ifâdesinin mânâsı da şöyledir:<br/>Artık kim ona îman ile ve onda bulunan şer’î hükümlerle amel ederek hidâyete ererse;<br/>kim de onu inkâr ile ve onda bulunanlarla amelden yüz çevirerek sapıtırsa...<br/>
Bu âyet, seyf âyeti ile neshedilmiştir.<br/><i>et-Te’vîlâtü’n-Necmiyye</i>’de der ki: “Burada işâret vardır ki güneşin ışığı madenler<br/>
içinde altın ve demiri terbiye ettiği gibi Kur’ân nuru da saîd ve şakî insanın kalb<br/>madeninde hidâyet ve dalâlet cevherini terbiye eder, geliştirir ve büyütür. Nitekim şu<br/>âyet buna delâlet etmektedir: <i><b>“Allah onunla bir çok kimseyi saptırır, bir çoklarını da<br/>doğru yola iletir.”</b></i> (el-Bakara, 2/26). Rasûlullah (s.a.) de: <i>“İnsanlar altın ve gümüş<br/>madenleri gibidir.”</i><a href="RuhulBeyans.html#6083">[82] </a>buyurmuştur.<br/>
