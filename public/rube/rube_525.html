<a name=526></a>gelmişlerdir. Bu tarzda yaşamaya devam edip Allah’ın nimetlerinden istifâde<br/>etmektedirler.<br/>
<b>Molla Fenârî</b>,<b> </b><i>Tefsîrü’l-Fâtiha</i>’da şöyle demektedir: Sıddîkların, şehîdlerin ve<br/>
sâlihlerin berzah âleminde faydalandıkları bütün nimetler ve cehennemliklerin orada<br/>duydukları bütün sıkıntılar hayalîdir. Çünkü sûra üflenip insanlar diriltilince her ferd,<br/>berzahtaki durumunun ne olduğunu unutup uykudan uyanan kimse gibi, orada bir uyku<br/>hâli yaşadığını hayâl eder. Aynı şekilde vefât edip berzah âlemine intikal eden kişiye<br/>dünyâ hayatı uyku gibi gelir. Nihâyet âhırette tekrar dirilme söz konusu olunca, dünyâ ve<br/>berzah hayatının uyku içinde uyku olduğunu ve hakîkî uyanıklığın ise artık uyku denilen<br/>bir şeyin kalmadığı âhıret yurdunda olduğunu anlar.<br/>
<i>Es’iletü’l-Hikem </i>adlı eserde şu izah geçmektedir: Berzah ve âhıret âleminin durumu<br/>
dünyâda anlaşılandan tamamen farklıdır. Ölümden sonra ruhlar için, cesedler dirilip<br/>tekrar onlara dönünceye kadar cismânî ve hissî değil, sadece mânevî lezzet veya ızdırap<br/>vardır. Fakat, cesedlerle birleştikten sonra bu lezzet ve azâb hem cismen, hem de mânen<br/>olur.<br/>
<b>Bişr Hafî </b>(k.s.), ölümünden sonra rüyâda görüldü. Kendisine: “Rabbin sana nasıl<br/>
muamelede bulundu?” diye sorulunca: “Rabbim beni affetti ve bana cennetin yarısını<br/>verdi.” dedi. Buradan şu anlaşılmaktadır: Söz konusu yarım cennet, onun rûhunun<br/>kıyâmete kadar, kendine ve makamına uygun bir şekilde istifâde ettiği cennettir. Diğer<br/>yarısı ise tekrar diriltildikten sonra bedeniyle gireceği cennet olup bununla âhıret nimeti<br/>kemâle erecektir.<br/>
Vefât eden kimsenin berzah âleminde yemesi ve içmesi, uyuyan kimsenin rüyâsında<br/>
yemesi ve içmesi gibidir. Diğer nimetlerden istifâde de aynıdır. Nitekim Hz. Peygamber<br/>(s.a.) şöyle buyurmuştur:<i> “Ben Rabbimin yanında gecelerim. O beni yedirir ve<br/>içirir.”</i><a href="RuhulBeyans.html#532">[40] </a>Herkes için bu durum geçerlidir. Fakat Peygamberimiz’le (s.a.) diğer<br/>insanlar arasında fark vardır.<br/>
Peygamberimiz (s.a.), aç olarak yatar, tok olarak uyanırdı. Bizler ise aç olarak yatıp<br/>
rüyâmızda bazı şeyler yesek bile, uyandığımızda karnımızın doymadığını, yine aç<br/>olduğumuzu görürüz. Aramızdaki fark budur. Fakat Peygamber vârisi olan bir velî,<br/>rüyâsında yiyip içtiğini görüp de uyandığında doyduğunu farkederse bu durum rüyânın<br/>nübüvvetten bir cüz olarak velî kullara mîrâs kalması sebebiyledir. Bilindiği üzere rüyâ<br/>peygamberliğin kırk altı bölümünden birini oluşturmaktadır. Bu tarzda yiyip içen,<br/>bununla doyan ve yediği yemeğin kokusu üzerinde olduğu halde sabahlayan pek çok velî<br/>vardır. Bu hal, nebevî verâsetten başka bir şey değildir. Hz. Peygamber (a.s.)’ın: <i>“Ben<br/>sizin gibi değilim.”</i> sözü ise “Ben sizden tamamen farklıyım.” mânâsına değil, “Benim<br/>sizden farklı yönlerim var.” anlamını taşımaktadır.<br/>
İşte şehîdlerin berzah âleminde nimetlenmeleri peygamber vârisi velî kulların rüyâ<br/>
âleminde nimetlenmeleri gibidir. Bunu iyi anlamak gerekir. Çünkü şehîdlerin burada<br/>sözkonusu olan cisimleri, latîf cisimlerdir, mertebelerine göre berzah âleminde<br/>nimetlenirler. Bu nimetlenmeye hayâlî, mânevî demekle lâtîf cisme âid anlamında<br/>
