<a name=4064></a><img src="flower_sep.jpg"/><br/>
<img src="RuhulBeyan-4064_2.jpg"/><br/>
<i>“Ve seyredenler için” </i>bu muhtelif görünümlere sâhip burçlarla, seyyâr ve sâbit<br/>
gezegenlerle <i>“onu” </i>gökyüzünü <i>“süsledik.” </i>Bu mânâya göre, süslemenin mânâsı<br/>âşikârdır.<br/>
Ya da: “Düşünen, ibret alan, onu takdir edenin kudretine, onu çekip çevirenin<br/>
hikmetine delil sayanlar için süsledik.” Bu mânâya göre gökyüzünün süslenmesi, güzel<br/>eserler ortaya koyacak şekilde eşsiz bir nizâm üzere tertip edilmesi demektir.<br/>
Göğün süslenmesinin seyreden veya tefekkür eden kimselere tahsîs edilmesi,<br/>
gökyüzünden faydalananın sâdece onlar olması, diğerlerinin bakışının ise bakmamakla<br/>eşanlamlı olması sebebiyledir.<br/>
<b>Sa‘dî</b> der ki:<br/>
<i>İki göz Yaratıcı’nın san’atını seyretmek için iyidir<br/>Kardeşinin aybını görmekten gözlerini aşağı tut, ey dost<br/>Nefis ve hevâ tozu senin aklının gözünü kapatmış<br/>Hevânın zehirleri ömrünün ekinini yakmış<br/>Gaflet sürmesini gözünden temizle<br/>Yoksa yarın toprağın gözüne sürme olursun</i><br/>
Hızlı hareket ettiği için bâzı yıldızlara ‘seyyâre’ adı verilmiştir. Bâzıları ise devamlı<br/>
olarak aynı konumda sâbit olduklarından ya da çok az veya çok ağır hareket ettikleri<br/>için ‘sâbite’ adı verilmiştir. Çünkü gök cisimleri durağan değildir.<br/>
Yeryüzündeki her şey nasıl yerin süsü ise varlığından haberdar olunan ve olunmayan<br/>
bütün yıldızlar da gökyüzünün süsüdür.<br/>
<b>17. Onu taşlanmış <i>(kovulmuş)</i></b><b> her şeytandan koruduk.<br/></b><i>“Onu”</i> göğü, yıldızlarla <i>“taşlanmış (kovulmuş) her şeytandan koruduk.”</i> Artık oraya<br/>
yükselip oradakilere vesvese veremezler ve onlarla ilgili bir tasarrufta bulunamazlar,<br/>hallerine de vâkıf olamazlar. Âyette bir izâfet olduğu görülmektedir. Çünkü ‘<i>koruma</i>’<br/>şeytanın bizzat kendisinden olmaz. Buradaki “<i>her</i>” kelimesinde, eûzüdeki ‘<i>eş-şeytâni’r-<br/>racîm</i>’deki lâm-ı ta‘rîfin tüm cinsleri içine aldığına delâlet vardır. <i>Bahru’l-ulûm’</i>da<br/>böyle geçmektedir.<br/>
Bazıları şöyle der: “İstiâzedeki şeytanla bütün şeytanlar mı yoksa sâdece kişi ile<br/>
berâber olan şeytan (karîn) mı kasdedilmektedir? Öyle görünüyor ki bizim hakkımızda<br/>kasdedilen, kişi ile berâber olan şeytandır. Allah Teâlâ: <i><b>“Rahman’ı hatırlamaktan<br/>gafil olanlara yanlarından ayrılmayan bir şeytanı musallat ederiz.”</b></i> (ez-Zuhruf,<br/>43/36) buyurmuştur.<br/>
