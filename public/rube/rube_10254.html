<a name=10255></a><img src="flower_sep.jpg"/><br/>
<img src="RuhulBeyan-10255_2.jpg"/><br/>
“Kavârîr” kelimesinin müfredi olan “karûra” kadeh ve şişe anlamındadır. <i>Kamus</i>’ta<br/>
bu kelime “içinde şarap ve benzeri şeylerin bulunduğu kab” olarak târif edilmektedir.<br/>
<b>16. Gümüş beyazlığında <i>(billûr gibi)</i></b><b> şeffaf kupalar ki, sâkiler bunu <i>(cennet</i></b><br/>
<i><b>şarabını)</b></i><b> ölçüsünce tâyin ve takdir ederler.</b><br/>
Bu kupalar, camın saflığı ve şeffaflığı ile gümüşün beyazlığını ve yumuşaklığını<br/>
kendilerinde toplamışlardır. Bu kupaların içinde bulunan şeyler dışından görülürler. Bir<br/>önceki âyette geçen “kavârîr” kelimesi, burada tam fiil olarak kullanılan “kâne”nin<br/>fâilinden hâldir. Bu terkib, ifâdeye benzetmede mübâlağa gücü katmaktadır. Buna göre<br/>bu kupalar, gümüşten değil camdan oluşmuşlardır. Fakat bunun mânâsı âyette geçen<br/>kupaların gümüşten elde edilen billur kupalar olduğunu ifâde etmek değildir. Bilakis<br/>söylenmek istenen; bu kupaların billur/cam olduklarını ve bunların gümüşten olduklarını<br/>vurgulamaktır ki ifâde, teşbih-i beliğ kabilindendir. Zira bu kupaların temel yapım<br/>maddesi ne camdır ne de gümüştür. Nitekim <b>İbn Abbas</b> (r.anhümâ)’dan rivâyet edilen:<br/><i>“Cennette olan şeylerin dünyada sâdece isimleri vardır”</i> sözü buna işâret etmektedir.<br/>Anlaşılan o ki; cennet kupaları -gerçekte- dünyadaki kupalardan, dünyanın billur ve<br/>gümüşünden tamamen farklıdırlar. Çünkü dünyadaki billur kupalar çabuk kırılıp yok<br/>olurlar. Oysa cennetteki billur kupalar böyle kırılmayı kabul etmezler. Dünya<br/>gümüşünün ana cevheri kesiftir, inceliği yoktur. Oysa cennetteki gümüş böyle değildir.<br/>Gerçi aralarında az çok benzerlik de yok değildir. Nitekim âyette bahsedilen kupalar<br/>beyazlık, duruluk, sağlamlık ve kalıcılıkta dünya gümüşüne benzetilmiştir. Şeffaflık ve<br/>berraklıkta ise billura benzetilmiştir. Bu kupaların gerçek yapısı, her ikisinden de farklı<br/>olmakla birlikte vasıflarını kendisinde bulundurur. Bu kadar bir benzerlik ise bunlara<br/>billur ve gümüş isminin verilmesinin doğru olması için yeterlidir.<br/>
<b>İbn Abbas</b>’tan rivâyet edilen bir başka bilgiye göre cennetin bütün toprağı gümüşten<br/>
olup her bir kap kacağı o topraktan elde edilir. Bu sözden bir başka anlam daha çıkar ki<br/>o da şudur: Cennet kupaları gümüş ve billurdandır. Bilindiği üzere dünyada billurun ana<br/>maddesi kumdur. Cennet billurunun ana cevheri ise cennetin gümüşüdür. Allah Teâlâ,<br/>nasıl kesif kumu saf ve duru billura çevirmeye kadir ise, cennet gümüşünü de saf ve<br/>duru billura çevirmeye kadirdir. Dolayısıyla burada maksad, cennet billurunu dünya<br/>billuruna mukayese etmenin, gümüşü kuma mukayese etmek gibi olduğunu beyândır.<br/>Nasıl ki gümüşle kum kıymet bakımından birbirine mukayese edilemezse, dünya billuru<br/>ile âhiret billuru da mukayese edilemez. Nitekim <b>İbn Şeyh</b>’in <i>Havaşi’</i>sinde böyle<br/>geçmektedir.<br/>
Bâzı âlimler, âyette geçen “kâne” fiilinin -nâkıs ve “kavârir” kelimesinin de onun<br/>
haberi olması mümkün iken böyle değil de- tam fiil sayılması, “bahsedilen billur<br/>
