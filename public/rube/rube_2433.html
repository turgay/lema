<a name=2434></a>olmuştur.<br/>
Bu sebeple <b>İmam Şafiî</b>, misvak oruçlunun ağız kokusunu giderdiği için oruç tutulan<br/>
günün sonlarında misvak kullanmayı mekruh saymıştır.<br/>
Mûsâ (a.s.)’ın Allah ile konuşmasının Kurban bayramı günlerinde olması, tuttuğu<br/>
orucun tam kırk gün olmamasını gerektirir. Bu ise nassa muhaliftir. Buna göre ya<br/>geceleri de oruçlu geçirilmiş gün kabul edeceğiz. Ya da Mûsâ (a.s.)’ın şeriatında<br/>Kurban bayramı günlerinde oruç tutmanın meşru olduğunu kabul edeceğiz. Benim<br/>gönlüme doğan budur.<br/>
Sonra Mûsâ (a.s.), Rabb’ine münacât için Tûr dağına gitmek isteyince Allah Teâlâ<br/>
ona, kavminden aklı başında yetmiş kişi seçmesini emretti. Bunlar da Mûsâ (a.s.) ile<br/>birlikte Tûr dağına gelecekler ve Allah Teâlâ’nın kendisine yaptığı ikramları görecekler<br/>ve onun lehine şahitlik yapacaklardı. Bu emri yerine getirip kardeşi Harun’u kavmi<br/>içinde yerine vekil bıraktı. Nitekim Allah Teâlâ şöyle buyurmaktadır: <i>“Mûsâ,” -<br/></i>Haddâdî Tefsîri’nde belirtildiği gibi- ibâdet etmekle emrolunduğu dağa gitmek üzere<br/>yola çıkmadan önce<i> “kardeşi Hârûn’a dedi ki: “Kavmim içinde benim yerime geç,”<br/></i>halîfem ve vekilim ol, onların ne yapıp ne yapmadıklarını takip et. Düzeltilmeye ihtiyaç<br/>duyan işlerini <i>“ıslah et,” </i>Onları idarede bozgunculuk olmayan güzel bir yol tut ve<br/>onların benim bıraktığım şekilde iman ve ihlas ile ibadete devam etmelerini sağla.<br/><i>“bozguncuların yoluna uyma.” </i>Fakat senden bozgunculuk isteyenlerin sözüne uyma ve<br/>seni bozgunculuğa davet edenlere itaat etme.<br/>
Mûsâ (a.s.), kavminin devamlı olarak kendisine muhalefette bulunduklarını gördüğü<br/>
için kardeşine bu tavsiyeyi yapma ihtiyacını hissetmiştir.<br/>
“Harûn (a.s.), peygamberlikte Mûsâ (a.s.)’ın ortağı idi. Allah Teâlâ’nın Mûsa<br/>
(a.s.)’dan naklettiği <i><b>“Onu da işime ortak yap.”</b></i> (Tâhâ, 20/21) buyruğu buna delâlet<br/>etmektedir. O halde nasıl olur da kardeşini yerine halife yapabilir?” diye sorulursa<br/>cevaben deriz ki: Bir işle emrolunan iki kişiden biri, arkadaşının izni olmadan yalnız<br/>başına o işi yapamaz. Bu sebeple Mûsâ (a.s.), kardeşine <i>“Benim yerime geç.”</i> demiştir.<br/>Diğer taraftan peygamberlik işinde Mûsâ (a.s.) asıldır. Hârûn (a.s.) ise onun<br/>yardımcısıdır. Allah Teâlâ, Mûsâ (a.s.)’ı peygamberlikle görevlendirdiğinde o, Hârûn<br/>(a.s.)’ı kasdederek: <b>“<i>Onu da benimle beraber, beni doğrulayan bir yardımcı olarak<br/>gönder.</i></b><b>”</b> (el-Kasas, 28/34) demişti. Bu yüzden Allah ile konuşma Mûsâ (a.s.)’a tahsis<br/>edilmiş ve levhalar da ona verilmiştir. Firavun’a gitmekle emrolununca Allah Teâlâ’dan<br/>Hârûn’u kendisine ortak yapmasını istemiş, münacât için Tûr dağına gittiğinde ise onu<br/>kendi yerine kavminin başına geçirmişti. Bu konu, zahirde itiraza açık gibi gözükse de<br/>yaptıkları işlerde büyüklere itiraz edilmez. Çünkü onların zâhirî hareketleri,<br/>kalplerinden gelen sebeplerden kaynaklanır. Bu mühim sebepler ise, Allah Teâlâ’dan<br/>vârid olmuş ilhamlar olup kendilerinin bunlarda bir tesirleri yoktur. Onların ilâhî emirle<br/>hareket ettiklerini bilen kimse, davranışlarını kolayca uygun ve muvafık bulur ve tahkik<br/>erbabına itirazdan kurtulur. Ayrıca peygamberlerin dereceleri birbirinden farklıdır.<br/>Nitekim Allah Teâlâ: <b>“<i>İşte biz, o elçilerin kimini kiminden üstün kıldık.</i></b><b>”</b> (el-Bakara,<br/>
