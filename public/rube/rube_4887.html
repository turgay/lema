<a name=4888></a><img src="flower_sep.jpg"/><br/>
<img src="RuhulBeyan-4888_2.jpg"/><br/>
<img src="RuhulBeyan-4888_3.jpg"/><br/>
sürekli üzüntü ve cezadır. Âhiret azabı onlardan hiçbir zaman ayrılmaz.<br/>
<b>İmam Râzî</b> şöyle demiştir: “Kendisine nimet verilen sapık kimsenin ecelinin<br/>
uzatıldığı farz edilse bile bu süre dünyadaki veya âhiretteki azaba kadar sürecek değil<br/>midir? O zaman bu nimetlerin ona fayda etmediğini bilecektir. Nitekim Allah Teâlâ<br/>şöyle buyuruyor: <i>“Kimin yer açısından daha kötü” </i>olduğunu bilecekler. Yani sadece<br/>dünya veya âhiret azâbının kendilerine vaad edildiğini gözleriyle görünce o zaman işin<br/>kendi takdir ettiklerinin aksine olduğunu görecek ve iki gruptan yer bakımından kimin<br/>daha kötü olduğunu bilecekler. Böylece kendilerinin yer olarak daha kötü olup makâmca<br/>da daha hayırlı olmadıklarını anlayacaklar.”<br/>
<b>Kâşifî </b>der ki: “Kâfirler ve müşrikler, o zaman bu iki grubun, yani mü’minler ve<br/>
kafirlerin âhirette mekân bakımından hangisinin daha kötü olduğunu, cennette<br/>mü’minlerin derecelerinin ve cehennemde kâfirlerin derekelerinin ne olacağını<br/>bilecekler.”<br/>
<i>Renk, koku ve mekân ile övünmekte<br/>Çocuklar için sevinç ve aldanma vardır</i><br/>
<i>Bahru’l-ulûm</i>’da der ki: “Burada kötülük ‘<i>yer</i>’e nisbet edilmiştir. Bu kötülüğün o<br/>
yerde bulunanlara âid olduğunu ifade etmek içindir. Çünkü kişinin bulunduğu yerde bir<br/>iş olduğu zaman o iş orada bulunana nisbet edilir. Nitekim Araplar şöyle der: “Şeref<br/>elbiseleri arasında, cömertlik de hırkaları arasındadır.”<br/>
<i>“Ve taraftar bakımından” </i>yani topluluk ve yardımcı bakımından, yoksa iddiâ ettikleri<br/>
gibi mevki bakımından güzel olmak bakımından <i>“kimin daha zayıf olduğunu<br/>bileceklerdir.”</i><br/>
<i>Celâleyn Tefsiri</i>’nde şöyle der: “Çünkü onlar öldürülüp mü’minler onlara muzaffer<br/>
kılındığında kendilerinin taraftar bakımından ne kadar zayıf olduklarını bilirler. Ölüp de<br/>cehenneme girseler yer bakımından ne kadar kötü olduklarını bilirler.”<br/>
<i>el-İrşâd</i>’da der ki: “Maksad o kimsenin zayıf taraftarları olduğunu bildirmek değildir.<br/>
Çünkü ona Allah dışında yardım edecek bir topluluk olmadığı gibi yardıma da<br/>erememiştir. Bu ifâde onlara cevap olsun diye getirilmiştir. Çünkü onlar, tanıdık<br/>kimselerden yardımcıları, hayırlı kimselerden de destekçileri olduğunu iddiâ ediyorlar,<br/>bununla meclis ve mahfillerde iftihâr ediyorlardı.”<br/>
<b>76. Allah, hidâyete erenlerin hidâyetini artırır. Kalıcı olan yararlı işler, Rabb’inin</b><br/>
<b>katında hem mükâfat bakımından hem de varılacak yer bakımından daha iyidir.</b><br/>
