<a name=2333></a><i>“Peygamber (s.a.v.)’i bir deveye binmiş giderken gördüm. Altında eski bir palan</i><br/>
<i>vardı. (Etrafındakilere) vurmak yok, kovmak yok, itip kakmak yok ve ‘Yoldan çekil!<br/>Yoldan çekil!” </i>diye bağıran yoktu.”<a href="RuhulBeyans.html#2334">[58] </a>Ey mü’minlerin emiri, bu yolda mütevazi<br/>davranmak, senin için kibirli davranmaktan daha hayırlıdır.”<br/>
Behlül’ün bu konuşmasından müteessir olan Harûn ağladı, göz yaşları yerlere<br/>
döküldü. Ona: “Ey Behlül, Allah sana rahmetiyle muamele etsin, biraz daha nasihat et.”<br/>dedi. Bunun üzerine Behlül şu beytleri söyledi:<br/>
<i>Farzet ki, uçsuz bucaksız yeryüzü hep senin oldu.<br/>Ayrıca pek çok da kulların, kölelerin var, ne çıkar!<br/>Yarın bir gün kabir çukuruna düşmeyecek misin?<br/>İnsanlar birbiri arkasından üzerine toprak atmayacak mı?!</i><br/>
Harun ağladı, sonra: “Ey Behlül, ne güzel nasihat ettin. Başka söyleyeceğin var mı?”<br/>
dedi. Behlül, şöyle devam etti:<br/>
“Evet, ey mü’minlerin emiri! Allah bir adama hem mal, hem de güzellik verir; o da<br/>
malından infak eder ve güzelliği konusunda da iffetli olursa Allah’ın divanında<br/>iyilerden yazılır.”<br/>
Harûn: “Güzel söyledin, ey Behlül!” dedi ve ona bir hediye verilmesini emretti.<br/>
Behlül:<br/>
“Sen onu kimden aldınsa ona ver. Benim ona ihtiyacım yok.” dedi. Harûn:<br/>“Ey Behlül, borcun varsa ödeyelim.” dedi. Behlül:<br/>“Ey mü’minlerin emiri! Borç, borçla ödenmez. Sen hakkı, sahibine ver ve kendi<br/>
borcunu öde.” diye karşılık verdi. Harûn:<br/>
“Ey Behlül, hiç olmazsa sana kâfî gelecek rızık yardımında bulunalım.” dedi. Behlül<br/>
başını göğe kaldırdı, sonra:<br/>
“Ey mü’minlerin emiri! Ben de sen de Allah’ın ihtiyacını gördüğü kimseleriz. Seni<br/>
hatırlayıp beni unutması imkansız.” dedi. Bunun üzerine Harûn, perdesini indirerek<br/>geçip gitti.<br/>
Bu hikayeden maksad, Harûn Reşid’in doğru sözü dinleyip onu kabul etmesidir.<br/>
Çünkü kendisi, temiz bir mekan gibiydi. Kalbi de güzel bir hayatla diriydi. Bu sebeple<br/>o, güzel ahlaktan başka bir şey ortaya koymamıştır. Kötü yer gibi olan nefs–i emmâre<br/>toprağında ise kötü ahlaktan ve değersiz fiillerden başka bir şey bitmez.<br/>
Allah’ın nuruyla kalbi diri olan kimsenin kalbinin nuru, nefsine akseder ve o da bu<br/>
nurla nurlanarak bütün kötü vasıfları, kalbin iyi vasıfları haline dönüşür. Zulmeti, kalbin<br/>nuruyla yok olur ve Allah’ı zikir ve taatte huzur bulur. Bunlar aslında kalbin vasıflarıdır.<br/>Fakat kalb ölü ve nefis diri ise, nefsin sıfatlarının karanlığı kalbi mahveder. Kalbin<br/>sıfatlarının yerini nefsin sıfatları alır. Böylelikle kalb, dünya ile ve dünyadakilerle<br/>huzur bulur.<br/>
Allah Teâlâ’dan, huzurumuzu kendi zikrinde, fikrinde ve şükründe kılmasını,<br/>
