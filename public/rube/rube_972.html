<a name=973></a>her birisi ya görmekle, ya kitap okumakla veya bir âlimden öğrenmekle, ya da Allah<br/>katından bir vahiy gelmekle öğrenilebilen şeylerdendir. Bunlardan ilk üçü<br/>bulunmadığına göre geriye sadece vahiy kalıyor. İşte biz sana o vahyi gönderiyoruz. Bu<br/>gönderdiğimiz vahiy, senin peygamberliğinin doğruluğuna delil, kâfirlerin ileri<br/>sürecekleri iddialara karşı bir huccettir.<br/>
Kur’ân’da “vahy” değişik mânalarda kullanılmıştır:<br/>1- Peygamberlere kitap veya haber göndermek <i>ki <b>“Onlara vahyederiz.”</b></i> (Yûsuf,<br/>
12/109) âyetinde olduğu gibi.<br/>
2- İlham mânasınadır: <i><b>“Mûsâ’nın anasına vahyettik”</b></i> (el-Kasas, 28/7) âyetindeki<br/>
vahiy, ilham mânasınadır.<br/>
3- Murad olunan mânanın ilkâ olunması, gönüle düşürülmesi, öğretilmesi<br/>
mânasınadır: <i><b>“O gün yeryüzü haberlerini söyler, ki Rabbin onları ona vahyetmiştir.”<br/></b></i>(ez-Zilzâl, 99/4-5)<br/>
4- İşaret mânasınadır: <i><b>“Mihrabdan kavmi huzûruna çıkıp onlara vahyetti, (yani</b></i><br/>
<i><b>işaret etti) ki sabah akşam tesbih ediniz!”</b></i> (Meryem, 19/11) Bunların hepsinin aslı,<br/>bir şeyi gizli olarak bildirmektir.<br/>
<i>“Sen yanlarında değildin.”</i> Yani, Meryem’in terbiyesini kim üzerine alacak diye<br/>
ihtilâfa düşüp tartışanların yanında değildin. Bu ifadede, konu ile ilgili bilginin vahiy<br/>olduğunu inkâr edenleri küçümseyerek anlatmak vardır. Çünkü seninle münâkaşa<br/>edenler; senin kitap okumadığını ve buna benzer haberleri bilenlerden hiçbiri ile<br/>şimdiye kadar beraber olmadığını dolayısıyla onlardan duymadığını bilmektedirler. Bir<br/>tek ihtimal, müşâhede kalıyor. Bu da zarûrî olarak imkânsızdır. Sanki kâfirler, vahyi<br/>inkâr etmeleri sebebiyle bu muhâli; imkansızı iddiâ eder duruma gelmişlerdir. Onların<br/>iddiâsına göre bu haberler vahiyle gelmemişse, Peygamber’in bunları gördüğünü iddiâ<br/>etmesi gerekir. Bu da mümkün değildir.<br/>
<b>İbnu’ş-Şeyh</b> <i>Havâşî</i>’sinde şöyle demektedir: Sanki bu âyette şöyle denilmiştir: Ey<br/>
Rasûlullah’a vahiy geldiğini inkâr eden ve onu peygamberlik dâvâsında itham eden<br/>münkirler! Sizin ithamlarınıza göre müşâhede ve gözle görmekten başka ihtimal yoktur.<br/>Böyle bir iddiada bulunacak olursanız kendi beyinsizliğinizi ve hezimetinizi, kendi<br/>elinizle ortaya koymuş olacaksınız. Çünkü sayısız parlak mûcizelerle ve kesin delillerle<br/>sâbit olan hakikatı bırakıp kimsenin vehmetmeyeceği ihtimaller içinde dolaşanlardan<br/>daha sapık kim olabilir? Şunların zavallı hallerinden insanları daha fazla kendilerine<br/>güldüren ve alaylı baktıran hangi hal olabilir?<br/>
<i>“Meryem’i onlardan hangisi himâyesine alacak diye kalemlerini atarlarken”</i><br/>
ifadesinde geçen “kalemler” ile Tevrât’ı yazıyorlardı. Teberrüken kur’ada bunları<br/>kullandılar. Bu kur’ayı çekmelerinin sebebi, Meryem’i himayesine alacak kimseyi<br/>belirlemekti.<br/>
<i>“Bu hususta çekişirlerken de sen yanlarında değildin.”</i> Yani Meryem’in durumu ne<br/>
olacak diye tartışırlarken, her birisi onu tekeffül etmek için birbiriyle yarışırlarken<br/>yanlarında değildin. Bu konuya dâir tafsilât yukarıda geçmiştir.<br/>
