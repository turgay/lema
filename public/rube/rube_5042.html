<a name=5043></a><i>Sana doğru geldiğinde sevinme<br/>Uzaklaştığında da yerinme.</i><br/>
Vefat edeceği sırada <b>Mansûr</b> şöyle demiştir: “Âhireti, kısa bir uyku karşılığında satın<br/>
aldık.”<br/>
<b>Şeyh Sa‘dî</b> der ki:<br/>
<i>Fırsatı ganimet bil, dünya bir nefesten ibârettir,<br/>Ârif katında bir nefes, dünyadan üstün kıymettir.<br/>Ömrünü üzüntü ve kederle telef etme<br/>Çünkü fırsat aziz, vakit kılıçtır</i><br/>
<b>Sultan Veled</b><i> de şöyle der:</i><br/>
<i>Cihânı terk et ki cihan senin için değildir<br/>Alıp verdiğin bu nefes senin fermanınla değildir<br/>Eğer cihanın malını toplarsan şâd olma<br/>Eğer cana îtimad edersen o can senin değildir</i><br/>
Akıllı kişiye gereken vaktini sadece dünyalık elde etme peşinde tüketmemek ve ömür<br/>
sermayesini nefsânî arzular peşinde harcamamaktır. Çünkü vakit, pek kıymetli bir metâ,<br/>latif bir cevher ve güçlü bir şâhindir. Onu kıymetsiz şeyler uğruna heder etmemeli ve<br/>onunla ne insanı semirtecek ne de açlığı giderecek (el-Gâşiye, 88/7) bir kuş<br/>avlanmamalıdır. Bilindiği üzere dünya hayatı kısadır ve değeri azdır. Üstelik onun<br/>Allah katında kıymeti azdır. Çünkü O’nun katında dünyanın sivrisineğin kanadı kadar<br/>değeri yoktur. Kim bu kanadı gözünde büyütürse o kanattan daha küçük olur.<br/>
<i>Akıllı adama göre dünya çerçöp gibidir<br/>Her bir müddet başka birinin yerindedir</i><br/>
<b>Îsâ </b>(a.s.): “Kim denizin dalgaları üzerine ev yapar?! İşte dünya da böyledir. Sakın<br/>
onu kendiniz için karargâh edinmeyin.” demiştir. “Dünya bir saattir, sen o saati tâat kıl.”<br/>denilmiştir. Taat ehli, dünyadaki bir saatlerine karşılık âhirette bin sene rahat ile<br/>mükâfât alırlar. Ancak mâsıyet ehli için durum böyle değildir. Onların saatleri de<br/>uzatılır, ama mihnet ve sıkıntıda olur.<br/>
Tâatlerin en fazîletisi, iyiliklerin en güzeli şüphesiz tevhîd, ibâdetlerle yakîni<br/>
güçlendirmek ve peygamberlerin efendisi (s.a.)’e tâbi olmaktır.<br/>
Bir hadiste şöyle buyrulmuştur:<br/>
<i>“Cennete mutlaka hepiniz gireceksiniz ancak kaçınanlar müstesnâ.”</i><br/>
