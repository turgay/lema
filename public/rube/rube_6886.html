<a name=6887></a><img src="RuhulBeyan-6887_1.jpg"/><br/>
<img src="RuhulBeyan-6887_2.jpg"/><br/>
vardır. Ona cehl-i basît denilir. Bir de kuvvetli olan cehâlet vardır. O da cehl-i<br/>mürekkebdir ki bu cehâletin sâhibi bilmediğini de bilmez. Onun için de öğrenmekten<br/>mahrum kalır. Bundan dolayı onun bilgisizliği güçlüdür.<br/>
el-İrşâd’da der ki: “<i>Doğrusu o çok zâlim, çok câhildir</i>” sözü, emâneti yüklenmekle<br/>
bu yüklenme gayesi arasına girmiş bir ara cümledir. Bu, daha ilk baştan emâneti<br/>yüklenen bu insanın sözüne ve yüklendiği emânete vefâsı olmadığını bildirmek içindir.<br/>Yâni insan zulümde çok ileri gitmiş ve câhillikte aşırılığa kaçmıştır. Bu durum, selim<br/>fıtratlarının ve ruhlardan ahid ve mîsak alındığı gündeki ahidlerinin gereğiyle amel<br/>etmeyen ferdlerinin çoğunluğu îtibarıyladır. Yoksa Allâh’ın fıtratını değiştirmeyip ahid<br/>ve mîsak günündeki “belâ (evet)” sözleriyle îtiraf ettikleri durum üzere yürüyenler<br/>böyle değildir.”<br/>
Bazıları şöyle demiştir: “İnsan çok zâlim, çok câhildir” demek, zulüm ve cehâlet<br/>
insanın şanındandır, demektir. Nitekim “Su tertemizdir” demek, temizlik suyun<br/>şanındandır, demektir.<br/>
Bilesin ki zâhir ehline göre bu zâlimlik ve câhillik yerme sıfatlarıdır. Çünkü bu iki<br/>
sıfat emânete hıyânet edenler hakkındadır. Kim ihânet ve hiyâneti, vefâ ve emâneti edâ<br/>yerine koyarsa elbette zulmetmiş ve câhilce davranmış olur.<br/>
<i>Keşfü’l-esrâr</i>’da der ki: “Halkın âdeti şudur: Birisinin yanına değerli bir emânet<br/>
bıraksalar, üzerine bir mühür koyarlar. Geri istenildiğinde mührü incelerler; eğer mühür<br/>yerinde ise o kimseyi överler, tebrik ederler. Senin yanına da “<i><b>Ben sizin Rabbiniz<br/>değil miyim?</b></i>” (el-A‘râf, 7/172) ahdinin alındığı bir emânet bırakıldı ve üzerine mühür<br/>basıldı. Ömür sona erip de mezara götürüldüğünde melek gelir ve sana: “Rabbin<br/>kimdir?” diye sorar. Bu soruyla, o ilk günkü vurulan mührün yerinde mi yoksa değil mi<br/>olduğu araştırılır.<br/>
<b>Hâfız</b> der ki:<br/>
<i>Ezel sabahından ebed akşamına dek<br/>Dostluk ve muhabbet, aynı ahid ve aynı mîsâk üzeredir.</i><br/>
Hakîkat ehli ise bu zâlimlik ve câhillik, emâneti edâ edenler hakkında övme<br/>
sıfatlarıdır, demişlerdir. Çünkü insan emâneti yüklenmekle kendi nefsine zulmetmiştir.<br/>Çünkü insan böylece bir şeyi kendi yerinden başkasına koymuş; nefsini ifnâ etmiş/fânî<br/>kılmış, enâniyyet diye bilinen varlığa dâir perdelerini izâle etmiş ve Rabbi’nden<br/>gayrısının câhili olmuştur. Çünkü insan işin başında kendisini, yiyen, içen, evlenen ve<br/>bütün canlıların müşterek olduğu erkeklik ve dişilik vasıflarını taşıyan bu<br/>canlı/hayvandan ibâret zanneder. Bu hayvânî sûretin kendisinin kabuğu olduğunu, bu<br/>kabuğun da bir özü/lübbü bulunduğunu ve bu özün de insanın rûhu olduğunu bilmez.<br/>Yine insan bilmez ki rûhu da bir kabuktur ve onun da bir özü vardır. Bu öz ise Hakk’ın<br/>mahbûbu/sevgilisi olup hakkında “<br/>
 (<i><b>Allah onları sever</b></i>)” (el-Mâide, 5/54)<br/>
buyurduğu şeydir. O öz de Hakk’ı sever/O’nun muhibbidir ki Allah onun hakkında “<br/>
