<a name=179></a><img src="flower_sep.jpg"/><br/>
<img src="RuhulBeyan-179_2.jpg"/><br/>
vurgulamaktır. Âyetteki “bıraktı” anlamındaki <i>“tereke” </i>fiili, ef’âl-i kulûb mânâsında<br/>kullanılmıştır. “Yaptı, kıldı” anlamındadır. İşte münâfıkların dalâleti satın almak<br/>şeklindeki garib halleri, küfür ve nifak karanlığından ibârettir. Bu sebeble gazab-ı<br/>ilâhîye ve âhırette zulmete dûçâr olacaklardır. Oysa kıyâmet gününde: <i><b>“İnanmış erkek<br/>ve kadınları, defterleri sağdan verilmiş ve nûrları önlerinde olarak gördüğün<br/>gün...” </b></i>(el-Hadîd, 57/12) âyetinde ifâde buyrulduğu gibi mü’minlerin önü aydınlık<br/>olacaktır.<br/>
Yine o münâfıkların; şâhid oldukları şeylerle desteklenen nûrânî ve fıtrî hidâyet<br/>
karşılığında ebedî cezânın karanlığını satın almaları, büyük bir ateş yakan ama ondan<br/>neredeyse hiç yararlanmayan kişinin hâli gibidir. Allah onun ateşini söndürmüş ve<br/>korkunç karanlıklar içinde bırakmıştır.<br/>
<i>et-Teysîr ve’l-uyûn </i>isimli eserde şu açıklama yapılmıştır: Münâfıklar dilleriyle îmân<br/>
ettiklerini söyleyerek pek çok menfaat sağlamışlar, îmânın şerefi ile şereflenmişlerdir.<br/>Kendilerine müslüman muâmelesi yapılmış, malları, canları ve çocukları emniyette<br/>kalmıştır. Müslüman kadınlarla evlenmişler, müslümanlara vâris olmuşlar ve onlarla<br/>beraber ganîmetlerden pay almışlardır. Fakat ömürlerinin sonlarına doğru artık dilleri<br/>şehâdet kelimesini söyleyemez olmuş, ebedî küfür zulmeti içinde kalmışlardır. Korku ve<br/>karanlıklara dönmüşlerdir.<br/>
<b>18. Onlar sağırlar, dilsizler ve körlerdir. Bu sebeble onlar geri dönemezler.<br/></b>Münâfıklar Hakk’a karşı sağır olduklarından O’nu asla kabûl etmezler. Kabul<br/>
etmedikleri için de sanki işitmemiş gibidirler. <i>“Summ”</i>; kulak deliklerinin kapalı<br/>olması, havanın kulak içine girip dalgalanarak ses meydana getirememesi demektir.<br/>
Onlar Hakk’ı söylememek bakımından dilsiz kesilmişlerdir. Asla onu söyleyemezler.<br/>
Çünkü gönüllerinde, ızhâr ettikleri îmânın tam zıddı olan nifak yer etmiştir. Onlar<br/>nifâklarını gizlemişlerdir. Böyle olunca sanki hiç konuşmaya güç ve isti’dâdları yokmuş<br/>gibi nitelenmişlerdir. <i>“Bükm”</i>; dilde bulunan bir kusurdur. Bu kusur sebebiyle kişi<br/>harfleri çıkarıp kelimeleri telâffuz etmeye imkân bulamaz.<br/>
Onlar, kendilerini hidâyete götürecek ve ibret alacak nazardan, bakıştan<br/>
mahrûmdurlar. Basîreti olmayan; gözü olmayan kimse gibidir. <i>“Umy”</i>; kelimesi burada<br/>hem basarın, hem basîretin yokluğu anlamında kullanılmıştır. Münâfıkların dünyâdaki<br/>durumları böyle olduğundan âhırette de benzeri bir azâba uğratılacaklardır. Bu konuda<br/>Allah Teâlâ hazretleri şöyle buyurmaktadır: <i><b>“Kıyâmet günü onları, yüzükoyun, kör,<br/>dilsiz ve sağır bir halde haşrederiz.”</b></i> (el-İsrâ, 17/97) Kıyâmet günü münâfıklar,<br/>Allah’ın selâmını işitemezler; Allah ile konuşamazlar ve O’nu göremezler.<br/>Müslümanlar ise, dünyâda Hakk’ı işitip O’nu konuştukları ve O’na nazar kıldıkları için<br/>
