<a name=4717></a><b>İmam-ı A‘zam Ebû Hanîfe </b>(r.h.)’ın <b>Hasan Basrî</b> (r.h.)’ye göre durumu, Mûsâ<br/>
(a.s.)’ın Hızır (a.s.)’a göre durumu gibidir. Nitekim her biri yaratılışında gâlib olan şey<br/>bakımından birbirlerinin mukâbilidirler. İşte bu yüzden bu büyük imam, çoğunlukla<br/>zâhirî ilmi anlatmış, ibâre ve sarâhat yoluyla şerîatın nurları ve ahkâmın tertibine bağlı<br/>kalmış, nâdiren bâtınî ilmi ifâde etmiş, hakîkatin sırlarına ve inceliklerine sâdece işaret<br/>ve kinâye yoluyla temas etmiştir. Hasan Basrî ise bunun tersinedir. Şu halde İmam Ebû<br/>Hanîfe şemsî meşrebli, Hasan Basrî ise kamerî meşreblidir. Bu yüzden İmam’ın hitab<br/>çevresi Hasan Basrî’nin çevresinden daha büyük ve daha geniştir. İmam genel olarak<br/>bütün insanlar için, Hasan Basrî özel olarak havâs için rahmet olmuştur.<br/>
İmam-ı A‘zam Rahmân isminin, Hasan Basrî Rahîm isminin mazharıdır. Bütün bunlara<br/>
Ebû Hanîfe’nin mezhebinin doğuda ve batıda yayılması da delildir. Onun mezhebi diğer<br/>mezheblere göre nübüvvet ve velâyetler arasında hâtime olması yönüyle Muhammedî<br/>nübüvvet ve Îsevî velâyet mevkiindedir. Bütün nübüvvetler Muhammedî nübüvvetle,<br/>bütün velâyetler Îsevî velâyetle sona erdiği gibi bütün hak mezhebler de onun mezhebi<br/>ile sona ermiştir.<br/>
Ebû Hanîfe, mezhebinin ve meşrebinin şemsî (güneş gibi) olmasından dolayı<br/>
<i>“sirâcü’l-ümme” </i>(ümmetin lambası), <i>kâşifü’l-ğumme </i>(gamı gideren), <i>râfiu’z-zulme<br/></i>(karanlığı kaldıran), <i>dâfiu’l-bid</i>‘a (bidati defeden), <i>muhyi’d-dîn </i>(dîni ihyâ eden),<br/><i>hâfızu’ş-şerîa bi’l-kitabi ve’s-sünne </i>(Kitab ve sünnetle şerîatı muhâfaza eden) diye<br/>isimlendirilmiştir.<br/>
Hasan Basrî’nin meşrebi ve mezhebi kamerî olduğu için gaflet ve hevâ zulmeti ile<br/>
kararmış kalbleri, nefisleri ve tabîatları, ma‘rifet nurları, hakîkat ve hidâyet sırları ile<br/>aydınlatmıştır. <i><b>“Gökte burçları var eden, onların içinde bir çerağ (güneş) ve nurlu<br/>bir ay barındıran Allah, yüceler yücesidir.”</b></i> (el-Furkan, 25/61) Bu âyette “<i>çerağ</i>”ın<br/>“<i>nurlu ay</i>”dan önce zikredilmesinde, İmam Ebû Hanîfe’nin rütbesinin Hasan Basrî’nin<br/>rütbesine takdim edildiğine işaret vardır. Çünkü o, Allah Teâlâ’nın <i>el-“Evvelü” </i>ve “<i>ez-<br/>Zâhiru” </i>isimlerinin, Hasan Basrî ise <i>“el-Âhir”</i> ve <i>“el-Bâtın”</i> isimlerinin mazharıdır.<br/>“<i><b>O ilktir, sondur, zâhirdir, bâtındır.</b></i>” (el-Hadîd, 57/3) âyetinde ilk iki isim, ikinci iki<br/>isimden önce zikredilmiştir. Bu farklılık mertebelerin tertibi itibarıyladır. Kemâlin aslı<br/>ve fazîletin hakîkati konusunda onlar, uçlarının nerede olduğu bilinemeyen fâsid dâire<br/>gibidirler. Bu bir sırdır ki onu bilen bilir, bilmeyen de bilmez.<br/>
Hanefî sûfîlerden zikir ehlinin reisi, büyük ve kâmil imam <b>Ebû Hanîfe </b>(r.h.)’tır. Şâfiî<br/>
sûfîlerden zikir ehlinin reisi, fazîlet sâhibi <b>İmam Şâfiî </b>(r.h.)’tır. Hanbelî sûfîlerden zikir<br/>ehlinin reisi, müttakî imam <b>Ahmed b. Hanbel</b>’dir. Mâlikî sûfîlerden zikir ehlinin reisi,<br/>arı duru <b>İmam Mâlik </b>(r.h.)’tır. Bu büyük imamlar, dört büyük hulefâ-i râşidîn gibi<br/>gökteki yıldızlara yahut aya, ya da güneşe benzerler. Sâlik onlardan hangisine uyarsa<br/>apaçık hakka uymuş olur.<br/>
Onlar hak din için Beytullah’ın dört ruknüne benzerler. Yine onlar diğer kutublar ve<br/>
velîler için, yıldız ve gezegenler arasında güneş ve arş gibidirler. Kıyâmete kadar<br/>gelenler için onlara tâbi olmanın dışında cennete ve ilâhî rü’yete götüren bir yol yoktur.<br/>
