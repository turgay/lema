<a name=3900></a><i>İrâdesiz şâkird, altını olmayan âşık gibidir.<br/>Bilgisiz seyyâh ve kanatsız kuş gibidir.<br/>Ameli olmayan âlim yemişsiz ağaç gibidir.<br/>Bilgisiz zâhid kapısız ev gibidir.</i><br/>
<i>“Oysa onlar Rahman’ı inkâr ediyorlar.”</i> Yani onların durumu şudur: Onlar rahmeti<br/>
geniş olan Allah’ı inkâr ediyorlar. Allah’ın seni göndermekle ve yüce Kur’ân’ı<br/>indirmekle kendilerine ne kadar acıyıp ihsânda bulunduğunu bilmiyorlar.<br/>
Rivâyet edilir ki Ebû Cehil, Nebî (a.s.)’ın Hicr’de “Yâ Allah! Yâ Rahmân!” diye duâ<br/>
ettiğini işitti. Müşriklerin yanına dönüp şöyle dedi: “Muhammed iki ilâha duâ ediyor.<br/>Bir Allah’a duâ ediyor, bir de Rahmân adını verdiği bir başka ilâha duâ ediyor. Oysa<br/>bizim bildiğimiz bir tane Rahman var. O da Yemâme’nin Rahmân’ıdır. O bu sözüyle<br/>Müseylemetü’l-kezzâb’ı kastediyordu.” Yemâme, çölde bulunan bir şehrin adıdır. Ebu<br/>Cehil’in bu sözü üzerine Şu âyet nazil olmuştur.<br/>
Ey Muhammed onlara <i>“de ki: “O”</i> kendisini inkâr ettiğiniz, tanıdığınızı reddettiğiniz<br/>
Rahmân <i>“benim Rabbimdir”</i> benim yaratıcımdır, benim işlerimi üstlenendir. <i>“O’ndan<br/>başka tanrı yoktur.”</i> Yani Rahman, hem rablik hem de ilahlık vasıflarını kendisinde<br/>toplamıştır. Bu bakımdan O’ndan başka ibâdet edilmeye müstehak olan yoktur. <i>“O’ndan<br/>başka ilah yoktur.”</i> demek ilahlığın sâdece kendisine has olduğu yegâne varlık O’dur,<br/>demektir.<br/>
<i>“Sadece O’na tevekkül ettim”</i> sizin şerrinizden korunma ve size galip gelme<br/>
husûsunda işlerimi O’na havâle ettim. <i>“ve dönüşüm”</i> başkasına değil <i>“sadece<br/>O’nadır.”</i> Yani, hem benim hem de sizin dönüşünüz O’nadır. O bana merhamet edecek,<br/>sizden ise intikamımı alacaktır. Rahmân’ın, yâni çok merhametli olanın intikamı da çok<br/>şiddetli olur. Bu sebeple “Yumuşak huylu birinin öfkesinden Allah’a sığınırız.”<br/>denilmiştir.<br/>
<b>Hâfız </b>şöyle der:<br/>
<i>Felek sana bir mühlet ki verir yoldan çıkma<br/>Sana bu kocakarı dünyanın hileyi terk ettiğini kim söyledi?!</i><br/>
Âyetin işâreti şöyledir: Ümmetler Allah’ı inkâr ettiklerinde Rahman’ı inkâr etmiş<br/>
olmaktadırlar. Çünkü Allah’ın Rahmân olması mahlûkatın yaratılmasını gerektirmiştir.<br/>Kahhâr olması, Allah’la birlikte hiçbir varlık bulunmayacak şekilde O’nun tek olmasını<br/>gerektirir. Ancak Rahmânlık Kahhârlık’tan önce gelerek mahlûkatın yoktan var<br/>edilmesini sağlamıştır. Bu sırdan dolayıdır ki Allah Teâlâ: <b>“<i>Göklerde ve yerde olan<br/>her şey istisnasız Rahmân’a kul olarak gelir.</i></b><b>” </b>(Meryem, 19/93) buyurmuştur.<br/>
İşte Allah Teâlâ peygamberler göndermiş, beraberlerinde kitaplar indirmiştir ki,<br/>
insanlara sadece Allah’ın var olduğu ve O’nunla beraber başka bir varlığın olmadığını<br/>anlatsınlar. Sonra Allah’ın kendilerini yokluktan varlığa çıkararak var ettiği devreleri<br/>
