<a name=9373></a><img src="RuhulBeyan-9373_1.jpg"/><br/>
<img src="RuhulBeyan-9373_2.jpg"/><br/>
olmasıdır. Son sürgünleri, kıyamette Mahşer günüdür. Çünkü Şam, mahşerin merkezi<br/>olacağı da söylenmiştir.<br/>
Ey müslümanlar! <i>“Siz onların”</i> bu zillet ve aşağılıkla, çok kuvvetli, kaleleri sağlam,<br/>
sayıları ve hazırlıkları çok olduğundan dolayı, kendi yurtlarında <i>“çıkacaklarını<br/>sanmamıştınız.”</i><br/>
<i>“Onlar da” </i>yâni bu kâfirler de yakîn derecesinde kuvvetli bir zan ile -çünkü kuvvetli<br/>
zan yakîn işinden veya bu durumdaki bir işten sonra oluşur- <i>“kalelerinin, kendilerini<br/>Allah’tan koruyacağını sanmışlardı.” </i>Âyet-i kerimedeki <i>husun</i> kelimesi <i>hısn<br/></i>kelimesinin çoğulu olup içine ulaşılamayan çok sağlam herhangi bir yer demektir. Kale<br/>ise, dağ üzerindeki geçişi imkânsız gibi yapılan yerdir. Bu duruma göre birincisinin<br/>anlamı ikincinin anlamından daha geneldir. Kale, mesken edinilince korur. Bedeni<br/>koruduğu için zırha “dir’un hasînetün” denir. Binicisini koruduğu için ata “<br/>/Feresün Hisanün” denir. Âyet-i kerimenin mânâsı şöyledir: <i>“Onlar kalelerinin<br/>kendilerini Allah’ın azâbından ve kahrından koruyacağını sanmışlardı.”</i> Burada<br/>haber öne alınmış, cümle onlara râci zamire isnad edilmiştir. Bu da kalelerinin onları<br/>koruyacağına güvenlerinin aşırılığını ve kendi kendilerine büyük bir kuvvet ve güvenli<br/>bir yerde bulunduklarına inandıklarını göstermek içindir.<br/>
Müsned olan haberin öne alınması, müsnedün ileyh olan mübtedânın bir hususta<br/>
belirginleşmesine sebep olur. Mesela <br/>
 “Ayaktadır Zeyd” cümlesinden Zeyd’in<br/>
yalnız ayakta olup oturmadığını anlarız. Aynı şekilde âyet-i kerimeden de onların,<br/>kalelerinin kendilerini korumanın dışında bir niteliği olmadığına inandıklarını anlamak<br/>gerekir. <i>Husûnühüm</i> kelimesi mübtedâya dayanarak fâil konumunda merfu olduğunda<br/><i>mâniatühüm</i> kelimesinin onun haberi olması da mümkündür. Nahiv kaideleri<br/>bakımından burada şöyle bir soru akla gelebilir: <i>Husûnuhum</i> ve <i>mâni’atühüm<br/></i>kelimelerinin ikisi de zamire izâfetle mârife olduklarına göre <i>mani’atühüm</i> kelimesini<br/>mübtedâ, <i>husunühüm</i> kelimesini de haber yapmağa engel nedir? Bu soruya cevap olarak<br/>derim ki: <i>Mani’atühüm</i> kelimesi zamire muzaf ise de tahsis ifâde etmediğinden<br/>nekredir; bu sebeple mübtedâ olamaz. Ayrıca burada esas maksad, kaleler anlamındaki<br/><i>husûn</i> kelimesinin durumunu haber vermektir.<br/>
<i>“Ama Allah</i>” yâni Allah’ın hükmü ve onlar için yazılmış kaderi <i>“onlara</i><br/>
<i>beklemedikleri yerden geliverdi.”</i> Onların gönüllerinden bile geçmemişti. Bu da,<br/>onların başkanları olan Ka’b b. Eşref’in, süt kardeşinin eliyle tuzağa düşürülerek<br/>öldürülmesidir. İşte bu olay onların güçlerini zayıflatan, hâkimiyetlerini azaltan ve<br/>kalplerine korku salarak gönüllerinden güven ve huzuru silip götüren hususlardandır.<br/>Âyet-i kerimedeki “<i>feetâhüm</i>/onlara geldi” kelimesinin başındaki <i>fe</i> harfi takib için<br/>olup, başlarına gelen azâbın onlara, kalelerinde kendilerini güven içinde duymalarının<br/>hemen peşi sıra ve gecikmeksizin geldiğini göstermektedir. Veya <i>fe</i>, kendi kendilerine<br/>kibirlenip, Allah’ın sonsuz kudret ve kuvvetini dikkate almadıklarından dolayı bu<br/>felâkete uğradıklarını gösteren sebep içindir.<br/>
<i>“O, yüreklerine korku düşürdü.” Kazf</i>, uzak düşürmek, iftirâ etmek demektir.<br/>
