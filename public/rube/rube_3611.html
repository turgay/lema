<a name=3612></a><img src="RuhulBeyan-3612_1.jpg"/><br/>
<img src="RuhulBeyan-3612_2.jpg"/><br/>
<i> </i><br/>
<b>24. Andolsun ki kadın ona meyletti. Eğer Rabbinin işaret ve ikazını görmeseydi o</b><br/>
<b>da kadına meyletmişti. İşte böylece biz, kötülüğü ve fuhşu ondan uzaklaştırmak<br/>için <i>(işaretimizi gösterdik)</i></b><b>. Şüphesiz o ihlâsa erdirilmiş kullarımızdandır.</b><br/>
<i>“Andolsun ki kadın ona meyletti.”</i><br/>
“ <img src="RuhulBeyan-3612_3.jpg"/> (meyletmek)”<b>,</b> hayırlı veya şerli herhangi bir fiili yapmadan önce kalbin o fiili<br/>
yapmaya karar vermesi, ona yönelmesidir. Burada Züleyhâ’nın Yûsuf’la birleşmeyi arzu<br/>ettiği anlatılmak isteniyor. Çünkü şahısların bizzat kendilerine meyledilmez. Yâni<br/>Züleyhâ bu birleşmeyi kolaylaştıracak şartları hazırladıktan sonra birleşmeye kesin<br/>olarak karar verip bu fiile yöneldi. Ondan kâm alma, kapıları kilitleme ve ‘Haydi gel!’<br/>diyerek Yûsuf’u kendisine dâvet etme gibi fiilleri de yerine getirdi. Belki de o sırada<br/>kollarını açmak, kucaklamaya çalışmak ve Yûsuf’u kapıya doğru kaçmaya mecbur<br/>edecek başka fiiller de yapmıştır.<br/>
Yeminle sözün te’kid edilmesi, Yûsuf’un önce geçen sözlerindeki engelleyici ifadeler<br/>
sebebiyle Züleyhâ’nın teşebbüsünden vazgeçmiş olabileceği şeklindeki muhtemel<br/>düşünceyi bertaraf etmek içindir.<br/>
<i>“Eğer Rabbinin” </i>zinanın çirkinliğini gösteren apaçık <i>“işaret ve ikazını görmeseydi o</i><br/>
<i>da kadına” </i>onunla birleşmeye <i>“meyletmişti.”</i> Yani beşerî tabiatı ve gençliğinden ileri<br/>gelen şehveti gereği yaratılışında var olan meyil ile meyletti. Bu meyil, ihtiyarî bir<br/>yönelme olmayıp neredeyse mes’ul bile tutulmayacak bir meyil idi. Çünkü Yûsuf bu<br/>çirkin işin, bu bâtıl davranışın bizzat kendisini irtikab etmekten uzak olduğu gibi harama<br/>meyletmekten de uzaktır. Yûsuf’un bu durumunun ‘meyil’ olarak ifade edilmesi,<br/>Züleyhâ’nın meyline benzediğinden değil, sırf -müşâkele<a href="RuhulBeyans.html#3616">[24] </a>metodu ile- Züleyhâ’nın<br/>arzulamasının yanında zikredilmesinden ileri gelmiştir. Zaten âyette “İkisi de<br/>birleşmeye meyletti.” veya “Her biri diğerine meyletti.” buyrulmayarak bu iki<br/>arzulamanın birbirinden farklı olduğuna işaret edilmiştir.<br/>
Şeyh <b>Üftâde</b> (k.s.) hazretleri der ki: <i>“O da kadına meyletmişti.”</i> demek, Yûsuf beşerî<br/>
tabîatına saldırarak onun gerektirdiği şeyi yok etti, onun hükmettiği şeyi yapmadı,<br/>demektir. Çünkü beşerî tabîatın böyle bir talebde bulunmaması bir eksikliktir. Bilakis<br/>kemâl, son derece istekli olmakla birlikte bu tabîatın hükmüne karşı koyabilmektir.<br/>İnsan böylece terakkî eder, Rahman’ın katında yüce mertebelere nail olur. Siz hiç<br/>iktidarsız birinin cinsî münâsebeti terk ettiği için medhedildiğini gördünüz mü?”<br/>
<i>Mesnevî</i>’de şöyle denilir:<br/>
<i>Kendine gel de kendini hadım etme, papaz olma.<br/>Çünkü iffet, şehvetin zıddıdır<br/>Hevâ olmadan ‘hevâdan çekinin’ denmesi mümkün değildir<br/>Ölülere gazilik taslanmaz ya!</i><br/>
