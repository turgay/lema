<a name=8992></a><i>Eğer gönlün cevher ile dolu ise sedef gibi<br/>Senin de başın içe kapanır, cevherini gizler.<br/>Eğer hâlis miske sâhip değilsen konuşma,<br/>Eğer varsa, kokusuyla o kendini zâten belli eder.<br/>A benim canım, bir paralık pula altın suyu sürme<br/>Çünkü bilge sarraf ona bir kuruş bile vermez.</i><br/>
Başkasının tezkiye edip medihte bulunduğu kimsenin durumuna gelince, bu konuda:<br/>
<i>“Meddâhların yüzüne toprak serpiniz.<a href="RuhulBeyans.html#8994">”</i>[108]<i> </i></a>hadis-i şerifi vârid olmuştur. Yâni övgüye<br/>lâyık olmayanları öven meddâhın yüzüne toprak serpiniz! demektir. Bu hadis-i şerif<br/>ister hakîkî isterse mecâzî anlamda olsun, medhedilen ve fakat medhedilmeye lâyık<br/>olmayan kişinin gururlanıp da insanlara zorbalığa kalkışmasına neden olacağı için bu<br/>tür övgünün nehyine delâlet eder.<br/>
Bir görüşe göre de bununla murad, metholunmayı seven insanlara kendilerini<br/>
medhedecek bir imkân vermemek yahut bunun mânâsı, sözlerini kesmeleri ve hicivlerini<br/>bırakmaları için istedikleri malın kendilerine verilmesinin emrolunduğu şeklindedir.<br/>Burada, malın gerçekte toprak gibi hakir olduğuna işâret edilmektedir.<br/>
<b>Ebü’l-Leys</b> tefsirinde şöyle der: Medih üç türlüdür: Birincisi kişiyi yüzüne karşı<br/>
övmektir ki bu nehyolunmuştur. İkincisi, (kulağına) ulaşacağını bilerek huzurda<br/>bulunmaksızın bir kişiyi övmektir ki bu da yasaklanmıştır. Üçüncüsü de kişinin<br/>(kulağına) ulaşıp ulaşmamasına önem vermeksizin onu yokken övmektir. Medhedilen<br/>kimsede övülmeye sebep olan haslet mevcûd ise bu tür medihte bir sakınca yoktur.<br/>
<i>Mesnevî’</i>de şöyle der:<br/>
<i>Hak Teâlâ bizi kendi suretinde yarattı<br/>Bizim vasfımız da O’nun vasfına benzedi.<br/>O yaratıcı hamd ü senâ istediği gibi<br/>İnsanın da övülme huyu ve isteği vardır.<br/>Hele fazilette çevik ve üstün olan Allah eri<br/>Sağlam tulum gibi bu havayla doludur.<br/>Fakat insan bu medhe lâyık değilse bu yalancı hava<br/>Tulumu yırtar, yırtık tulum nasıl şişer?</i><br/>
Bir kimseyi ölümünden sonra methetmekte -Râfizîlerin ehl-i beyti methetmelerinde<br/>
olduğu gibi sınırı aşmamak kaydıyla- bir beis yoktur.<br/>
<i>“Çünkü O”</i> ma’siyetlerden toptan <i>“korunanı daha iyi bilir.”<br/></i>Bu ifâde (medhin) nehyini te’kid eden ve insanlar arasında ma’siyetlerin esaretinden<br/>
sakınan kimselerin bulunduğunu bildiren yeni bir başlangıç cümlesidir. Zira onlardan<br/>sadece korunma ile yetinenler vardı.<br/>
Denilir ki: İnsanlardan bazıları vardır ki iyi davranışlarda bulunduktan sonra<br/>
