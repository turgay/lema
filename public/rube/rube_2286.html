<a name=2287></a><img src="flower_sep.jpg"/><br/>
<img src="RuhulBeyan-2287_2.jpg"/><br/>
<img src="RuhulBeyan-2287_3.jpg"/><br/>
<img src="RuhulBeyan-2287_4.jpg"/><br/>
Allah Teâlâ’nın bize lütuf ve keremiyle muamelede bulunmasını niyaz ederiz. Hidayeti<br/>
nasip eden de, her türlü hayırlı işte muvaffak kılan da O’dur.<br/>
<i> </i><br/>
<b>40. Bizim ayetlerimizi yalanlayıp da onlara karşı kibirlenmek isteyenler var ya,</b><br/>
<b>işte onlara gök kapıları açılmayacak ve onlar, deve iğne deliğine girinceye kadar<br/>cennete giremeyeceklerdir! Suçluları işte böyle cezalandırırız!</b><br/>
<i>“Bizim ayetlerimizi” </i>yani tevhid, peygamberlerin nübüvveti, öldükten sonra dirilme<br/>
ve yaptıklarının karşılığını görme (ba‘s ve ceza) gibi dinin asıllarını gösteren delilleri<br/><i>“yalanlayan</i> <i>ve onlara inanmaya tenezzül etmeyenler” </i>büyüklenip bu delillere<br/>inanmayı gururlarına yediremeyen ve gereği gibi amel etmeyen kâfîrler <i>“var ya, işte<br/>onlara gök kapıları açılmayacak”</i> duaları ve amelleri kabul olunmayacak veya ruhları<br/>da göğe yükselmeyecektir. Mü’minlerin ise dua ve amelleri kabul olunur. Ruhları da<br/>semaya çıkar. Nitekim bir hadiste şöyle buyurulmuştur: <i>“Mü’minin ruhu semaya<br/>yükseltilir. Onun için göğün kapısının açılması istenir. Ona: “Merhaba, temiz cesette<br/>bulunan temiz ruh!” denir ve yedinci kat semaya çıkıncaya kadar kapı açılır. Kâfirin<br/>ruhu için de kapının açılması istenir. Ona: “Yerilmiş olarak dön geri.” denilir ve<br/>Siccîn’e yuvarlanır.”</i><a href="RuhulBeyans.html#2290">[32] </a>Siccîn, yerin yedi kat altında bulunan ve İblislerin iblisinin<br/>oturduğu yerdir.<br/>
Saîd ve şakî bütün ruhlar cesedlerine bitişiktir. Ruhlar azap görür, cesetler de bundan<br/>
ızdırap duyar. Nitekim güneş gökte olduğu halde ışığı yeryüzündedir.<br/>
Mü’minlerden asî olanların ruhları, gök ile yer arasında bulunur. Bazıları havada,<br/>
diğer bir kısmı da kabir çukurunda olmak üzere yedi günden bir yıla kadar veya daha<br/>çok bir zaman geçer. Nihayet dirilerin duaları ve yapılan iyiliklerin imdadıyla<br/>temizlenip ğöğe yükselir ve dünya semasında bulunan bir yere ulaşır.<br/>
<i>“Ve deve iğne deliğinden geçinceye kadar onlar cennete giremeyeceklerdir.”</i><br/>
Burada kâfirlerin cennete girmelerinin ne kadar zor ve imkânsız olduğunu ifade etmek<br/>üzere cisim bakımından büyüklüğe misal olan devenin, darlık ve küçüklüğe misal olan<br/>iğne deliğinden geçmesi örnek verilmiştir. Bunun olması ise imkansızdır. Aynı şekilde<br/>bu misale dayandırılan onların cennete girmesi de imkansızdır. Çünkü muhale mevkuf<br/>(bağlı) olan her şey muhaldir.<br/>
Araplar, bir şeyin olumsuzluğunu te’kit etmek istediklerinde onu, olması imkansız olan<br/>
bir şeyle alâkalandırırlar. Nitekim bir şair şöyle der:<br/>
<i>Karga beyazlaştığı zaman ailemin yanına gelirim</i><br/>
