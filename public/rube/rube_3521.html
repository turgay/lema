<a name=3522></a><img src="flower_sep.jpg"/><br/>
Bu âyeti okuyup ihtiva ettiği şu ifadeleri de gördükleri halde zulmetmekten ve<br/>zulmedenlere meyletmekten çekinmeyen, hesaba çekileceklerini ve kendilerine yardım<br/>edilmeyeceğini düşünmeyenlere şaşılır.<br/>
<b>Sa‘dî</b> şöyle der:<br/>
<i>Bir tilki bir kuyuya düşmüştü<br/>O tilkinin korkusuna arslan hayran kalmıştı<br/>Kötü fikirli adam kötüden başkasını görmez<br/>Düşmüş ve âciz kişi kendisinden beter bir kimse görmez<br/>Tüm gece feryâd edip ağlamaktan uyuyamaz<br/>Birisi tilkinin başına bir taş vurdu ve şöyle dedi:<br/>Sen asla bir kimsenin feryâdına yetişmedin<br/>Ki bugün feryâdına erişilsin istersin<br/>Ki senin canının yarası üzerine bir merhem koya<br/>Ki gönüller senin derdinden tamâmen nâlândır<br/>Sen bize dâimâ yolda kuyu kazdın<br/>Elbette baştan sen düştün kuyuya<br/>Eğer kötülük edersen iyilik gözetme<br/>Çünkü eğri asmadan aslâ üzüm gelmez</i><br/>
Bir hadiste şöyle buyrulmuştur: “<i>Zulmetmekten sakının. Çünkü o, kalplerinizi harap</i><br/>
<i>eder</i>.”<a href="RuhulBeyans.html#3529">[179] </a>Kalp tahrip edildiği zaman ise cesedin geri kalanı da tahrip edilmiş olur.<br/>Zâlim, hem zâhirî ve bâtınî organlarını tahrip ettiği için kendisine zulmeder, hem de<br/>Allah’ın binâsını tahrip ettiği, değiştirdiği ve bozduğu için Allah’a zulmetmiş olur.<br/>Çünkü başkalarına zulüm ve eziyet ettiğinde Allah’a ve Rasûlü’ne zulmetmiş ve eziyet<br/>etmiş olur. Buna delil Hz. Peygamber (a.s.)’ın şu hadîsidir: “<i>Ben Allah’tanım,<br/>mü’minler ise bendendir. Bir mü’mine eziyet eden bana eziyet etmiş olur. Bana eziyet<br/>eden ise Allah Teâlâ’ya eziyet etmiş olur</i>.”<a href="RuhulBeyans.html#3529">[180]</a><br/>
Şunlar zâlimlere meyletmeye dâhildir: Zâlimlerin söz ve davranışlarına rızâ gösterip<br/>
onlara müdâhene etmek, onlarla birlikte ve beraber olmaktan hoşlanmak, fânî<br/>debdebelerine bakakalmak, onlara verilen devşirmesi kolay nimetlere imrenmek, bâkî<br/>kalmaları için duâ etmek, adları anıldığında tâzim göstermek, mürekkep ve kalemlerini<br/>hazırlamak, ellerine kalem veya kâğıt vermek, arkalarında yürümek, kılık-kıyafetini<br/>onlarınkine benzetmek, elbiselerini dikmek ve başlarının tıraşlarını yapmak.<br/>
Seleften bazıları zâlimlerin verdiği selamı almaktan bile imtina etmiştir. <b>Süfyan</b><br/>
<b>Sevrî</b>’ye çölde helak olup gitmek üzere olan bir zalime su verilip verilmeyeceği<br/>sorulunca: “Verilmez” demiştir. Oradakiler: “Ölecek ama.” deyince: “Bırakın ölsün, bu<br/>ona yapılmış bir yardım olur.” diye cevap vermiştir. Ancak başka âlimler: “Kendine<br/>
