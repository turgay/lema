<a name=5755></a><img src="RuhulBeyan-5755_1.jpg"/><br/>
<img src="RuhulBeyan-5755_2.jpg"/><br/>
<img src="RuhulBeyan-5755_3.jpg"/><br/>
bir pay istemiyorum. Ancak Allah için infak etmek isteyen kimse bunu yapsın. Ben onu<br/>bundan da menetmiyorum.<br/>
<i>et-Te’vîlâtû’n-Necmiyye</i>’de der ki: Ancak Bana vesile edinilen hizmet, infak veya<br/>
tâzim ile “<i>Rabbine” </i>yaklaşmayı ve O’nun katında yer edinmeyi <i>“dileyen kimseler<br/>(olmanız) hâriç…</i>” İşte bunun için meşâyıh şöyle demişlerdir: “Mürid ibâdetle cennete<br/>ulaşır, şeyhlere tâzim ve hürmet (iclâl) ile Allah Teâlâ’ya vasıl olur.”<br/>
<i>el-Fütûhâtü’l-Mekkiyye</i>’de der ki: “Bizim mezhebimize göre vâiz insanlara yaptığı<br/>
vaazdan dolayı ücret alabilir. Her ne kadar alınmaması efdal ise de bu, kişinin<br/>yediklerinin en helâl olanlarındandır.” Bu sözün îzâhı şöyledir: Allah’a dâvet makamı,<br/>ücret almayı gerektirir. Çünkü Allaha dâvet eden her peygamber mutlaka <i><b>“Benim<br/>ücretim Allah’a âiddir.”</b></i> (bk. Yûnus, 10/72; Hûd, 11/29, 51; eş-Şuarâ, 26/109…)<br/>demiş ve dâvet karşılığı ücreti ispat etmiştir. Ancak bu ücreti mahlûktan değil,<br/>Allah’tan almayı tercih etmiştir.<br/>
Müteahhirûn âlimler ezan okumak, kâmet getirmek, va‘z etmek, ders okutmak, hac,<br/>
gaza, Kuran ve fıkıh öğretmek ve okumak işlerine bugün rağbet azaldığı için ücret<br/>almanın sahih olduğuna dâir fetva vermişlerdir. Ancak ücret almak, muallimin, imamın<br/>ve müftünün tek kişi olması gibi zorunlu bir durumda olursa icmâ ile sahih olmaz.<br/>Nitekim <i>el-Kirmânî</i>’de ve diğer kaynaklarda böyle geçmektedir. Yine bir beldede<br/>cenaze yıkayan bir kişi varsa ölü yıkamak ona düşer. Ücret taleb etmesi câiz olmaz.<br/>
<b>58. Ölümsüz ve dâimâ diri olan Allah’a güvenip dayan. O’nu hamd ile tesbih et.</b><br/>
<b>Kullarının günahlarını O’nun bilmesi yeter.</b><br/>
Onların kötülüklerinden korunmak ve ücretlerinden müstağnî olmak konusunda<br/>
“<i>Ölümsüz ve dâimâ diri olan Allah’a güvenip dayan.</i>” Kendisine güvenilip tevekkül<br/>edilmeye lâyık olan, bir özellikleri de ölüm olan canlılar değil Allah’tır. Çünkü onlar<br/>ölünce onlara güvenenler zâyî olur.<br/>
Tevekkülün aslı, kulun bütün hâdiselerin Allah’tan sâdır olduğunu, O’ndan başkasının<br/>
yaratma gücü olmadığını bilmesi ve muhtaç olduğu her hususta işini Allah’a havale<br/>etmesidir. Tevekkül’ün bu kadarı farzdır ve îmânın şartlarındandır. Allah Teâlâ: <i><b>“Eğer<br/>müminler iseniz ancak Allah’a tevekkül edin.”</b></i> (el-Mâide, 5/23) buyurmuştur. Kalbin<br/>sukûneti, tereddüd ve ızdıraptan kurtulup huzûra kavuşması gibi daha fazlası mânevî<br/>hallerdir ve kemâl üzere tevekküle dâirdir. <i>et-Te’vîlâtü’n-Necmiyye</i>’de böyle<br/>geçmektedir.<br/>
<b>Vâsıtî</b> der ki: “Allah’tan başka bir sebeple Allah’a tevekkül eden, Allah’a tevekkül<br/>
etmemiştir.”<br/>
