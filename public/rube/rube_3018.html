<a name=3019></a>“Seninle savaşacak bir topluluk bulsam mutlaka onlarla beraber sana karşı savaşırım.”<br/>demiştir. Hevâzin savaşına kadar Peygamberimiz’e karşı savaştı. Hevâzin yenilgiye<br/>uğrayınca da Şam’a gitti.<br/>
<b>Kâşifî</b> der ki: Roma hükümdarı Herakl’in yanına gitti. Rum’dan asker toplayıp<br/>
müslümanlarla savaşmak istiyordu. Sa‘lebe b. Hâtib ve benzeri münafıklara mektup<br/>yazarak “Siz Kuba mescidinin karşısına kendi mahallenizde benim için bir mescid<br/>yapın. Ben Medine’ye geldiğimde orada ilimle meşgul olayım.” dedi. Onlar bir mescid<br/>bina ettiler. Hz. Peygamber Tebük gazvesine çıkınca mescidi inşa edenler gelip: “Ey<br/>Allah’ın Rasûlü! Biz zayıf ve kimsesizlerin soğuk ve yağmurda sığınmaları için bir<br/>mescid yaptık. Bu mescidde namaz kılmanı arzu ediyoruz.” dediler. Niyetleri, Hz.<br/>Peygamber’in namaz kılması sâyesinde yaptıkları işi sağlamlaştırmaktı.<br/>
<i>Mesnevî</i>’de bu şöyle anlatılır:<br/>
<i>Mescidi de mesciddekileri de sevindir<br/>Sen bir ay, bizse geceyiz; bir an için bizimle beraber bulun<br/>Senin cemâlinle gece gündüze dönsün<br/>Ey cemâli ruhları aydınlatan güneş!<br/>Ah ne olurdu o sözler gönülden söylenseydi de<br/>Onlar muradlarına erseydi</i><br/>
<i>es-Sîretü’l-Halebiyye</i>’de kaydedildiğine göre onlar orada (mescid-i dırârda) toplanıp<br/>
Hz. Peygamber (a.s.)’ı ayıplıyorlar, onunla alay ediyorlardı.<br/>
Hz. Peygamber (s.a.): “<i>Şimdi sefere çıkmak üzereyim, meşgul bir haldeyim. Eğer</i><br/>
<i>(seferden) dönersek, gelir namaz kılarız</i>.<a href="RuhulBeyans.html#3031">”[274] </a>buyurdu. Tebük seferinden dönünce<br/>kendisine mürâcaat edip mescidlerine gelmesini istediler. Hz. Peygamber (a.s.), onların<br/>mescidine gitmek üzere giymek için elbisesini istemişti ki Allah Tealâ bu âyeti indirdi<br/>ve şöyle buyurdu:<br/>
Münâfıklar arasında <i>“bir de”</i> müminlere <i>“zarar vermek,”</i> <b>Kâşifî</b>’nin belirttiğine göre<br/>
“Müminlere zarar vermek ve onların sürtüşmesi için”, hakkı <i>“inkâr etmek,”</i> içlerinde<br/>gizledikleri küfrü takviye etmek için Kubâ mescidinde toplanan <i>“müminler arasına<br/>ayrılık sokmak”</i> Mescid-i Dırâr’ı kurarak mümin cemaatin bir kısmını oraya çekmek ve<br/>müminlerin birliğini bozmak <i>“ve daha önce” </i>bu mescid kurulmadan önce veya onlar<br/>savaştan geri kalarak münâfıklıklarını ortaya koymadan önce <i>“Allah ve Rasûlü’ne karşı<br/>savaşmış olanı”</i> Râhib Ebû Âmir’in gelip burada ibâdet etmesini ve Rasûlullah’a üstün<br/>gelmesini <i>“beklemek için bir mescid yapanlar var.”</i> Bu adamın bütün savaşlarda<br/>Rasûlullah (a.s.)’ın karşısında yer aldığı daha önce geçmişti.<br/>
<b>Kaşifî</b>’nin belirttiğine göre: Birisi onlara: “Bu mescidi niçin yaptınız?” diye<br/>
sorduğunda daima şöyle yemin ederler: Onlar “Vallahi <i>“iyilikten başka bir niyetimiz<br/>yoktu.” diye mutlaka yemin edecekler.” </i>Yani, vallahi bu mescidi bina etmekten<br/>maksadımız, namaz kılma, Allah’ı zikretme ve namaz kılanlara genişlik sağlamak gibi<br/>
