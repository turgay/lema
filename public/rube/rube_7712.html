<a name=7713></a><img src="RuhulBeyan-7713_1.jpg"/><br/>
<img src="RuhulBeyan-7713_2.jpg"/><br/>
“nerede benim çocuğum?”, “nerede benim eşim?” der. Kendisine: “Onlar senin<br/>işlediğin tâat amellerini işlemediler” cevabı verilir. Müminin: “Ben bu amelleri, hem<br/>kendim hem de onlar için işlerdim” demesi üzerine şöyle nidâ edilir: “Onları da<br/>cennete koyun!”<br/>
Bu ifadelerde, kulluk edenlerin ibâdet etmeyenlere şefâat edeceklerine dair bir ümit<br/>
vardır.<br/>
<b>Enes b. Malik </b>(r.a.)’ten Hz. Peygamber (s.a.)’in şöyle buyurduğu rivâyet edilir:<br/>
<i>“Kıyamet günü gelip çattığında müslümanların küçük çocuklarına «Kabirlerinizden<br/>çıkın!» diye nidâ edilir ve kabirlerinden çıkarlar. Yine bu küçüklere: «Haydi grup<br/>grup cennete koşun!» diye nidâ edildiğinde: «Ya Rab!» derler, «ana-babalarımız da<br/>yanımızda olacak mı?» Bunun üzerine: «Haydi grup grup cennete koşun!» diye ikinci<br/>kez nidâ edilir. Onlar yine: «Ya Rab! Ana-babalarımız da bizlerle birlikte mi?» derler.<br/>Bu serzeniş Rabbimizin hoşuna gider de: «Evet ana-babalarınız da yanınızda<br/>olacak!» buyurur. Bu buyruğun akabinde her çocuk hemen ana-babasına doğru<br/>emekler, ellerinden tutar ve onları da cennete sokar. Çünkü o gün çocuklar ana-<br/>babalarını bugün evlerinizdeki çocuklarınızın sizleri tanımasından daha iyi<br/>tanıyacaklardır.<a href="RuhulBeyans.html#7716">”</i>[166]</a><br/>
<i>el-Vâkı’âtü’l-Mahmûdiyye</i>’de <b>Şeyh Üftade</b> (k.s) namıyla meşhur şeyh efendi<br/>
hazretlerinden naklen şöyle denmektedir: Her kim kendisi cennetlik olduğu halde eşi<br/>cennetlik değilse, Allah cennette eşinin bir benzerini yaratır ve onunla tesellî bulur.<br/>Şayet “bir benzeriyle teselli nasıl olur?” diyecek olursan derim ki: O, onun benzeri<br/>olduğunu bilmeyecektir. Çünkü onun eşinin bizzat kendisi değil de benzeri olduğunu<br/>tahmin etse teselli bulamaz. Aksine mahzûn olur. Oysa cennet sevinç ve mutluluk<br/>yurdudur. Âdem (a.s) bile cennette mahzûn olmasın diye dünyaya gönderilmiştir.<br/>
<i>“Şüphesiz”</i> kudret dâhilindeki hiçbir şeyin kendisi açısından imkansız olmadığı<br/>
<i>“Azîz”</i>; vâdini gerçekleştirmek ve sözünde durmak gibi eşsiz bir hikmetin gerektirdiği<br/>şeylerden başkasını asla yapmayan <i>“Hakîm ancak sensin.”</i><br/>
<i>et-Te’vîlâtü’n-Necmiyye</i>’de der ki: Sen öyle bir Aziz’sin ki günah işleseler de<br/>
tevbekârlara yine güç verir, onları seversin. Sen seni sevenleri günah işlemekten<br/>korumadığın durumlarda bile bir Hakîm’sin; daha sonra bunların tevbesini kabûl<br/>edersin.<br/>
Şâirin dediği gibi:<br/>
<i>Ben Senin hükmünden baş çekmiyorum;<br/>Fakat Sen ne hükmedersen başıma o geliyor.</i><br/>
