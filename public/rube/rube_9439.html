<a name=9440></a><i>Cânı senin güzel sözün kendinden geçirir<br/>Ateş ki senin vuslat şarabını içer de<br/>Senin lütfunla yandığını unutur.</i><br/>
Fakîr (<b>Bursevî</b>) der ki: Burada bu âyet-i kerimenin açıklamasında unutulan şu husus<br/>
vardır: Allah Teâlâ bütün eşyayı gerçekte bir nevi hayat ve idrak sâhibi olarak<br/>yaratmıştır. Öyle olmasaydı, Musa (a.s.) Rabbini görmeyi istediğinde, Rabbimiz tecellî<br/>ettiğinde dağ parça parça olup dökülmezdi. Ezan okuyan müezzine sesini işiten her yaş<br/>ve kuru olan şey şâhidlik etmez ve benzeri olaylar olmazdı. Keşif sâhibi Allah dostları<br/>bu hayatı görmüşler, bundan mahrum olanlar ise gaflete düşmüşlerdir. Nitekim bu durum<br/>bir çok kez gerçekleşmiştir. Evet, kendisine tecellî edilen dağ ve üzerine Kur’an<br/>indirilen dağın durumları ile üstü örtülü olan ve kendine Kur’an indirilmeyen dağ<br/>arasında fark vardır. Birinci durumdaki dağın hayat eseri gösterdiği herkesin görebildiği<br/>bir olaydır. İkinci durum ise yalnız havassın hissedebileceği bir olaydır. Bunu böyle bil.<br/>
<i>“Bu misalleri insanlara düşünsünler diye veriyoruz.”</i> Misaller kelimesi, buradaki<br/>
örneğe ve Kur’an’ın diğer yerlerindeki örneklere işâret etmektedir. Yâni bu misallerle<br/>Kur’an’ın azamet ve büyüklüğü, insanın alçalabileceği durum, hem insanın hem de<br/>Kur’an’ın hayret verici nitelikleri ve Kur’an’da verilen diğer meseller ve örnekler<br/>kasdedilmiştir.<br/>
<i>Mesel</i> kelimesi, halk arasında yaygın gerçek bir örf iken, sonraları yaygın söze<br/>
benzetilerek her hayret verici sıfat ve her garip işte istiâre olarak kullanılır olmuştur.<br/>Çünkü bu mesel de garib olmaktan hâlî değildir.<br/>
Zümer sûresinde Mekkî olduğu halde <i><b>“Andolsun ki biz, öğüt alsınlar diye bu</b></i><br/>
<i><b>Kur’an’da insanlara her türlü misali verdik”</b></i> (ez-Zümer, 39/27) âyet-i kerimesinde<br/>mâzi ile gelmiş, burada ise <i>nadribühâ</i> tarzında, sûre Medenî olduğu halde istikbal kipi<br/>ile belirtilmiştir. Zümer süresindeki incelik şu olabilir: Bu ibare, kesinlikle<br/>gerçekleşecek olan olayı, bizzat gerçekleşmiş saymak kabilindendir. Bu sûre-i<br/>celîledeki ise, olay şimdi oluyormuş gibi sayarak geçmiş olan zaman kipini gelecek<br/>zaman kalıbıyla ifâde etmektir. Veya “insanlara faydası ve iyiliğini düşünmeleri için<br/>misaller vermek bizim şânımızdandır” anlamında bütün zamanları kasdetmiş olmak için<br/>böyle ifâde edilmiştir. Bir fiilin bir hikmete ve iyiliğe dayalı olarak meydana gelmesi,<br/>onun bir sıkıntıdan ve garazdan dolayı yapılmış olmasını gerektirmez ki Allah Teâlâ’nın<br/>fiilleri bir kısım garazlar sebebiyle yapılmış olsun. Çünkü, bir işi bir garaza binaen<br/>yapmak ihtiyaçtan dolayı olurken onu hikmete binaen yapmak ise Allah’ın muhtaç olana<br/>bir lütfudur.<br/>
Bazı âlimlerin şöyle dediği nakledilmiştir: Sekiz şeyden âciz olanın diğer sekiz şeyi<br/>
yerine getirmesi gerekir ki, onların faziletine ulaşabilsin:<br/>
1. Uyuduğu halde gece namazı fazileti isteyen, gündüz isyan etmesin.<br/>2. Yiyip içtiği halde nâfile oruç sevabı dileyen dilini boş sözlerden korusun.<br/>3. Âlimlerin faziletini dileyen tefekküre devam etsin.<br/>
