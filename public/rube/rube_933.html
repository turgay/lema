<a name=934></a><img src="RuhulBeyan-934_1.jpg"/><br/>
<img src="RuhulBeyan-934_2.jpg"/><br/>
Bunun üzerine Allah Teâlâ hazretleri şöyle buyurur: “İzzetime, celâlime ve şânımın<br/>
yüceliğine yemin ederim ki kulumun zannına göre olacağım ve onun bana olan ümidini<br/>gerçekleştireceğim. Bu sebeple kulumu cennete götürün.”<a href="RuhulBeyans.html#935">[19]</a><br/>
<i>Ey Allah’ım, izzetin ve celâlin hakkı için beni hakîr eyleme!<br/>Günahımın cezâsını verip beni mahcûb ve perişan eyleme!</i><br/>
Peygamberimiz (s.a.) şöyle buyurmuşlardır:<br/><i>“Kelime-i tevhid ehline ölüm ânında yalnızlık yoktur; kabirlerinde de,</i><br/>
<i>kabirlerinden kalkarlarken de korku yoktur. Sanki ben, kelime-i tevhid ehlinin<br/>yüzlerinden toprağı silkeleyerek <b>“Bizden üzüntüyü gideren Allah’a hamdolsun”<br/></b></i>(Fâtır 35/34) <i>dediklerini görüyor gibiyim.”</i><a href="RuhulBeyans.html#935">[20]</a><br/>
Bu sebeple mü’min olan ve bid’at ehlinden de olmayan bir kimsenin, Allah tarafından<br/>
hidâyete nâil kılındığı ve bu şerefli ümmetin bir ferdi sayıldığı için Allah’a hamdetmesi<br/>lâzımdır.<br/>
Denilmiştir ki: Allah’ın kuluna îmanı ve tevhîdi nasip etmesine karşı kulun<br/>
şükretmemesi, sû-i hâtimenin; yani îmansız gitmenin alâmetlerindendir.<br/>
Onlar, dünyada aldananlar; âhirette kaybedenlerdir. Rahmân’ın yardımı onlara<br/>
ulaşmayacaktır. Kul, amel etmişse Allah’a olan ümidi kabul olunacaktır. Kâmil insanlar<br/>bile nefislerini tezkiye ettikten sonra sû-i hâtimeden korkmaya devam ederler ve daima<br/>Allah’ın rahmetini ümid ederler. Nerede kaldı bizler gibi günah kuyularına düşmüş<br/>kimseler, ki ne tevbemiz vardır, ne de inat ve hatamızda ısrardan başka istiğfârımız.<br/>
Büyük İmam Huccetü’l-İslâm <b>Gazzâlî</b> (r.a.) <i>Minhâcü’l-Âbidin</i> isimli eserinde şöyle<br/>
demektedir: “Tevbenin mukaddimeleri üçtür:<br/>
1- Günahların son derece çirkinliğini hatırlamak,<br/>2- Allah’ın vereceği cezanın haddini ve O’nun gazabının kimsenin güç yetiremeyeceği<br/>
derecede ne acı bir şey olduğunu hatırlamak,<br/>
3- Allah’ın bu azap ve gazabına karşı son derece zayıf ve çaresiz olduğumuzu<br/>
hatırlamak.<br/>
Güneşin sıcaklığına, karıncanın ısırmasına tahammül edemeyen bir kimse, acaba<br/>
cehennem ateşine; zebânîlerin vuracakları mızrak başlıklarına; deve boynu<br/>kalınlığındaki yılanların sokmasına; katır gibi akreplerin ısırmasına nasıl tahammül<br/>edecektir? Bunlar Allah’ın gazap hanesinde ve tarlasında ateşten yaratılmış şeylerdir.<br/>Allah’ın gazabından ve azabından yine Allah’a sığınırız.<br/>
<i>Bana çocuklar gibi ağlamak gerektir.<br/>Çocukça kâideleri umursamadan yaşadığım için</i><br/>
