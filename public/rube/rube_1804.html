<a name=1805></a><i>“Andolsun ki Rabbinden sana indirilen”</i> Kur’ân ve onun içindeki hükümler,<br/>
<i>“onların çoğunun” </i>âlimlerinin ve ileri gelenlerinin,<i> azgınlığını ve küfrünü arttırır.”<br/></i>Zaten mevcut olan küfür ve azgınlıklarını daha da arttırır. Bu artış ya şiddet ve aşırılık<br/>ya da sayı ve çokluk yönünden olacaktır. Şöyle ki, ne zaman bir âyet inse onu<br/>yalanlıyorlar, küfürleri inen âyetlerin miktarınca artıyordu. Nitekim sağlıklı bir insanın<br/>âfiyetini artıran güzel bir yemek hastaların hastalığını artırır.<br/>
<i>“Biz onların aralarına kıyâmet gününe kadar düşmanlık ve kin soktuk.” </i>Yani onları<br/>
dinlerinde birbiriyle ihtilaflı ve kinli kıldık. Nitekim Allah Teâlâ: <i><b>“Sen onları derli<br/>toplu sanırsın, halbuki kalpleri darmadağınıktır.” </b></i>(el-Haşr, 59/14) buyurmaktadır.<br/>Onlar kalp ve söz birliğine neredeyse hiç varamazlar.<br/>
Âyet, onların azgınlıklarının ve küfürlerinin zikredilmesi sebebiyle onların<br/>
müslümanlara toplu olarak zarar verecek bir iş için biraraya gelebilecekleri vehmini<br/>ortadan kaldırmaktadır.<br/>
Düşmanlık, kin tutmaya göre daha husûsî bir anlam taşır. Çünkü her düşman aynı<br/>
zamanda kindardır. Fakat her kindar düşman değildir.<br/>
Yahûdîlerin bir kısmı, cebriyye görüşüne sahiptir. Bunlar kulun fiilini Allah’a nisbet<br/>
ederler. Kulun bir fiilinin ve iradesinin olmadığını söylerler. Yani insanın hareketleri,<br/>sanki cansız varlıkların hareketleri gibidir.<br/>
Bir kısmı da kaderiyye görüşüne sahiptir. Bunlar her kulun kendi fiilini yarattığını<br/>
kabul ederler. Gerek küfrün ve gerekse günahların Allah’ın takdîriyle olmadığını<br/>söylerler.<br/>
Bir kısmı da Mürcie görüşüne sahiptir. Bunlar büyük günah işleyenler hakkında onlar<br/>
affedilecekler veya şöyle şöyle cezâ görecekler gibi bir şey söylemezler. Onların<br/>hükmünü kıyâmet gününe bırakır, tehir ederler.<br/>
Bir kısmı da Müşebbihe görüşüne sahiptirler. Bunlar Allah Teâlâ’yı mahlûkata<br/>
benzetirler.<br/>
<i>“Ne zaman savaş için bir ateş yakmışlarsa” </i>Yani ne zaman Rasûlullah (s.a.) ile<br/>
savaşmak ve ona bir kötülük etmek isteseler<i> “Allah onu söndürmüştür.” </i>Allah,<br/>aralarında tartışma çıkarmak sûretiyle onları geri çekmiş ve kahretmiş, böylece<br/>Peygamber (s.a.)’e kötülüklerinin dokunmasına mâni olmuştur.<br/>
<i>Mesnevî</i>’de Allah Teâlâ tarafından Hz. Sâhib-i Risalet (a.s.)’a hitâben şöyle<br/>
buyurulduğu hikâye edilir:<br/>
<i>Kim gönlünden sana karşı bir hile, bir düzen düşünürse<br/>Onun boynunu ben vururum, sen tasalanma, neşelen<br/>Onun körlüğüne körlükler katarım<br/>O şeker sanır ama ben ona zehir veririm<br/>Alemdeki erkek fillerin ayaklarına göre<br/>Türkmenin kara çadırı nedir ki?<br/>Ey benim ulu peygamberim</i><br/>
