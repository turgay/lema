<a name=8329></a><img src="RuhulBeyan-8329_1.jpg"/><br/>
yahut havlu, bunlardan birini izar (belden aşağı), diğerini ridâ (gömlek) olarak giymişti.<br/>Yanında azık ve su kabı yoktu. Ben kendi kendime: “Hiç olmazsa bir su kabı ve ipi olsa,<br/>su ihtiyacını görür; gerektiğinde abdest alır; namaz kılardı ve böylesi onun için daha iyi<br/>olurdu” diye düşündüm. Sonra adama katılıp yoluma devam ettim. Çölde sıcak iyice<br/>artınca kendisine; “delikanlı şu omuzunda bulunan hırkayı başına alsan böylesi senin<br/>için daha iyi olur, güneşten korunursun” dedim.<br/>
Adam hiçbir şey söylemedi, yoluna devam etti. Aradan bir zaman geçti, ben kendisine;<br/>
“şu ayakkabıyı birer saat nöbetleşe giysek ne dersin?” dedim. Adam bana; “seni çok<br/>lüzumsuz şeylerle meşgul görüyorum, sen hadis okuyup yazmaz mısın?” dedi. Ben;<br/>“evet” dedim. Adam; “peki Peygamber (s.a.)’in: <i>“Kişinin mâlâyânîyi terk etmesi,<br/>müslümanlığının güzelliğindendir”</i><a href="RuhulBeyans.html#8338">[10]<i> </i></a><i>hadisini görmedin mi?”</i> dedi. Adam artık hiç<br/>konuşmuyordu. Böylece yürüyüp sahilde bir hayli ilerledik. Adam bana döndü, “susadın<br/>mı?” dedi. Ben, “hayır” dedim. Bir süre daha yürüdük. Ben iyice susamıştım. Adam<br/>tekrar bana döndü ve “susamış görünüyorsun” dedi. Ben, “evet” dedim. Adam bana,<br/>“sen bu diyarda benimle aşık atamaz, buna muktedir olamazsın” dedi. Benden su kabını<br/>aldı, kabı denize daldırıp doldurdu ve bana getirdi. “İç bakalım” dedi. Ben, Nil nehrinin<br/>suyundan daha tatlı ve saf olan ve içinde otlar bulunan bir su içtim. Ben kendi kendime<br/>“bu adam Allah dostudur, ancak ben ondan ayrılmalıyım” dedim. Nihâyet ulaşmak<br/>istediğimiz bölgeye yaklaşınca ben kendisine, “yola beraber devam edelim” dedim. O<br/>zat biraz durakladı. Sonra, “nasıl istersen, sen bilirsin, istersen yürü, ben seni takip<br/>edeyim, istersen ben önden gideyim, sen ardımsıra gel” dedi.<br/>
İçimden, “sen önden gidersen ben sana yetişemem, en iyisi ben önden gideyim, bazan<br/>
oturur seni beklerim” dedim. Bir süre böyle devam ettik. Adam bana yetişti, ben adama,<br/>“yine beraberce devam edelim” dedim. O, “ey Ebû Bekir, ister önden yürü ve bazan<br/>otur bekle, ister arkadan takip et, sen bana yol arkadaşı olamazsın” dedi ve adam çekip<br/>gitti. Ben eve gelip içeri girdim. O bölgede bir dostum vardı ve bir hastası vardı. Ben<br/>su kabındaki sudan (deniz suyundan) “bu hastaya serpiştirin” dedim. Onlar bunu yaptılar<br/>ve hasta iyileşti. Ben onlara, “Böyle böyle birini gördünüz mü? Tanıyor musunuz?” diye<br/>sordum. Onlar, “Hayır, öyle birini görmedik, tanımıyoruz” dediler.<br/>
Bu hikayeden elde edilecek çok faydalar vardır. Bil ki sen böyle bir mertebeye ancak<br/>
kâmil îmân, faydalı ilim ve sâlih amel ile ulaşabilirsin. Bunlardan birini kaybedersen<br/>feyz-i ilâhîden mahrum kalırsın. Allah korusun.<br/>
<b>Şeyh Sâ’dî</b> şöyle demiştir:<br/>
<i>İyi kimselerin peşinden koşmak gerekir<br/>Bu saâdeti isteyen herkes, onu mutlaka bulmuştur.<br/>Ama sen alçak şeytanın peşindesin<br/>Bilmiyorum, iyilere ne zaman yetişeceksin.<br/>Peygamber de ancak şerîat yolunda yürüyenin şefaatçisidir.</i><br/>
