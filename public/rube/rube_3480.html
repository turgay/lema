<a name=3481></a><img src="flower_sep.jpg"/><br/>
<img src="RuhulBeyan-3481_2.jpg"/><br/>
<img src="RuhulBeyan-3481_3.jpg"/><br/>
1- Mübtedînin/yolun başında olanın tevekkülü ki bu, geçim sağlama konusunda<br/>
sebepleri terk etmektir.<br/>
2- Mütevassıtın/yolun ortasında olanın tevekkülü ki bu da Allah’la birlikte yaşamada<br/>
geçimi terk etmektir.<br/>
3- Müntehînin/yolun sonunda olanın tevekkülü ise kendi varlığını Allah’ın varlığında<br/>
tüketmektir. Kendisi olmaksızın O’nun hüviyyetinde bâkî olmak için her şeyde tasarruf<br/>sâhibi olanın O olduğu bilinciyle kendi ihtiyarını (irâdesini) O’nun ihtiyârında ifnâ<br/>etmektir. Tasarruf ve sebepleri sadece Müsebbibü’l-esbâb’dan/sebepleri var edenden<br/>görmektir.<br/>
<i>et-Te’vîlâtü’l-Kâşâniyye</i>’de şöyle der: “Tevhid mertebelerinin ilki, tevhîd-i ef‘âl,<br/>
sonra tevhîd-i sıfât, sonra da tevhîd-i zâttır. Çünkü zât sıfatlarla, sıfatlar fiillerle, fiiller<br/>ise eserlerle ve oluşlarla gizlenmiş, perdelenmiştir. İşte bu oluş hicâblarının ortadan<br/>kalkması ile kendisinde fiillerin tecellî ettiği kimse tevekkül eder. Fiil hicâblarının<br/>ortadan kalkması ile kendisinde sıfatların tecellî ettiği kimse râzı ve teslîm olur. Sıfat<br/>hicâblarının ortadan kalkması ile kendisinde zâtın tecellî ettiği kimse ise artık<br/>vahdettedir. Mutlak olarak muvahhid olur.”<br/>
<i>Mesnevî</i>’de şöyle denilir:<br/>
<i>Sen “Lâ ilahe illallah” demedikçe<br/>Hakîkate varan açık yolu bulamazsın<br/>Aşk öyle bir ateştir ki, alevlenince,<br/>Sevgiliden başka ne varsa hepsini yakar, yandırır.<br/>“Lâ” kılıcı, Hak’tan gayrısını keser, siler süpürür.<br/>Bir bak da gör, “Lâ”(yok)dan sonra ne kaldı?<br/>Ancak “illallah” kaldı, hepsi de gitti, yok oldu.<br/>Ey şirki, ortaklığı yakıp yandıran aşk, şâd ol, yaşa!</i><br/>
Şu halde akıllıya düşen hakiki tevhid makamına ulaşana dek sâlih amellerle ve faydalı<br/>
zikirlerle Hak yolunda çalışmak, bu makama ulaştıktan sonra nasihat ve dâvet yolunda<br/>peygamberlerin ve kâmil velilerin izini tâkip etmek, sırf Muhammedîleri çoğaltmak,<br/>dünyanın temel direklerini adâletle düzeltmek ve insanları en doğru yola sokmak<br/>gâyesiyle sadece düzeltme ve ıslâhtan başkasını istememektir. İrşâdın tesirini halk<br/>edecek olan Allah’tır. Her şeyin mebdei, kaynağı odur; dönüş ve varış da O’nadır.<br/>
<i> </i><br/>
<b>89. “Ey kavmim, sakın bana karşı gelmeniz sizi Nûh kavminin veya Hûd kavminin</b><br/>
