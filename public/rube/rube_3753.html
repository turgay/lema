<a name=3754></a><img src="RuhulBeyan-3754_1.jpg"/><br/>
<img src="RuhulBeyan-3754_2.jpg"/><br/>
<img src="RuhulBeyan-3754_3.jpg"/><br/>
<img src="RuhulBeyan-3754_4.jpg"/><br/>
<img src="RuhulBeyan-3754_5.jpg"/><br/>
<img src="RuhulBeyan-3754_6.jpg"/><br/>
<img src="RuhulBeyan-3754_7.jpg"/><br/>
annesinin gözleri önünde böğürte böğürte kesmesidir.<br/>
Yine denilir ki Yâkub (a.s.) çocuklu bir câriye satın almış, fakat çocuğu sattığı için<br/>
câriyenin ağlamaktan gözleri kör olmuştu.<br/>
Bir diğer rivâyete göre ise Yâkub (a.s.)’a şöyle vahyetti: Bütün bu dertleri başınıza<br/>
şunun için getirdim: Bir koyun kesmiştiniz, bir miskin kapınıza dikilmişti de ona bir<br/>parça et bile vermemiştiniz.<br/>
Mihnet verme şeklindeki belâya gelince Eyyûb (a.s.)’ın başına gelenler, buna örnektir.<br/>
Allah Teâlâ buyurur ki: <i><b>“Gerçekten biz Eyyûb’u sabırlı bulduk. O ne iyi bir kuldu!<br/>Daima Allah’a yönelirdi!”</b></i> (Sâd, 38/44)<br/>
Kerâmet şeklindeki belâya gelince, buna örnek Yahyâ b. Zekeriyyâ’nın başına<br/>
gelenlerdir. Yahyâ (a.s.) hiç hata işlememiş, işlemeye de tevessül etmemiş olduğu halde<br/>koyun gibi boğazlanmış ve başı İsrâiloğulları’nın zorbalarından birine hediye edilmişti.<br/>
Bütün bu belâ çeşitlerinin karşılığında sabredip ızdırabını belli etmeyenlere büyük<br/>
ecir ve sevaplar verilecektir.<br/>
Bir kimse, virdini yapmak üzere gece kalktı. Kendisini soğuk çarptı ve soğuğun<br/>
şiddetinden dolayı ağladı. O sırada hafif bir uykuya daldı. Uykusunda birisi kendisine:<br/>“Herkesi uyuturken seni kaldırmamızın karşılığı bize böyle ağlamak mı?!” deyince<br/>hemen uyanıp mağfiret diledi.<br/>
<b>Ebü’l-Kasım Kuşeyrî</b> şöyle der: “Üstaz Ebû Ali Dekkak’ın hastalığının iyice arttığı<br/>
âhir ömründe şöyle dediğini işittim: “Hüküm vakitlerinde tevhîdi korumak ilâhî te’yide<br/>mazhar olduğunuzu gösteren emârelerdendir.”<br/>
Sonra da içinde bulunduğu hâli ve böyle durumlarda kendisinin nasıl hareket ettiğini<br/>
açıklarcasına şöyle dedi: “Bu, hükümlerin uygulandığı zamanlarda kudret makaslarıyla<br/>lime lime doğranmanız, fakat bu sırada ölü gibi sessiz ve sâkin durabilmeniz demektir.”<br/>
<b>Hâfız </b>şöyle der:<br/>
<i>Eğer dostun lütfu âşıkların cehenneminde olmamamı beğenirse<br/>Aç gözlüyüm eğer kevser çeşmesine nazar edersem</i><br/>
