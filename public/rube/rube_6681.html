<a name=6682></a>Bu sırada aralarında Muattib b. Kuşeyr’in de bulunduğu bir grup münafık şöyle dedi:<br/>
“Muhammed’in durumuna hayret etmiyor musunuz? Sizi ümitlendiriyor ve size boş<br/>vaadde bulunuyor. Size Yesrib’den/Medine’den Hîre’nin saraylarını ve Kisra’nın<br/>Medâin şehrini gördüğünü ve sizin buraları fethedeceğinizi söylüyor. Halbuki siz<br/>korkudan hendek kazıyor düşman ordusuyla cephede çarpışmaya cesâret edemiyorsunuz.<br/>Muhammed’in söyledikleri sadece bir aldatmacadır.” dediler.<br/>
Rasûlullah (s.a.) Medine’nin çevresine hendek kazma işini tamamladı. <b>Kâşifî</b> der ki:<br/>
“Hendek kazma işinin bittiği altı günden sonra Kureyş ve beraberindekiler geldiler.<br/>Hendeği gördükleri zaman: “Bu, Araplarda yoktu.” dediler.” Sellerin toplandığı yere<br/>karargahlarını kurdular.<br/>
Kurayza oğulları, Huyey’in ayartmasıyla kendileri ile Rasûlullah (s.a.) arasında olan<br/>
anlaşmayı bozdu. Kureyş’ten bir grubun desteği ile arkadan Medine’ye baskın ve<br/>yağmalama planı yaptılar. Onların anlaşmayı bozdukları haberi gelince bela iyice<br/>büyüdü. Medine’deki çoluk çocuk hakkında duyulan korku, hendek ehlinden duyulan<br/>korkudan daha fazla hale geldi. Bunun üzerine Rasûlullah (s.a.) çoluk çocuk hakkında<br/>düşmandan, yâni Medine Yahudilerinden olan Kurayza oğulları’nın saldırmasından<br/>endişe ederek üç yüz kişiyi Medine’yi korumak ve yüksek sesle tekbir getirmek üzere<br/>gönderdi.<br/>
Hz. Peygamber (s.a.) en sağlam rivâyetlere göre bir ay hendekte bekledi. Bu süre<br/>
içinde çoğu zaman düşmanla aralarında ok ve taş atma gibi bazı çatışmalar yaşandı.<br/>Düşman ordusundan Nevfel b. Abdullah hendeği atlamak üzere atına vurdu, fakat atıyla<br/>hendeğe düştü. Hemen Ali (r.a.) onun yanına indi. Kılıcıyla vurup onu ikiye ayırdı. Yine<br/>düşman ordusundan meşhur kahramanlardan bir grup dar bir yerinden hendeği geçmek<br/>için atlarını zorladılar. Onların arasında Amr b. Ved de vardı. O zaman doksan<br/>yaşındaydı. Amr b. Ved: “Benimle kim mübârezeye çıkar/benimle teke tek savaşır?”<br/>dedi. Ali (r.a.) Rasûlullah (s.a.)’den izin aldıktan sonra onun karşısına çıktı. Amr: “Ey<br/>kardeşimin oğlu, ben seni öldürmek istemiyorum.” dedi. Ali (r.a.) ise “Ben ise seni<br/>öldürmek istiyorum.” dedi. Bunun üzerine Amr hiddetlendi. Amr çok güçlü ve<br/>cesâretiyle meşhurdu. Derhal atından indi. Kılıcını çekti. Sanki bir ateş şulesi gibiydi.<br/>Ali (r.a.)’a saldırdı, o da onu kalkanıyla karşıladı. Amr Hz. Ali’nin kalkanını parçalayıp<br/>kılıç darbesiyle başını yaraladı. Ali (r.a.) da hemen Amr’ın boynuna bir darbe indirdi<br/>ve Amr yere yığıldı. Bunun üzerine müslümanlar tekbir getirdiler. Rasûlullah (s.a.)<br/>tekbiri duyunca Hz. Ali’nin Amr’ı -Allah ona lânet etsin- öldürdüğünü anladı. İşte<br/>Efendimiz (s.a.) o zaman: “<i>Ali gibi yiğit, zülfikar gibi kılıç yoktur.</i>”<a href="RuhulBeyans.html#6694">[176]</a> buyurdu. Amr<br/>öldürülünce beraberindekiler de bozguna uğrayıp gittiler.<br/>
<i>Keşfü’l-esrâr</i>’da şöyle denilmiştir: “Kâfirlerden üç kişi öldürüldü. Hz. Peygamber<br/>
(s.a.)’in ashâbından ise hiç kimse şehid olmadı. Abdurrahmân b. Ebû Bekir (r.a.) henüz<br/>İslâm’a girmemişti. İleri çıktı ve mübâreze, yâni teke tek savaşacağı bir kimse istedi.<br/>(Babası) Ebû Bekir (r.a.) öne çıktı. Abdurrahmân babasını görünce geri döndü. Sonra<br/>Hz. Ebû Bekir’e: “Oğlun seninle vuruşmak isteseydi ne yapmak isterdin?” diye<br/>
