<a name=5121></a>Melekler, tesbihlerini sonlandırarak veya başka bir meşguliyet sebebiyle Allâh’ı<br/>
tesbîh etmeye göz açıp yumuncaya kadar bile ara vermezler. Çünkü onlar, insanın nefes<br/>ile ve balığın su ile yaşadığı gibi Allâh’ı tesbih etmekle hayat bulurlar. Yâni meleklere<br/>göre Cenab-ı Hakk’ı tesbih etmek, biz insanlara nisbetle nefes alıp vermek gibidir.<br/>Oturup kalkma, yeme içme ve diğer davranışlarımız bizi nefes alıp vermekten<br/>alıkoymadığı gibi melekleri de fiilleri, Allâh’ı tesbih etmekten alıkoymaz. Nitekim<br/><b>Abdullah b. Hâris, Ka‘b</b> (r.a.)’a: “Melekler elçilik görevi yapmıyorlar mı ve Allâh’ın<br/>lânet ettiğine lânet etmiyorlar mı? Nitekim Allah Teâlâ: <i><b>“melekleri … elçiler yapan”<br/></b></i>(Fâtır 35/1) ve <i><b>“İşte Allâh’ın, meleklerin … lâneti onların üstünedir.”</b></i> (el-Bakara,<br/>2/161) buyuruyor.” dedi. Ka‘b (r.a.) şöyle cevap verdi: “Onlar için Allâh’ı tesbih<br/>etmek, bize göre nefes alıp vermek gibidir. Tesbih etmeleri, onları başka bir iş<br/>yapmaktan alıkoymaz.”<br/>
Eğer “tesbih etmek ve lânette bulunmak, söz cinsindendir. Biri diğerine nasıl mâni<br/>
olmaz?” diye soracak olursan, buna cevâben deriz ki: Allâh’ın meleklere bir çok dil<br/>vermesi uzak bir ihtimal değildir. Bazısıyla tesbih, bazısıyla da lânet ederler.<br/>
Ya da <i>“bıkıp usanmaksızın”</i> ifadesinin anlamı, tesbîhi vaktinde edâ etmekten hiç<br/>
bıkmazlar, demektir. Nitekim “Filan cemaate devamlıdır, asla bundan bıkıp<br/>usanmaz/gevşeklik göstermez.” denir. Bu sözle o şahsın devamlı olarak cemaat içinde<br/>bulunduğu değil, namazı vaktinde cemaatle edâ etmeye azimli olduğu kastedilir. Nitekim<br/><i>Tefsir-i Kebîr</i>’de böyle denilmiştir.<br/>
Hakîkat ehlinden birisi şöyle demiştir: “Allâh’a muhabbetlerinin ziyadeliğinden ve<br/>
mücâhedelerinin yerini ilâhî muhabbete bırakmasından ötürü ehlullahtan şer‘î<br/>mükellefiyetlerin meşakkati kalkmıştır. Çünkü artık onlara bu mükellefiyetlerin şerefi<br/>zâhir olmuş ve onların ilâhî tecellîler olduğu tezâhür etmiştir.”<br/>
Fakir (<b>Bursevî</b>) der ki: Şeyhim (k.s.) hazretlerinin şöyle dediğini işittim: “Ancak<br/>
Allah Teâlâ’yı tam bir muhabbet ve kâmil bir müşâhededen sonra kulluğun tadı mümkün<br/>olur. Çünkü, seyis sultan ile konuşmanın lezzetine eremez. Hicab ehlinin ibâdeti<br/>gevşeklik, sıkıntı ve zorluktan hâlî değildir. İlâhî keşf ehlinin ibâdeti ise onların<br/>aksinedir. Çünkü onlar için ibadet, kolayca yerine getirme bakımından başkalarına<br/>nisbetle âdet gibi olmuştur. Allah Teâlâ’dan yüklerimizi hafifletmesini dileriz. Çünkü O,<br/>çok kerim ve çok bağışlayıcıdır.”<br/>
<b>Râğıb</b> <i>el-Müfredât</i>’ta şöyle der: “<img src="RuhulBeyan-5121_1.jpg"/>; hiddetten sonra sükûna ermek, şiddetten sonra<br/>
yumuşaklık ve kuvvetten sonra zayıflıktır. Allah Teâlâ: <i><b>“Ey Kitâb ehli, elçilerin<br/>arasının kesildiği, bir boşluk meydana geldiği sırada size Elçimiz geldi...”</b></i> (el-<br/>Mâide, 5/19) buyurmuştur. Yâni peygamber göndermenin sükûn bulduğu, bu işe ara<br/>verildiği bir sırada, demektir. Allah Teâlâ’nın: “<img src="RuhulBeyan-5121_2.jpg"/>/<i> bıkıp usanmaksızın</i>” kavli,<br/>
ibâdette dinçlikleri hiç kesilmez demektir.<br/>
Bir hadiste şöyle buyrulmuştur: <i>“Her amel sahibi için bir âfet, her âfet için de bir</i><br/>
<i>fetret vardır. Kim benim sünnetine gönül verirse kurtulur. Aksi halde helâk olur.”</i><a href="RuhulBeyans.html#5122">[149]</a><br/>
