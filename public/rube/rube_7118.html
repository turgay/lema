<a name=7119></a>başkasını kınamasın.<br/>
Ameller emârelerdir, sonucu zorunlu/gerekli kılan şeyler değildir. Çünkü bütün işlerin<br/>
sonunda varacağı yer başlangıçta kaderde yazılan şeydir. Sahih haberde <b>Abdullah b.<br/>Amr b. Âs</b> (r.a.)’tan rivâyet edildiğine göre o şöyle demiştir: “Rasûlullah (s.a.) bir gün<br/>iki elinde iki kitapla çıkageldi. Sağ elindeki kitap için: “<i>Bu âlemlerin Rabbi’nden<br/>gelen bir kitaptır. Bu kitapta cennetliklerin isimleri, babalarının isimleri ve<br/>kabîlelerinin isimleri yazılıdır. Cennetliklerin sonuncusuna varıncaya kadar yazılmış<br/>ve toplanmıştır. Bunların sayısı artırılıp eksiltilmeyecektir.”</i> buyurdu. Sonra sol<br/>elindeki kitap için: <i>“Bu da âlemlerin Rabbi’nden gelen bir kitaptır. Bu kitapta<br/>cehennemliklerin isimleri, babalarının ve kabîlelerinin isimleri yazılıdır.<br/>Cehennemliklerin sonuncusuna varıncaya kadar yazılmış ve toplanmıştır. Bunların<br/>sayısı da artırılıp eksiltilmeyecektir.</i>” buyurdu. Sonra eliyle işaret ederek o iki kitabı<br/>bıraktı ve şöyle buyurdu: “<i>Rabbiniz kulların kaderlerini yazıp bitirmiştir. Bir kısmı<br/>cennette bir kısmı da çılgın alevli cehennemde olacaktır.</i>”<a href="RuhulBeyans.html#7120">[105]</a><br/>
Allah Teâlâ kulların çoğunun şakavetine/bedbaht olacağına hükmetti. Bu da saâdet<br/>
ehlinin azınlıkta olduğuna delâlet etmektedir. Bunlar ezelde Hakk’ın hitâbını<br/>işitenlerdir. Sonra dünyada Hz. Peygamber (s.a.)’in çağrısını duyduklarında, ezelde<br/>Hakk’ın nidâsına icâbet ettiklerinden dolayı O’nun (s.a.) dâvetine de icâbet ettiler.<br/>Saâdet ehlinin daha az olması şundandır: Var etmeden maksad, kullardan halîfe ortaya<br/>çıkmasıdır. O da bir kişiyle hâsıl olur. Bununla birlikte hak üzere olan bir kişi hakîkatte<br/>sevâd-ı a’zam/büyük topluluktur.<br/>
Büyüklerden birisi der ki: “Hz. Muhammed (s.a.)’i yakaza hâlinde/uyanıkken gören<br/>
kimse Allah’ın bütün mukarreb kullarını görmüş olur. Çünkü onların hepsi O’nda<br/>dürülmüştür. O’nun hidâyet yoluna uyan, bütün peygamberlerin yoluna uymuş olur.”<br/>
İslâm ameldir. Îman tasdiktir. İhsan rü’yettir/görmektir veya rü’yet gibidir. İslâm’ın<br/>
şartı boyun eğmektir. Îmanın şartı îtikad etmek/inanmaktır. İhsânın şartı şâhid<br/>kılmaktır/tutmaktır. Îman eden dîni yüceltmiştir. Dîni yücelten de Allah katında yücelik,<br/>izzet ve şeref kazanmıştır. İnkâr eden Allah’ın nûrunu söndürmek istemiştir. Halbuki<br/>Allah nurunu tamamlayacaktır. (bk. et-Tevbe, 9/32; es-Saff, 61/8)<br/>
<i>Mesnevî</i>’de der ki:<br/>
<i>Hakk’ın mumuna üfleyen kişi ağzını yakar.<br/>Bu mum hiç söner mi?</i><br/>
Müşrikler Uhud günü: “Yüce ol Hübel! Yüce ol Hübel!” deyince Allah onları ve<br/>
Hübellerini zelil kıldı. Hübel, Câhiliyye devrinde tapınılan bir put idi. Bu put şu anda<br/>Kâbe kapısının alt eşiğinde, Benî Şeybe kapısı tarafında insanların çiğneyip geçtikleri<br/>bir taştır. Bu taş şimdi yüzüstü yere kapatılmış vaziyettedir. Melikler bu putun üzerine<br/>taşlar döşemişlerdir. Şayet bu gibi sırları anlıyorsan ne âlâ! Değilse sus.<br/>
Allah Teâlâ hakîmdir, hikmet sahibidir. İşleri hep yerli yerinde yapar. Şu âlemde<br/>
