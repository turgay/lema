<a name=4067></a>olmamaktadır. Bu vurma neticesinde kimi şeytanların yüzleri, alınları, elleri ve Allah’ın<br/>dilediği bir takım organları yanarken kimi şeytanların da aklî melekeleri bozulmakta bir<br/>daha kulak hırsızlığına gidememekte ve nihâyet gulyabânîye dönüşerek çöllerde<br/>insanları yoldan çıkarmakta, onları aldatarak helâke sürüklemekte ve hiç anlamadıkları<br/>bir şekilde yakalayıvermektedir.”<br/>
<b>İbnü’l-Esir</b>, <i>en-Nihâye</i> adlı eserinde şöyle der: “Gûl (çoğulu: Gıylân) cin ve<br/>
şeytanlardan bir türdür. Araplar gûl’ün birbiri peşi sıra tek tek insanları yakalamak için<br/>nöbet bekleyen, çeşitli sûretlerde ve çeşitli renklerde olabilen bir varlık olduğuna ve<br/>yollarını şaşırtıp kendilerini helâke sürüklediğine inanırlardı.”<br/>
Burada işâret edilmektedir ki gûlun varlığı inkâr edilemez. Bilakis inkâr edilen<br/>
onların çeşitli şekillere girmesi ve insanoğlunu helâke sürüklemesidir. Bu yukarıda<br/>tefsirlerden aktarılan açıklamalara da zıttır. Şâyet böyle bir şeyin olduğu doğru ise<br/>bunun izâhı ancak şöyle yapılabilir: Bunların varlığı Hz. Peygamber (a.s.)’ın<br/>gönderilmesinden önceydi. Peygamberimiz (a.s.): <i>“Gûl diye bir şey yoktur. Sâdece<br/>sihirbaz cinler vardır!<a href="RuhulBeyans.html#4068">”</i>[58]</a><i> </i>sözü ile bu inancın bâtıl olduğunu göstermiştir. Yâni gûl,<br/>kimseye yolunu şaşırtmaz. Dolayısıyla mezkûr iddiânın hiçbir mânâsı yoktur. Cinler<br/>içinde sihirbaz olanlar vardır ki insanların kafasını karıştırır ve onlara hayaller<br/>gösterirler.<br/>
<i>Envâru’l-meşârık</i>’da şöyle der: “Muhakkık âlimlerin kabûl ettiği görüş şudur: Gûl,<br/>
aslı olmayan, fakat insanların korkutulduğu bir şeydir. Nitekim şâir şöyle der:<br/>
<i>Cömertlik, gûl ve anka üçü<br/>Varlığı ve aslı olmayan şeylerin isimleridir.</i><br/>
Araplar, çölde tek başına kalan birine insan görünümünde fakat eşek ayaklı bir<br/>
varlığın görüleceğini iddiâ ederler.”<br/>
<i>Mesnevî</i> sâhibi şöyle der:<br/>
<i>Hakk’ı zikret de gulyabanîlerin seslerini yak, mahvet.<br/>Nergiz gibi gözlerini, akbaba gibi olan dünyâya karşı kapa.</i><br/>
Mevlânâ burada habis ve fesâdçı şeytanlara, hattâ tâlibi Hakk’ın yolundan saptıran<br/>
bütün varlıklara teşbih yoluyla işâret etmektedir. Zikrin faydası, şeytanın vesveselerini<br/>giderici olmasıdır. Çünkü kişi Allah’ı zikrettiğinde şeytan geri çekilip duraksar. Allah<br/>en iyisini bilir, belki de bundan maksad cinlerin insanoğlunun dimağı gibi dimağları<br/>olmadığı için şiddetli yüksek sesi dinlemeye tahammülleri yoktur. Zikreden kimse<br/>zikrederken sesini yükselttiği zaman şeytanı kendisinden uzaklaştırmakta, zikrinin nûru<br/>ile onu yakmakta, şiddetli sesi ve tesirli nefesi ile onun aklını bozmaktadır.<br/>
<b>Ebû Bekir Râzî</b>’nin anlattığına göre teşrik günlerinin dışında sesli olarak tekbir<br/>
getirmek ile korku salmak kasdıyla düşmanlar ve hırsızlar karşısında getirilen hâriç<br/>
