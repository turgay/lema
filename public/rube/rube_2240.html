<a name=2241></a><i>Toprağın sûreti karanlıksa da<br/>Manasına iyi bak, safa içinde safadır<br/>Bu kutlu toprak için bir gönül ehli şu nükteyi söylemiş:<br/>Bu topraktan can gözüne cilâ vardır<br/>Kırmızı fosfor aramak, ömrü zayi etmektir<br/>Kara toprağa yönel, zira baştan ayağa kimyadır</i><br/>
<i>Mesnevî</i>’de şöyle denilmektedir:<br/>
<i>Şeytan şöyle dedi: Şüphesiz ateş topraktan daha üstündür<br/>Ben ateşten yaratıldım, Âdem ise kapkara topraktan<br/>Şu halde fer’i asla nisbetle mukayese edelim<br/>O zulmetten, bense aydın nurdan<br/>Allah şöyle buyurdu: Hayır, soy sop yok<br/>Zahitlik ve takva faziletin mihrabıdır<br/>Bu fanî dünyanın mirası değildir ki<br/>Soy sop yüzünden onu elde edesin; bu can mirasıdır<br/>Hatta peygamberlerin mirasıdır<br/>Bunun varisi, muttakîlerin canıdır<br/>O Ebu Cehil’in oğlu, açıkça müslüman oldu<br/>Nuh Peygamberin oğlu, yolunu kaybedenlerden<br/>Topraktan yaratılan, ay gibi nurlandı<br/>Ateşten yaratılan sen, yüzü kara oldun<br/>Bu kıyaslar, bu araştırmalar; bulutlu günde<br/>Yahut geceleyin kıbleyi bulmak içindir<br/>Fakat güneş doğmuş, Kâbe de karşıda iken<br/>Bu kıyası, bu araştırmayı bırak, arama<br/>Kıyas yüzünden Kâbe’yi görmezden gelme, ondan yüz çevirme<br/>Doğruyu Allah daha iyi bilir</i><br/>
<i>et-Te’vîlâtü’n-Necmiyye</i>’de şöyle denilmiştir: Âdem (a.s.)’e secde edilmesinin şerefi<br/>
ve kendisine secde edenlerden üstün olması, yaratıldığı balçığın üstünlüğünden<br/>kaynaklanmış değildir. Onun üstünlüğü, yaratılmış olduğu çamurun vasıtasız olarak<br/>Allah tarafından yoğurulmuş olmasındadır. Nitekim Allah Teâlâ: <i><b>“</b>(Rabb’in ona)</i> <i><b>dedi<br/>ki: Ey İblis, iki elimle yarattığıma secde etmekten seni alıkoyan nedir?”</b></i> (es-Sad,<br/>38/75) buyurmuştur. Rasûllullah (a.s.) da şöyle buyurmuştur: <i>“Allah Teâlâ Âdem’in<br/>çamurunu kırk sabah kudret eliyle yoğurdu.<a href="RuhulBeyans.html#2248">”</i>[6]</a><br/>
Âdem (a.s.)’ın meleklerden üstün ve faziletli olması, Allah’ın vasıtasız olarak kendi<br/>
ruhundan sadece ona üflemesi sebebiyledir. Nitekim Allah Teâlâ: <i><b>“Ona ruhumdan<br/>üflediğim zaman.”</b></i> (el-Hicr, 15/29) buyurmuştur.<br/>
