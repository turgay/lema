<a name=4592></a><img src="RuhulBeyan-4592_1.jpg"/><br/>
<img src="RuhulBeyan-4592_2.jpg"/><br/>
<img src="RuhulBeyan-4592_3.jpg"/><br/>
<img src="RuhulBeyan-4592_4.jpg"/><br/>
tevâzu ve secde ruhların hallerinden, ağlama ve huşû bedenlerin hallerindendir. Ruhlar<br/>bedenlere ancak kulluktaki bu faydaları elde etmek için gönderilmiştir.<br/>
<b>Kâşifî</b> der ki: “Bu âyet, Kur’ân’daki secde âyetlerinin dördüncüsüdür. Hz. Şeyh (k.s.)<br/>
bu secdeye “ulemânın secdesi” adını vermiş ve şöyle demiştir: “Bu secdenin hakîkati<br/>tecellî eder. Çünkü huşû, zâhire veya hem zâhire hem bâtına tecellî olmasından ileri<br/>gelir. Cenâb-ı Hak haber verdi ki onların huşûu ziyâde olur. Huşû ise ancak ilâhî<br/>tecellîden olur. O halde huşûun ziyâdeliği tecellînin ziyâdeliğine delildir. Bu takdirde<br/>bu secde tecellî olur. Secde eden kimseye bu secdenin bereketiyle tecellînin feyzinden<br/>hissedar olması ve tevâzuunun (hudû‘) artması gerektir. Allah neye tecellî ederse<br/>mutlaka o şey O’na boyun eğer.<br/>
<i>Kadîm olan taraf-ilâhîden tecellî nûrunun parıltısı<br/>Hâdis varlık üzerine düşer de o parça parça dökülür<br/>İmdi orada boğun eğmek (hudû‘) varlığın zevâlidir<br/>Allah katında yükseklik bu tevâzuu gerektirir</i><br/>
Şu halde varlığı kendi rızanla vermen ve yok etmen gerekir. Çünkü Allah Teâlâ ancak<br/>
fenâ ehline tecellî eder. Evet, fenâ da zikredilen haberin delâlet ettiği gibi, tecellîden<br/>kaynaklanır.<br/>
<i>Mesnevî</i>’de şöyle der:<br/>
<i>Kadîm olan Allah’ın sıfatları tecellî edince<br/>Hâdisin/sonradan olanların sıfatlarını yakar, yok eder</i><br/>
<i> </i><br/>
<b>110. De ki: “İster Allah deyin, ister Rahman deyin. Hangisini deseniz olur. Çünkü</b><br/>
<b>en güzel isimler O’na hastır.” Namazında yüksek sesle okuma; onda sesini fazla da<br/>kısma; ikisinin arası bir yol tut.</b><br/>
Rivâyete göre yahudiler Rasûlullah (s.a.)’e: “Sen Rahmân’ı az zikrediyorsun. Halbuki<br/>
Allah Tevrât’ta onu çok zikretmiştir.” dediler. Bunun üzerine bu âyet indi.<br/>
“<i>De ki: “İster Allah deyin, ister Rahman deyin.</i>” Burada ‘<i>ed-duâ</i>’ seslenmek,<br/>
yakarmak anlamında değil isimlendirmek anlamındadır. “<i>Allah</i>” ve “<i>Rahmân</i>”<br/>kelimeleri ile kasdedilen müsemmâ (isimlendirilen) değil isimdir. Âyetteki “<i>Ev (veyâ)</i>”<br/>ifâdesi, iki isimden isteneni söylemekte serbest bırakmak içindir. Maksad ikisinin de<br/>söylenmesinin güzelliğinde ve müsemmâyı ifâde etmekte eşit olduklarını belirtmektir.<br/>
