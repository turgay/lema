<a name=10416></a>ekşitti ve ondan yüz çevirdi. Bunun üzerine İbn Ümm-i Mektum üzgün bir biçimde ve<br/>Peygamber Efendimiz’in yüz çevirmesi ile yüzünü ekşitmesinin Allah’ın kendisinden<br/>hoşlanmayacağı bir hareketten dolayı olmuş olabileceği korkusuyla geri döndü. Bu olay<br/>üzerine yukarda okuduğumuz âyetler nâzil oldu.<br/>
<b>İmam Zâhid</b> der ki: Âlemlerin Efendisi (s.a.) onun arkasından gitti ve onu geri getirdi.<br/>
Kendi mübarek ridâsını serdi ve üzerine oturttu.<br/>
Peygamber (s.a.) Efendimiz -bu olaydan sonra- İbn Ümm-i Mektum’a ikramda bulunur<br/>
ve kendisini gördüğünde <i>“merhaba Rabbimin beni kendisi hakkında azarladığı kişi”<br/></i>derdi. Yani; muhabbet ve sevgi bàki olmasına rağmen Rabbimin beni kendisi hakkında<br/>kınamış olduğu kişi! merhaba! derdi. Sonra kendisine; <i>“Herhangi bir ihtiyacın var<br/>mı?” </i>diye sorardı.<a href="RuhulBeyans.html#10422">[14]</a><br/>
Peygamber Efendimiz, Abese sûresinin bu âyetleri indiğinde üzüldüğü kadar ömründe<br/>
hiç üzülmemiştir. Çünkü bu sûrede Peygamberimiz gibi birisine itab, kınama vardır.<br/>Zira Efendimiz rüşd sâhibi habib bir kişi idi. Bununla birlikte Allah Teâlâ’nın bu<br/>kınaması kendisiyle peygamberi arasında bırakılmamıştır. Böyle olsaydı kınama daha<br/>hafif olurdu. Tam tersine bu olay müminlere açığa vurulmuştur. Böylece Allah o fiil ile<br/>müttaki kullarının dikkatini çekmiş ve onları da uyarmıştır. Bundan dolayıdır ki rivâyete<br/>göre Hz. Ömer (r.a.) münafıklardan birinin kendi topluluğuna imamlık yaptığını ve bütün<br/>namazlarında Abese sûresinden başka sûre okumadığını işitmişti. Bunun üzerine ona<br/>adam göndererek makamına getirtmiş ve boynunu vurdurmuştur. Hz. Ömer bunu, o<br/>kişinin söz konusu davranışıyla kâfir olduğu sonucuna ulaştığı için yapmıştır.<br/>
<b>İbn Zeyd</b> der ki: Peygamberimiz (s.a.)’in, kendisine gelen vahiyden herhangi birini<br/>
gizlemesi câiz olsaydı bu, yukarda okuduğumuz âyetler olurdu. Nitekim <i><b>“Ey<br/>Peygamber! Eşlerinin rızasını gözeterek Allah’ın sana helal kıldığı şeyi niçin<br/>kendine haram ediyorsun?”</b></i> (Tahrim 66/1) âyet-i kerimesi ile, <i><b>“Hani Allah’ın nimet<br/>verdiği senin de kendisine iyilik ettiğin kimseye: «Eşini yanında tut, Allah’tan kork<br/>diyordun.» Allah’ın açığa vuracağı şeyi insanlardan çekinerek içinde gizliyordun,<br/>oysa asıl korkmana lâyık olan Allah’tır.”</b></i> (Ahzab 33/37) âyetleri için de aynı şeyleri<br/>söylemek mümkündür.<br/>
Peygamber Efendimiz’in yukarda okuduğumuz davranışı aslında evlâ olanı terk<br/>
kabilindendir. Bu günah sayılmaz. Çünkü Peygamberimiz’in yapmış olduğu içtihad evlâ<br/>olanı isteme yönünde idi.<br/>
Âyette İbn Ümm-i Mektum “kör” olarak nitelenerek söze başlanmaktadır. Oysa bir<br/>
insanın bu vasıfla zikredilmesi onun şânını tahkir etme, aşağılama anlamına gelir. Bu da<br/>Peygamber Efendimiz’in yüzünü ekşitmesi dolayısıyla almış olduğu kınamadan<br/>anlaşılan “o kişinin ta’zimi” kavramıyla çelişmektedir. Öyleyse neden bu sıfatla<br/>başlanmıştır? denecek olursa bu soruya şöyle cevap vermemiz mümkündür: Bunun<br/>sebebi ya onun, Peygamber Efendimiz’in Kureyş’in ileri gelenleriyle yapmış olduğu<br/>konuşmasını kesmeye atılmaktaki mazeretine bir hazırlık ve kendisinin katılığı değil,<br/>
