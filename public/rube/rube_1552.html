<a name=1553></a><img src="RuhulBeyan-1553_1.jpg"/><br/>
<img src="RuhulBeyan-1553_2.jpg"/><br/>
<b>Muaz </b>(r.a.)’ın iki hanımı vardı. Nöbeti onlardan birinin yanında olduğu zaman<br/>
diğerinin evinde abdest almazdı. İki hanımı da vebâdan öldü ve ikisini de bir kabre<br/>defnetti.<br/>
<i>“Eğer arayı düzeltir,”</i> yapmış olduğunuz fenalıktan vazgeçer gelecekte de böyle bir<br/>
şeye meyletmekten, <i>“günahtan sakınırsanız Allah”</i> geçmişteki meylinizden dolayı<br/><i>“şüphesiz çok bağışlayıcı ve”</i> rahmetini size ikram ederek <i>“esirgeyicidir.”</i><br/>
<b>130- Eğer birbirinden ayrılırlarsa Allah, bol nîmetinden her birini zenginleştirir<i>;</i></b><br/>
<b>Allah’ın lütfu geniş, hikmeti büyüktür.</b><br/>
<i>“Eğer” </i>aralarında barış veyâ benzeri bir şeyle uyum sağlamak husûsunda<br/>
anlaşamayarak <i>“birbirinden ayrılırlarsa Allah, bol nîmetinden” </i>zenginlik ve<br/>kudretinden “<i>her birini zenginleştirir.”</i> Yâni her birini diğerine muhtaç eylemez,<br/>işlerinde ona yeter. Burada her birinin diğerine rağmen ayrılması kınanmaktadır.<br/>
<i>“Allah’ın lütfu geniş, hikmeti büyüktür.”</i> Yâni fiillerinde ve hükümlerinde muktedir<br/>
ve hepsini sapasağlam yapandır. Allah, hükmettiği bu ayrılıkta da tam hikmet sahibidir.<br/>Onların her biri için kendisinde sükûnete ulaşacağı yeni eşler bahşeder de onlar ilk<br/>eşinin hasretinden bununla teselli bulur, kalbindeki eski sevgisinin ateşi gider ve aşkının<br/>kederi izâle olur.<br/>
Mü’mine gereken, nefsinin hazzını terketmek, bütün işlerinde, verdiği hükümlerde<br/>
Allah’ın emrine uygun hareket etmek, ve kadınlar hakkındaki Allah Teâlâ’nın <i>“Ya<br/>iyilikle tutun ya da güzellikle salıverin.” </i>(Bakara, 2/229) emri ile amel etmektir.<br/>Bunun mânâsı ise alış veriş ve dostluğun olmadığı kıyamet günü gelmeden önce adâlet<br/>canibine meyletmek, zulüm ve benzeri kötülüklerden yüz çevirmektir.<br/>
<b>İbn Mes’ûd </b>(r.a.) şöyle demiştir: “Kıyâmet günü kulun elinden tutulup önce ve sonra<br/>
gelenlerin, yâni bütün insanların huzûruna çıkarılır. Daha sonra bir münâdî şöyle<br/>seslenir: “Bu, falan oğlu falandır. Kimin bunda hakkı varsa gelsin, alsın.” Bunun üzerine<br/>kadın; oğlunun, kardeşinin, babasının ve kocasının üzerinde hakkı olduğunu düşünerek<br/>sevinir. Sonra İbn Mes’ûd (r.a.) şu âyeti okudu: <i><b>“O gün aralarında akrabalık yoktur<br/>ve birbirlerini de soramazlar.”</b></i> (Mü’minûn, 23/101)<br/>
Allah Teâlâ kula: <i>“Bunlara hakkını ver”</i> der. Kul “Allah’ım ben dünyâda değilim.<br/>
Nereden vereyim?” diye cevap verir. Allah da meleklere: <i>“Onun iyi amellerinden alın<br/>ve (hakkı olan) insanlara talepleri kadar verin.” </i>buyurur.<br/>
Eğer o kimse Allah dostu ise, onun hardal tanesi kadar bile hayrı varsa, Allah o iyiliği<br/>
artırarak o kimseyi cennete girdirir. Sonra İbn Mes’ûd (r.a): <i><b>“Allah bir zerre miktarı<br/>zulmetmez. Şayet (kişinin yaptığı iyilik) bir tane ise onu katlar ve katından büyük<br/>bir ecir verir.” </b></i>(Nisa, 4/40) âyetini okudu.<br/>
