<a name=8564></a>(s.a.)’la beraber çıkmayıp dediler ki: “O (s.a.)’nunla Medine’de savaşmış,<br/>arkadaşlarını öldürmüş bir topluluğa savaşmaya mı gideceğiz.” Bunun üzerine Allah<br/>Teâlâ Rasûlü (s.a.)’ne, onların hiç insaf etmeden, Medine’ye vardığı zaman, kendilerini<br/>mallarının ve çocuklarının meşgul ettiğini söyleyerek mazeret uyduracaklarını vahyetti.<br/>
<i>«Mallarımız ve ailelerimiz bizi alıkoydu. Allah’tan bizim bağışlanmamızı dile.»</i><br/>
“Mallarımız ve ailelerimizi kendilerine emanet edebileceğimiz, onların işlerini deruhte<br/>edecek, onları zâyi olmaktan koruyacak hiç kimsemiz yoktu” diyeceklerdir.<br/>
<i>Telvîh’de </i>der ki: Mal, insan tabiatının kendisine meylettiği ve ihtiyaç anına<br/>
biriktirilebilen veya insanoğlunun ihtiyaçları için yaratılan, üzerine kıskançlık ve<br/>cimrilik edilen şeydir. “Senden geri kaldığımız ve bu da isteyerek değil de, istemeden<br/>olduğu için, Allah’tan bizi affetmesini dile.”<br/>
<i>“Onlar kalplerinde olmayanı dilleriyle söylerler.” </i>Bağışlanma istekleri ve özür<br/>
beyân etme konusunda onların samimî olmadıklarını bildirmektedir. Aslında, bu sözün<br/>altında yatan şu mânâyı, yalanlamaktadır. “Biz gerçekten mü’miniz, günahımızı itiraf<br/>ediyoruz. Halbuki onları geri bırakan başka bir şey değil, kalplerindeki şüphe ve<br/>nifaktı.”<br/>
Âyet-i kerîme’de şuna da işâret vardır: Kalpleri gafil olanlar, söyledikleri şeylerin<br/>
gerçek anlamının farkında değildirler. Çünkü onların söyledikleri şeyin mânâsı farklı,<br/>söylemek istedikleri mânâ farklıdır. Meselâ diyorlar ki: “Bizi mallarımız ve âilelerimiz<br/>meşgul etti.” Bu sözle ma’zeret beyân ettiklerini zannediyorlar. Bu sözün gerçek anlamı<br/>şudur: Onların malları ve âileleri onları Allah’ın zikrinden, emirlerine imtisalden ve<br/>Rasûlullah (s.a.)’a tâbi olmaktan geri bırakmıştır. Halbuki bunları yapmakla<br/>emrolunmuşlardı.<br/>
<b>Molla Câmî</b> der ki: Saçma sapan şeylerle senden özür dilemeye kalktıklarında onlara<br/>
<i>“De ki: Allah size bir zarar gelmesini dilerse veya bir fayda elde etmenizi isterse<br/>O’na karşı kimin bir şeye gücü yetebilir?” </i>Allah’ın hükmünden ve dilemesinden sizin<br/>lehinize olan faydalı herhangi bir şeye kimin gücü yeter? Şayet Allah ailenizi ve<br/>malınızı helâk eder veya zâyi ederse, -ki siz onları korumak ve onlardan zararı<br/>uzaklaştırmak için bize katılmadınız- veya Allah sizin mallarınızı ve ailenizi korumayı<br/>murad ederse, onlara kim zarar verebilir. Onları korumak için geride kalmaya ne gerek<br/>vardı? Zarar gelse defedemeyeceksiniz, fayda gelse zâten bunda size ihtiyaç yoktur.<br/>
Vaziyet sizin dediğiniz gibi değildir. Allah sizin bütün yaptıklarınızdan, geri<br/>
kalmanızdan ve geri kalmanızı hazırlayan sebeplerin hepsinden haberdardır. Kim<br/>Allah’ın emrini ve Rasûlullah (s.a.)’a itâat etmeyi terkederse, bu âyetin hükmüne mârûz<br/>kalır. Daha sonra da zarardan ve belâdan başını alamaz. Çünkü Allah’ın, savaş şeklinde<br/>olmasa bile bir insanı kötülüğe dûçar etmeye gücü yeter. Kesinlikle samimiyet, amel,<br/>ihlas ve Allah’a tevekkül her hâlükârda şarttır. Çünkü kurtuluş bundadır.<br/>
<b>Molla Câmî </b>şöyle demiştir:<br/>
<i>Bu dünya sayfasının nakış ve sûretlerine bağlanma,</i><br/>
