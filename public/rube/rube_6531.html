<a name=6532></a><img src="flower_sep.jpg"/><br/>
Hikâye edilir ki İskender, seferlerinin birinde hikmet ehli kimselerin bulunduğu bir<br/>
adaya uğradı. Burası son derece büyük bir adaydı. Orada bir toplulukla karşılaştı.<br/>Onların elbiseleri ağaç yaprakları, evleri kaya ve taşlardan oyulmuş mağaralardı.<br/>Onlara hikmetle alâkalı meseleler sordu. Onlar da en yumuşak bir hitapla en güzel<br/>cevapları verdiler. Çünkü onlar, Hakîm isminin mazharlarındandılar. İskender onlara:<br/>
“İhtiyaçlarınızı bildirin, derhal karşılansın” dedi. Onlar:<br/>“Senden bizi dünyâda ebedî kılmanı istiyoruz” dediler. İskender:<br/>“Bunu ben nasıl yapabilirim? Alıp verdiği bir nefesine bile güç yetiremeyen âciz bir<br/>
varlık, nasıl olur da size ebedîlik bahşeder?” dedi. Onların büyükleri şöyle dedi:<br/>
“Senden hayatta kaldığımız sürece bedenlerimize sıhhat vermeni istiyoruz.” İskender:<br/>“Ben buna da güç yetiremem.” dedi. Onlar:<br/>“Peki o halde bize ne kadar ömrümüz kaldığını söyle” dediler. İskender:<br/>“Ben kendimin ne kadar ömrü kaldığını bilmiyorum, sizinkini nasıl bileceğim?” dedi.<br/>
Bunun üzerine o topluluk:<br/>
“Bırak da biz bunları, bunlara ve bunlardan daha büyüklerine güç yetirebilen birinden<br/>
isteyelim!” dediler. Bu arada insanlar İskender’in ordusunun çokluğuna ve alayının<br/>büyüklüğüne bakıyorlardı. Aralarında Şeyh Sa‘lûk da vardı; başını kaldırmıyordu.<br/>İskender ona<br/>
“Sana ne oluyor ki insanların baktığı şeye bakmıyorsun?” diye sordu. Şeyh şöyle<br/>
karşılık verdi:<br/>
“Senden önce gördüğüm hiçbir mülk ve saltanat beni hayrete düşürmedi ki, sana ve<br/>
senin saltanatına bakayım!” İskender:<br/>
“Neden böyle söylüyorsun?” deyince, Şeyh dedi ki:<br/>“Bizim bir kralımız ve ismi Sa‘lûk olan fakir bir kimse vardı. İkisi aynı gün öldüler.<br/>
Bir müddet oradan uzaklara gittim. Döndüğümde kabirlerine vardım, kralı o fakirden<br/>ayırmaya çalıştım, fakat tanıyamadım!” İskender onları o halde bıraktı ve yoluna devam<br/>etti..<br/>
<b>Şeyh Attâr</b> (k.s.) der ki:<br/>
<i>Bu nasıl hükümdarlık, nasıl padişahlık?<br/>Ecel aslanıyla baş edemiyorsun.<br/>Meselâ sen (İran şahı) Behrâm gibi güçlü olsan da,<br/>Nihâyet yine Behrâm-ı Gûr gibi mezara gireceksin.<br/>Bu dünyâ mülkü gelip geçicidir.<br/>Diri olan o cihânın hükümdarı olur.<br/>Eğer o mülkü/ahret hükümdarlığını istersen,<br/>İbrahîm-i Edhem’e uyarak bu dünyâ sultanlığını fedâ et.<br/>O, dünyânın köhnemiş ribâtını fırlatıp attı.<br/>Dünyâ sultanlığını dervişliğe değişti.</i><br/>
