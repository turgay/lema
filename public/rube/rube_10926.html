<a name=10927></a><img src="flower_sep.jpg"/><br/>
<img src="RuhulBeyan-10927_5.jpg"/><br/>
Lafzatullah, kendisi dışındakilerin O’na ihtiyâç duyduğu, O’nun ise kendisi<br/>dışındakilerden müstağnî olduğu mevcûdun ismidir. Onunla murad olan zât, kendisi<br/>dışındakilerden ayrılır.<br/>
Üçüncü makâm, ashâb-ı şimâlin makâmıdır. O makâmların en düşüğüdür. Onlar<br/>
vâcibü’l-vücûdun birden çok olabileceğini söylerler. Bunlara bir reddiye ve dâvâlarını<br/>iptal için önceki lafızlara “Ahad” lafzı ilâve edilmiş ve “Kul huvallâhu ahad”<br/>denilmiştir.”<br/>
Buradan da anlaşılıyor ki, sûfîlerin “Hû” ismi ile zikretmeleri sahîhtir. Çünkü sûfîler<br/>
içinde <i>mahcûbûn</i> dediğimiz bidâyet ehli, <i>mükâşifûn</i> denilen nihâyet ehline tâbîdir.<br/>Sanki onların tamâmı, mevcût olarak sâdece Allah Teâlâ’yı görmüşlerdir. Onlara göre<br/>Allah Teâlâ mutlak ve sârî hüviyetiyle müteayyin olup aslâ ta‘yîne muhtâc değildir. “<img src="RuhulBeyan-10927_1.jpg"/>”<br/>zamiri başkasına değil O’na râcîdir. Nitekim Kadr sûresindeki “<img src="RuhulBeyan-10927_2.jpg"/> ifâdesinde de<br/>
zamir Kur’ân-ı Kerîm’e râcîdir. Çünkü indirilen belirli olduğu için zamir başkasına râcî<br/>olamayacağı cihetle teayyün söz konusu olup “Onu indirdik” dendiğinde akla Kur’ân<br/>gelir, başkası gelmez. Bir kimsenin çıkıp, buradaki zamirin belirli bir mercii olmadığı<br/>hâlde nasıl kendisiyle zikrullah yapılacak, demesi kabul edilmez. Çünkü zamirler de bir<br/>isimdir ve isimlerle zikir yapılabilir. Bu noktada zamirle zâhirin bir farkı yoktur. Buna<br/>göre sûfîlerin ıstılâhında “Hû” zamirinin başına elif-lâm takısı gelebilir. Çünkü<br/>hüviyyete işârettir ve de ıstılahta münâkaşa yoktur. Sonra “Kul” sözü aynü’l-cem’den<br/>emirdir ve mazhar-ı tafsîl üzere vârid olmuştur. Bu ifâdede şu âyet-i kerîmenin sırrına<br/>işâret vardır. <i><b>“Allah’tan başka ilah olmadığına Allah şâhit olmuştur, melekler ve<br/>ilim sâhipleri de!”</b></i> (Âl-i İmrân, 18). Sanki şöyle diyor: “Ben cem‘ makâmında<br/>hüviyyetin birliğine şâhid oldum. Sen de fark makâmında bu birliğe şâhid ol ki,<br/>ahadiyyet ve lâ-ahadiyyetin sırrı ortaya çıkıp aralarındaki uyum cem‘ ve tafsîl<br/>bakımından hâsıl olsun. Gönlümüze böyle geldi, işin hakîkatini Allah bilir.<br/>
Bu âyet-i kerîme, “Kul” ifâdesi olmadan “Huvallah” diye de okunmuştur. Aynı durum<br/>
Muavvizeteyn’de de söz konusudur. Çünkü ilkinde tevhîd diğer ikisinde de istiâze<br/>vardır. Dolayısıyla onlarla duâ etmek ve onların teblîği ile emrolunmak münâsiptir.<br/>Konuyla alâkalı A‘lâ sûresinde bilgi verdiğimiz için burada tekrâra lüzûm görmüyoruz.<br/>Bâzıları da demişlerdir ki: Normalde “De! Söyle!” emrine muhâtab olan kimsenin<br/>sâdece diyeceği şeyi söylemesi, “Kul” lafzını tekrar etmemesi beklenirken, Mushaf’ta “<img src="RuhulBeyan-10927_3.jpg"/> lafzı geçmiş ve bu şekilde de okunmuştur. Çünkü demekle emr olunan sâdece o anki<br/>
muhâtap değildir. Bilakis bu emre muhâtap olanın durumundaki herkestir. Dolayısıyla bu<br/>ifâde, bütün zamanlarda kullara bir lütuf olarak bırakılmıştır.<br/>
<b>2. Allah sameddir. <i>(O hiçbir şeye muhtâc değil, aksine her şey O’na muhtâcdır.)</i></b><br/>
