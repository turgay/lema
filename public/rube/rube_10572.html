<a name=10573></a><img src="RuhulBeyan-10573_1.jpg"/><br/>
<b>11. İman edip sâlih ameller işleyenlere ise, zemininden ırmaklar akan cennetler</b><br/>
<b>vardır. İşte büyük kurtuluş budur.</b><br/>
Azap görenlerden ve başkalarından <i>“îman edip sâlih amel işleyenlere ise”</i> zikredilen<br/>
îmanları ve kâfirlerin eziyetlerine; yakmalarına sabretmeleri dâhil olmak üzere, sâlih<br/>amel işlemeleri sebebiyle <i>“zemininden ırmaklar akan cennetler vardır.”</i> Onlar bu<br/>cennetleri ateşte yakılmak ve benzeri gibi işkencelere uğramaları nedeniyle mükâfat<br/>olarak alacaklardır. Böylece onlar ateşte yakılmanın karşılığı olarak bu işâret edilen<br/>mükâfatla mükâfatlandırılacaklardır.<br/>
<i>İrşad’</i>da deniyor ki: Âyette yer alan “cennât/cennetler” kelimesiyle şâyet “ağaçlar”<br/>
kasdediliyorsa onların altından nehirlerin akmasının ne anlama geleceği gâyet açık olur.<br/>Ama bununla ağaçları da içine alan toprak parçası kasdediliyorsa o zaman <i>alttan akma<br/></i>nehirlerin açıktan akması itibariyledir. Çünkü Cennetin ağaçları altlarını, diplerini<br/>örtecektir. Nitekim bu bahçelere ağaçların zeminlerini örtmesinden dolayı Cennet<br/>denmiştir.<br/>
<i>“İşte”</i> karşısında dünyanın ve içinde bulunan her türlü çeşit çeşit istek duyulan<br/>
şeylerin tümüyle küçük kaldığı <i>“büyük kurtuluş budur.”</i> Zikredilen şanı yüce cennetleri<br/>elde etmekdir. Âyetin metnindeki “hasr” izâfîdir (görecedir).<br/>
<i>Burhanu’l-Kur’an</i>’da ifâde edildiğine göre “zâlike” kelimesi mübtedâ, “el-fevzu”<br/>
kelimesi ise onun haberidir. Aynı âyette yer alan “el-kebir” ise fevz kelimesinin<br/>sıfatıdır. Kur’an’da bu ifâdenin bir benzeri daha yoktur.<br/>
“Kurtuluş” diye tercüme ettiğimiz “el-fevz” kelimesi, kötülükten kurtuluşa ermek ve<br/>
hayrı elde etmek demektir. Şâyet bu kelime ile cennetlerin bizâtihî kendisine işâret<br/>olunuyorsa o zaman “fevz” kelimesi masdar olup mübalağa ifâde etsin diye ism-i mef’ûl<br/>anlamında kullanılmış olur. Eğer böyle açıklamazsak o zaman kelime kendi hâli üzere<br/>masdar olmuş olur.<br/>
<b>İmam Fahreddin Razi</b> der ki: Burada “tilke” denmeyip de “zalike’l-fevz” denmesi<br/>
çok ince bir latife yapmış olmak içindir. O da şudur; âyetin ifâdesiyle “zalike” denmesi<br/>bu cennetlerin meydana geleceğine dâir Allah’ın verdiği habere işâret etmektedir. Şâyet<br/>“tilke” denseydi o zaman bu işâret cennetlerin bizâtihî kendilerine olacak ve Allah’ın<br/>vermiş olduğu habere olmayacaktı. Allah’ın buna dâir haber vermesi bize kendisinin<br/>razı olduğunu gösteriyor. O halde âyetin ifâdesiyle “el-fevzu’l-kebir/büyük kurtuluş”<br/>Cenneti elde etmek değil Allah’ın hoşnudluğuna ermektir.<br/>
Fakir (<b>Bursevî</b>)’nin kanâatine göre cennetlerin elde edilmesi büyük kurtuluştur.<br/>
Allah’ın hoşnudluğunun elde edilmesi ise en büyük kurtuluştur. Nitekim Allah Teâlâ:<br/><i><b>“Allah’ın rızası ise hepsinden büyüktür”</b></i> (Tevbe 9/72) buyurmaktadır. Âyette “tilke”<br/>denmemesi ise cennetlerin bizzat kendisinin kurtuluş olmamasından, asıl kurtuluşun<br/>onları elde etmek ve oralara girmek olmasından dolayıdır.<br/>
