<a name=7457></a>oturdu. Bu taht, en meşhur görüşe göre deniz sâhibinin kayasıdır. İfrit’e cesed denmesi,<br/>Süleyman olmadığı halde onun gibi görünebilmesinden dolayıdır. Böylece tamamen bir<br/>cesed ve mânâsız bir sûret gibi olmuştur. <i>“Sonra döndü,”</i> ifâdesi de kırk gün sonra<br/>hükümdarlığına geri döndü, demektir.<br/>
Kudret Sâhibi Allah kendisini doğru yola irşâd eylesin, Fakîr (<b>Bursevî</b>) der ki: Bu<br/>
rivâyet başta bazı Arap-Acem şiirleri olmak üzere pek çok yerde yazılıp çizilmesine<br/>rağmen, hoşgörüyle karşılanamayacak ve neredeyse kesinlikle doğru sayılamayacak bir<br/>rivâyettir. Bunun birkaç sebebi vardır:<br/>
1- Bir cinnin Süleyman’ın tahtına cülûs etmesinde âyetteki “atma” (<i>ilkâ</i>) fiilinin<br/>
mânâsı yoktur, böyle bir şey ancak zorlamayla mümkün olabilir.<br/>
2- Tüm peygamberler, hak ile bâtılın biribirine karışmaması için bir şeytanın, gerek<br/>
uyku gerekse uyanıklık hâlinde kendi kılıklarına girmesinden korunmuş durumdadırlar.<br/>Ayrıca peygamberler, <i>el-Hâdî</i> (hidâyet eden) ism-i celîlinin sûrete bürünmüş hâli ve<br/>hidayet sıfatının tezahürü iken şeytanlar <i>el-Mudıll</i> (saptıran) ism-i celîlinin tezahürü ve<br/>dalâlet sıfatının mazharlarıdır. Dolayısıyla biribirleriyle zıd ve çelişik olduklarına göre<br/>birarada bulunamazlar; biri diğerinin sûretine bürünerek ortaya çıkamaz. Kâmil<br/>velîlerin hallerini de peygamberlere kıyaslayınız. Çünkü onlar peygamberlerin ma’rifet<br/>ve hakikatlerini kendi varlıklarında gerçekleştirebilmiş peygamber vârisleridir.<br/>
Şayet, “Allah Teâlâ büyük varlıkların tamamının azametinden daha büyük bir azamete<br/>
sâhiptir. Öyleyse saptırmak amacıyla birçok insana Hak sûretinde görünüp hitap<br/>edebilen bu mel’ûn, nasıl oluyor da peygamberlerin sûretine bürünemiyor? Oysa bir<br/>grup insanı, Hak sûretine girerek saptırmış ve bunlar Hakk’ı görmüş olduklarını ve<br/>kendilerine O’nun hitâb ettiğini sanmışlardır”, denecek olursa, şöyle deriz: Aklı başında<br/>olan herkes bilir ki Hak Teâlâ’nın karışıklığa sebebiyet verecek belli ve özel bir sûreti<br/>yoktur. Bazı velîler buna dayanarak Allah’ın rüyada herhangi bir sûret üzere<br/>görülebileceğini söylemişlerdir. Çünkü görünen o sûret, Allah’ın zâtı dışındaki bir<br/>şeydir. Çünkü O’nun zâtı sûretsizdir. Peygamberler ise karışıklığa sebebiyet verecek<br/>belli ve görülebilir özel sûretleri olan varlıklardır.<br/>
3- Hikmet sâhibi birinin, bir şeytanı bir peygamberinin tahtına oturtarak onu<br/>
müslümanların başına musallat etmesi, müslümanlara hükmetmesini sağlaması, nasıl<br/>doğru olabilir? Hem de kâfirlere mü’minler aleyhinde kesinlikle ve ebediyyen yol<br/>vermemiş olduğu halde.<br/>
<i>Eğer Hümâ kuşu dünyadan ayrılır, yok olursa,<br/>Ülkenin gölgesi altına kimse giremez.</i><br/>
4- Süleyman’ın mezkûr yüzüğü nûrânî bir yüzük olduğuna göre nasıl olur da<br/>
hükümdarlığı üstlenen zulmânî karakterdeki bir şeytanın elinde devamlı durabilir? Oysa<br/>şu kesindir ki ne olursa olsun nur şeytanı yakar. Şeytanları taşlayıp kovmada parlak<br/>ışıkların kullanılması da buna mebnîdir.<br/>
