<a name=7371></a><i><b>tekrar diriltmeyeceğini sanmışlardı. Doğrusu biz (cinler), göğü yokladık, fakat onu<br/>sert bekçilerle, alev huzmeleriyle doldurulmuş bulduk. Halbuki, (daha önce) biz<br/>onun bazı kısımlarında (haber) dinlemek için oturacak yerler (bulup) oturuyorduk;<br/>fakat şimdi kim dinlemek isterse, kendisini gözetleyen bir alev huzmesi buluyor.<br/>Bilmiyoruz, yeryüzündekilere kötülük mü murat edildi, yoksa Rableri onlara bir<br/>hayır mı diledi? Gerçekten biz, -kimimiz sâlih kişiler, kimimiz ise bunlardan<br/>aşağıda olmak üzere- türlü türlü yollar tutmuştuk. (Artık) şu gerçeği şüphesiz<br/>anladık ki, biz yeryüzünde bulunsak da Allah’ı âciz bırakamayacağız, başka yere<br/>kaçmakla da elinden kurtulamayacağız. Doğrusu biz, o hidâyeti (Kur’an’ı) işitince<br/>ona iman ettik. Kim Rabbine iman ederse, artık ne bir (ecrinin) eksikliğe<br/>uğratılmasından ne de haksızlık edilmesinden korkar. İçimizde, (Allah’a)<br/>teslimiyet gösterenler de var, hak yoldan sapanlar da var...”</b></i> (el-Cin 72/1-14)<br/>
Neseb ve nispet ana baba cihetinden ortaklıktır. Bu da iki nevidir: Birincisi dikey ve<br/>
doğru nispet ve ortaklıktır. Bu babalar ve oğullar arasındaki nispet ve ortaklıktır.<br/>İkincisi yatay nispet ve ortaklıktır ki bu da kardeşler ve amcaoğulları arasında olur. “<img src="RuhulBeyan-7371_1.jpg"/> denilir ki onun yakınıdır demektir.<br/>
Mana şöyledir: Müşrikler söyledikleriyle Allah ile melekler arasında bir nispet ve<br/>
ortaklık kurmuşlar ve bu şekilde Allah ile melekler arasında bir cinsiyet ispat<br/>etmişlerdir. Allah Teâlâ’nın burada meleklerden “cinnet” olarak bahsetmesinde şuna<br/>işaret vardır: Gizlilik sıfatı -ki bu cisimlerin nitelikleridir- cisim olmayanlara bu tür<br/>sıfatları yakıştırmak uygun olmaz. Yine burada insanın cinnet getirmiş olduğuna ve şayet<br/>insan Allah Teâlâ’nın zâtını ve sıfatlarını anlamak konusunda kendi haline bırakılsa bile<br/>insan akıl ve idrakinin Allah Teâlâ’nın ahadiyet kemalini ve samediyet celalini<br/>anlamaktan kâsır ve noksan olduğuna işaret edilmektedir. İşte insan bu durumda Allah<br/>Teâlâ’nın zâtını kendi zâtına Allah Teâlâ’nın sıfatlarını kendi sıfatlarına kıyas ederek<br/>kendi nesebi olduğu gibi Allah’a da nesep ispat eder. Kendi eş ve çocukları olduğu gibi<br/>Allah’a da eş ve çocuklar isnat eder. Yine insan kendi organları gibi Allah’a da<br/>organlar ve mekan ispat eder. Zâlimlerin bu tür isnat, ispat ve sözlerinden Allah Teâlâ<br/>pek yüce ve münezzehtir. Allah Teâlâ şöyle buyuruyor: <i><b>“... O’nun benzeri hiçbir şey<br/>yoktur. O işitendir, görendir.”</b></i> (eş-Şura 42/11)<br/>
<i>Cümle âlem onun ilâhlığında müttefiktir<br/>Ahmaklar O’nun hakîkatinin künhüne nasıl vâkıf olur<br/>Beşer O’nun celâlinin mâverâsını bulamaz<br/>Göz O’nun kemâlinin nihâyetine erişemez<br/>Ne O’nun zâtının künhüne idrâk ulaşır<br/>Ne O’nun sıfatının nûruna senin fikrin erişir</i><br/>
Sonra Allah Teâlâ’nın <i>“Allah ile cinler arasında da bir soy birliği uydurdular...”</i><br/>
