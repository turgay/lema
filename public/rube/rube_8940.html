<a name=8941></a><img src="RuhulBeyan-8941_1.jpg"/><br/>
<img src="RuhulBeyan-8941_2.jpg"/><br/>
kanatlara) sâhip olması görüşü, hikmete daha uygundur. Bu gibi konuları meleklerle<br/>ilgili sûrenin başlarında daha önceden zikretmiştik. Akıl sâhiplerine bundan öte bir söz<br/>söylemenin anlamı yoktur. Ancak burada, Cibrîl (a.s.)’in -ne az ve ne de çok<br/>olmaksızın- tam altıyüz kanadının bulunuşunu açıklamak gerekmektedir. Ben bu hususta,<br/>ne derin ilim sâhibi âlimlerin kelâmında ve ne de ehl-i hakikatın işâretlerinde bir beyân<br/>elde edemedim.<br/>
Allah Teâlâ tarafından ilham yoluyla aklımda dolanan ve bu hususta aşırı bir gayret ve<br/>
tefekkürde bulunmadığım fikrime göre Nebî (a.s.) tam fenâ hâline İsrâ gecesindeki<br/>mirâcı ile kavuşmuştur. Bu nedenle gece yürüyüşü yahut mi’râc, bakânın bir görüntüsü<br/>olan gündüz değil, fenânın bir mazharı olan geceleyin vukû bulmuştur. Fenânın<br/>mertebeleri, sonu “el-Kayyûm ve el-Kahhâr” la biten yedi isim mertebesinden<br/>müteşekkildir. Buna işâret etmesi için Mekke’deki Harem-i Şerif’in minareleri yedi<br/>aded yapılmıştır. Zîra bakâ sırrı ancak Nebî (a.s.)’nin Harem-i Şerif’inde tezâhür eder.<br/>Bu nedenle sonları “el-Ahad” ve “es-Samed”le biten on iki isimden son beşine işâret<br/>edilen bakâ mertebelerinin sayısı dolayısıyla Mescid-i Nebevi’nin minareleri beş aded<br/>yapılmıştır. Bu yedi ismin her biri, bütünün birliği açısından esmâ-i hüsnâya kadar ki<br/>tafsilâtiyle yüz aded sayıldığından hepsinin toplamı yediyüze ulaşmaktadır. Şâyet mirâc<br/>gecesinde fenâ’da bulunan Nebî (a.s.) değil de Cibrîl (a.s.) olsaydı, Rasûllullah (s.a.)<br/>ulaştığı Sidre-i Müntehâ’yı geçemezdi. Bu yüzden Cibrîl (a.s.): “Eğer Sidre-i<br/>Müntehâ’ya bir karış daha yaklaşsaydım yanıp kül edilirdim” demiştir. Rasûlullah (s.a.)<br/>ise “Arş” seviyesine kadar geçip bu hususta Cibrîl’den üstünlüğünü ortaya koymuştur.<br/>Böylece Cibrîl (a.s.)’in el-Kayyûm ismine doğru seyri son bulup Nebî (a.s)’nin seyrinin<br/>altında bir konuma gelip ancak kendi bulunduğu makamdan kalplere vahiy getiren bir<br/>varlık hâline dönüşmüştür. Bu yüzden ona “Rûhu’l-Kudüs” adı verilmektedir. Zîra<br/>bedenlerin ruhlarla hayat bulması gibi kalpler de Cibrîl (a.s.)’ın vahyi ile kudsî bir<br/>ruhâniyete bürünüp hayat bulmaktadır. Onun yediyüz kanadından dolayı altı yüz şekil ve<br/>mânâ oluşmakta ve Rasûlullah (s.a.)’ın ism-i Kahhar’a doğru seyri Cibrîl (a.s.)’ın tüm<br/>kanatlarının geride kalması neticesinde son bulmaktadır. Cibrîl (a.s.)’ın yediyüz tâne de<br/>mânevî kanadı vardır.<br/>
Netice olarak diyebiliriz ki; nebevî kuvvetin melekî kuvvetten üstün olduğu açıktır.<br/>
Zira nebevî kuvvetin kaynağı ilâhî kuvvettir. Bu nedenle Allah Teâlânın <i><b>“Allah’ın eli<br/>onların ellerinin üstündedir”</b></i> (el-Feth, 48/10) buyruğu, Cibrîl (a.s.)’ın da bu ellerden<br/>biri olduğuna işâret etmekte ve âyetteki “Allah’ın eli ve kuvveti” ifâdesinden Nebî<br/>(a.s.)’nin eli ve gücünün kasdedilmek istendiği ortaya çıkmaktadır. Sen de bunu böyle<br/>bil ve yakîne ulaşanlardan ol!<br/>
