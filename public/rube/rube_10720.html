<a name=10721></a><img src="flower_sep.jpg"/><br/>
<img src="RuhulBeyan-10721_2.jpg"/><br/>
<img src="figure_sep_1.jpg"/><br/>
kıymetine rağmen Nistâs’ı verip Bilal’i aldı. Bu şekilde âhiret sevabını ümid ederek<br/>onu âzâd etti.<br/>
Bir hadiste şöyle buyrulmuştur: <i>“Allah Ebû Bekir’e merhamet eylesin. Beni kızıyla</i><br/>
<i>evlendirdi, hicret yurduna taşıdı ve Bilal’i kendi parasıyla âzâd etti.” </i><a href="RuhulBeyans.html#10722">[122]</a><br/>
<b>Ömer b. Hattâb</b> (r.a.) şöyle derdi: “Bilal bizim Efendimiz’dir, Efendimiz’in de<br/>
âzâdlısıdır.” Bu söz Hz. Peygamber (s.a.)’in “<i>Selman bizden, ehl-i beyttendir</i>.” <a href="RuhulBeyans.html#10722">[123]<br/></a>hadîsine benzer. Takvânın şerefine bir bak! Nasıl da azadlı köleleri eşrâfın arasına<br/>katıyor. Kuru bir neseble öğünerek sakın aldanma. Çünkü bu insaf sınırlarını aşar.<br/>
<b>Süheylî</b> (r.h.) şöyle der: Ebû Bekir (r.a.)’a babası: “Keşke gücü kuvveti olan birisini<br/>
satın alsaydın da sana güç ve fayda verseydi. Bu zayıf köleleri satın almaktan ve âzâd<br/>etmekten daha faydalı olurdu.” dedi. İşte bu söz üzerine Allah bu âyeti indirdi.<br/>
Burada zikredilenden anlaşılan odur ki fazilet açısından en yüce verme, Allah rızası<br/>
için olandır. Ortası ise âhirette karşılığını almak üzere verilendir. En düşüğü ise mübah<br/>olan dünyevî bir amaçla verilendir. Riya ve gösteriş için ya da başka bir amaçla<br/>verilene gelince bu mübâh değildir. Verilenin en düşük, en çirkin olanıdır.<br/>
Hz. Peygamber (s.a.)’in: <i>“Size bir iyilikte bulunana siz de karşılık verin. Karşılık</i><br/>
<i>olarak verecek bir şey bulamazsanız o kimse için duâ edin.” </i><a href="RuhulBeyans.html#10722">[124] </a>hadîsi yapılan iyiliğe<br/>karşı iyilikte bulunmanın meşrû ve övülen bir şey olduğuna delâlet eder. Fakat o Allah<br/>rızası için verilenin derecesinde değildir.<br/>
<b>21. Ve o <i>(buna kavuşarak)</i></b><b> hoşnut olacaktır.<br/></b>Âyet gizli bir yeminin cevabıdır. Yani Allah’a yemin ederim ki vasıfları belirtilen bu<br/>
takvâ sâhibi kişi mutlaka hoşnut olacaktır.<br/>
Bu böyle bir kimsenin en güzel ve en mükemmel biçimde arzu ettiği şeylerin tümüne<br/>
ulaşacağına dâir verilmiş cömert bir vaaddir. Çünkü rıza ve hoşnudluk bununla<br/>gerçekleşir.<br/>
Âlimlerden birisi şöyle der: Allah Teâlâ o kişiden razı, o da âhirette Allah’ın<br/>
yaptıklarının bir karşılığı olarak kendisine vereceği Cennet, ağırlama ve yakınlıktan<br/>dolayı hoşnud olacaktır.<br/>
Bu vaad sâdece <i><b>“Rabbin sana verecek de sen hoşnud olacaksın”</b></i> (ed-Duhâ, 93/5)<br/>
âyeti ile Rasûlullah (s.a.)’e ve burada da Ebû Bekir (r.a.)’a inmiştir.<br/>
<b>Baklî</b> şöyle der: Ma‘rûf’ta fânî olana, O’nun sıfatlarıyla sıfatlanana, nihâyet rızâdaki<br/>
sıfatı Hak Sübhânehû ve Teâlâ’nın sıfatı olana kadar ârif bu rızâya eremez.<br/>
