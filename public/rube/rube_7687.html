<a name=7688></a>demektir.<br/>
Yâni herbirimiz, başkasının cennetinde değil, kendine âid geniş cennetinde istediği<br/>
yerde oturabilir. Çünkü cennette, oraya gidenlerin birbirini engellemeyecekleri manevî<br/>makamlar vardır. Nitekim <i>et-Tefsîru’l-Kebîr</i>’de şöyle der: “İslâm filozofları der ki: İki<br/>tür cennet vardır: Cismânî cennetler ve ruhânî cennetler. Cismânî cennetlerde ortaklık<br/>sözkonusu olamaz. Ancak ruhânî cennetlerde ise, böyle bir cennetin birine verilmiş<br/>olması bir başkasına verilmemesini gerektirmez.”<br/>
<b>Fenârî</b>’nin <i>Fâtiha Tefsiri’</i>nde de şöyle der: “Bilesin ki iki tür cennet vardır:<br/>
Hissedilebilen cennet ve manevî cennet. Akıl bunların her ikisini de birlikte kavrar.<br/>Nitekim âlem de lâtîf ve kesîf, gayb ve şehâdet olmak üzere ikidir. İlâhî emirlere<br/>muhatap ve mükellef olan nefs-i nâtıka için nazar/düşünce yoluyla elde edip yüklendiği<br/>ilim ve ma’rifetlerden bir takım nimetler vardır. Yine hayvânî nefisten hissî kuvvetleri<br/>yoluyla elde edip yüklendiği lezzet ve şehvetlerden bir takım nimetler vardır. Yemek,<br/>içmek, nikâh, giyinme, güzel koku ve nağmeler, tomurcuklanmış göğüslü kızların hissî<br/>güzellikleri, güzel yüzler, türlü türlü renkler, ağaçlar, ırmaklar gibi şeyleri hisler<br/>algılayıp nefs-i nâtıkaya nakleder, o da bunlardan lezzet alır. Şayet nefs-i nâtıka değil de<br/>sadece bu duyuları olan (hassâs) hayvanî ruh zevk alacak olsaydı, bir hayvanın da bir<br/>kadının veya oğlanın güzel yüzünden ve renklerden zevk alırdı.<br/>
Bilesin ki Allah bu cenneti Esed/Aslan’ın doğan yıldızı (tâli’) olan İklid (Anahtar)’de<br/>
yarattı. Onun burcu ise Aslan’dır. Bu hissedilen cennetin rûhu olan mânevî cenneti ise<br/>kemâl, sevinç ve neş’elenme sıfatlarından olan ‘ilâhî ferah’tan yarattı. Böylece<br/>hissedilen cennet cisim gibi, akılla bilinen (mânevî) cennet ise ruh ve kuvvetleri gibidir.<br/>Bu yüzden canlı olması ve içindekilerin hem hissen hem de mânen zevk ve istifâde<br/>etmeleri sebebiyle “<i><b>asıl hayat yurdu”</b></i> (bk. el-Ankebût, 29/64) diye adlandırmıştır.<br/>Cennet de kendisine girenlerden daha fazla nimet ve zevk alır. Onun için de sâkinleriyle<br/>dolup taşmak ister. Nitekim Hz. Peygamber (s.a.)’in “<i>Cennet Bilâl, Ali, Ammâr ve<br/>Selmân’a muştaktır.</i>”<a href="RuhulBeyans.html#7692">[157] </a>buyurduğu rivâyet edilmiştir.” <b>Fenârî</b>’nin sözü burada<br/>bitiyor.<br/>
Başka bir rivâyette de şöyle buyrulmuştur: <i>“Cennetler şu dört zümreye muştaktır:</i><br/>
<i>Ramazan ayını oruçlu geçirenler, Kur’an okuyanlar, dillerine sâhip olanlar ve<br/>komşularına yedirenler.”</i><br/>
Fakir (<b>Bursevî</b>) der ki: Hz. Peygamber (s.a.)’in Medine’deki Uhud dağı hakkındaki<br/>
<i>“Uhud bizi sever biz de onu severiz.”</i><a href="RuhulBeyans.html#7692">[158] </a>hadîsi de bu sırla ilgilidir. Çünkü Uhud da<br/>diğer şerefli mekânlar gibi cennete ilâve olunmuştur. Cüz’î aklın (idrâk) dâiresinin<br/>dışında olsa da hayat ve idrak sâhibidir.<br/>
<i>el-Es’iletü’l-müfhıme</i>’de der ki: “Cennetliklerden bir kimse diğerinin izni olmaksızın<br/>
onun yerinde konaklayamayacağı bilindiği halde nasıl olup da “<i>dilediğimiz yerinde</i>”<br/>buyrulmuştur? diye sorulacak olursa, cevap şöyledir: Bu ve benzeri ifâdeler,<br/>cennetliklerin içinde bulundukları bolluk ve rahatı anlatan mübâlağa ifâdeleridir. Ayrıca<br/>“Allah cennetliklerin kalbinde dünya yurdunda mükellef bulundukları hükümlere aykırı<br/>
