<a name=556></a><img src="RuhulBeyan-556_1.jpg"/><br/>
<img src="RuhulBeyan-556_2.jpg"/><br/>
<img src="RuhulBeyan-556_3.jpg"/><br/>
kabûl etmek sûretiyle gerektiği şekilde amel yapın. Sakın şeytanın ardına takılmayın.”<br/>denilince onlar: “Biz babalarımız nasıl davranmışsa öyle davranırız. Taptıkları putlara<br/>tapar, temiz ve helâl dahi olsa, haram saydıklarını haram kabûl ederiz. Çünkü onlar<br/>bizden daha hayırlıdır.” derler ve onları taklîde devam ederler. Ey akl-ı selîm sahibleri!<br/>Şu ahmakların verdiği cevâba bakın!<br/>
Allah Teâlâ onların bu bâtıl iddiâlarını reddetmek üzere şiddetli bir üslupla: “Eğer<br/>
babaları, akıllarının dünyâ işleriyle meşgûliyetinden dolayı, din adına bir şey<br/>düşünemiyor ve doğru olanın hangisi olduğunu bilip anlamıyorlarsa, yine onlara tâbi mi<br/>olacaklar? Bu gerçekten çok garib ve münâsebetsiz bir iştir. Çünkü aklı olmayan ve<br/>doğru yolda gitmeyen kimselerin uyulacak bir tarafı yoktur.”<br/>
<b>171. <i>(Hidâyet çağrısına kulak vermeyen) </i></b><b>kâfirlerin durumu, sadece çobanın</b><br/>
<b>bağırıp çağırmasını işiten hayvanların durumuna benzer. Çünkü onlar sağırlar,<br/>dilsizler ve körlerdir. Bu sebeple düşünmezler.</b><br/>
Çoban ve müezzinin bağırırken çıkardığı sese <i>“na’k”</i> karga sesine ise <i>“nağk”</i> denilir.<br/>
İnkâr edenler kendilerine yapılan tebliğ karşısında duyup anlamaktan yoksun hayvanlar<br/>gibi olduklarından bu tebliği kabûl etmeleri mümkün değildir.<br/>
<b>“Duâ”</b>, yakında bulunana, <i>“nidâ”</i> ise uzakta bulunan kimseye seslenmek demektir.<br/>
<i>“Duâ”</i> kelimesinin <i>“nidâ”</i>dan daha şümûllü olması muhtemeldir.<br/>
Âyette zikredilen teşbihde kâfiri hakka çağıran kişi çobana; kâfirler kendilerine<br/>
bağırılan hayvanlara; Hakk’a dâvet edenin kâfirlere olan çağrısı ise çobanın hayvanlara<br/>olan bağırmasına benzetilmiştir. Bu şu demektir: Ya Muhammed! Senin müşriklere vaaz<br/>ve nasîhatte bulunarak onları Hakk’a dâvet etmen ve onların buna icâbet etmeleri, bir<br/>çobanın koyunlara “ye, iç, otla” diye bağırması ve koyunların bundan bir şey<br/>anlamamalarına benzer. İşte kâfirler bu hayvanlar gibidir. Ne senden, ne de Allah’dan<br/>bir şey anlamazlar. Onlar sağırdırlar, Hak sözü işitmezler; dilsizdirler, çağrıldıkları<br/>şeye icâbet edemezler; kördürler, yüz çevirmeleri sebebiyle delilleri görüp<br/>anlayamazlar.<br/>
Allah Teâlâ bunları, Hakk’ı bâtıldan ayırma ve Hakk’ı seçme vasıtası olan üç duyu<br/>
organını kaybeden kimseye benzeterek düşünemez olduklarını ve doğru yolu bulmaya<br/>güçleri yetmeyeceğini ifâde etmiştir. Çünkü doğruyu bulmak, ancak tefekkür ve istidlâl<br/>ile mümkündür. Delilleri işitip görmede sağır ve kör gibi davranan kimse nasıl olur da<br/>doğruyu bulabilir? Bu sebeble “hissi olmayanın ilmi olmaz” denilmiştir.<br/>
Âyette geçen, <i>“Onlar düşünemezler”</i> (akledemezler) ifâdesi, kâfirlerin akıllarının hiç<br/>
olmadığını göstermez. Çünkü eğer onlar tamamen akılsız olsalardı zemmedilmeleri<br/>
