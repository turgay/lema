<a name=3154></a><img src="RuhulBeyan-3154_1.jpg"/><br/>
<img src="RuhulBeyan-3154_2.jpg"/><br/>
<img src="RuhulBeyan-3154_3.jpg"/><br/>
<i>Kalem sürdü kâf ve nûn kağıdına<br/>Yazısız ve kağıtsız ezel ve ebed ilminden<br/>Kalem ve Levh’in müşkillerini halleyledi</i><br/>
<i>“Hâlâ düşünmüyor musunuz?” </i>Onun sadece Allah katından olduğunu bilmek için<br/>
tedebbür ve tefekkür ile hâlâ aklınızı kullanmıyor musunuz?<br/>
<i> </i><br/>
<b>17. Allah’a karşı yalan uydurandan veya O’nun âyetlerini yalanlayandan daha</b><br/>
<b>zâlim kim olabilir? Şüphesiz mücrimler asla iflâh olmazlar.</b><br/>
<i>“Allah’a karşı yalan uydurandan veya O’nun âyetlerini yalanlayandan”</i> inkar<br/>
edenden<i> “daha zâlim kim olabilir?”</i><br/>
Bu ifâde, kinâye yoluyla Peygamber (s.a.)’i onların isnad ettikleri şeyden uzak tutmak<br/>
içindir. Bu isnâd, Hz. Peygamber (a.s.)’ın bu Kur’an’ı kendiliğinden tertip ettiği, sonra<br/>da iftirâ ederek onun Allah katından olduğunu söylediği iddiasıdır. Çünkü onların<br/>“<i><b>Bundan başka bir Kur’an getir veya bunu değiştir</b></i>.” demeleri işte bu iddiadan<br/>kinayedir. Hz. Peygamber (s.a.)’in “<i>Allah’a karşı yalan uydurandan veya onun<br/>âyetlerini yalanlayandan daha zâlim kim olabilir?</i>” sözü de onun tarafından söylenmiş<br/>bir kinayedir. Sanki şöyle denilmiştir: “Şu Kur’an, iddia ettiğiniz gibi Allah katından<br/>olmasaydı, dünyada hiç kimse Allah’a iftira etme bakımından benden daha zâlim<br/>olamazdı. Lâkin durum böyle değildir. Aksine o, ilâhî bir vahiydir.”<br/>
<i>“Şüphesiz</i> <i>suçlular asla onmazlar.”</i> Onlar ne kaçılacak şeyden kurtulurlar ve ne de<br/>
istediklerini elde edebilirler.<br/>
<i>et-Te’vîlâtü’n-Necmiyye’</i>de şöyle denilir: “Yalancılar ve yalanlayanlar, inkârdan,<br/>
nefsânî hevâ engellerinden, uzaklık azâbından ve nefis cehenneminden kurtulamazlar.”<br/>
Bunun sebebi, yolun sıdk ve ihlâs yolu olması, yalan ve riyâ yolu olmamasıdır. Kim<br/>
doğruluk yoluna girerse felâh bulur, kurtulur ve vuslata erer. Kim de yalan yoluna<br/>girerse ziyan eder, helâk olur ve sapıtır.<br/>
<b>Ebü’l-Kâsım Fakîh</b>’in şöyle dediği rivâyet edilmiştir: “Âlimler üç haslet üzerinde<br/>
ittifak etmişlerdir. Bu hasletler doğru düzgün olduğu zaman kurtuluşa sebebtir. Bu üçü<br/>ancak birbiriyle tamam olur. Onlar: Zulümden uzak olan müslümanlık, temiz gıda,<br/>amellerde Allah için sıdk/doğruluktur.<br/>
Bir hadiste şöyle buyrulmuştur: “<i>Şu üç şey en büyük iftiralardandır: Bir adamın</i><br/>
<i>gözlerine iftirasıdır: (Rüyasında bir şey) görmediği halde gördüm der. Yahut anasına<br/>babasına iftirasıdır: Babasından başkasının babası olduğunu iddiâ eder. Yahut bana<br/>iftirasıdır: Benden işitmediği halde Rasûlullah’dan (hadis) işittim der</i>.<a href="RuhulBeyans.html#3156">”[31]</a><br/>
