<a name=4504></a><img src="RuhulBeyan-4504_1.jpg"/><br/>
<img src="RuhulBeyan-4504_2.jpg"/><br/>
<img src="RuhulBeyan-4504_3.jpg"/><br/>
<img src="RuhulBeyan-4504_4.jpg"/><br/>
Allah’tan bir şeyin beklenmesi konusunda ise kesinlik ifâde eder. Yâni o günün vakti<br/>yaklaştığı gibi o günde gerçekleşecek olan hesap ve cezalandırma da yaklaşmıştır.<br/>
<b>52. Allah sizi çağıracağı gün, kendisine hamd ederek çağrısına uyarsınız ve</b><br/>
<i><b>(dirilmeden önceki hâlinizde) </b></i><b>çok az kaldığınızı sanırsınız.</b><br/>
“<i>Allah sizi çağıracağı gün</i>” sizi daha önce yoktan var ederken çağırdığı gibi<br/>
kabirlerinizden çağırdığı gün “<i>kendisine hamd ederek” </i>yâni siz diriltme kudretinden<br/>dolayı Allah Teâlâ’ya hamd ederek <i>“çağrısına” </i>canlı kimselerin karşılık vermesi gibi<br/><i>“uyarsınız</i>” yâni O’nun sizi dirilteceği sizin de dirileceğiniz günü anın.<br/>
Burada diriltme ve dirilme yerine istiâre olarak çağrı (duâ) ve çağrıya cevap verme<br/>
(icâbet) kullanılmıştır. Bu, gelişin son derece kolay olacağını bildirmek içindir. <b>Ebû<br/>Hayyân </b>şöyle der: Zâhire göre buradaki çağrı hakîki mânâda bir çağrıdır. Yâni<br/>işittireceği bir nidâ ile Allah sizi çağırır demektir ki bu son üfleme/nefhadır. Nitekim<br/>Allah: “<i><b>O gün bir çağırıcı yakın bir yerden çağrıda bulunur</b></i>.” (Kâf, 50/41)<br/>buyurmuştur.<br/>
“<i>Çağrısına uyarsınız</i>” ifâdesinin mânâsı, sizi dâvet ettiği hususta dâvet edene<br/>
uyarsınız demektir. Nitekim <b>Kâşifî</b> de şöyle der: “İsrâfil (a.s.) sûra son üfürüşte (nefha)<br/>sizi kabirlerinizden kalkmaya çağırır, siz de İsrâfil’e icâbet edersiniz.”<br/>
Bazı müfessirler dâvet ve dâvete icâbetten maksadın hesaba çekmek ve yaptıklarının<br/>
karşılığını vermek için kişiyi hazırlamak ve götürmek olduğunu söylemişlerdir. Fakir<br/>(<b>Bursevî</b>) der ki: Çağrının bir kaç defa olacağı açıktır. Dirilme, neşr ve haşir dâveti<br/>gibi. Nitekim Allah Teâlâ: <b>“<i>Çağrıcıya derhal uyarlar</i></b><b>.” </b>(el-Kamer, 54/8) buyurmuştur.<br/>Kitapların verilmesi için çağrıda bulunulması gibi. Nitekim Allah Teâlâ: <b>“<i>O gün her<br/>ümmeti Allah’ın huzurunda toplanmış görürsün. Her ümmet kendi kitabına<br/>çağrılır</i></b><b>.” </b>(el-Câsiye, 45/28) buyurmuştur. Bu makamda kasdedilen birinci çağrıdır.<br/>Çünkü söz dirilme ile ilgilidir.<br/>
<b>Saîd b. Cübeyr </b>şöyle demiştir: Kabirdekiler üzerlerindeki toprağı silkelerler ve “ <br/>
 <i><b>Sübhanekallâhümme ve bi hamdike</b></i>” derler. Onlar Allah’ı her<br/>
türlü noksan sıfatlardan tenzih, kemâl sıfatlarla vasıflandırmanın ve hamd etmenin fayda<br/>vermediği bir zamanda O’nu takdis edip hamd ederler. <i>el-Kevâşî</i>’de der ki:<br/>“bihamdihi” Allah’ın irâdesi ve emriyle demektir. Nitekim <b>Kâşifî</b> şöyle der: “<i>Besâir</i><br/>
<i>Tefsîri</i>’nde der ki: Hamd, emir mânâsına alınmıştır. Nitekim “ <br/>
 <i><b>Rabbine</b></i><br/>
<i><b>hamd ederek O’nu tesbih et</b></i>” (en-Nasr, 110/3) ” âyetinde ‘O’nun emriyle namaz kıl’<br/>demektir. Buna göre âyetin mânâsı şöyle olur: “Cenâb-ı Hak sizi dâvet eder, O’nun<br/>emrine ve O’na icâbet edersiniz.”<br/>
