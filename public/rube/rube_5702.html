<a name=5703></a><img src="figure_sep_1.jpg"/><br/>
<i>Bu dünya cîfedir, murdardır ve değersizdir<br/>Böyle murdar bir şeye niye haris olayım?</i><br/>
Cennetü’l-me’vâ’nın kemerinde şöyle yazılıdır: “Dünyanın naz ve edasını satın alanın<br/>
vay hâline!” Kalblerinden mâsivâ sevgisinin kökünü söken ve murâd edilen kolaylığa<br/>ulaşana kadar nefislerini cihadın şiddetli sıkıntılarının karşısına diken kimselere ne<br/>mutlu!<br/>
Âyette münkirlerin kıyâmet günü zorlukla karşılaşmalarının sebebinin Allah<br/>
dostlarından nefret ettirip uzaklaştırmak ve mal, maaş, yardım ve benzerleri konusunda<br/>genişlik elde etmek niyetiyle herkesin yüzünü kendilerine çevirmek için dünyada iken<br/>onların şerefine dil uzatmaları olduğuna işâret vardır. Kıyâmet günü ise bütün mülkün<br/>Allah’a âid olduğunu, kendilerine ne bir zarar ne de fayda temin etmeye güç<br/>yetiremediklerini göreceklerdir. Şu halde yeniden ikrarda bulunmak ve îmânı yenilemek<br/>gereklidir. Nitekim bir rivâyette <i>“Lâ ilâhe illallah” sözüyle îmânınızı yenileyin.”</i><a href="RuhulBeyans.html#5703">[205]<br/></a>buyrulmuştur.<br/>
Eğer “Bu sözden îmânın eskiyeceği anlaşılmaktadır.” denirse, şunu söylerim: Îmânın<br/>
eskimesinin mânâsı mü’minin îman edilen şeye şevk ve incizâbının kalmamasıdır.<br/>Kelime-i tayyibeyi tekrar etmek Allah’a meyli, incizâbı, muhabbeti doğurur. Şu halde<br/>sâdık talibin Melik ve Müteâl olan Allah’dan ayrı kalmamak için bütün hallerde onu<br/>tekrar etmesi gerekir.<br/>
<i>Aman Allah’tan ayrılmayayım da<br/>Başka ne gelirse gelsin başıma.</i><br/>
Allah’tan ecel gelip ömür bitinceye kadar O’nun emrine sâdık kalmayı niyaz ederiz.<br/>
<a href="RuhulBeyans.html#5700">[202].</a> <i>Müsned</i>, III, 407<br/><a href="RuhulBeyans.html#5701">[203].</a> <i>Aclûnî</i>, I, 488<br/><a href="RuhulBeyans.html#5702">[204].</a> Hâzin, Lübâb, IV, 439; İst. 1319’dan ofset Beyrut ts.<br/><a href="RuhulBeyans.html#5703">[205].</a> <i>Müsned</i>, II, 359<br/>
