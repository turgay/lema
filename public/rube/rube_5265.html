<a name=5266></a><img src="RuhulBeyan-5266_1.jpg"/><br/>
<img src="RuhulBeyan-5266_2.jpg"/><br/>
<b>112. <i>(Muhammed:) </i></b><b>“Rabbim! <i>(Onlar hakkında) </i></b><b>adaletinle hükmünü ver. Bizim</b><br/>
<b>Rabbimiz Rahmân’dır. Sizin anlattıklarınıza karşı yardımı umulandır.” dedi.</b><br/>
Rasûlullah (s.a.) dedi ki<b> </b><i>“Rabbim! (Onlar hakkında) adaletinle hükmünü ver.”</i><br/>
Bizimle Mekke halkının arasında, azablarını öne alıp şiddetlendirerek adâletle hükmet.<br/>Bu âyette, Hz. Peygamber (s.a.)’in duâsı nakledilmektedir.<br/>
<i>“Bizim Rabbimiz Rahmân’dır.”</i> Kullarına çok rahmet edendir. Eğer er-Rahmân<br/>
kelimesi “nimetlendirme” anlamında olursa fiilî sıfatlardan olur. Eğer onunla “hayrın<br/>ulaştırılması” kastedilirse bu taktirde zâtî sıfatlarından olur.<br/>
<i>“Sizin anlattıklarınıza karşı yardımı umulandır.” dedi.” </i>O’nun yardımına sığınılır.<br/>
O’ndan yardım istenir. Çünkü müşrikler, güç ve kuvvetin ancak kendilerinde olacağını,<br/>İslâm ve dinin sancağı an be-an baş aşağı olacağını, tehdit edildikleri şey gerçek<br/>olsaydı, azâbın üzerlerine ineceğini ve bunlardan başka bir takım hayırsız sözler<br/>söylüyorlardı.<br/>
Yâni siz, uygunsuz söz söylüyorsunuz. Biz ise Allah’tan onlara karşı yardım dileriz ve<br/>
O’nun dergâhından ümitvârız.<br/>
<i>Murâdını, isteğini padişahlık katından iste<br/>Çünkü hiç kimse o dergâhtan ümitsiz olmaz</i><br/>
Cenâb-ı Hak, Rasûlü’nün duâsını kabûl etti ve inkârcıların isteklerini boşa çıkardı.<br/>
Durumlarını değiştirdi. Onlara karşı dostlarına yardım etti. Bedir gününde onların<br/>başlarına gelenler geldi.<br/>
Âyette işâret vardır ki Allah’tan ancak müstehak olan istenir. İtâatkâr veya âsî olan<br/>
için ancak hak ettikleri şeyin gerçekleşmesi beklenir. Zaten ezelde Allah’ın bu husustaki<br/>hükmü cereyan etmiştir. O’nun rahmeti yüz çeşit olsa da nihâyetsizdir. Nitekim Nebî<br/>(a.s.); <i>“Allah’ın rahmeti yüz bölümdür.”</i><a href="RuhulBeyans.html#5267">[225]</a> buyurmuşlardır.<br/>
Akıllı kişiye gereken, ömrün uzun oluşuna, mal ve evlâdın çokluğuna aldanmamaktır.<br/>
Çünkü bunlara aldanmak, kâfirlerin sıfatlarındandır.<br/>
Mü’minlerin emîri <b>Hz. Ali</b> (r.a.)’in sözlerinden birisi şöyledir: “Kime dünyalığı<br/>
genişletilir de, onunla kendisine tuzak kurulduğunu anlamazsa, onun aklı noksandır.”<br/>
<b>İbrahim b. Edhem</b> bir adama şöyle dedi: “Senin için uykudaki bir dirhem mi, yoksa<br/>
uyanıkken olan bir dînar mı daha sevimlidir?” Adam: “Uyanıkken olan bir dînar.” dedi.<br/>Bunun üzerine İbrahim b. Edhem: “Yalan söylüyorsun. Çünkü dünyada sevdiğin sanki<br/>uykuda sevdiğin gibidir. Âhirette sevmediğin ise sanki uyanıkken sevmediğin gibidir.”<br/>dedi.<br/>
Allah’tan bizi günahlardan korumasını ve hayra muvaffak kılmasını niyâz ederiz.<a href="RuhulBeyans.html#5267">[226]</a><br/>
