<a name=950></a><b>32. De ki: Allah’a ve Rasûlü’ne itâat edin. Eğer yüz çevirirlerse bilsinler ki Allah</b><br/>
<b>kâfirleri sevmez.</b><br/>
<i>“De ki: Allah’a ve Peygamber’e itâat ediniz.”</i> Bütün emir ve yasaklarda ona itâat<br/>
ediniz. Peygambere tâbi olmanın ilk şartı, O’na itâat etmektir.<br/>
<i>“Eğer yüz çevirirlerse şüphesiz Allah kâfirleri sevmez.”</i> Bu, Allah’ın onlara<br/>
muhabbet etmeyeceğinin bir ifadesidir. Aynı zamanda onlara buğzunun ve gazabının<br/>kinâye tarîkiyle bildirilmesidir. Allah onlardan râzı olmayacak ve yaptıklarını<br/>övmeyecek, demektir.<br/>
Bu âyet-i celîle, Peygamberimiz (a.s.)’ın şerefine de delâlet eder. Çünkü Cenâb-ı<br/>
Hak, kendine tâbi olmayı, habîbine tâbi olmak diye anlatmış ve kendine itâatı, O’na itâat<br/>olarak ifade etmiştir. Her kim Allah’ı sevdiğini iddiâ eder ve peygamberinin sünnetine<br/>de muhâlefet ederse bu âyete göre o kimse yalancıdır. Nitekim denilmiştir ki:<br/>
<i>Hem Allah’ı sevdiğini söylüyorsun, hem O’na isyan ediyorsun.<br/>Allah hakkında bunun imkânsız olduğu apaçıktır.<br/>Eğer O’na sevginde samimi olsaydın, O’na itâat ederdin.<br/>Çünkü seven sevdiğine itâat eder.”</i><br/>
Allah’ı sevdiğini iddiâ edip de Rasûlü’nün sünnetine muhâlefet eden, dâvâsında<br/>
yalancıdır. Çünkü birini seven onun yakın çevresini ve ilgisi bulunanları da, yani<br/>kölelerini, hizmetçilerini, evini, binalarını, mahallesini, mekânını, davarını, köpeğini,<br/>merkebini ve diğer şeylerini de sever. Bu, aşkın kanunu, muhabbetin kâidesidir.<br/><b>Mecnûn Âmirî</b>, şu sözüyle buna işaret etmektedir:<br/>
<i>Diyara uğruyorum Leyla’nın diyarına.<br/>Şu duvar ve şu duvarı öpüyorum.<br/>O diyarın sevgisi kalbimi sarmış zannetmeyin,<br/>O diyarda sâkin olanın sevgisi içime işlemiştir.</i><br/>
<b>İmam Kuşeyrî </b>(rh.a.) şöyle diyor: Allah, muktedâsı Rasûlullah (s.a.) olmayan<br/>
kimselere kendini teslim etmekten halkın ümitlerini kestirmiştir.<br/>
<b>Kâşânî </b>şöyle demiştir: “Peygamber (a.s.)’ı sevmek; ancak O’na tâbi olmakla; söz,<br/>
amel, ahlâk, hâl, sîret ve akîde ile onun yoluna girmekle olur. Muhabbet dâvâsı ancak<br/>bunlarla sâbit olur. Şüphesiz Peygamberimiz muhabbetin kutbu ve görüntü merkezidir.<br/>Peygamberimizin yolu muhabbet yoludur. Peygamberimizin yolundan kimin nasibi<br/>yoksa, o kimsenin muhabbetten de nasibi yoktur. Kim Peygamberimize hakkıyla tâbi<br/>olursa o kimsenin bâtını, sırrı, kalbi ve nefsi Peygamberimiz’in bâtınıyla, sırrıyla,<br/>kalbiyle ve nefsiyle uyum sağlar. Bu durumda o, muhabbete mazhar olur.<br/>
Bu münâsebetle Peygamberimize tâbi olan kimsenin, Peygamberimize tâbi olduğu<br/>
miktarda Allah sevgisinden nasibi vardır. Bundan sonra Allah o kuluna muhabbet eder.<br/>
