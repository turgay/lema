<a name=1560></a><img src="RuhulBeyan-1560_1.jpg"/><br/>
<i>İyi huylu olup dışı gösterişten uzak kimse<br/>İçi harap olup şanı yüce olandan daha iyidir<br/>Taşın üstüne tohum saçan kimse<br/>Hasat zamanı bir arpa bile biçemez</i><br/>
Peygamber (s.a.v.) Efendimiz’den rivâyet edildiğine göre şöyle buyurmuştur: <i>“Allah</i><br/>
<i>Teâlâ, Adn cennetini yarattığı zaman orada hiç bir gözün görmediği, hiç bir kulağın<br/>işitmediği ve hiç bir beşerin gönlünden geçmeyen bir şey yaratmış ve sonra ona<br/>“Konuş” demiş. O da üç defâ “<b>Muhakkak mü’minler kurtuluşa ermiştir.”<br/></b></i>(Mü’minûn, 23/1) <i>dedikten sonra şunu ilâve etmiştir:</i> <i>“Ben, riyakar ve cimri kişilere<br/>haramım.</i>”<a href="RuhulBeyans.html#1561">[182]</a><br/>
Mü’minin riyâdan kaçınması, amelinde ihlaslı olması ve ameliyle Allah’tan başkasını<br/>
kast etmemesi gerekir.<br/>
Birisi şöyle anlatıyor: Cuma günü namazdan önce Sehl b. Abdullah’ın yanına gittim.<br/>
Evde bir yılan gördüm. Bir ayağımı ileri, diğerini geri çekmeye başladım. Sehl: “Gir.<br/>Hiç kimse, yerde korktuğu bir şey varken ihlasın hakîkatine ulaşamaz.” dedikten sonra<br/>“Cuma namazı sana düşüyor mu?” diye sordu. Ben de: “Bizimle câmi arasında bir gün<br/>bir gecelik mesâfe var.” dedim. O da elimden tuttu. Çok geçmeden câmiyi gördük. Girip<br/>cuma namazını kıldık. Daha sonra câmiden çıktık. Sehl, insanlar camiden çıkarken<br/>durup onlara bakarak: “Lâ ilâhe illallah” diyenler çok ama onlardan ihlaslı olanlar az.”<br/>dedi.”<br/>
<i>İbadet, halis niyetle yapılırsa makbuldür<br/>Yoksa içi yok kabuktan ne çıkar</i><br/>
Amelinde ihlâslı olan kimseye, dünyâ ve içindekiler verilse bile onu ameline karşılık<br/>
olarak kabûl etmez.<br/>
Anlatıldığına göre cömert bir kimse kölesine şöyle dedi: “Cömertlik, tanıdığın<br/>
kimseye sadaka vermek değildir. Yüz dinarı al, pazara götür ve gördüğün ilk fakire<br/>ver.” Köle pazara gitti. Berberin başını tıraş ettiği bir yaşlıyı gördü. Altını ona verdi.<br/>Yaşlı adam: “Bana gelecek şeyi, ona vermeye niyet etmiştim” dedi. Berbere almasını<br/>söyledi. Berber ise: “Ben onun saçını Allah rızâsı için tıraş etmeye niyet etmiştim.<br/>Allah’tan gelecek ücretimi yüz altına satmam” dedi. Hiç biri almadı. Köle geri döndü<br/>ve altını iade etti.<br/>
Bu hikâye, <i>“Enîsü’l-vahde ve celîsü’l-halve” </i>adlı eserden alınmıştır.<br/>
<a href="RuhulBeyans.html#1558">[178].</a> <i>Buhârî</i>, Tevhîd 3; <i>Müslim</i>, Sıfatü’l-münâfıkîn 49<br/><a href="RuhulBeyans.html#1558">[179].</a> <i>Müslim</i>, Tevbe 31<br/>
