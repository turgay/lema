<a name=5535></a><img src="RuhulBeyan-5535_1.jpg"/><br/>
söyleyen için bir merhamet olduğu açıktır. Yalan söyleyen için ise biraz mühlet tanıma,<br/>dünyada günahını örtüp ondan cezâyı kaldırma ve onu tevbeye yönlendirmedir. Nitekim<br/>âyetin sonunda şânı yüce, rahmeti geniş ve hikmeti ince olan Allah Teâlâ’nın tevbeleri<br/>kabul edicilik vasfına yer verilmesi, yalan söyleyene mühlet tanımanın onu tevbeye<br/>sevketmek gayesine bağlı olduğuna işâret etmektedir.<br/>
<b>Kâşifî </b>der ki: “Allah Tealâ tevbeleri kabul etmekle ve ilâhî hükümleri doğrultusunda<br/>
hüküm vermekle size ihsanda bulunmuştur. Eğer böyle olmasaydı, elbette sizi rezil<br/>ederdi ve yalancı şâhidleri büyük bir azâba çarptırırdı. Denilir ki: Eğer cezâların<br/>gecikmesi husûsunda Allah’ın fazlı olmasaydı, siz helâk olurdunuz. Yahut Cenâb-ı Hak<br/>kötü şeylerden sakındırıp fenâlıklardan men etmekle iyilikte bulunmasaydı, insan nesli<br/>kesilir ve insanlar birbirini helâk ederdi. Allah Teâlâ tevbelerinizi kabul etmekle sizi<br/>bağışlamasaydı, ümitsizlik çölünde başıboş dolaşırdınız. O hâlde sizi tevbenin yardımı<br/>ve tevfîki ile ümit ve niyaz menziline ulaştırdı.”<br/>
<i>Eğer tövbe, günahkârın imdadına yetişmeseydi<br/>Onu kerem sınırına kim götürecekti?<br/>İlâhi feyiz kapısını açan tövbe olmasaydı<br/>Âsînin aynasındaki gam pasını kim temizleyecekti?</i><br/>
Büyüklerden birisi der ki: Allah Teâlâ: <i>“Eğer Allah’ın size bol lütfu ve merhameti</i><br/>
<i>bulunmasaydı”</i> buyurmuş; “Eğer ibâdetinizin, namazınızın, cihâdınızın ve Allah’ın<br/>emrini güzelce yerine getirmenizin fazlı/fazîleti olmasaydı sizden hiç biriniz ebediyyen<br/>kurtulamazdı” buyurmamıştır. Bu, ibâdetler ne kadar çok olursa olsun Allah’ın fazlının<br/>bir neticesi olduğunun bilinmesi içindir<br/>
<b>Sa‘dî </b>der ki<br/>
<i>İbâdet için yüzünü yere koyduğunda<br/>Allah’a hamd et, ancak kendini görme</i><br/>
Allah’ım bizi fazl, ihsân, muhabbet ve velâ ehlinden/dostlarından kıl!<br/>
<a href="RuhulBeyans.html#5530">[116].</a> <i>Deylemî</i>, hadis no: 8215<br/><a href="RuhulBeyans.html#5530">[117].</a> <i>Buhârî</i>, Mezâlim 3; <i>Müslim</i>, Birr 58<br/><a href="RuhulBeyans.html#5532">[118].</a> Bk. <i>İbn Kesîr</i>, Tefsir III, 267<br/><a href="RuhulBeyans.html#5533">[119].</a> <i>Tirmizî</i>, Hudud 2<br/><a href="RuhulBeyans.html#5533">[120].</a> <i>Tirmizî</i>, Fiten 26; <i>Müsned</i>, III, 19, 61<br/>
