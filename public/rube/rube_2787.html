<a name=2788></a>İkrime (r.a.)’a Mescid-i Haram’ın çoğul olarak <i>“mescidler”</i> şeklinde okunmasının<br/>
sebebi sorulunca: <i><b>“Safa ve Merve Allah’ın nişanlarındandır.”</b></i> (el-Bakara, 2/158)<br/>ayetini okuyarak Safa ve Merve Allah’ın mescidlerinden bir parçadır buyuruluyor. Bir<br/>de Mescid-i Haram bütün mescidlerin en üstünüdür. Âyet, Mescid-i Haram’ın imarını<br/>kinaye yoluyla en güzel bir biçimde ortaya koyuyor. Bu şekil, açıkça imar edilmesini<br/>istemekten daha etkilidir.” diye cevap vermiştir.<br/>
<i>el-Kunye</i>’de zikrolunmuştur ki: Saygı duyulması gereken en üstün mescid, Mescid-i<br/>
Haram’dır. Sonra Mescid-i Nebî, sonra Mescid-i Aksâ, sonra camiler, daha sonra ise<br/>mahalle mescidleridir.<br/>
Bütün bu mescidler mecâzî anlamdaki mescidlerdir. Hakîkî mescidler, şirkin ve<br/>
pisliğin her türlüsünden temizlenmiş kalblerdir.<br/>
İşte bu sebepledir ki müminin kalbini incitmek, mescid yıkmak olarak ifade edilir.<br/>Müşriklerin, kendi aleyhlerine küfürlerine şâhitlik etmelerinden maksat <b>Hasan</b><br/>
<b>Basrî</b>’den nakledildiğine göre Kâbe’nin etrafına ibadet için putlar dikmek sûretiyle<br/>şirkin alâmetlerini ızhar etmeleridir. Açıkça “Biz kâfiriz.” demekten kaçınsalar bile bu<br/>durum kendilerinin inkarlarına açık bir şâhitliktir.<br/>
<b>Süddî </b>de kendi aleyhlerine küfürlerine şâhitlik etmelerini izah ederken şunları söyler:<br/>
Bir Yahudiye “Sen nesin, kimsin?” denilse “Yahûdiyim” der. Hristiyana sorulsa<br/>“Hristiyanım.” diye karşılık verir. Mecûsî ise “Mecûsîyim.” diye karşılık verir. Ya da<br/><i><b>“Biz bu putlara</b> <b>sırf bizi Allah’a yaklaştırmaları için tapıyoruz.”</b></i> (ez-Zümer, 39/3)<br/>diyen müşriklerin Mescid-i Haram’ın şânına lâyık olmayan davranışlarda bulundukları<br/>halde Allah’ın evini imar adıyla yaptıkları şeylerin imar olması muhaldir. Allah’tan<br/>başkası adına yaptıkları ibadet, tüm yaptıklarını hükümsüz kılmıştır. Bunun imar ile<br/>alakası yoktur.<br/>
<i>“Onların” </i>küfür içinde oldukları halde Mescid-i Harâm’ı imar etmek ve buna benzer<br/>
hayırlı işler yaptıklarını iddia eden bu kimselerin, müslümanlarca tâat sayılan<br/>hususlardan olsa da kendileriyle övündükleri <i>“yaptıkları işler boşa gitmiştir.”</i> küfür<br/>sebebiyle yok ve bâtıl olmuştur.<br/>
<i>“Ve onlar” </i>inkarları ve isyanları sebebiyle <i>“cehennemde sürekli kalacaklardır.”<br/></i><b>Kadı Iyaz </b>der ki: “Kâfirlerin amellerinin kendilerine fayda vermeyeceği ve amelleri<br/>
karşılığında sevap elde edemeyecekleri konusunda âlimler görüş birliği (icma)<br/>içindedir.” Yaptıkları zâhiren hayırlı amelleri karşılığında hiçbir nimete eremeyecekleri<br/>gibi azabları da hafifletilmeyecektir. Fakat bir kısmının azabı diğerlerinin azabından<br/>daha şiddetlidir. Azabın derecesi suça göre fazlalaşır.<br/>
Fakih <b>Ebû Bekir el-Beyhakî</b>, ayet ve hadislerde kâfirlerin iyi amellerinin boşa<br/>
gideceği şeklindeki ifadelerden, onların amellerinin cehennem ateşinden kurtulmalarına<br/>yetmeyeceği, fakat azablarını hafifleteceğinin kastedilmiş olmasının muhtemel olduğunu<br/>zikretmiştir. Tabii ki hafifletilen bu azab, küfür dışındaki suçları karşılığında hak<br/>ettikleri azaptır. <i>el-Mâzürî</i>’de onunla aynı görüştedir.<br/>
<b>Vahidî </b>de der ki: Bu âyet kâfirlerin müslümanların mescidini imar etmelerinin câiz<br/>
