<a name=9705></a><img src="flower_sep.jpg"/><br/>
<img src="RuhulBeyan-9705_2.jpg"/><br/>
<img src="RuhulBeyan-9705_3.jpg"/><br/>
<img src="RuhulBeyan-9705_4.jpg"/><br/>
etmek içindir.<br/>
Ya da tenvin o nimetlerin ve rızıkların sayıca veya süre açısından çok olduklarını<br/>
ifâde etmek için getirilmiştir. Buna göre söz konusu rızıklar nefislerin arzuladığı şekilde<br/>tecellî edip sayılara sığmaz derecede çok olacaktır ya da süre açısından çok olacaktır.<br/>Çünkü o rızıkların yenmesi sürekli ve ardı arkası kesilmez biçimde olacaktır. Âyet<br/>metninde yer alan “lehû” zamirinin harf-i ceriyle birlikte “ileyhi” mânâsına gelmesi de<br/>uzak bir ihtimal değildir. Bu takdirde “rızkan” kelimesi meful değil de temyiz olmuş<br/>olur ve bu durumda âyetin mânâsı: “Yüce Allah o kimse için rızık açısından kendisine<br/>güzel olacak şeyleri hazırlamıştır” demek olur.<br/>
Büyüklerden birisi şöyle der: Ârifler açısından amellere verilecek olan karşılık,<br/>
minnet gözüyle bakıldığında âmilin; yâni amel edenin değil, amelin karşılığıdır.<br/>
<i>el-Esiletü’l-mukhıme</i>’de denir ki: Zâhir olan güzel rızık; insanı azdıracak derecede<br/>
çok ve rabbine karşı görevlerini unutturacak kadar ihtiyaç içerisinde bırakmaksızın<br/>yeterli miktarda verilen maldır.<br/>
Fakîr (<b>Bursevî</b>)’nin kanaatine göre yapılan bu tefsir yerinde değildir. Çünkü bu âyet-i<br/>
kerîmede güzel rızıktan maksad âyetin daha öncesinin delâlet ettiği üzere dünya rızkı<br/>değil, âhiret rızkıdır.<br/>
<i>et-Te’vilatü’n-necmiyye’</i>de bu âyet-i kerîme şöyle tefsir olunur: Kim hakikî ve aynî<br/>
bir îmanla Allah’a inanır, riyâdan ve âmil-i mecâzî olan kendine nispetten uzak olarak<br/>sâlih amel işlerse Allah o kimseyi hicap dönemi olmaksızın mükâşefe, müşahede,<br/>muayene ve muhadara cennetine sokar. Allah Teâlâ o kimseye güzel bir rızık verir.<br/>
Ruhun rızkı tefrid ile, kalbin rızkı tecrid, sırrın rızkı tevhid ile hafinin rızkı fenâ ve<br/>
bakâ iledir.<br/>
<i> </i><br/>
<b>12. Allah, yedi kat göğü ve yerden bir o kadarını yaratandır. Ferman bunlar</b><br/>
<b>arasından inip durmaktadır ki, böylece Allah’ın her şeye kadir olduğunu ve her şeyi<br/>ilmiyle kuşattığını bilesiniz.</b><br/>
“<i>Allah yedi kat göğü ve yerden bir o kadarını”</i> sayıca ve tabakaca yedi kat gök<br/>
kadarını <i>“yaratandır.”</i><br/>
Arapça dilbilgisi kurallarına göre “Allah” kelimesi mübtedâ/öznedir. Haberi/yüklemi<br/>
ise “ellezi” kelimesidir. Buna göre âyetin mânâsı “Allah yedi kat göğü ve yerden de bir<br/>o kadarını yaratan melik ve kâdir bir ilahdır” demek olur. Âyetteki “semâvât”<br/>kelimesinin nekre yâni elif lamsız gelmesinin sebebi, o gökleri yaratan Allah’ın<br/>kudretinin kemalini ifâde anlamı taşıyarak tâzim ifâde etmesi içindir. Ya da kelimenin<br/>
