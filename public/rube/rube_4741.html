<a name=4742></a><b>İbn Abbas</b> (r.anhümâ) der ki: “Allah Teâlâ onlara bir kız çocuğu ihsan etti.<br/>
Peygamberlerden biri onunla evlendi ve bu kızdan yetmiş peygamber dünyaya geldi.”<br/>
<b>Mutarrif </b>şöyle der: Bu anne-baba çocuk doğduğunda sevindiler, öldürüldüğünde ise<br/>
üzüldüler. Eğer çocuk yaşasaydı, bu onlar için helâk sebebi olacaktı. Dolayısıyla kişi<br/>Allah’ın kazasına razı olmalıdır. Çünkü mü’min için Allah’ın kaza ve takdiri, kendi arzu<br/>ve takdirlerinden daha hayırlıdır.<br/>
<i>Hızır o çocuğun boğazını kesip öldürdü<br/>Onun sırrını halkın avam kısmı anlayamaz.<br/>Can bağışlayan kişi öldürse de caizdir.<br/>O, nâibdir ve eli Hakk’ın elidir.<br/>Nice düşmanlıklar vardır ki dostluğa çıkar.<br/>Nice yıkılmalar vardır ki yapılmaya döner.</i><br/>
Nice düşmanlık vardır ki, hakîkatte o muhabbettir. Nice düşman vardır, bâtınen o<br/>
muhibdir. Aksi de böyledir. İnsanın ayıp ve kusurlarını söyleyip kendisiyle tartışan bir<br/>düşmandan istifadesi, ayıplarını gizleyen yağcı bir arkadaşından istifâdesinden daha<br/>çoktur.<br/>
<i>Mesnevî</i>’de şöyle der:<br/>
<i>Dostlarınsa hakîkatte düşmanlarındır;<br/>Onlar seni Allah kapısından uzaklaştırır, seni meşgul ederler!<br/>Hakîkatte her düşman senin ilâcındır...<br/>Sana kimyadır, seni faydalandırır, gönlünü alır senin!<br/>Çünkü ondan kaçar, halvet bucaklarına sığınır,<br/>Allah’ın lütfundan yardım dilersin.</i><br/>
Bir vâiz vardı. Ne zaman vaaz edip dua etse, duasına yol kesenleri de katar ve onlara<br/>
da dua ederdi. Ona bunun sebebi sorulunca şöyle dedi: “Onlar benim bu yola, yâni<br/>dervişlerin yoluna girmeme ve fakrı zenginliğe tercih etmeme sebep oldular. Ben bir<br/>tüccardım. Beni yakalayıp eziyet ettiler. Ne zaman ticaret yapmayı düşünsem yol<br/>kesenler, onların eza ve cefâları hatırıma geldi. Sonunda ticareti bıraktım, ibâdete<br/>yöneldim.”<br/>
Âyette bâzı işaretler vardır:<br/>1-<b> </b>Suçsuz birini öldürmek, her ne kadar bunda başkası için bir maslahat söz konusu<br/>
olsa da şeriatın zâhirine göre mahzûrludur. Fakat şeriatın bâtınında, işlerin sonları<br/>kendisine keşfolan; hayatı, başkasının dîninin fesadına ve kendisinin kemâl-i şakâvetine<br/>sebep olacağını kesin olarak bilen kimse için bu câizdir. Nitekim Hızır (a.s.)’ın çocuğu<br/>öldürmesi bu kabildendir. Şâyet çocuk yaşasaydı hayatı anne-babasının dîninin fesad<br/>sebebi olacaktı. O her ne kadar kâfir ve şakî olarak yaratılmışsa da, şakâvetinin<br/>
