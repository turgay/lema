<a name=4285></a><img src="RuhulBeyan-4285_1.jpg"/><br/>
<img src="RuhulBeyan-4285_2.jpg"/><br/>
<img src="RuhulBeyan-4285_3.jpg"/><br/>
Çünkü muhabbette kemal ancak bu şekilde mümkün olur. Allah’ın ve Peygamberi’nin<br/>(s.a.) emrine muhâlefet eden onlardan ayrılmış olur. Arada bu ayrılık varken onları<br/>sevmesi nasıl mümkün olur?!<br/>
<b>Şeyh Sa‘dî</b> (k.s.) der ki:<br/>
<i>Dost senin tarafına nâdir nazar eder<br/>Senin yüzün düşmanın yüzüne bakar ise<br/>Bilmezsin ki dost ayağını noksan kor<br/>Sarayda düşman olduğunu görür ise</i><br/>
Sonra bilesin ki nefsin Rabbine dönmesi, nefsânî sıfatlarını yok edip Allah’ın<br/>
sıfatlarıyla hayat bulmasına bağlıdır. Nefsin sıfatlarını yok etmek ancak Allah’ın celal<br/>sıfatlarının tecellîsi ile mümkündür. Allah’ın sıfatlarıyla hayat bulmak da Allah’ın<br/>cemal sıfatının kulda tecellîsi ile olur. Allah bir kula tecellîde bulundu mu, onun için<br/>artık zaman ve mekan kalmaz. Çünkü o, kendi varlığından fânî, Hakk’ın bakâsı ile<br/>bâkîdir. Allah, dostlarını aziz kıldığı her türlü mevhibeleri vermeye kâdirdir. Ancak<br/>anlayışı kıt kimseler, kendi akıllarıyla bu ma‘rifet ve kemâlâtı anlayamazlar. Hatta akl-ı<br/>selim sâhibi olan kimseler bile sırf akıllarıyla bu hakîkatleri anlamaktan uzaktırlar.<br/>Çünkü onlar aklın sınırını aşan konulardır.<br/>
<i>Zayıf sel deryaya vâsıl olamaz<br/></i>Tecellîler üç kısımdır: Birincisi, ilmî tecellîdir. Bu tecellînin ehli berzahlarda<br/>
kalanlardır. Böyle bir kimsenin mürşid olması sahih olmaz. Olsa olsa taklîden mürşid<br/>olur. İkincisi aynî tecellîdir. Üçüncüsü, Hakkî tecellîdir. Bu son iki tecellîye mazhar<br/>olan kimseler, yakîn ve vusûl ehlindendirler. Bütün mertebelerde, yâni tabîat, nefs, kalb,<br/>tarîkat, ma‘rifet ve hakîkat mertebelerinde insanları irşada ehildirler. Onlar Allah<br/>Teâlâ’nın şu sözünde işâret buyrulan basîret ehlidirler: “<i><b>De ki: İşte benim yolum<br/>budur. Allah’a basîretle davet ederim. Ben ve bana uyanlar da...</b></i>” (Yusuf, 12/108)<br/>Sen başkalarına değil, onlara tâbî ol. “İkinci ve üçüncü tecellî ehli arasında ne fark<br/>var?” diye sorarsan, derim ki: Onların her biri, kutb-i irşad olmakta müşterek olduktan<br/>sonra, üçüncüsü en üst mertebe olan kutbiyyet-i kübrâ (en büyük kutubluk) ile<br/>diğerinden ayrılır.<br/>
<i> </i><br/>
<b>78. Siz, hiçbir şey bilmezken Allah, sizi analarınızın karnından çıkardı;</b><br/>
<b>şükredesiniz diye size kulaklar, gözler ve kalpler verdi.</b><br/>
<i>“Siz, hiçbir şey bilmezken Allah, sizi analarınızın karnından çıkardı”</i> o zaman, ne<br/>
dünya ne âhiret işlerinden, ne de ruhlarınızın ruhlar âleminde bildiği şeylerden ve ne de<br/>
