<a name=6498></a><img src="flower_sep.jpg"/><br/>
<img src="RuhulBeyan-6498_2.jpg"/><br/>
<img src="RuhulBeyan-6498_3.jpg"/><br/>
<img src="RuhulBeyan-6498_4.jpg"/><br/>
<i>Ey genç, dünyâ rahat yeri değildir.<br/>Nebiler ve veliler bile sıkıntıya düştüler.</i><br/>
<b>13. Lokman, oğluna öğüt vererek: Yavrucuğum! Allâh’a ortak koşma! Doğrusu</b><br/>
<b>şirk, büyük bir zulümdür, demişti.</b><br/>
“<i>Lokman oğluna</i>” En‘um’a -ki Lokman (a.s.)’ın künyesi Ebü’l-En‘um idi- “<i>öğüt</i><br/>
<i>vererek:</i>” Yâni ey Muhammed! Lokman’ın oğluna şöyle dediği vakti kavmine hatırlat:<br/>“<i>Yavrucuğum! Allâh’a ortak koşma</i>!” Kullukta hiçbir şeyi Allâh’a denk tutma.<br/>“<i>Doğrusu şirk büyük bir zulümdür.” demişti.</i>” Çünkü şirk, nîmet sadece kendisinden<br/>gelenle, kendisinden hiçbir nîmet gelmeyeni eşit tutmaktır. <i>Keşfü’l-esrâr</i>’da der ki:<br/>“Kendine büyük bir zulümdür.” Şirkin büyüklüğü, onun asla bağışlanmamasıdır.<br/>
<i>Ortağı olmayan Allâh’a hamd olsun,<br/>O’ndan yüz çeviren nefsine zulmetmiş olur.</i><br/>
“__WORD__ (vaaz)”, korkutmakla birlikte olan sakındırmadır. <b>Halîl</b> şöyle der: “Vaaz, kalbin<br/>
incelmesine sebep olan faydalı öğütler vermektir.”<br/>
“<i>Yavrucuğum</i>” ifâdesi, merhamet ve şefkat için bir küçültmedir. Bu sebeple Lokman<br/>
(a.s.) oğluna, uyguladığı takdirde saâdete erişeceği güzel şeyleri tavsiye etmiştir.<br/>
Hz. Lokman’ın oğlu ve hanımı kâfir idiler. Müslüman olana kadar onlarla meşgul<br/>
oldu. Hz. Nuh’un oğlu ve hanımı ise müslüman olmamışlardı. Hz. Lut’un iki kızı ve<br/>hanımının durumu da farklı idi. Onun iki kızı müslüman oldu, fakat hanımı küfürde<br/>kaldı. Daha önce geçtiği gibi bazı rivâyetlere göre Hz. Lut’un hanımı müslüman<br/>olmayınca taş kesildi.<br/>
Bazıları der ki: Lokman (a.s.)’ın oğluna ilk vaazı, şirkten uzak durması yönünde<br/>
olmuştur. Vaaz, nefsi Allâh’ın dışındaki şeylerle meşguliyetten sakındırmaktır. Bu ise<br/>nefis, kalb ve ruhla külliyyen Hakk’a yönelmek (tefrîd)dir. O halde nefis ile ancak<br/>Allâh’a hizmet ettirerek meşgul ol, kalb ile O’ndan başka bir şeyi düşünme, ruh ile de<br/>O’ndan başka bir şeyi müşâhede etme. İşte Tevhîdde tefrîd makamı budur.<br/>
<i>Kimin canı vahdet deryasında gark olacak olsa,<br/>Cânânından hakîkat cevherini elde eder.</i><br/>
Allâh’ım! Bizi müferridlerden/tefrîd ehlinden kıl!<br/>
