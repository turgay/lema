<a name=1806></a><img src="RuhulBeyan-1806_1.jpg"/><br/>
<img src="RuhulBeyan-1806_2.jpg"/><br/>
<i>Onun mumu, kasırgama karşı nedir?</i><br/>
<i>“Onlar yeryüzünde bozgunculuğa koşarlar.” </i>Yani, “Savaş için bir ateş yakmak”<br/>
tâbiriyle ifade edilen husustan farklı olarak İslam’a ve müslümanlara tuzak kurmaya,<br/>müslümanlar arasında kötülük ve fitne çıkarmaya çalışırlar. <i>“Halbuki Allah<br/>bozguncuları sevmez.” </i>Bu sebeple fesad çıkarmak için yaktıkları ateşi söndürür ve<br/>onları ancak şer ile cezâlandırır.<br/>
Şunu bil ki, Allah insanı ne zaman bayağı tabiatı, zayıf görüşü ve aklı ile başbaşa<br/>
bıraksa her kap içindekini dışa vurduğu gibi ondan da çirkin sözler ve rezil davranışlar<br/>görülür. İşte yahûdîlerin: “Allah’ın eli bağlıdır.” demeleri bu sebeptendir.<br/>
<i>Mesnevî</i>’de ne güzel söylenmiştir:<br/>
<i>Yerde şeker kamışı mı bitmiş, yoksa sıradan kamış mı?<br/>Her biten ot, bittiği yerin halini, kabiliyetini bildirir</i><br/>
Hasedciler, insanlara Allah’ın lütfundan bahşettiği nimeti kıskanırlar. Fakat haset<br/>
onların sadece azgınlıklarını artırır. Nitekim bazen bir toplumun başına gelen musîbet<br/>başka bir toplumun faydasına olduğu gibi bir toplum için faydalı olan şey başka bir<br/>toplum için musîbet olabilir.<br/>
<b>Üftâde </b>(k.s.) şöyle der: Seyyid Buhârî’nin (Emir Sultan) cemaati bizi kıskandılar.<br/>
Hattâ silahla öldürmeye niyetlendiler. Kendi tarîkatlerinin usûlü üzere kahırla ilgili<br/>isimleri aleyhimize vird edindiler. Ben fitneyi uyandırmamak için onlarla kavga<br/>etmedim. Bir gün rüyâda Seyyid Buhârî’nin câmisine yakın bir yerde yolumu büyük bir<br/>suyun kestiğini, geçmek için ancak çok dar bir yol olduğunu, câmiye yaklaştığımda ise<br/>sudan eser kalmadığını gördüm. Aradan fazla geçmeden bu tarikat mensuplarından bir<br/>çok insan öldü. Halbuki ben onların aleyhine hiçbir teşebbüste bulunmamıştım.<br/>
Hikâye edilir ki <b>Mevlânâ Celâleddîn Rûmî</b>, Şemseddin Tebrîzî’den ayrıldıktan sonra<br/>
Salâhaddin Zerkûb’un yanında meşgul olmaya başladı. Mevlânâ’nın tâbîlerinden bir<br/>kısmı bunu duyunca onu öldürmek istediler. Bunun üzerine Mevlânâ, oğlu Sultan Veled’i<br/>Salâhaddin’e gönderdi. Şeyh Salâhaddin şöyle dedi: Allah bana öyle bir kuvvet verdi ki<br/>bununla göğü yere indirebilirim. Şayet istersem Allah’ın izni ve kudretiyle onları<br/>mahvedebilirim. Fakat bize yakışan onların ıslâhı için duâ etmektir. Şeyh Salâhaddin<br/>duâ etti, Sultan Veled de âmîn dedi. Bunun üzerine o kimselerin kalpleri yumuşadı ve<br/>istiğfar ettiler.<br/>
Allahım! Seçkin kullarının yüzü suyu hürmetine bizi kötü sıfatlardan ve kötü ahlâktan<br/>
kurtar. Sen her şeyi yaratan, her şeye kadir olansın.<br/>
