<a name=9484></a><img src="RuhulBeyan-9484_1.jpg"/><br/>
<img src="RuhulBeyan-9484_2.jpg"/><br/>
<img src="RuhulBeyan-9484_3.jpg"/><br/>
almakta kullanılmıştır. Yâni şâyet sizi ele geçirirlerse, kalplerindeki düşmanlıklarını<br/>açığa vururlar. Elde etmenin hükümleri ne ise gereğini yaparlar, sizin onlara dostluk ve<br/>sevgi göstermenizin size hiçbir yararı olmaz.<br/>
<i>“Size ellerini ve dillerini kötülükle uzatacaklardır.”</i> Yahut, sizin için çok kötü olan,<br/>
sövmek, esir etmek ve öldürmek gibi kötülükleri yapacaklardır. <i>“Zaten inkâr<br/>edivermenizi istemektedirler.”</i> Yâni sizin dininizden dönerek onlar gibi inkârcı<br/>olmanızı temenni ediyorlar. Nitekim bu husus, <i><b>“Dinlerine uymadıkça yahûdiler de<br/>hıristiyanlar da asla senden râzı olmayacaklardır”</b></i> (el-Bakara, 2/120) âyet-i<br/>kerîmesinde daha açık bir şekilde dile getirilmektedir. Âyetteki <i>lev</i> kelimesi burada<br/>masdar mânâsınadır. “İstemektedirler” anlamındaki <i>veddû</i> mâzi fiili, ele geçirmeden<br/>önce onların, müminlerin de kendileri gibi olmalarını arzu edip istediklerini bildirmek<br/>içindir. <i>Veddû</i> fiili, <i>yebsütû</i> fiiline atfedilmiştir.<br/>
<b>3. Kıyamet günü yakınlarınız ve çocuklarınız size fayda vermezler. Çünkü Allah</b><br/>
<b>aranızı ayırır. Allah, yaptıklarınızı görendir.</b><br/>
<i>“Kıyamet günü yakınlarınız ve çocuklarınız size fayda vermezler.”</i> Yâni<br/>
akrabalığınız bir fayda sağlamaz. <b>Râğıb</b> demiştir ki, <i>rahm</i>; çocuğun ana karnında oluşup<br/>geliştiği kadının döl yatağıdır. Akrabalar aynı yerde üredikleri için <i>rahm</i> kelimesi<br/>akrabalık yerine istiâre olarak kullanılmıştır. Yâni akrabalıklarınız, müşriklere<br/>gösterdiğiniz dostluk ve onlara yaklaşarak himaye edilmelerini sağlamağa çalıştığınız<br/>çocuklarınız, bir yarar sağlamak veya bir zararı önlemek bakımından hiç bir etkileri<br/>olmayacaktır. <i>Yevme’l-kıyâme</i> (kıyamet günü) lafzı, <i>len tenfe’akum</i> (fayda vermez)<br/>fiilinin zarfı olup üzerinde vakfedilip ondan sonraki kelimeden okumağa başlanabilir.<br/>
<i>“Çünkü Allah aranızı ayırır.”</i> Bu cümle, kıyamet gününde akrabanın ve çocukların<br/>
fayda vermeyeceğinin sebebini açıklamaktadır. Yâni her birinizin diğerinden kaçmasına<br/>sebep olup üzerinize düşecek tehlike sebebiyle Allah Teâlâ aranızı ayıracak. Nitekim:<br/><i><b>“İşte o gün kişi kardeşinden, annesinden, babasından, eşinden ve çocuklarından<br/>kaçar”</b></i> (Abese, 80/34-36) âyeti bu gerçeği haber verir. O halde size ne oluyor da yarın<br/>sizden kaçacak olanın hakkını korumak için Allah’ın hakkını terk ediyorsunuz?<br/>
Denildi ki, o gün akraba ile akrabayı, baba ile çocuğu birbirinden ayırır. O’na itâat<br/>
edenler cennete, O’na isyan edenler de cehenneme girerler.<br/>
<i>“Allah, yaptıklarınızı görendir.”</i> Bu sebeple de sizin yaktıklarınızın karşılığını verir.<br/>
“Yaptıklarınızı görendir” ifâdesi, “yaptıklarınızdan haberdardır” ifâdesinden daha<br/>güçlü ve yoğundur. Çünkü, âyetin ifâdesi yapılan işleri sanki gözle görülmüş bir hale<br/>getiriyor. Sonra bilindiği gibi, bu söz konusu olan olaylar hep görülen şeylerdendir.<br/>
