<a name=9276></a>Denilmiştir ki; bu benzetme, insanların anlayabilecekleri bir dille örnek vermiş olmak<br/>
ve yerlerle göklerin büyüklüğü konusunda bir fikir edinmeleri içindir. Mağfiretin<br/>cennetten önce zikredilmesi, kalbin mânevî kirlerden temizlenme işinin onu güzel<br/>meziyetlerle süslemeden önce olduğu gibi, insanın da önce mağfiretle temizlenip sonra<br/>cennete girebileceği içindir.<br/>
“<i>İnananlar ve peygamberler için hazırlanmıştır</i>” Âyet-i kerîme’de cennetin<br/>
hazırlanmış olduğunun haber verilmesi, ehl-i sünnetin görüşündeki gibi fiilen yaratılmış<br/>olduğunun delîlidir. Sadece îmân etmiş olmak cenneti kazanmağa yeterlidir. Zira âyette<br/>îmânla beraber başka bir şart zikredilmemiştir. Ancak yüksek derece sâhibi olmak<br/>amele bağlıdır. Burada bir nokta daha var ki, peygamberlere îmân, getirmiş oldukları<br/>kitaplara inanmak ve onların içindeki hükümlere göre yaşamakla tamamlanır.<br/>
“<i>İşte bu,</i>” cennet ve mağfiretten vaadedilenler “<i>Allah’ın lütfudur</i>” O’nun ihsânıdır,<br/>
sebep olmadan lütfun başlangıcıdır. “<i>Ki onu dilediğine verir.</i>” O bu lütfunu<br/>Mûtezile’nin iddiâ ettiği gibi zorunlu olarak değil, fazl ve ihsaniyle verir.<br/>
“<i>Allah büyük lütuf sâhibidir.</i>” Bu sebepledir ki, büyüklüğüne sınır olmayan böyle bir<br/>
lütfu dilediğine verir. Bundan maksad, büyük olanın lütfunun da büyük olduğuna dikkat<br/>çekmektir. Ayrıca peygamber veya velî de olsa hiç bir kimsenin Allah’ın lütfu olmadan<br/>cennete giremeyeceğine işâret vardır.<br/>
Peygamberimiz (s.a.) şöyle buyurmuştur: “<i>Biraz önce dostum Cebrâil (a.s.)</i><br/>
<i>yanımdan çıktı ve dedi ki: Ey Muhammed (s.a.)! Seni hak Peygamber olarak gönderen<br/>Allah’a yemin ederim ki, Allah’ın kullarından biri etrafı denizle çevrili bir tepenin<br/>zirvesinde beşyüz yıl Allah’a ibâdet etti. Allah tepenin eteğinde suyu tatlı bir pınar ve<br/>her gün bir nar tanesi veren bir nar ağacı yarattı. Her akşam olduğunda zirveden<br/>tepenin eteğine inerek abdest alır ve ağaçtan bir nar tanesini alıp yer ve namazını<br/>kılardı.</i><br/>
<i>Bir gün rûhunu secdede iken almasını ve mahşerde dirilinceye kadar cesedine hiç</i><br/>
<i>bir şeyin dokunmamasını Rabbinden diledi. Biz yeryüzüne inip çıktığımızda onun<br/>yanından geçerken secde hâlinde idi. Cebrâil (a.s.) dedi ki; biz Levh-i Mahfûz’dan<br/>öğrendik ki, bu zât kıyâmet günü diriltilip Allah’ın huzuruna getirilecek, Rabbi, ‘Bu<br/>kulumu rahmetimle cennete koyun!’ buyuracak. Bu kul, ‘Hayır beni amelimin<br/>karşılığı olarak cennete koyun’ diyecek. Bunun üzerine Allah Teâlâ, ‘Kuluma<br/>verdiğim nimetlerle amelini karşılaştırın’ buyuracak. Karşılaştırma sonucunda, o<br/>kulun beşyüz yıllık ameli, Allah’ın verdiği nimetlerden yalnız gözün görme nîmetini<br/>karşılayabilecek. Diğer sayısız nimetlerin karşılığında ibâdeti kalmayacak. Allah<br/>Teâlâ bu kulumu cehenneme götürün buyurunca görevli melekler cehenneme atmak<br/>üzere sürüklemeğe başlayacaklar. Hatasını anlayan bu kişi ‘Ey Rabbim beni<br/>rahmetinle cennetine koy’ diye feryâda başlayacak.</i><br/>
<i>Allah Teâlâ: ‘Huzûruma getirin’ emrini verecek.<br/>Allah, ‘Kulum, bir hiç iken seni kim yarattı?’ buyuracak.<br/>Kul, ‘Sen yarattın yâ Rabbi’ cevabını verecek.</i><br/>
