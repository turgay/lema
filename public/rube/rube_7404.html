<a name=7405></a><img src="RuhulBeyan-7405_1.jpg"/><br/>
<b>8. Kur’an aramızdan ona mı indirildi? diyerek kalkıp yürüdüler. Hayır! Onlar</b><br/>
<b>kitabım hakkında şüphe içindedirler. Hayır! Azabımı henüz tatmadılar.</b><br/>
Biz, insanların başkanları, eşrâfı, en yaşlıları, en fazla sayıda mal ve avene sâhibi,<br/>
üstelik bütün şerefli mansıp ve makamlara en lâyık olanları olduğumuz halde <i>“Kur’an”<br/>(zikr) aramızdan ona mı indirildi?</i> <i>diyerek kalkıp yürüdüler.”</i> Bu sözleriyle<br/>maksadları, Kur’an’ın Allah’tan indirilmiş bir öğüt (<i>zikr</i>) olduğunu inkâr etmekti.<br/>
Bu ve benzeri bâtıl sözler, Mekkelilerin Hz. Peygamber’i (s.a.) yalanlamalarının<br/>
temelinde yatan şeyin, peygamberlik makamının içlerinden sadece ona verilip<br/>kendilerinin bundan mahrum kalmasından dolayı içine girdikleri hased ve kıskançlık<br/>krizleri ile sadece dünya metâını ölçü kabul etmeleri olduğunu gösterir. Halbuki onlar<br/>hem dünya metâını kıstas kabul ederken, hem de kıyaslama yaparken hatâ etmişlerdir.<br/>Birincisinde hatâ etmişlerdir; çünkü gerçek şeref, insanın kendisi dışındaki değil, bizzat<br/>kendisinde bulunan üstün hasletlerden kaynaklanır. İkinci hususta hatâ etmiş olmaları ise<br/>Hz. Peygamber’in (s.a.) şahsiyetini (<i>nefs</i>) kendi şahsiyetleri ile mukayese etmelerinin<br/>fâsid bir kıyas olması hasebiyledir. Çünkü o ruhlar ruhudur; yaratılışın kökeninde o<br/>yatar. Böyle bir varlık nasıl onlar gibi olabilir? Onun bir insan kılığında bulunması,<br/>Âdem’den (a.s.) kalan genel bir mîrastır. Bu konuda birinin diğerinden farklı bir<br/>özelliği bulunmamaktadır. Şu kadarı var ki Peygamber (s.a.)’in mübârek yüzünden<br/>erkekler arasında benzeri görülmeyecek şekilde cemâl nurları parıldardı.<br/>
<i>Ey saâdet güzelliği alnında görülen kişi,<br/>Bu nasıl bir güzelliktir, kutsal ve yüce.</i><br/>
Burada günümüz zâhid ve âlimlerinden pek çoğunun, hakikat erbâbı rabbânî bir âlim,<br/>
kendilerinin anlamadığı bir hakikatten bahsettiği ve tadına varamadıkları bir inceliğe<br/>temas ettiği zaman, bunların azgın nefislerinin, kendilerini onu yalanlamağa sevkettiğine<br/>dâir de bir işâret vardır. Bunlar o âlimin nefeslerini ganimet bilip yararlanıp<br/>nurlarından istifâde etmeye çalışacaklarına ‘bu hakikatler aramızdan keşf yoluyla bir tek<br/>buna mı bildirildi?’ diyerek inkâr edip böylelerinden kuşkulanırlar. Nitekim Allah Teâlâ<br/>şöyle buyuruyor:<br/>
<i>“Hayır! Onlar kitabım hakkında şüphe içindedirler.”<br/></i>Yâni, taklîde meyyâl olmaları ve Kur’an’ın bir hakikat olduğu sonucuna götürecek<br/>
deliller üzerinde düşünmekten yüzçevirmeleri sebebiyle Kur’an’dan ve vahiy<br/>gerçeğinden kuşkulanırlar. Kesin bir inançları da yoktur. Birtakım vehimler arasında<br/>bocalayıp dururlar. Kur’an’ın bazan sihir olduğunu söylerken bazan da uydurulmuş bir<br/>şey olduğunu söylerler.<br/>
Burada ayrıca, Kur’an’ın kadîm olduğuna dâir de işâret vardır. Çünkü Allah Teâlâ<br/>
âyette Kur’an’ı “zikr” olarak adlandırmakta, sonra da kendi zâtına izâfe etmektedir.<br/>
