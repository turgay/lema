<a name=3770></a><img src="flower_sep.jpg"/><br/>
<img src="RuhulBeyan-3770_2.jpg"/><br/>
<img src="flower_sep.jpg"/><br/>
<img src="RuhulBeyan-3770_4.jpg"/><br/>
<img src="RuhulBeyan-3770_5.jpg"/><br/>
<b>Kâşifî</b> der ki: Yâkub (a.s.)’ın mektubunu oğulları Yûsuf (a.s.)’ın tahtının bir köşesine<br/>
koydular. Yûsuf (a.s.) mektubu okuyunca ağlamaya başladı. Kendini tutamadı ve şöyle<br/>dedi:<br/>
<b>89. Yûsuf dedi ki: “Siz cahil iken Yûsuf’a ve kardeşine yaptıklarınızı biliyor</b><br/>
<b>musunuz?”</b><br/>
Yûsuf <i>“dedi ki: “Siz cahil iken Yûsuf ’a ve kardeşine yaptıklarınızı biliyor</i><br/>
<i>musunuz?”</i> Yani yaptıklarınızın çirkin olduğunu gördükten sonra, tevbe ettiniz mi? Bu<br/>mânâya göre âyette sorulan şey, melzum (bilmek) olduğu halde sorunun asıl murâdı<br/>bunun lazımı (tevbe) olmuş oluyor.<br/>
Onların kardeşi Bünyamin’e yaptıkları şey, onu Yûsuf’tan ayırmış olmaları, ona türlü<br/>
eziyetlerde bulunmaları ve kendileriyle ancak acziyet ve zillet içinde konuşabilecek<br/>derecede alçaltmış olmalarından ibarettir.<br/>
“Sizler cahil iken” onun çirkinliğini bilmiyor olduğunuz vakit, demektir. İşte bu<br/>
yüzden de onu yapmaya cür’et ettiniz. Ya da Yûsuf’un durumunun ileride varacağı,<br/>erişeceği mertebeyi bilmiyorlardı.<br/>
Yûsuf (a.s.)’ın bu sözü ağabeylerini kınayıp azarlamak maksadıyla değil, sırf Allah’ın<br/>
hakkını kendi hakkına tercih ederek onlara karşı duyduğu şefkatten dolayı, dînî açıdan<br/>iyiliklerini istemek ve tevbeye teşvik etmek için söylenmiş bir sözdür.<br/>
Rivâyete göre Yûsuf (a.s.), babasının mektubunu okuyunca ağladı ve ona şöyle bir<br/>
mektup yazdı:<br/>
“Rahmân ve Rahîm olan Allah’ın adıyla.<br/>Yâkub İsraîlullah’a Mısır Meliki’nden. İmdi ey yaşlı zat, mektubun elime ulaştı. Onu<br/>
okudum ve ondaki bilgileri tüm yönleriyle öğrendim. Mektubunda sâlih atalarından ve<br/>onların belâlara uğradıklarından bahsediyorsun. Madem ki onlar böyle belâlara<br/>uğradıkları ve sabrettikleri için zafere erdiler, öyleyse sen de onlar gibi sabret...<br/>Vesselam.”<br/>
Yâkub (a.s.) mektubu alıp okuyunca: “Vallahi bu, bir hükümdar mektubu değil, bir<br/>
peygamber mektubudur! Bu mektubun sahibi belki de Yûsuf’tur.” dedi.<br/>
<b>Kâşifî </b>der ki: “Yûsuf (a.s.) yüzünden perdeyi kaldırıp tâcını başından çıkarınca onlar<br/>
onun şekil ve şemâiline baktılar.<br/>
<i> </i><br/>
