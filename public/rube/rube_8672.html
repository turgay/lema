<a name=8673></a>etmez. Afv ve mağfiret, günahları çok olsa dahi bütün kulları kapsar. Mübalağa sigası,<br/>tevbenin alakalı olduğu günahlar itibariyledir.<br/>
Rivayet olunur ki, Rasûlullah (s.a.) bir gazveye veya sefere çıktığında ihtiyaç sâhibi<br/>
bir kimseyi imkân sahibi iki kimsenin yanına verirdi. Bu kimse onlara hizmet eder,<br/>kendilerinden önce konak yerine gider ve yiyecek içecek hazırlardı. Bir seferinde<br/><b>Selman Fârisî</b>’yi iki adamın yanına verdi. Selman konak yerine erken geldi, gözleri<br/>uykusuzluğa dayanamadı ve uyudu. Böyle olunca arkadaşlarına bir şey hazırlayamamış<br/>oldu. Onlar eve gelince ona: “Bir şey yapmadın mı?” dediler. O da: “Hayır, uykuya<br/>yenik düştüm” dedi. Dediler ki: Rasûlullah (s.a.)’e git ve ondan bizim için yemek iste!<br/>Selman (r.a.) Rasûlullah (s.a.)’e gelip yemek istedi. Efendimiz (s.a.) buyurdu ki:<br/><i>“Üsame bin Zeyd’e gidip söyle, yanında fazla yiyecek varsa sana versin.”</i> Üsame<br/>(r.a.) Rasûlullah (s.a.)’in binek ve yiyecek sorumlusuydu. Selman (r.a.) onun yanına<br/>geldi, o da: Yanımda bir şey yok, dedi. Selman (r.a.) geri dönüp iki arkadaşının yanına<br/>gitti ve durumu haber verdi. Onlar dediler ki: Üsame’nin yanında bir şey vardı ve lakin<br/>cimrilik etti. Bu sefer Selman (r.a.)’ı bazı sahâbilerin yanına gönderdiler, onların<br/>yanından da eli boş dönünce dediler ki: ‘Onu Sümeyha kuyusuna göndersek kuyunun<br/>suyu çekilir.’ -<i>Kamus</i>’ta belirtildiği üzere <b>Sümeyha</b> Medine-i Münevvere’de suyu bol<br/>bir kuyudur.- Sonra Üsame (r.a.)’ın yanında Rasûlullah (s.a.)’in kendileri için vermesini<br/>emrettiği bir şey var mı diye araştırmak için yola çıktılar. Rasûlullah (s.a.)’in yanına<br/>geldiklerinde onlara dedi ki: <i>“Bana ne oluyor ki, ağızlarınızda etin yeşilliğini<br/>görüyorum.” </i>Araplar siyaha yeşil yeşile de siyah derler. Etin yeşilliği de böyle bir<br/>şeydir. Âdetâ Rasûlullah (s.a.) et ile çok beklediğinden dolayı kararmış ölü etini<br/>kasdetmişti. Gıybet böyle çok çirkin bir surette tasvir edilmiş oldu. Rasûlullah (s.a.)<br/>yeşillikle etin veya onu yemenin parlaklığını kasdetmiş de olabilir. Hadiste şöyle geçer:<br/><i>“Dünya tatlı, yeşil ve parlaktır.”</i><a href="RuhulBeyans.html#8676">[204]</a> Yani yumuşak ve tazedir.<i> </i>Dediler ki: Hayır; ya<br/>Rasûlallah bugün hiç et yemedik. Efendimiz (s.a.) buyurdu ki: <i>“Selman ve Üsame’nin<br/>etini yeyip durdunuz.”</i> Yani onların gıybetini yaptınız. Bunun üzerine Cenâb-ı Hak bu<br/>âyeti inzâl buyurdu.<br/>
<i>Gıybet sancağını dalgalandıran kimse,<br/>Ölülerin etlerinden kendisine gıda yapmıştır.<br/>Halkın kusurunu ortaya döken kimse,<br/>Bu sebeple kendi ayıbını tanıyamamıştır.</i><br/>
<i>Keşfü’l-esrâr’</i>da der ki: Hadîs-i şerifte buyrulur ki: <i>“Gıybet zinadan daha</i><br/>
<i>çirkindir.”</i><a href="RuhulBeyans.html#8676">[205] </a>Dediler ki, “Nasıl?” Dedi ki: “Kişi zina eder, sonra tevbe eder, Allah da<br/>onun tevbesini kabul eder. Gıybet eden kimse ise arkadaşı onu bağışlamadıkça mağfiret<br/>olunmaz.”<br/>
<b>İbn Abbas</b> (r.a.)’dan rivayet edildiğine göre gıybet insan köpeklerinin katığıdır.<br/>
<b>Ebü’t-Tayyib Tâhirî</b> Sâmânoğullarını hicvediyordu. <b>Nadr b. Ahmed</b> ona dedi ki: Ne<br/>
