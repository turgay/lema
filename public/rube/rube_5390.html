<a name=5391></a><img src="flower_sep.jpg"/><br/>
19/9).<br/>
Onlardan kimisi onları kulluğu mülâhaza/düşünme kapısından çağırır. Bu ise kendini<br/>
aşağı ve muhtaç görmek, ubûdiyyet makamının gerektirdiği şeyleri yapmaktır. Kimisi<br/>onları Rahmânî ahlâkı mülâhaza kapısından çağırır. Kimisi onları kahrî ahlâkı mülâhaza<br/>kapısından çağırır. Kimisi de onları ilâhî ahlâk kapısından çağırır. Bu en yüksek ve<br/>yüce kapıdır. “Allah’a giden yollar mahlûkatın nefesleri ve ilâhî nefesler sayısıncadır.”<br/>demişlerdir. Çünkü her mazharda Allah Teâlâ tarafından devamlı var edilen yeni<br/>durumlar ilâhî nefeslerdir.<br/>
2- Mücâdele ehli red, inkâr ve îtiraz ehlidir. Allah onların hallerini çok iyi bilir ve<br/>
kıyâmet günü her grubun arasında kendi durumuna uygun olarak hükmeder. Yabancılara<br/>(ecânib) şöyle buyurur: “<i><b>Bugün sana hesap sorucu olarak kendi nefsin yeter.</b></i>” (el-<br/>İsra, 17/14) Dostlara (evliyâ) gelince, onlardan bir topluluğu pek kolay bir hesap ile<br/>hesaba çeker. Onlardan bir sınıf vardır ki ecirleri hesapsız olarak verilir. Sevgililere<br/>(ahbab) gelince, <i><b>“onlar Güçlü ve Yüce Allah’ın huzurunda hak meclisinde sıdk<br/>makamındadırlar”</b></i> (bk. el-Kamer, 54/55).<br/>
3- Semâ/gök kalb semâsına işârettir. Orada yakîn, sıdk, ihlâs ve muhabbet nuru vardır.<br/>
Arz/yer ise beşeriyyet ve nefs-i emmâre arzıdır. Orada şek, yalan, şirk ve dünya hırsı<br/>karanlığı vardır. Allah kalb sahiplerinden belâ ve sıkıntıları giderir ve onlara güzel<br/>nimetler bahşeder. Belâ ve sıkıntıları nefis sâhiplerinin üzerine indirir ve onların<br/>şikâyetlerini işitmez. Bu ezelde takdir kalemiyle yazılmış bir kitaptadır (levh-i mahfuz).<br/>Nitekim <b>Şeyh Sa‘dî</b> şöyle der:<br/>
<i>Hâllerin hareketlerin -iyi olsun kötü olsun-<br/>Allah’ın takdir eliyle nakşedilmiştir</i><br/>
“<i>Bu Allah için çok kolaydır.</i>” Takdîre göre onlara karşılık vermek Allah Teâlâ için<br/>
kolaydır. Fakat mü’min bilmelidir ki herkes ne için yaratılmışsa o ona kolaylaştırılmış<br/>ve hazır edilmiştir. O halde kim ilim ve amele muvaffak kılınırsa bu en büyük saâdetin<br/>alâmetidir. Kim de cehâlet tembellikle denenir, onlara mübtelâ olursa ise bu da en<br/>büyük şakâvetin/bedbahtlığın nişanıdır. Geriye ilâhî hükümlere teslim olmaktan;<br/>ma‘rifet ve hakîkate ulaşana kadar Hakk’ın yolunda şerîat ve tarîkat ile çalışıp gayret<br/>etmekten başka bir çare kalmamaktadır.<br/>
<i>Kazâ-i ilâhî gemiyi nereye isterse oraya götürür<br/>Kaptanı üstündeki elbiseyi yırtıp parçalasa da</i><br/>
<b>Şeyh Sa‘dî</b>’nin sözüne gelince, bu söz kazâ âlemiyle ilgilidir. Kulun bu konuda gözü<br/>
bağlıdır. Onu araştırıp peşine düşmesi doğru değildir. “<i><b>Allah ise hakkı söyler ve doğru<br/>yola O eriştirir</b></i><b>.</b>” (el-Ahzâb, 33/4)<br/>
