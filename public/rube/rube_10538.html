<a name=10539></a><img src="RuhulBeyan-10539_1.jpg"/><br/>
sonra kıyamet günü <i>“kolay bir hesapla”</i> yâni hakkında hiçbir münakaşanın, zor ve<br/>üzücü bir durumun olmayacağı bir hesapla <i>“hesaba çekilecek.”</i> Oysa Ashab-ı şimâl<br/>böyle olmayacaktır. Âyette yer alan “hisab” muhâsebe mânâsınadır. Hesaptan maksad;<br/>kulların amellerinin sayılması ve karşılığının verilmesi için ortaya çıkarılmasıdır.<br/>
<b>Hz. Sıddık</b> (r.a.)’den rivâyete göre “kolay hesap”, kulun günahlarını bilmesi ve sonra<br/>
da bunların üzerinde durulmaması ve affedilmesidir. Bir başka ifâdeyle; kula amelleri<br/>sunulacak ve o bunlar içerisinde itâat olanların neler, mâsiyet olanların neler olduğunu<br/>bilecektir. Sonra itâatına sevap verilecek, mâsiyeti ise affedilecektir. İşte “kolay<br/>hesap”tan maksad budur. Çünkü kolay hesapta hesap veren kimse herhangi bir sıkıntı ve<br/>münakaşa ile karşılaşmayacaktır. Kendisine ‘bunu neden yaptın’ diye sorulmayacak,<br/>mazeret beyânı istenmeyecek, aleyhine delil getirilmeyecektir. Çünkü bütün bunlar<br/>istense kişi ileri sürecek bir mazeret ve delil bulamayacak, rezil kepaze olacaktır.<br/>
<i>Kardeş kötü amellerinden şimdiden utan ki,<br/>Yarın iyilerin karşısında utanmayasın.<br/>Peygamberlerin bile dehşette kaldığı bir yerde<br/>Sen ne yapacaksın, günahlarını ne ile mazur göstereceksin?”</i><br/>
Bu nedenle Peygamberimiz (s.a.) şöyle buyurur: Arzu’l-ceyş, arzu’l-âmâl demektir.<br/>
Çünkü ameller mahşerde duran mahşer halkının elbisesi mesâbesindedir. Allah Teâlâ<br/>meliktir ve onlar simalarından belli olurlar. Tıpkı bu dünyada askerlerin elbiselerinden<br/>belli oldukları gibi.<br/>
Derler ki; mü’minlerin âsileri bu kısma dâhildirler. Âyet-i kerimede yer alan “kolay<br/>
bir hesapla hesaba çekilecek” herkesin vasfı olabilecek bir ifâdeyle, bir kısım<br/>insanların vasfedilmesi kabilindendir. İfadeyi açacak olursak; âsî olan müminlerin<br/>itâatkârlara oranla her ne kadar hesapları kolay olmayacak ise de yine de onların hesabı<br/>ashâb-ı şimâl ile yapılan münakaşalar göz önüne alınacak olursa bir arz gibi olacaktır.<br/>Şu halde ashâb-ı yemîn ifâdesi mü’minlerin âsilerini de içine almaktadır.<br/>
Bazı âlimlere göre mü’minlerin isyânkârlarının amel defterleri Cehennemden<br/>
çıktıklarında kendilerine verilecektir. Diğer âlimlere göre onların amel defterleri<br/>arkalarından değil sol taraflarından verilecektir. Buradan anlaşıldığına göre amel<br/>defterinin soldan verilmesiyle arkadan verilmesi aynı şeydir.<br/>
Bir kısım âlimlere göre de âyet-i kerime Allah Teâlâ’nın Cehenneme atacak olduğu<br/>
âsîleri ele almamış, onlara dokunmamıştır. Bu da zâhirdir. Peygamberimiz (s.a.) kılmış<br/>olduğu bazı namazlarında şu duâyı okurdu: <i>“Allah’ım beni kolay bir hesapla hesaba<br/>çek.” </i>Bu duâ her ne kadar peygamberlerin amel defterlerinin olacağını gösteriyor ise de<br/>duânın zâhiri ümmete irşad, onlara öğretme amaçlıdır. Yoksa biz biliyoruz ki<br/>peygamberler masumdur ve hesapsız, kitapsız Cennete gireceklerdir.<br/>
