<a name=4589></a>indirilmesini gerekli kılan hak ile birleşmiş olarak indirdik ve o da ancak içine aldığı<br/>hak ile birleşmiş olarak indi. Her iki yerde de ‘hak’ ile kasdedilen birbirinden farklı<br/>anlamlardır. İkincisi ilkinin te’kidi değildir.<br/>
<b>Kâşifî</b> şöyle der: “<i>Tibyân</i>’da şöyle der: “Hak” ile kasdedilen Muhammed (s.a.)’dir.<br/>
Yâni ‘Muhammed’e indi’ demektir.”<br/>
<i>Medârik</i>’te ise şöyle der: “<b>Ahmed b. Ebi’l-Havârî </b>der ki: Muhammed b. Semmâk<br/>
hasta oldu. Onun bevlini kâfir bir tabîbe götürüyordum. Yolda iyi yüzlü ve hoş kokulu<br/>ve temiz elbise giyinmiş bir adamla karşılaştım. Bana nereye gittiğimi sordu, ben de<br/>anlattım. “Sübhânallah, mühim bir işte Hak Teâlâ’nın dostu O’nun düşmanından yardım<br/>istiyor!” dedi. Beni geri çevirdi. “İbn Semmâk’a söyle ki elini ağrı olan yere koysun ve:<br/>
“<img src="RuhulBeyan-4589_1.jpg"/> <i>Ve bi’l-hakkı enzelnâhu ve bi’l-hakkı nezel</i> <i>Biz Kur’ân’ı hak</i><br/>
<i>olarak indirdik; o da hak ile indi” </i>desin” dedi ve gözümden kayboldu. Geri döndüm.<br/>Hikâyeyi şeyhe arz ettim. Şeyh elini ağrıyan yerine koydu, bu âyeti okudu ve derhal şifâ<br/>buldu.” O kimsenin Hızır (a.s.) olduğu söylenir. Bu gibi hikmet eseri işler ilâhî<br/>tabiblere mahsustur.”<br/>
<i>et-Te’vîlâtü’n-Necmiyye</i>’de şöyle der: “Kur’an’ın indirilmesi hak ile olmuştur, bâtıl<br/>
ile değil. Çünkü Allah Teâlâ mukaddes ruhları en güzel sûrette yarattı. Sonra nefha ile<br/>(üfleyerek) aşağıların en aşağısı olan insan bedenine indirdi. İşte o zaman ruhlar<br/>yücelerin en yücesi olan Hakk’ın yakınına ve civarına dönmek için tutunacak bir ipe<br/>ihtiyaç duydu. Bunun üzerine Allah Teâlâ Kur’ân’ı indirdi. O, Allah’ın sağlam ipidir.<br/>Allah: “<i><b>Hep birlikte Allah’ın ipine sarılın.</b></i>” (Âl-i İmrân, 3/103)” buyurdu.<br/>
O hak ile indi ki Allah yüce hikmeti gereği şakavet ehlini onun sebebiyle, onu<br/>
reddetmeleri, inkâr etmeleri ve ona sarılmaktan geri durmaları yüzünden saptırsın ve<br/>onlar en alçakta kalsın. Yine saâdet ehli onu kabul, ona îmân, ona sarılmak ve onun<br/>ahlâkıyla ahlâklanmak sûretiyle onun sâyesinde hidâyet bulup Hakk’a yakınlığın<br/>kemâline ulaşsın ve Hakk’a sarılsın. Nitekim Allah Teâlâ: “<i><b>Allah’a sımsıkı sarılın. O<br/>sizin mevlânızdır.</b></i>” (el-Hacc, 22/78)” buyurmuştur.”<br/>
<i>“Seni de ancak” </i>itâat edeni sevab ile <i>“müjdeleyici ve” </i>isyankâr olanı cezâya karşı<br/>
<i>“uyarıcı olarak gönderdik.</i>” Senin görevin ancak müjdelemek ve uyarmaktır.<br/>
<i>et-Te’vîlâtü’n-Necmiyye</i>’de şöyle der: “Saâdet ehlini Kur’an’a sarılındığında vuslat<br/>
mutluluğuyla ve irfan ile “<i>müjdeleyici</i>”, şakâvet ehlini ise Kur’ân’ın ipinden ayrılmak<br/>ve ona sarılmayı terk etmek durumunda Hak’tan uzak olma, mahrumiyet ve ateşte ebedî<br/>olarak kalma şekâveti ile “<i>uyarıcı</i>” olarak gönderdik.<br/>
<b>Sülemî</b> (k.s.) şöyle demiştir: “Bizden yüz çeviren, korkusundan bize yönelemeyenlere<br/>
müjde verir, yâni kötü ameller işleyenlere bizim rahmetimizin geniş, affımızın kemâl<br/>üzere olduğu müjdesini verir ki yüzlerini bizim dergâhımıza çevirsinler.”<br/>
<i>Ey Hâfız, O’nun rahmeti günahkârlar içindir<br/>Ey dost, fâsıkları ümidsiz eyleme</i><br/>
