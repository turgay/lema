<a name=740></a><i>“Aşr”</i>, on gün demektir. “Aşr” kelimesi, geceler itibara alınarak “aşere” şeklinde<br/>
müennes olarak kullanılır. Ayın başlangıcının gece oluşuna binâen, Araplara göre tarih<br/>gece ile başlar. Gündüz geceye tâbidir.<br/>
İslâm’ın ilk dönemlerinde iddet müddeti bir yıl idi. Bu âyetle neshedildi. Ancak<br/>
hâmile kadınların iddeti, çocuklarını dünyaya getirinceye kadardır. Allah Teâlâ<br/>buyurmuştur ki: <i><b>“Gebe olanların bekleme süresi, yüklerini bırakıncaya kadardır.”<br/></b></i>(et-Talâk: 65/4)<br/>
Kocası ölen kadın câriye ise, onun bekleme süresi, selefin icmâı ile hür<br/>
kadınlarınkinin yarısı yâni; iki ay beş gündür.<br/>
<i>“İçinizden vefât edip geriye eşlerini bırakanlar”</i> hitâbı sadece mü’minleredir.<br/>
Mezkûr iddetin, ehl-i kitaptan olan kadınları içine almasını gerektirecek hiçbir gerekçe<br/>yoktur.<br/>
Bu durumdaki kadınların iddeti bitince, artık kendileri için uygun olanı yapmalarında;<br/>
süslenme (tezyîn), evlilik tekliflerine muhâtab olma vesâir iddetini bekleyen kadınlara<br/>yasak olan işleri işlemelerinde<i> “bir günah yoktur.”</i> Burada hitab, hâkimlere ve sülehâ-<br/>yı müslimînedir. Çünkü o kadınlar, iddet müddetleri içinde evlenirlerse, her bir kimseye<br/>gücü yettiği takdirde, bu işe mânî olması gerekir. Gücü yetmezse devlet başkanına<br/>durumu bildirmesi icab eder.<br/>
Allah yaptıklarınızdan haberdardır. Ona göre size karşılık verecektir. Bu sebeple,<br/>
emrine muhalefet edip yanlış davranışta bulunmayınız.<br/>
<i>Cenâb-ı Hakk’ın emrine âsî olan kimsenin<br/>Kökünü Allah’ın kahr-ı ilâhîsi yerinden söker.</i><br/>
Âyette zikredilen <i>“tarabbus”</i>; yâni beklemekten maksad, nikâhtan, koca evinden<br/>
çıkmaktan ve süslenip zînetlenmekten uzak durmaktır. <i>“Tarabbus”</i> lâfzı, mücmel<br/>gibidir. Çünkü, hangi hususta beklenmesi veya hangi şeyden kaçınılması gerektiği<br/>konusunda açıklık yoktur. Fakat şu kadar var ki, kocası ölmüş kadının ilk dört ay on gün<br/>içinde nikâhtan imtinâ etmesi gerektiği icmâ ile sâbittir. Zarûret ve ihtiyaç dışında<br/>kadının kocasının evinden çıkmaması ve süslenmeyi terketmesi de vâcibtir. Bu konuda<br/>Âişe ve Hafsa’dan, Rasûlullah (s.a.) Efendimiz’in şöyle buyurduğu rivâyet edilmiştir:<br/>
<i>“Allah’a ve âhıret gününe inanan bir kadının, herhangi bir ölü için üç günden fazla</i><br/>
<i>yas tutması helâl değildir. Ancak ölen kocası ise onun için dört ay on gün yas<br/>tutar.”</i><a href="RuhulBeyans.html#757">[185]</a><br/>
Hadiste görüldüğü üzere, kadının iddet müddeti içerisinde evlenmesi haram<br/>
olduğundan, erkeklerin dikkatlerini çekmemesi açısından, süslenip zinetini takınmaması<br/>ve kocasının ölümüne yas tutması emrolunmuştur. Kadının kocası için yas tutmasının bir<br/>sebebi de nafaka, mesken ve sâir ihtiyaçlarının karşılanmasına sebeb olan nikâh<br/>nimetinden mahrûm kalması dolayısıyla üzüntüsünü ızhâr etmek içindir.<br/>
Ölü için yas tutma müddeti üç gündür. Yasın üç günü geçmemesi için kadınlar, üçüncü<br/>
günde güzel koku sürünürler. Eğer bu, dördüncü güne kalırsa, yas da dördüncü güne<br/>
