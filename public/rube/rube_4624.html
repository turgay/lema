<a name=4625></a><img src="flower_sep.jpg"/><br/>
normal köpek cinsindendir.”<br/>
<b>İbn Cüreyc</b> şöyle demiştir: “Âyette sözü edilen hayvan, aslandır. Esâsen aslana ‘kelb’<br/>
denildiği de olur. Nitekim Nebî (a.s.) Allah’tan Utbe b. Ebî Leheb’e kelblerinden birini<br/>musallat etmesi için duâ etmişti. Bunun üzerine onu bir aslan yedi.<br/>
Kelb iki çeşittir: Ehlî ve av köpeği (selûkî). Selûkî köpek cinsi bu adı, Yemen’deki<br/>
bir şehirden almaktadır. O beldenin iri yapılı köpekleri olur ve onlarla avlanırlardı.<br/>
<b>İbn Abbas</b> (r.anhümâ) şöyle demiştir: “Sâdık köpek, hâin arkadaştan hayırlıdır.”<br/><b>Hâris b. Sa‘saa</b>’nın hiç ayrılmadığı ve kendilerini çok sevdiği arkadaşları vardı.<br/>
Birbirlerini çok severler ve hiç ayrılmazlardı. Bir gün hep beraber bir gezintiye çıktılar.<br/>Ancak onlardan biri geride kaldı ve doğruca Hâris’in karısının yanına gitti. Birlikte<br/>yediler, içtiler ve yattılar. O sırada evde bulunan köpek, ikisinin üzerine atıldı ve onları<br/>öldürdü. Gezintiden döndükleri vakit, Hâris evine gelip baktığında karısı ile<br/>arkadaşının cesedlerini gördü. İşin aslını anlamakta gecikmedi. Sonra şu şiiri söyledi:<br/>
<i>Benim zimmetimi gözetir ve etrafımda döner,<br/>Dostum bana hıyânet ederken o ırzımı korur.<br/>Nâmûsuma göz diken dosta şaşarım!<br/>Hayret şu köpeğe ki onu nasıl koruyor!</i><br/>
<i>Acâibü’l-mahlûkât</i>’ta şöyle der: Isfahan’da bir kişi diğerini öldürdü ve cesedini bir<br/>
kuyuya attı. Öldürülen şahsın bir köpeği vardı. Onları görmüştü. Bu hâdiseden sonra<br/>köpek her gün kuyunun başına gider, toprağı eşelerdi. Sanki orayı işaret ediyordu. Kâtili<br/>gördüğü zaman da ona havlar saldırırdı. Bu hâdise defalarca tekrar edince, insanlar<br/>orayı kazdılar. Öldürülen şahsın cesedini bulup kâtil zanlısını tutukladılar. Yapılan<br/>sorgulamada o da suçunu îtirâf etti. Sonra kısas olarak onu öldürdüler.<br/>
<b>Molla Câmî</b> zamâne insanlarını zemmetme bâbında şöyle demiştir:<br/>
<i>Dostluk libâsında düşmanlık işi görürler<br/>Mümkün oldukça onların hîlelerinden kaçınmak lâzımdır<br/>Şekilleri insan şekli, işleri yırtıcı hayvan işidir<br/>Onlar elbise içinde canavardırlar ya da canavar içinde elbise</i><br/>
<b>Hasan Basrî</b> (r.h.) şöyle demiştir: “Köpekte on haslet vardır ki aslında mü’minde<br/>
bulunması gerekir:<br/>
1- Aç durur. Bu, sâlihlerin âdetidir.<br/>2- Belli bir mekânı yoktur. Bu, tevekkül ehlinin alâmetlerindendir.<br/>3- Gece pek az uyur. Bu da Allah’ı sevenlerin alâmetlerindendir.<br/>4- Öldüğünde mîrâsı olmaz. Bu, zâhidlerin sıfatlarındandır.<br/>5- Dövse ve eziyet etse de sâhibini terk etmez. İşte bu sâdık müridlerin<br/>
