<a name=9971></a><img src="RuhulBeyan-9971_1.jpg"/><br/>
müteaddî olmuştur. Yoksa burada “ba” harf-i cerrinin getirilmesi, tazmin yoluyla geçişli<br/>yapma kabilinden değildir. Nitekim <i>Keşşâf</i> müellifi <b>Zemahşerî</b> bu şekilde iddiâ<br/>etmektedir. Fakat böyle tazmin yoluyla geçişli olması söz konusu değildir. Çünkü<br/>Zemahşerî’nin Nahl sûresinin tefsirini yaparken açıkça ifâde ettiği üzere, <b>tazmin</b> iki<br/>mânânın toplamını bir fiile vermek demektir. Hâlbuki bizim ele aldığımız âyet-i<br/>kerîmede “seele” fiili ile “deâ” fiilinin mânâlarının bir araya toplanmasında herhangi<br/>bir fayda yoktur. Zira bu iki fiilden biri diğerini gereksiz kılmaktadır. Çünkü mânâları<br/>aynıdır.<br/>
Âyette işâret edilen “isteyen biri”nden maksad rivâyetlere göre <b>İbn Abbas</b> (r.a.)’dır.<br/>
Cumhûrun tercihine göre bu kişi İbn Abbas (r.a.) değil Abduddar oğullarından <b>Nadr b.<br/>Hâris</b>’tir. Nadr b. Hâris inkâr ve alay yollu, “Allah’ım eğer bu âyetler senin katından<br/>gelen âyetler ise bizim başımıza gökten taş yağdır; ya da bize elem verici bir azap<br/>indir” demişti.<br/>
Âyet-i kerîmede azâb için, “vaki olmuş, inmiş” denilip “<br/>
/seyekau: inecek,<br/>
gelecek” denilmemiştir. Bunun sebebi, azâbın geleceğinin kesinliğini göstermektir. Bu<br/>azâbın dünyadaki hâli Bedir gününün azâbıdır. Zira Nadr b. Hâris Bedir günü<br/>katledilmiş idi. Âhiretteki şekli ise cehennem azâbıdır.<br/>
Rivâyet olunur ki Muâviye, Sebe halkından bir kişiye:<br/>“–Senin kavmin ne kadar câhilmiş, başlarına bir kadını getirmişler” deyince o kişi<br/>
Muâviye’ye;<br/>
“–Senin kavmin benim kavmimden çok daha câhilmiş. Çünkü onlar Peygamber (s.a.)<br/>
Efendimiz’e kendilerini hakka çağırdığı zaman: «Eğer bu âyetler Sen’in katından gelen<br/>hak âyetler ise o zaman başımıza gökten taş yağdır» demişlerdi de: «Eğer bu âyetler<br/>Sen’in katından inen hak âyetler ise o zaman bizi o hakka hidâyet eyle!» dememişlerdi”<br/>diye cevap vermiştir.<br/>
Bâzı âlimlerin ifâdesine göre âyet-i kerîmede yer alan “sâil” yâni isteyen kişi,<br/>
Peygamber (s.a.) Efendimiz’dir. O (s.a.) kâfirlerin azaplarının tezden başlarına<br/>gelmesini istemiş ve Cenâb-ı Hakk’ın kâfirleri ağır bir cezâ ile cezâlandırmasını, Hz.<br/>Yusuf (a.s.) zamanındaki kıtlık seneleri gibi kıtlık çekmelerini dilemişti<a href="RuhulBeyans.html#9982">.[84]</a><br/>
Şöyle de denilmiştir: Allah’ın “isteyen istedi” şeklindeki ifâdesi, onların bu bilinen<br/>
isteklerini hikâye etmektedir. Bu tıpkı; <i><b>“Sana kıyâmeti sorarlar.”</b></i> (Nâziat, 79/42),<br/><i><b>“«Doğru iseniz bu vaad (azap) ne zamandır?» diyorlar.”</b></i> (Yunus, 10/48) âyet-i<br/>kerîmeleri ve buna benzer diğer âyetlerdeki sorular gibidir. Çünkü kâfirlerin üzerlerine<br/>ineceği bilinen azap bu azaptır. Yoksa Nadr b. Hâris’in istemiş olduğu şey değildir.<br/>Buna göre âyetteki “seele” fiili “istedi, talep etti” anlamına değil de gerçek kendi<br/>anlamına; yâni “araştırma, sorma ve açıklama isteme” anlamınadır. Çünkü kâfirler,<br/>Peygamber (s.a.) Efendimiz ve sahâbîlerine, bu azâbın ineceğini inkâr etmiş olmak ve<br/>alay etmek için “bu azap kime inecek ve ne zaman inecek” şeklinde sorular<br/>soruyorlardı.<br/>
