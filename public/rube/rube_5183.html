<a name=5184></a><img src="RuhulBeyan-5184_1.jpg"/><br/>
<img src="RuhulBeyan-5184_2.jpg"/><br/>
Fakir (<b>Bursevî</b>) şöyle der: “Bu zamanda cehâlet öyle bir yere vardı ki bugün<br/>
olağanüstü bir durumla karşılaşıp da Allâh’ı tesbih eden kişinin, bu hadiseyi mutlak<br/>olarak O’nun varlığına, azametine delil saydığı söylenemez. Çünkü o insanların büyük<br/>bir sel, kocaman bir ağaç, korkunç bir yangın ve benzeri olağanüstü bir durum<br/>gördüğünde bilinçsiz olarak “Sübhânallah” dediklerini işitmiş ve gönlüne onun Allah<br/>tarafından yaratıldığını hiç getirmeden bu konuda onları taklid etmektedir. Zimmî bir<br/>kaptan görmüştüm. Gemi çalışanlarını bazı işleri yapmaları için teşvik ediyor ve:<br/>“Çalışın, gayretli olun. Çünkü gayret îmandandır.” diyordu. Halbuki ne kendisi, ne de<br/>gemi tayfası gayret ve îmânın ne olduğunu bilmiyorlardı. Biliyor olsalardı onları<br/>ağızlarına almazlardı. Bu örfen söylenmiş kuru bir sözdür.<br/>
Mü’mine gereken, taklîdi bırakmak ve tahkîk makamına ulaşmaya gayret etmektir.<br/>
Tevfik Allah’tandır.<br/>
<b>Molla Câmî </b>der ki:<br/>
<i>Hakîkat kâbesine doğru gitmek istersen<br/>Yolunu kaybetmiş mukallidin peşinden gitme</i><br/>
Yine o şöyle der:<br/>
<i>Hicran yarasını mukallidler nereden bilecek<br/>Donmuş/ölmüş adamın, ateş şûlesinden nasıl haberi olacak?</i><br/>
İşte burada mukallid ile muhakkıkın farkı ortaya çıkmaktadır. Âşikârdır ki kim tahkîke<br/>
ermek isterse onu kendi yolundan arar. Bu denizde kendisi boğulan kimseye sarılmaz.<br/>
<b>55. Dediler ki: “Bize gerçeği mi getirdin, yoksa sen oyunbazlardan biri misin?”<br/></b><i>“Dediler ki: Bize gerçeği mi getirdin,” </i>Yâni, bu söylediklerinde sen ciddi misin?<br/>
Acaba bu sözü bize doğru olarak mı söylüyorsun?<i> “Yoksa sen oyunbazlardan biri<br/>misin?”</i><b> </b>Bizimle oyun oynuyorsun da dediklerini şaka ve eğlence olsun diye mi<br/>söylüyorsun?<br/>
Onlar kendileri çoğunlukta ve güçlü oldukları halde Hz. İbrahim’in onların kadîm<br/>
dinlerini inkâr etmesini, şaka ve eğlence kabîlinden zannettiler.<br/>
Burada pek ince bir işâret vardır: <i><b>“Allah” de, sonra bırak onları, daldıkları</b></i><br/>
<i><b>bataklıkta oynayadursunlar.”</b> </i>(el-En‘âm, 6/91) âyetinde buyurulduğu gibi sıdk ve taleb<br/>ehli, ehl-i dünyayı oyuncular olarak, dünyayı da oyun ve eğlence olarak gördükleri gibi<br/>ehl-i dünya da ehl-i dîni oyuncular olarak, dîni de oyun ve eğlence olarak görürler.<br/>
