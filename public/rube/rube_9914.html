<a name=9915></a><img src="RuhulBeyan-9915_1.jpg"/><br/>
<img src="RuhulBeyan-9915_2.jpg"/><br/>
<img src="RuhulBeyan-9915_3.jpg"/><br/>
şiddetini daha net belirtme maksadıyladır. Çünkü “karia” kelimesinde, “hâkka”<br/>kelimesinde olmayan bir anlatım ve vurgulama gücü vardır. Konuyu biraz daha açmak<br/>gerekirse Arapçada, “karia” kelimesinin çoğulu kullanılarak “esâbethum kavâriu’d-<br/>dehr” denilir ki anlamı “zamanın korkunç olayları ve şiddetleri o insanların başlarına<br/>geldi” demektir. Kelime içindeki “vurma” anlamı, bu örnek cümlede kendini<br/>göstermektedir. Bir başka misâl: Cinlerden ve insanlardan duyulan korku esnâsında<br/>okunduğu için Kur’an âyetlerine “kavâriu’l-Kur’an” denilmektedir. Bu âyetlere söz<br/>konusu ismin verilmesi, Allah’ın azametinin zikri ile mü’minlerin kalplerine vurarak,<br/>sâdece Cenab-ı Hakk’ın rahmetinden ve himâyesinden meded dilemelerini, dikkatlerini<br/>o yöne yönlendirmelerini sağlamaktır. Bunlar; âyete’l-kürsi ve benzeri âyetlerdir.<br/>
Tefsirini yaptığımız bu âyet-i kerîme aynı zamanda Mekke kâfirlerinin kalplerine<br/>
öldükten sonra dirilmeyi ve mahşere gelmeyi yalan saydıkları için korku salmaktadır.<br/>
<b>5. Semûd’a gelince: Onlar pek zorlu <i>(bir sarsıntı)</i></b><b> ile helâk edildiler.<br/></b><i>“Semûd’a gelince:”</i> Semûd kavmi arap idiler. Yerleşim merkezleri Şam ile Hicaz<br/>
arasındaki Hicr denilen mevki idi. Şam’dan hacca gidenler, gidip-gelirken orasını<br/>görürler. <i>“Onlar pek zorlu (bir sarsıntı)”</i> şiddet açısından diğer bütün çığlıkların<br/>sınırını aşan <i>“korkunç bir sesle helâk edildiler.”</i> Yâni dinî gerçekleri yalan saydıkları<br/>için Allah onları helâk etti. Burada helâk edilme işlemi ifâde edilirken “kimin helâk<br/>ettiği” değil sâdece “helâk edilme olayı” vurgulanmıştır. Çünkü âyetin sevkinden<br/>maksad; onları kimin helâk ettiği; yâni fâil değildir; zira onları helâk eden fâil bellidir.<br/>Kendilerini helâk eden ses -yukarda işâret olunduğu üzere- şiddet açısından diğer bütün<br/>seslerden daha fazla, daha korkunç idi. Öyle ki, bu sesin ardından yeryüzü sarsıldı ve<br/>herkesin kalbi korkudan tir tir titredi. Bu açıklama ile birlikte: <i><b>“Bunun üzerine onları<br/>o (gürültülü) sarsıntı yakaladı da yurtlarında diz üstü dona kaldılar”</b></i> (el-A’raf,<br/>7/78) âyet-i kerîmesi ile, <i><b>“onları da sabaha çıkarlarken o korkunç ses yakaladı”</b></i> (el-<br/>Hicr, 15/83) âyet-i kerîmesi arasında varmış gibi gözüken çelişki ortadan kalkmaktadır.<br/>Zira her iki âyet-i kerîme de aynı hâdiseden bahsetmektedir.<br/>
Tefsirini yaptığımız bu âyet-i kerîme ile hakîkî ilimlerden nasîbini almayıp sadece<br/>
zâhir ilmiyle yetinen kimselere işâret edilmektedir. Çünkü onlar “az” bir şeyin bilgisine<br/>sâhiptirler. Tıpkı Semûd kavminin “az bir suyun” sâhipleri olmaları gibi. Onlar, bâtınî<br/>ilim sâhiplerinin, sülûk yolundan yürüyerek fâni olduklarını inkâr ettiklerinde Allah<br/>kendilerini bu’d ve ihticab ateşinin yıldırımı ile helâk etti. Artık onların -zâhiren bir<br/>salahları olsa bile- bâtında salahları yoktur. Çünkü onlar gerçek sâlihlerden herhangi<br/>bir sâlih kişiye tâbi olmamışlardır ve nefsin fesadı içerisinde kalmışlardır.<br/>
