<a name=1576></a><img src="RuhulBeyan-1576_1.jpg"/><br/>
<b>Ka’b </b>(r.a.)’dan şöyle rivâyet olunur: Îsâ (a.s.) ve mü’minler Ye’cûc ve Me’cûc’den<br/>
ayrıldıktan sonra aradan seneler geçer. Sonra ince bir toz bulutu görürler. Bu<br/>mü’minlerin ruhlarını kabzetmek üzere Allah’ın gönderdiği bir rüzgardır. Nitekim o<br/>bulut yeryüzündeki bütün mü’minlere isâbet ederek ruhlarını kabzeder. Bundan sonra<br/>insanlar yüz yıl kadar daha yaşarlar. Artık onlar ne dîni, ne de sünneti tanırlar. İçki<br/>içmiş gibi sarhoş ve baygın olurlar. Kıyâmet, bu insanların üzerine kopar.<br/>
Hadiste şöyle buyurulmuştur: <i>“Cihad, Allah Teâlâ beni Peygamber olarak</i><br/>
<i>gönderdiği andan îtibâren başlamış olup ümmetimin sonu deccalle savaşıncaya kadar<br/>devam edecektir.”</i><a href="RuhulBeyans.html#1588">[193]</a><br/>
Sonra <i>“Allah” </i>iyilik ve izzet ehlinden olanlarla gaflet ve nedâmet ehlinden olanların<br/>
bilinmesi için <i>“kıyamet gününde aranızda hükmeder.” </i>zifiri karanlık bir hamamda<br/>mum ışığının sağlam olanla hasta olanı birbirinden ayırdığı gibi... Gerçekten mum ışığı,<br/>karanlık bir yere giren sıhhatli, hasta ve yaralının halini ortaya çıkartır. <i>“Allah kâfirlere<br/>mü’minler aleyhine aslâ bir yol vermeyecektir.”</i> Hîlelerinin vebâli kâfirlere<br/>döndürülecek, kurdukları tuzaklara kendileri düşeceklerdir.<br/>
Hak, Allah katından olduğundan ehl-i hak mansur ve muzafferdir. Bâtıl ise hakkın<br/>
dâimâ mansur ve muzaffer oluşundan ötürü asıl îtibâriyle yok olmaya mahkumdur.<br/>Nitekim “Bâtıl köpürüp taşar, sonra da hemen batar.” denilmiştir.<br/>
Mü’mine düşen, himmet ve gayretini en üst seviyede Allah’ın dinine hasretmektir.<br/>
Esas gayretini “yakîn ilmi”ni tahsil uğrunda sarfetmelidir. Mü’min, âhiret fütûhâtını<br/>unutup sâdece dünya menfaati peşinde olmamalıdır. Bilakis gayb âleminin fütûhâtına,<br/>mânevî âlemin esrârına ve Hakk’ı müşâhedeye ulaştıran yollara yönelmelidir. Çünkü, en<br/>mühim gaye, sonsuz mağfiret sahibi olan Rabb’e vuslattır.<br/>
<b>Ebû Yezîd Bistâmî </b>(k.s.) şöyle demiştir: Allah’ın öyle has kulları vardır ki eğer<br/>
Allah cennette onları kendisini ru’yetten mahrum bıraksaydı, o vakit onlar tıpkı<br/>cehennem ehlinin ateşten kurtulmak için yardım istedikleri gibi yardım isterlerdi.<br/>
<b>Mûsâ Kelîmullah </b>çocukluğundan itibaren Hak Teâlâ’nın terbiyesinde olduğundan aslâ<br/>
haddini aşmadı, isteklerinde mûtedil oldu. Gençliğinde Allah’a şöyle yalvarmıştı:<br/><i><b>“Rabbim, doğrusu bana indireceğin her hayra muhtacım.”</b></i> (Kasas, 28/24) Ancak<br/>yaşı kemale erip de tebliğ görevini üstlenince çocukların avunduğu şeye râzı olmadı.<br/><i><b>“Rabbim, bana kendini göster sana bakayım.”</b></i> dedi. (Araf, 7/143) O’nun<br/>gençliğindeki niyazı, karnını doyurabilmek için Rabb’ine el açmak olmuştu. Olgunluk<br/>çağındaki nihâî emeli ise, aradan perdelerin kalkmasıydı. Sevgiliyi müşahede<br/>edebilmenin doyumsuz hazzına erişebilmekti. Esasen kapılar talep edene açıktır ve<br/>onları engelleyen ne bir hicap, ne de kapıcı vardır. Ancak yeme içmeye fazla<br/>meyledenler ve sebeplere takılıp kalanlar müsebbibi göremezler. Bahtsız kişi, meşrû<br/>olan yeme içmeyi haram kabul edip de aşırılığa sapandır. Oysa ki, sevgili yakındır.<br/>Sebepleri aşamayan, asıl gayeymiş gibi ona takılıp duran kişi kapıdan kovulmuştur.<br/>
