<a name=9104></a>bir araya gelirler. Bulut, göklerin denizinin aşağı inmesini, yeryüzü denizlerinin de<br/>yukarı çıkmasını engelleyen bir perdedir. Gök denizi damlalarını yer denizine döker,<br/>sedefin ağzına ulaşır ve ondan inci meydana gelir.<br/>
Denilmiştir ki, iki denizden maksad, Hz. Ali ve Fâtıma (r.a.)’dır. Berzah,<br/>
Peygamberimiz (s.a.)’dir. Hz. Hasan ve Hüseyin (r.a.) ikisinin çocuklarıdır. Denildi ki<br/>ikisi, akıl ve hevâdır. Aralarındaki berzah, Allah’ın lütfudur. İkisinden başarı ve<br/>günahtan uzak durma/ısmet çıkar. Ayrıca, ikisi, mârifet ve mâsiyet, aralarındaki engel de<br/>günah işlememektir ikisinde de tevbeye sevk çıkar, denmiştir. Mâsiyet mârifette etkili<br/>olamaz, denmiştir. İkisi, dünya ve âhirettir, berzah da kabirdir. Hayat ve ölümdür,<br/>aralarındaki berzah eceldir; hüccet ve şübhedir, aralarında düşünce berzah olup<br/>içlerinden hak ve doğruluk çıkar, denilmiştir.<br/>
<b>İmâm Kuşeyrî </b>buyurmuştur ki; iki deniz havf ve recadır veya kabz ve basttır ya da<br/>
üns ve heybettir. Berzah herhangi bir illete ihtiyacı olmayan kudrettir. İnci sâfî haller,<br/>mercan ise vâfi ve kâfî olan lütuflardır. <i>Keşfü’l-esrâr</i> sâhibi havf ve recâ denizini<br/>müslümanların avâmı şeklinde şerh eder. Çünkü ondan zühd, verâ, tâat ve takvâ<br/>mücevherleri çıkar. Kabz ve bast denizini mü’minlerin seçkinleri olarak görür. Bu<br/>denizden fakr ve vecd mücevheri çıkar. Üns ve heybet denizi ise peygamberler ve<br/>arkadaşlarıdır. Onlardan fenâ mücevheri ortaya çıkar ve sâhibini bakâ menziline<br/>eriştirir.<br/>
<i>Fenâ mücevherini ancak fenâ denizinin derinliğinde bulursun<br/>Denize dalmadan bu mücevheri nereden bulacaksın?</i><br/>
Bazı büyükler demişlerdir ki; bu âyet-i kerîmede, ruh denizi ve hareketinin zât-ı ilâhî<br/>
tecelliyâtı ile, kalp denizinin de ilâhî sıfatların tecelliyâtı ile salındığına, işâret edilen<br/>iki deniz arasında engel bulunduğu halde vahdet denizinin makamında kavuştuklarına<br/>işâret vardır. Öyle bir kavuşma ki, kalb denizinin özelliğini bozmamak için tam olarak<br/>inmemek suretiyle ruh denizi, kalp denizine geçmediği gibi, kalp denizi de, özelliğini<br/>yok etmemek için tam yükselmemekle ruh denizine tecavüz etmemektedir. <i><b>“Bizim her<br/>birimiz için, bilinen bir makam vardır.”</b></i> (es-Sâffat, 37/164) âyet-i kerîmesinde<br/>buyrulduğu gibi.<br/>
Ruh denizinin hareminden zâtî tecelliyât incileri, kalp denizinin derinliklerinden<br/>
sıfatlar tecelliyâtının mercanları ve cevherleri çıkar. Aralarındaki ayırım kalmak<br/>kaydiyle kalp ve ruh denizlerinden her iki mücevherin çıkması da mümkündür. Bazıları<br/>da demişlerdir ki; Kıdem/ezel ve hudûs/sonradan olma denizlerine işârettir. Kıdem<br/>denizi önceliği nedeniyle tatlıdır. Hudûs denizi ise sonradan olmanın bazı sebeplerinden<br/>dolayı tuzludur. Biri diğerine karışmayacak şekilde vahdaniyet izzeti vardır. Çünkü,<br/>vahdaniyet sıfatının sâhibi mekanlara sığmaktan, vatanlarda karar kılmaktan<br/>münezzehtir. Kıdem denizinden Kur’ân, ilâhî esmâ (isimler) ve sıfatlar çıkar. Hudûs<br/>denizinden de ilim, mârifet ve anlayış çıkar. Yine, övülmüş güzel ahlaktan ibaret kalp<br/>
