<a name=3379></a><img src="RuhulBeyan-3379_1.jpg"/><br/>
<img src="RuhulBeyan-3379_2.jpg"/><br/>
sebebidir. Bu bakımdan âyetin mânâsı, “Düşmanlarından herhangi birinin seni bu işten<br/>ve onu bitirmeni engellemesinden ve gemiyi inşa ederken ayağını doğruluktan<br/>kaydırmasından korunmuş olduğun halde gemiyi yap.” demektir.<br/>
<b>Kâşifî</b> der ki: <i>“Gözlerimizin önünde…”</i> yani biz muhâfaza ederiz, ya da yardımcı<br/>
müvekkel meleklerin gözleri ile muhafaza ederiz, demektir.<br/>
Fakir <b>(Bursevî)</b> şöyle der: Birinci manâ, daha uygundur. Çünkü Tûr sûresinde şöyle<br/>
buyrulmaktadır: <i><b>“Rabb’inin hükmüne sabret, çünkü sen gözlerimizin önündesin.”<br/></b></i>(et-Tûr, 52/48) Yani koruma ve himâyemizdesin. Zira seni kontrol ediyor ve koruyoruz.<br/>Konunun bir ve aynı olması şart değildir.<br/>
<i>“ve vahyimiz”</i> gemiyi nasıl yapacağını sana vahyetmemiz, öğretmemiz ve ilham<br/>
etmemizin <i>“gereğince”</i> yani geminin nasıl yapılacağı sana vahyedilmiş olduğu halde<br/><i>“gemiyi yap.” </i>Onları davetin faydası kalmayınca azâbın inme zamanı gelip çattı. Allah<br/>tarafından: “Ey Nuh, bunları Hakk’a daveti terk eyle ve bir gemi yap.” diye hükmedildi.<br/>Buradaki emir vücûb (gereklilik) ifade eder. Çünkü gemi dışındaki bir şeyin yardımıyla<br/>canı boğulmaktan kurtarmanın başka bir yolu yoktur. Böyle olunca gemi nasıl gerekli ise<br/>onu inşâ etmek de öyle gerekli olmaktadır.<br/>
“__WORD__”deki lâm, ya ahd mânâsındadır, ya da cins. Ahd, belirli bir gemiyi ifade eder.<br/>
Buna göre Nûh’a, Allah, kavmini boğarak helâk edeceğini; kendisini ve kendisiyle<br/>birlikte bulunanları ise emir ve vahyi ile yapacağı şu şu evsaftaki şu adı taşıyan bir şey<br/>(gemi) sâyesinde kurtaracağını önceden vahyettiğini ifade eder. Cins mânâsı ise, belirli<br/>bir gemiyi değil de gemi cinsini ifade eder.<br/>
“ __WORD__ (yapmak)” kelimesi, burada gemi suretini elde etmek için ağaçları oyup<br/>
yontmak demektir.<br/>
<b>İbn Abbas </b>(r.anhümâ) şöyle diyor: “Nûh gemi inşâ sanatını bilmiyordu. Allah Teâlâ<br/>
ona gemiyi kuşun göğsü şeklinde yapmasını vahyetti. Nûh da baltayı aldı ve durmadan<br/>vurmaya başladı.<br/>
Haberlerde gelmiştir ki Nuh (a.s.)’a “Geminin ağacını ara.” ilâhî fermânı ulaştı. O da<br/>
‘sac’ denilen ağacı ekti. Yirmi senede ağaç büyüdü. O müddet zarfında aslâ çocuk<br/>doğmadı ve önce doğan çocuklar bülûğa erdiler. Onlar da babalarının yoluna uydular.<br/>Nûh (a.s.)’ın dâvetini kabulden yüz çevirdiler. Artık Nûh (a.s.) gemiyi yapmakla<br/>emrolundu.<br/>
Nuh (a.s.) kendisiyle beraber yontacak işçiler de tutarak ağaçları iki senede yonttu.<br/><i>Hayâtü’l-hayevân</i>’da anlatılan garip ilginç bilgilerden biri şöyledir: “Bekçilik etmesi<br/>
için ilk olarak köpek edinen zat Nûh (a.s.)’dır. Nûh (a.s.) şöyle dedi:<br/>
“Ya Rab, bana gemi yapmamı emrettin. Ben de yapıyorum. Günlerce uğraşıp yapmaya<br/>
çalışıyorum, ama onlar gelip bir gecede bütün yaptıklarımı berbat ediyorlar. Böyle<br/>giderse bana emrettiğin bu vazifeyi ne zaman bitirebilirim? Bu iş çok uzadı!” Bunun<br/>üzerine Allah Teâlâ, Nuh (a.s.)’a şöyle vahyetti:<br/>
“Bir köpek edin de seni korusun.” Nûh (a.s.) da bir köpek edindi. Artık gündüzleri<br/>
çalışıp geceleri uyuyordu. Kavmi geceleyin Nûh’un yaptıklarını bozmak için gelince<br/>
