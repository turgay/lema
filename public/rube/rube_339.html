<a name=340></a>hepsinden arın ki, Allah’ın dâ’vetine icâbet etmiş ve onun azamet ve celâline teslim<br/>olmuş olarak huzûruna yakın olasın. Böylece kul, Allah’ın koruması altına girer ve<br/>ma’siyete düşmemiş olur. Kul ma’siyetten üzüntü duydukça kendisinden ma’siyet sadır<br/>olmamaya başlar. Kendisinden beşer olmanın gereği günah sâdır olsa bile, onda ısrar<br/>etmez. Çünkü <i>hıfz</i>, Allah’ın kulu günahtan korumasıdır, ama bu durumdaki insan, yine de<br/>günaha düşebilir. <i>İsmet </i>ise yine Allah’ın insanı günahlardan korumasıdır ancak böyle<br/>bir kulun günaha düşmesi düşünülemez. İsmet, peygamberler için; hıfz ise velîler<br/>içindir.”<br/>
“Şimdi gerçeği söyledin” cümlesi günahtan rucû etmeye ve onda ısrar etmemeye<br/>
işâret eder. İşte bu, tam îmândır.<br/>
<i>et-Te’vîlâtü’n-Necmiyye</i>’de şöyle anlatılır: Bu âyette hayvânî nefs ineğinin<br/>
kesilmesine işâret vardır. Çünkü ineğin kesilmesinde rûhânî kalbin varoluşu söz<br/>konusudur. Bu da Peygamber Efendimiz’in: <i>“Küçük cihâddan büyük cihâda<br/>döndük”</i><a href="RuhulBeyans.html#341">[311]</a> ve <i>“mücâhid nefsiyle cihâd edendir.”</i><a href="RuhulBeyans.html#341">[312]<i> </i></a>hadîsleriyle işâret buyurduğu<br/>büyük cihâddır. Peygamber Efendimiz’in <i>“ölmeden evvel ölünüz”</i><a href="RuhulBeyans.html#341">[313] </a>hadis-i şerîfi de<br/>bu âyete işâret eder. Âyetin kalan kısmı şu mânâlara delâlet eder: “Nefs-i hayvânîyi<br/>kesme konusunda bizimle dalga mı geçiyorsunuz?” Bunu yapabilmek her yüksek himmet<br/>sâhibinin işi değildir. “Nefsi kurban etmeyi küçümseyen hevâsına uyup boş işlerle<br/>meşgul olan herkesin, hattâ dünyâ-perestlerin de aynı sevâba ulaşabileceğini söyleyen<br/>câhillerden olmaktan Allah’a sığınırım. Rabbine bizim için duâ et de, bize hangi nefs<br/>ineğinin sıdk kılıcıyla kesilmesinin mümkün olacağını bildirsin.”<br/>
Nefs ineğinin vasıflarına da şöyle işâret edildi: Ne yaşlılığın verdiği zayıflık ve<br/>
nefsânî kuvvetlerin ifsâdıyla doğru yola sülûk edemeyecek derecede âciz ve yaşlı -ki bu<br/>konuda meşâyıhtan bazıları kırktan sonraki yaşın, “<i>fâridlik</i>, yâni âcizlik” yaşı olduğunu<br/>söylerler- ne de delikanlılık sarhoşluğunun kötü yola sürükleyebileceği kadar gençtir.<br/>Yâni tam aklı başında bir dönemdedir. Allah Teâlâ <i><b>“Nihâyet insan güçlü çağına erip<br/>kırk yaşına varınca...”</b></i> (el-Ahkâf, 46/15) buyurmuştur. <i>“Emrolunduğunuz şeyi yapın.”<br/></i>Çünkü siz emrolunduğunuz şeyleri yapmak sûretiyle Allah’a yaklaşırsanız, O da, va’d<br/>olunduğunuz şeyleri yapmakla size yaklaşır. Çünkü O, <i><b>“sâlih amel işleyenlerin<br/>sevâbını zâyi etmez.”</b></i> (el-Kehf, 18/30) İster o sâlih ameli gençlikte, isterse yaşlılıkta<br/>yapmış olsun.<br/>
“Rabbine bizim tarafımızdan büyük cihâdda kesilmesi uygun olan nefs ineğinin rengini<br/>
bildirmesi için duâ et, dediler.” Mûsâ da: Allah, onun renginin sarı olduğunu bildiriyor,<br/>dedi. Burada keşf âlemine ermek için çalışan ehl-i mücâhede başta olmak üzere, riyâzat<br/>ve nefs terbiyesine çalışanların yüzlerinin sarılığına işâret vardır. Hem bu sarı, donuk<br/>mat sarı değil, parlak sarıdır. Sâlihlerin seçkinleri de, nûrânî sarı parlak yüzlüdür.<br/>“Bakanlara sevinç verir.” Onların yüzüne kim baksa, çok ibâdet etmekten hâsıl olan<br/>güzelliklerini ve nefislerinin isteklerine karşı geldikleri için, gayb âlemi izlerinden<br/>yüzlerine vurmuş parıltılarını görür. Hatta <i>“rubûbiyet” </i>izlerinin bir kısmına vâkıf<br/>
