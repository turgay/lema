<a name=9980></a><img src="RuhulBeyan-9980_1.jpg"/><br/>
Daha sonra intibah, yakaza, tevbe ve inâbe ile sülûk mertebelerine yükselmektir ve bu<br/>mertebelerden sülûk ehlinin işâret etmiş olduğu yakîn mertebelerine ve sayılamayacak<br/>derecede çok olan zât ve fiillerde fânîlik mertebelerinde kalbin kaynaklarına ulaşmaktır.<br/>Çünkü Allah Teâlâ’nın her sıfat karşısında bir derecesi vardır ve her makamın<br/>karşısında bir derece yaratılmıştır. Sıfatlar fena makamına ulaşır. Sıfatlarda fânîlik<br/>makamında <i><b>melekler</b></i> yeryüzü ve gökyüzü güçlerinden soyutlanarak <i><b>yukarı yükselirler</b></i>.<br/>İnsanın vücûdunda ve rûhundan zâtî huzûra yükselirler. Bu zâtî huzûr büyük kıyâmette<br/>her şeyi bir araya getirir. Büyük kıyâmet öyle bir günde olur ki bu günün mikdarı <i><b>elli<br/>bin yıldır</b></i>. Bu gün, zâtı ulvî olan ve yüce dereceler sâhibi Allah Teâlâ’nın günlerinden<br/>bir gündür ve bu günler ezelden ebede kadar olan altı sermedî gündür.<br/>
<i><b>“Sonra (bütün bu işler) sizin sayageldiklerinize göre bin yıl tutan bir günde onun</b></i><br/>
<i><b>nezdine çıkar.”</b></i> (es-Secde, 32/5) âyet-i kerîmesinde yer alan bin güne gelince bu gün<br/>her şeyi planlayan Rabbın günlerinden bir gündür. Allah Teâlâ bugünün ölçüsüyle<br/>azâbını tâyin buyurmuştur. Ve yine Cenâb-ı Hakk’ın: <i><b>“(Rasûlüm!) onlar senden azâbın<br/>çabuk gelmesini istiyorlar. Allah vaadinden asla dönmez.”</b></i> (el-Hac, 22/47) âyet-i<br/>kerîmesinde verilen vaadin yerine getirilmesi bu günle olmaktadır. Öte yandan Cenâb-ı<br/>Hakk’ın; <i><b>“Allah, gökten yere kadar her işi düzenleyip yönetir. Sonra (bütün bu işler)<br/>sizin saya geldiklerinize göre bin yıl tutan bir günde onun nezdine çıkar.”</b></i> (es-<br/>Secde, 32/5) âyet-i kerîmesinde ifâdesini bulan “düzenleme” yine bu günle takdir<br/>olunur. Bu gün haftanın son günüdür. Bu hafta, dünyanın Peygamber (s.a.) Efendimiz’in<br/>nübüvveti ile son bulan ömrünün müddetidir. Bu dünyanın ömrü hakkında Peygamber<br/>Efendimiz (s.a.) şöyle buyurur: <i>“Eğer benim ümmetim istikamet (doğru yol) üzere<br/>olurlarsa kendilerine bir gün, eğer istikamet üzere olmazlarsa yarım gün ömür<br/>verilecektir.” </i><a href="RuhulBeyans.html#9982">[92] </a>Yine Peygamber (s.a.) Efendimiz işâret ve orta parmağını göstererek<br/><i>“Ben ve kıyâmet, bu ikisi gibi olduğumuz hâlde ben peygamber olarak gönderildim”<br/></i>yâni birbirimize bu kadar yakınız, buyurmuşlardır.<a href="RuhulBeyans.html#9982">[93] </a>İşte bugün, rubûbiyet ve tedbir<br/>(her işin düzenlenip yönetilmesi) günlerinden bir gündür. Ülûhiyyete âid günün mikdarı<br/>Allah’ın isimleri ile olan rububiyyetin başlangıcı mikdarı kadardır. Bu isimler<br/>rububiyyetin içinde mevcuddur. Bu günler yedi isim içindedir, bu isimler; “<i>el-Hayy”</i>,<br/>“<i>el-Alîm”, “el-Kadir”, “el-Murid”</i>, <i>“es-Semî”</i>, <i>“el-Basir”</i>, <i>“el-Mütekellim”<br/></i>isimleridir. Bu yedi ismin diğer rab isimlerine oranla mutlak rablığa dâir özellikleri<br/>vardır. Öteki rab isimleri bunların altında toplanmıştır ve rubûbiyeti cihetiyle diğer<br/>benzerlerinin her biri zâtî tecellî ile mukayyeddir.<br/>
Bu zikredilen <i>“yevm/gün”,</i> dünya günleri nasıl yedi ise dünyanın ömrü de ilâhî günler<br/>
cinsinden yedi gündür. Sözünü ettiğimiz bu ilâhî günler dünya günlerinin ilâhî isimlerin<br/>adedi ile çarpımından meydana gelmiştir. Bu da kırk dokuz senedir, son senesi ise<br/>Allah’ın günlerinin biri olan ellinin başlangıcıdır ki o da büyük kıyâmet günüdür.<br/>
