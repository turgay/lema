<a name=4827></a><img src="RuhulBeyan-4827_1.jpg"/><br/>
melek (Cebrâil) Meryem’e düzgün bir insan şeklinde görününce, ona bakan Meryem’in<br/>lezzetinin şiddetinden dolayı menîsi rahmine indi. İşte Meryem’de lezzeti gerektiren<br/>üflemeden doğan bu menîden İsa meydana geldi. Tabîatçıların (biyologların)<br/>söylediklerinin aksine İsa, sadece annesinin menîsinden meydana gelmiştir. Çünkü<br/>tabîatçılar eşlerin sadece birisinin menisinden çocuğun oluşmasını kabul etmezler.<br/>
Rivayet edildiğine göre Hz. İsa’nın doğumu, Peygamber Efendimiz (a.s.)’dan 571 sene<br/>
önce idi. O hâlâ hayattadır; gökten yere inecek ve insanları, Peygamberimizin dinine<br/>çağıracaktır.<br/>
Büyüklerden birisi şöyle demiştir: Eğer Cebrâil ruhu üflerken insan sûretinde<br/>
gözükmeseydi İsa (a.s.) rûhânîler gibi olacaktı. Eğer Hz. Meryem Cebrâil (a.s.)’ın<br/>şerîatlarda câiz olmayan bir şekilde kendisiyle beraber olmak isteyen bir beşer<br/>olduğunu tahayyül edip canı sıkılmış ve gönlü daralmış bir halde ondan Allâh’a<br/>sığındığında Cebrâil (a.s.) ona üfleseydi, annesinin durumu İsa (a.s.)’a tesir<br/>edeceğinden kimsenin çirkinliğine dayanamayacağı bir şekilde dünyaya gelecekti.<br/>Çünkü çocuk, anne-babaya baskın olan psikolojik durumlar ve bedenî şekillere göre<br/>oluşur.<br/>
Cebrâil (a.s.), Hz. Meryem’e: <i>“Ben ancak Rabb’inin elçisiyim. Sana tertemiz bir</i><br/>
<i>çocuk bağışlamak için”</i> O’nun katından geldim.” deyince, onun Rabb’i tarafından<br/>kendisine gönderildiğini anladığı için sıkıntısı dağıldı ve Allâh’ın kendisine İsa’yı<br/>müjdelediğini hatırladığı için de gönlü ferahlandı. Nitekim âyette şöyle buyurulmuştur:<br/><i><b>“Ey Meryem! Allah sana kendisinden bir Kelime’yi müjdeliyor. Adı Meryem oğlu<br/>İsa’dır. Mesîh’tir; dünyada da, ahirette de itibarlı ve Allâh’ın kendisine yakın<br/>kıldıklarındandır.”</b></i> (Âl-i İmran, 3/45)<br/>
Melek, Meryem’in gönlü açılıp rahatlayınca ona ruhu üfledi. İsa da annesinin durumu<br/>
kendisine tesir ettiği için gönlü rahat ve huzurlu bir şekilde dünyaya geldi.<br/>
Hz. Meryem’in hâmilelik süresi konusunda âlimler ihtilâf etmişlerdir. Aynı şekilde<br/>
Hz. Âmine’nin Peygamber Efendimiz’e hâmilelik süresi de ihtilâflıdır.<br/>
<b>İbn Abbas</b> (r.anhümâ)’dan bir rivâyete göre, gebelik ve doğurma müddeti bir saat idi.<br/>
Bazıları bu rivâyeti daha doğru görmüştür. Çünkü İsa (a.s.) yaratılış safhalarından geçen<br/>
bir nutfeden yaratılmamıştır. __WORD__ ifadesindeki takip “fâ”sı ile atfedilmesi de bunu<br/>
kuvvetlendirmektedir.<br/>
Fakir (<b>Bursevî</b>) der ki: Bu gibi “fâ”lar, bazen hükmün tertîbini/sırasını gösterir. Hz.<br/>
İsa’nın meniden yaratılmadığını söylemek açık bir yanlıştır. Çünkü daha önce de<br/>belirtildiği üzere İsa (a.s.) Meryem’in gerçek suyundan ve Cebrâil’den vehmettiği sudan<br/>oluşmuştur. Zâhirî bir sebep olmadan onun bu şekilde benzersiz olarak yaratılması,<br/>bütün durumlarının olağanüstü (harikulâde) olmasını gerektirmez.<br/>
Yine <b>İbn Abbas</b> (r.anhümâ)’dan gelen başka bir rivâyette ise Meryem’in hâmileliği<br/>
kadınların çoğunda olduğu gibi dokuz ay sürmüştür. Çünkü bu süre daha az olsaydı<br/>burada Meryem’in övülen özellikleri arasında zikredilirdi. Yine İsa’nın sekiz aylık<br/>
