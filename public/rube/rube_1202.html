<a name=1203></a><img src="RuhulBeyan-1203_1.jpg"/><br/>
gemiye binerler. Böylece gemi, cehennemin ateş denizi üzerinde güzel bir rüzgarla<br/>yüzer. Mü’minler de bu denizden sağ sâlim geçerler.<br/>
Kardeşim; günlerini boşa geçirme! Çünkü günlerin, senin sermayendir. Sermayeni<br/>
elinde tuttuğun müddetçe kâr edebilirsin. İbâdât u tâata rağbet ederek; Rasûl-i Ekrem’in<br/>sünnetini ihyâ ederek; organların sakatlanmazdan ve ölmezden evvel, ona salât u selam<br/>getirerek kâr etmeye çalış! Zira ölüler, iki rekat namaz kılabilmek yahut bir kere <i>“Lâ<br/>ilâhe illallah” </i>diyebilmek, yahut da bir kere Allah’ı tesbih edebilmek için kendilerine<br/>izin verilmesini temenni ediyorlar ama bu izin verilmiyor. Ayrıca ölüler, dirilerin, nasıl<br/>olup da günlerini gafletle geçirdiklerine hayret ediyorlar.<br/>
<i>Eğer ölen garibin dili olsaydı, konuşabilseydi,<br/>Feryâd u figân ve üzüntüyle derdi ki:<br/>Şimdi elinizde imkân varken söyleyin<br/>Dudaklarınız ile zikri, ölü gibi kapamayın onları.<br/>Yazık ki bizim zamanımız gafletle geçti<br/>Bari sen birkaç nefesi fırsat bil de değerlendir.</i><br/>
Hz. Peygamber buyurur ki: <i>“İnsanlar uyumaktadır. Öldüklerinde uyanırlar.”</i><a href="RuhulBeyans.html#1203">[154]</a><br/>
Böylece münâfık ile ihlâslı mü’min birbirinden ayırdedilir. Bu, dünyada fiil, söz vb.<br/>kıstaslarla olduğu gibi, âhirette de ihlâslıların yüzlerinin ağarıp, münâfıkların yüzlerinin<br/>kararmasıyla gerçekleşecektir. Nitekim Allah Teâlâ şöyle buyurur: <i><b>“O gün bazı yüzler<br/>ağarır; bazı yüzler kararır.”</b></i> (Âl-i İmrân, 3/106) Öyle ise akıllıya düşen, tâatlerin,<br/>ilâhî teklif ve imtihanların meşakkatlerine tahammül etmektir. Belki böylelikle yüz<br/>çevirenlerin, münâfıkların ve hüsrana uğrayanların kaybedeceği gün, istediğini elde<br/>eder, merâmına kavuşur.<br/>
<i>Mihenk taşı tecrübe için gelirse güzel olur.<br/>Ancak hilesi olanın, işte o zaman, yüzü kara çıkar.</i><br/>
Bir büyük zât şöyle diyor: “Bir kişinin değerli olup olmadığı, ancak imtihan esnâsında<br/>
anlaşılır.” Allah Teâlâ cümlemizi ilâhî emirlere muhâlefet etmekten korusun!<br/>
<a href="RuhulBeyans.html#1199">[150].</a> <i>Tirmizî, </i>Zühd, 22; <i>Müsned, </i>V, 40.<br/><a href="RuhulBeyans.html#1200">[151].</a> <i>Irâkî, </i>Muğnî, IV, 221.<br/><a href="RuhulBeyans.html#1200">[152].</a> <i>Kenzü’l-Ummâl, </i>III, 235.<br/><a href="RuhulBeyans.html#1201">[153].</a> <i>Buhârî, </i>Savm, 2; <i>Müslim,</i> Sıyâm, 160-162.<br/><a href="RuhulBeyans.html#1203">[154].</a> <i>Sehâvî, </i>Mekâsıd, s. 442.<br/>
