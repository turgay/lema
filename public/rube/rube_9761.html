<a name=9762></a>“<i>İffetini korumuş olan, İmrân kızı Meryem’i de (Allah örnek gösterdi.)</i>” Âyet<br/>
metninde “İmrân kızı Meryem” ifâdesi daha önce geçen “Firavun’un karısı” ifâdesi<br/>üzerine atfedilmiştir. Bu son üç âyette kocası olan kadınlarla kocası olmayan Hz.<br/>Meryem, dul kadınları tesellî etmek gönüllerini hoş etmek için birlikte örnek<br/>gösterilmişlerdir. Meryem Kur’ân-ı Kerîm’de yedi yerde ismiyle zikredilmiştir. Onun<br/>dışındaki kadınlar ise kendi isimleriyle zikredilmemişlerdir. Çünkü Meryem kâmil bir<br/>erkek gibi kendi nefsini itâata vermişti. Meryem “âbide” yâni ibâdet eden mânâsındadır.<br/>Allah Teâlâ Kur’an-ı Kerim’de -daha önce Ahzâb Sûresinde geçtiği üzere- Hz. Zeyd’i<br/>de ismiyle zikretmiştir.<br/>
Yukarıdaki âyet-i kerîmenin mânâsına gelince; Allah Teâlâ îmân edenlere İmrân’ın<br/>
kızı ve Hz. Îsâ’nın (a.s.) annesi Meryem’in durumunu dünyâ ve âhiret şerefinden<br/>kendisine bahşedilenleri mensûb olduğu kavim kâfir olduğu halde kendisinin dünyâ<br/>kadınlarının üzerine çıkarıldığını örnek olarak vermiştir.<br/>
Âyet metninde yer alan “ihsân” <i>Tâcü’l-mesâdır</i>’da zikredildiği üzere iffetli olmak,<br/>
yâni kötülükten uzak durmak demektir. Yine bu âyette geçen “ferc” iki bacak arasında<br/>olan şey demektir. Bu kelimeyle kinâye yoluyla erkeklik ya da kadınlık organı<br/>kasdedilir. Kelime bu kinâye anlamı ile o kadar çok kullanılmıştır ki sonunda kinâyeyi<br/>de öteye geçerek gâyet açık ve net olarak bu son anlamına kullanılmaya başlanmıştır.<br/>Buna göre âyet-i kerîmenin mânâsı Allah Teâlâ ister haram ister helâl yoldan iffetini en<br/>sıkı biçimde korumuş ve hiçbir erkeğe dokundurtmamış olan İmrân kızı Meryem’i de<br/>örnek gösterdi. O kadın ki ırzını haramdan çok sağlam bir şekilde korudu.<br/>
<i>Kâşifi</i> <i>tefsiri</i>’nde nakledilen bir görüşe göre iffetini korumuş ve hiç fuhuş yapmamış<br/>
İmrân kızı Meryem’i de örnek gösterdi, şeklinde anlaşılabilir.<br/>
Bazı âlimlere göre Allah Teâlâ Âsiye’yi Firavun’un dokunmasından ve el<br/>
sürmesinden nasıl korudu ise Meryem’i de azıp günaha dalmaktan aynı şekilde<br/>korumuştur. Firavun, Âsiye’ye ilişememiştir. Çünkü kendisi “ınnîn” yâni iktidarsız idi.<br/>Kimi rivâyetlere göre Firavun’un iktidarsızlığı bir hastalıktan veya yaş ileriliğinden idi.<br/>Ya da dul kadınlarla cinsel birleşmeyi başarabilirken bâkirelerle başaramıyordu.<br/>
Durum bu olduğuna göre Âsiye’nin -seyyibat kelimesinde geçtiği üzere- seyyib yâni<br/>
dul olarak nitelenmesi konumunun dul olmasından yâni görünürde bir kocasının<br/>bulunmasından dolayıdır.<br/>
<b>Süheylî</b> (r.h.) demiştir ki: “ihsânü’l-ferc” tâbiri, elbisenin temiz olması mânâsına<br/>
gelir. Bununla gömleğin yakası kasdedilir. Buna göre “ahsanat fercehâ” demek elbisesi<br/>ile herhangi bir şüpheyi gizlemedi, demektir. Yâni bu kadın elbisesi temiz olan kadın<br/>demektir. İşte gömleğin “ferc”inin ihsânı ile elbisenin şüpheli şeylerden temizliği kinâye<br/>yoluyla ifâde edilmiş olmaktadır. Bir gömleğin ferci (açıklığı) dört tanedir. Bunlar iki<br/>kol çıkışı ile gömleğin üstü ve altıdır. Düşüncen bunun dışında başka noktalara<br/>gitmesin, çünkü Kur’ân-ı Kerîm, câhilin aklına gelen şeyleri kasdetmeyecek derecede<br/>mânâsı en nezih, lafzı en veciz, işâreti en latîf ve ibâresi en güzel kitaptır.<br/>
<i>Keşşâf</i>’ta ifâde olunduğuna göre âyet metninde geçen “ferc” kelimesi ile zırhın yakası<br/>
