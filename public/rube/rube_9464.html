<a name=9465></a>fazlalık ve ihtilaftan uzak olan kimsedir. Bu sebeple o, Cenab-ı Hakk’ın el-Bâri’ ismine<br/>münasib olmayan bir şey yapmaz. Ancak bir birine denk düşen, uyumlu, eksik veya fazla<br/>olmayan şekilde amel eder. Nitekim, <i><b>“Rahman olan Allah’ın yaratışında hiçbir<br/>uygunsuzluk görmezsin”</b></i> (el-Mülk, 67/3) buyrulmuştur.<br/>
Bu yüce ismin hassası, felâketten korunmak için her gün yüzer defa olmak üzere yedi<br/>
gün kesintisiz okumaktır. Hatta kabirde üzerine toprak dökülmekten esenlikte olmak için<br/>bu isim okunur. <i>el-Erbeîn el-İdrisiyye’</i>de şöyle bir ibare yer alır: “Ey hiçbir örneği ve<br/>benzeri olmayan nefisleri yaratan!”<br/>
<b>Sühreverdi </b>der ki: Bu mübarek ismi zikreden için zenginlik, izzet ve âfetlerden<br/>
esenlik kapıları açılır. Ziftten bir tabaka üzerine yazılıp mecnun olana asıldığında ona<br/>faydası olur. İyileşmesi zor olan diğer hastalar için de böyledir.<br/>
<i>“O, Musavvirdir; şekil veren Allah’tır.”</i> Yâni eşyanın keyfiyetini ve şekillerini<br/>
dilediği gibi îcad edendir. Ana rahmindeki yavruların özel renk ve şekillerini verdirdiği<br/>gibi. O halde tasvirin mânâsı; belirli şekillerle, ayrı ayrı sûretlerle herbirine özel bir<br/>şekil vererek yaratmaktır.<br/>
<b>Râğıb</b> der ki: Sûret, varlıkların kendileri vâsıtasıyla diğerlerinden seçilip fark<br/>
edilecek bir özellik kazanmasıdır. Bu seçilme, insan şekli gibi duyularla algılanabilen<br/>halde olur. Yahut duyularla algılanamayan ancak akılla kavranabilen <i>akıl</i> gibi şeylerdir.<br/>
Rasûlullah (s.a.)’in: <i>“Allah insanı kendi sûretinde yaratmıştır<a href="RuhulBeyans.html#9474">”</i>[78]</a> hadis-i<br/>
şerifindeki sûretten maksad, insana verilen, gözle görülüp, akılla idrak edilen heyet ve<br/>özelliğidir. İşte insana verilen bu özellik ile Allah onu diğer birçok yaratılmışlardan<br/>üstün kılmıştır. İnsanın Abdullah isminde olduğu gibi Allah’a izafe edilmesi, insanın<br/>sâhibinin Allah olmasındandır. Yoksa insan hâşâ Allah’a benzediğinden veya O’nun bir<br/>bölümünü oluşturduğundan değildir. Aksine Allah’ın insana bir kıymet ve şeref<br/>bahşettiğinden dolayıdır. Beytullah (Allah’ın evi), <i><b>“O da size bir mucize olarak<br/>Allah’ın şu devesidir”</b></i> (el-A’râf, 7/73) âyetinde geçtiği üzere Nâkatullah/Allah’ın<br/>devesi ve Ruhullah/Allah’ın ruhu ifâdelerinde olduğu gibi.<br/>
Fakîr (<b>Bursevî</b>) der ki: Hadis-i şerifteki <i>fi sûretihi</i> kelimesindeki zamirin mercii<br/>
Allah’tır. Âdem’e râci değildir. Buradaki ilâhî sûretten maksad tertib üzere sayılan yedi<br/>adet sûbûti sıfatlar; yâni Hayat, İlim, Semi, Basar, İrade, Kudret ve Kelam sıfatlarıdır.<br/>Âdem (a.s.)’ın bu sıfatlara fiilen mazhar olmasından ibârettir. Diğer varlıklar böyle<br/>değildir. Allah Teâlâ hakkında sûret ve şekilden bahsedilmesi mecâzîdir. Bu zâhir<br/>ulemâsına göredir. Çünkü sûret kelimesi gerçekte yalnız duyularla his edilebilen,<br/>algılanan varlıklarda kullanılır. Hakikat ehline göre ise, sûret kelimesini Cenab-ı Hakk<br/>için söylemek hakiki mânâdadır. Çünkü, büyük âlem tamamiyle ilâhî varlığın fark ve<br/>tafsilâtıyla ortaya çıkmış bir sûretidir. Âdem ise O’nun cem’ ve icmâlî yönden sûreti;<br/>yâni O’nun sıfatlarının bir yansımasıdır.<br/>
<i>Ey [insan] bütün güzel sûretlerden daha güzeli sensin<br/>Allah seni kendi sûretiyle sûretlendirsin.</i><br/>
