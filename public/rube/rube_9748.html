<a name=9749></a><i>Ben bir kere öldüm de tekrar dirildim<br/>Ölümün de yokluğun da acısını tattım ben<br/>Sağlam bir ihlâsla tevbe ettim Allah’a<br/>Bu can bu tende durdukça bozmam tevbemi<br/>O acıyı çektikten sonra bir daha<br/>Ancak eşek olanın ayağı gider o tehlikeye</i>”<br/>
“<i>Umulur ki Rabbiniz…</i>” Farsça ifâdesiyle belki de sizin yaratıcınız… <i>Keşfü’l-</i><br/>
<i>esrâr</i>’da şöyle denilmiştir: “Sizden tevbe edeni, Allah kendi üzerine vâcib kılmıştır.”<br/>
“<i>Sizin kötülüklerinizi örter.</i>” Hatta onları siler ve iyiliklere çevirir.<br/>“<i>Peygamberi ve onunla birlikte îmân edenleri utandırmayacağı günde Allah sizi</i><br/>
<i>içlerinden ırmaklar akan cennetlere sokar.</i>” Âyet metninde “cennât” şeklinde cennet<br/>kelimesinin çoğul yapılması bir ihtimâl bu söze muhâtab olanların çokluğundan olabilir.<br/>Çünkü muhâtablardan her birinin bir cenneti olacaktır. Her bir cennet çeşidinin ayrı ayrı<br/>bulunmasından dolayı sayısı birden çok olduğu için böyle ifâde olunmuş olabilir.<br/>
<i>İrşâd’</i>da denir ki: Âyet metninde “‘asâ” (umulur ki) ifâdesinin yâni umdurma ve heves<br/>
ettirme kipinin getirilmesi ifâdenin kibriyâ ve azamet yollu getirilmesinden dolayıdır.<br/>Çünkü hükümdarlar ve melikler “le‘alle” ve “asâ” kelimeleri ile cevap verirler. İşte bu<br/>kelime burada kesinlik ve kat’îlik makamında getirilmiştir. Ayrıca bu kelimenin<br/>getirilmesi yüce Allah’ın günahları bağışlayıp onları cennete koymasının kendi katından<br/>bir ihsân olduğuna tevbenin -kul ibâdet vazifelerini ne kadar özenle ve hırsla yaparsa<br/>yapsın- bu sonuçları sağlamaya yeterli olmadığına işâret etmek içindir.<br/>
Bu fakîre göre âyet metninde yer alan “tekfîr” yâni kötülüklerin örtülmesi kelimesi<br/>
cehennemden kurtulmaya işâret etmektedir: Çünkü kötülükler azabın sebebidirler.<br/>Madem ki sebeb ortadan kalkıyor o zaman o sebebe bağlanmış olan sonuçlar da ortadan<br/>kalkar. Yine aynı metinde “cennete sokma” ifâdesi Allah’a yaklaştırma fiiline işâret<br/>etmektedir. Çünkü cennetler Allah’a yakın olma ve onun ağırlamasına nâil olma<br/>yerleridir. “Nehirlerin akması” ifâdesi ise cennetteki hayatın ebedîliğine işâret<br/>etmektedir. Çünkü su hayatın temel unsurudur ve aslıdır. Şu halde insanın bu nehirler<br/>karşılığında ilim suyunun, fıtrat sütünün, ilham balının, hal şarabının olması gerekir.<br/>Nasıl ki dünyâda mânevî hayat bu saydığımız sebeplerle sağlanıyorsa, âhiretteki sûrî<br/>hayatta da böyledir. O hayatta bu saydığımız nesnelerin sûretleri ile olacaktır.<br/>
Allah’ın “<i>peygamberi utandırmayacağı gün</i>” ifâdesi “sizi cennetlere sokar” fiilinin<br/>
zarfıdır. Utandırma anlamına gelen “ahzâ” kelimesinin uzaklaştırmak, rezil etmek, hakîr<br/>kılmak ve helâk etmek gibi çeşitli anlamları vardır. Bu anlamlar <i>Tâcü’l-masâdır’</i>da<br/>ifâde edildiği üzere birbirine yakındırlar. Âyet metninde yer alan “nebî” kelimesi<br/>bilinen bir peygamberdir. Yâni öyle bir gün ki Allah Teâlâ peygamberini mahcûb etmez.<br/>Yâni ne ona azap eder, ne de onun günahkârlar hakkındaki şefâatini reddeder.<br/>
Tefsir âlimlerinden birisi der ki: Utandırma anlamına gelen “yuhzî” kelimesi bir<br/>
ihtimâl “hızy”dan türemiş olabilir. Bu takdirde mânâsı rezâlet demektir. Eğer bu<br/>
