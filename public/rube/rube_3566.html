<a name=3567></a><img src="flower_sep.jpg"/><br/>
<img src="RuhulBeyan-3567_2.jpg"/><br/>
<img src="RuhulBeyan-3567_3.jpg"/><br/>
<img src="RuhulBeyan-3567_4.jpg"/><br/>
atan ve insan nev’i için her türlü tuzağı hazırlayacağına yemin eden, onları dâima en<br/>zararlı olana iten şeytandır. Hâlen de insanları sapıtmak için çalışmaya devam<br/>etmektedir.<br/>
Yâkub (a.s.)’ın Yûsuf’a koyduğu bu yasaktan, Yûsuf’un kardeşlerinin de rüyâ<br/>
yorumunu bildikleri ortaya çıkıyor. Onun için Yâkub (a.s.) bu sözü söylemiştir.<br/>
Âriflerden biri şöyle der: “Yâkub (a.s.) kendi çocuklarını böyle bir tuzağı<br/>
hazırlamaktan uzak bularak bu suçu şeytana yükledi. Çünkü o bütün fiillerin Allah’tan<br/>olduğunu biliyordu. Şeytan, Mudıl/dalâlete düşüren isminin mazharı olduğu için de<br/>tuzak hazırlamaya sebep olan fiili şeytana izâfe etti. Bu fiili ona izâfe etmek de esâsen<br/>bir tuzak ve mekrdir. Çünkü hakîkatte fâil, dalâlete düşürme fiilinin mazharı olan şeytan<br/>değil Allah Teâlâ’dır.<br/>
<i>Hak fâildir, Hak’dan başka ne varsa vâsıtadır<br/>Vâsıtaların te’sir etmesi ise muhaldir</i><br/>
<i> </i><br/>
<b>6. “İşte böylece Rabbin seni seçecek, sana rüyaların yorumunu öğretecek ve</b><br/>
<b>daha önce iki atan İbrahim ve İshak’a nimetini tamamladığı gibi sana ve Yâkub<br/>soyuna da nimetini tamamlayacaktır. Çünkü Rabbin çok iyi bilendir, hikmet<br/>sahibidir.”</b><br/>
<i>“İşte böylece”</i> yani senin şerefine, değer ve büyüklüğüne delâlet eden bu rüyâ için<br/>
kardeşlerin arasından seni tercih edip seçtiği gibi <i>“Rabbin seni seçecek”</i> peygamberlik<br/>gibi bu rüyâdan daha büyük bir husus için seni tercih edip seçecek, bu rüyânın<br/>doğruluğunu şehâdet âleminde ibraz edecek. Çünkü dünyanın tamamı hayâlden ibaret<br/>olsa da misâl âleminde görülen her suretin şehâdet âleminde gerçekleşecek bir hakîkati<br/>vardır. Bu konu ileride incelenecektir.<br/>
<i>Cihânın cümle hayâlini yakîn gözünün nûruyla<br/>Hakîkat denizinin yanında serap görürüm</i><br/>
<i>“Sana rüyaların yorumunu”</i> yani rûyâ tabiri ile ilgili ilimlerden<i> “öğretecek”</i> ve sen<br/>
bu dediklerimin gerçek olduğunu kavrayacaksın. Çünkü Allah Teâlâ böyle bir rüyâ<br/>görmeye muvaffak kıldığı kimseyi, mutlaka onu tâbir etmeye de muvaffak kılacaktır.<br/>Çünkü tâbir ilmi, genellikle seçilmiş olmanın ayrılmaz vasıflarındandır.<br/>
