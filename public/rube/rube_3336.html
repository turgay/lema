<a name=3337></a>peygamberlerin kendisine vahyedilenler konusunda hıyanet etmekten mâsum olmaları ve<br/>onları tebliğde güvenilir olmalarıdır.<br/>
Âyette “<img src="RuhulBeyan-3337_1.jpg"/>”nin ikinci kullanımı kastedilmiş olabilir. Buna göre mânâ şöyle olur:<br/>
“Sana müşriklerin görüşlerine muhalif olarak vahyedilenlere karşı çıkıp alay<br/>edeceklerinden korkarak tebliğ etmeyi terk etme konusunda kendin hakkında endişe<br/>duy.” Bu ikinci yorum, birincisinden daha güzeldir. Nitekim <b>Semerkandî</b>’nin <i>Bahru’l-<br/>ulûm</i>’unda böyle geçmektedir.<br/>
<b>Kâşifî</b> der ki: <i>“Belki de sen … terk edecek olursun.”</i> Yâni eğer sen terk edecek<br/>
olursan demektir. <b>İmam Mâtürîdî </b>buradaki sorunun yasaklama mânâsına olduğunu<br/>söylemiştir. Yâni terk etme demektir.<br/>
<i>“Ona bir hazine” </i>hükümdarlar gibi peşinden gidecek kişiler bulma ve diğer<br/>
konularda harcayıp yardımını göreceği bir mal gökten <i>“indirilmeli”…</i><br/>
<b>Şeyhzâde </b>der ki: “Kenz” hazine yapılabilecek; yani defnedilebilecek kadar fazla olan<br/>
maldır. Kenz, defnedilen mal demektir ki böyle bir şey gökten inmez. Bu bakımdan<br/>buradaki kenzden maksadın hazine yapılabilecek kadar bir mal olması gerekir. Çok<br/>mala hazine denmesi öteden beri bir gelenektir.”<br/>
<i>“veya beraberinde”</i> sözlerinin doğruluğuna şâhidlik edecek, maksad ve emeline nail<br/>
olmasına yardımcı olacak <i>“bir melek gelmeli”</i> ve peygamber olup olmadığı<br/>konusundaki şüphe kalkmalı <i>“değil miydi?” demelerinden ötürü sana vahyolunanın<br/>bir kısmını terk edecek olursun”</i> Nitekim Mekkeliler’in elebaşları şöyle dediler: “Ey<br/>Muhammed, eğer peygamber isen Mekke dağlarını altına çevir.” Bazıları da “Melekleri<br/>bize getir de peygamber olduğuna şâhidlik etsinler!” diyorlardı.<br/>
<i>“ve bu yüzden göğsün daralır.”</i> Vahyedilenleri müşriklere okuyup tebliğ etmekten<br/>
dolayı dâvet ve tartışma esnâsında belki sana göğüs darlığı ârız olur. Âyetten bu göğüs<br/>daralmasının dâimi olmayan ârızî bir durum olduğu anlaşılmaktadır. Çünkü Rasûlullah<br/>(a.s.) insanların göğsü en geniş olanıdır.<br/>
<i>“Sen ancak bir uyarıcısın.”</i> Sana düşen sadece insanları sana vahyedilenlerle<br/>
uyarmaktır. Reddetmeleri, alay etmeleri, olmadık tekliflerde bulunmalarından dolayı<br/>senin bir sorumluluğun yoktur.<br/>
<i>“Allah, her şeye vekildir.”</i> Öyle ise sen de O’na tevekkül et. Çünkü O, onların<br/>
durumunu bilmektedir. Sözlerinin ve fiillerinin cezasını verecektir.<br/>
<b>Kevâşî</b> der ki: “Âyetin özeti şudur: Sen onlara hiç aldırmadan risalet görevini yerine<br/>
getir. Ben onlara karşı seni korur, sana yardım ederim.”<br/>
<i>Mehtaplı gecede Ay semâ üzerinde<br/>Köpeklerin o Ay’a havlamalarının ne zararı vardır</i><br/>
<b>Fahreddin Râzî,</b> <i>Mefâtîhu’l-gayb</i> isimli tefsirinde şöyle der: “Vekil, kulların işlerini<br/>
ve muhtaç oldukları şeyleri elde etme vazifesini üstlenen demektir.” ‘Yaratılanların<br/>idâresinin kendisine bırakıldığı’ mânâsına geldiği de söylenmiştir.<br/>
