<a name=1605></a><img src="flower_sep.jpg"/><br/>
<img src="RuhulBeyan-1605_2.jpg"/><br/>
<img src="RuhulBeyan-1605_3.jpg"/><br/>
<img src="RuhulBeyan-1605_4.jpg"/><br/>
Allah’ın yasakladığı bir şeyin haram olduğuna delâlet eder. <i>“ve haksız yollar ile”<br/></i>rüşvet ve diğer haram yollarla <i>“insanların mallarını yemeleri yüzünden”</i><br/>
<i>“Ve içlerinden” </i>onlardan tevbe edip îmana yönelmeyerek <i>“inkâra sapanlara”</i><br/>
küfründe ısrar eden kâfirlere <i>“acı bir azap hazırladık.”</i> Öylesine çetin bir azap ki,<br/>âhirette onun acısını ta yüreklerinde hissedeceklerdir. Nitekim dünyâda da daha önce<br/>helal olan şeylerin kendilerine haram kılınması sûretiyle azâbı tatmışlardı.<i> </i>Esasen<br/><i>“kendilerine”</i> ve kendilerinden öncekilere <i>“helal kılınmış bulunan temiz ve iyi şeyleri<br/>onlara haram kıldık.”</i> Güzel olan şeyleri onlara haram kılmamız zulümleri<br/>sebebiyledir, onların iddiâ ettikleri gibi başka bir sebeple değil. Yahûdîler bir suç, bir<br/>masiyet işledikleri zaman, daha önce kendilerine ve atalarına helal olan bir şey<br/>kendilerine haram kılınır, böylece cezâlandırılırlardı. Mesela deve eti, sütü ve iç yağı<br/>kendilerine haram kılınmıştı.<br/>
<i>“et-Te’vîlâtü’n-Necmiyye”</i>de şu inceliğe dikkat çekilir: Cenab-ı Hak yahûdîler<br/>
hakkında: <i>“Biz onlara temiz ve iyi şeyleri haram kıldık.”</i> (Nisa, 4/160) buyuruyor.<br/>Muhammed ümmeti hakkında ise <i><b>“</b></i>(Peygamber) <i><b>onlara temiz ve iyi şeyleri helal, pis<br/>şeyleri haram kılar.”</b></i> (A’raf, 7/157) ve <i><b>“Allah’ın size verdiği rızıklardan helal ve<br/>temiz olarak yeyin.”</b></i> (Maide, 5/88) buyurmuştur.<br/>
Bize, yâni Muhammed ümmetine günahlarımızdan ötürü herhangi bir şey haram<br/>
kılınmamıştır. Allah’ın bizi bu âyetlerle temiz ve güzel olan şeylerin haram<br/>kılınmasından güvende kıldığı gibi, âhirette de acı bir azaptan emniyette kılmasını<br/>umarız. Çünkü bu temiz ve güzel olan şeylerin haram kılınması ile âhirette acı bir azap<br/>hazırlanması, ikisi âyette berâber zikredilmiştir.<br/>
Ehl-i işâret der ki: “Yasakları çiğnemek, mübah olanların haram kılınmasını<br/>
gerektirir.” Ben de derim ki: “Mübah olan şeylerde israfa düşmek, münacâttan mahrum<br/>olmayı gerektirir.” <i>“et-Te’vîlât”</i>tan alınan kısım burada bitti.<br/>
<b>Sa’dî </b>(k.s.) demiştir ki:<br/>
<i>Nefsinin her istediğinin peşine gitme<br/>Bedenin rahatlığı, gönlün nurunu azaltır</i><br/>
<i> </i><br/>
<i> </i><br/>
<b>162- Fakat içlerinden ilimde derinleşmiş olanlar ve mü’minler, sana indirilene ve</b><br/>
<b>senden önce indirilene îman edenler, namazı kılanlar, zekâtı verenler, Allah’a ve<br/>âhiret gününe inananlar var ya, işte onlara pek yakında büyük mükâfât vereceğiz.</b><br/>
