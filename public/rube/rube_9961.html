<a name=9962></a><img src="RuhulBeyan-9962_1.jpg"/><br/>
<img src="RuhulBeyan-9962_2.jpg"/><br/>
<img src="RuhulBeyan-9962_3.jpg"/><br/>
harflerinin bâzılarının hurûf-i mukattaa, bâzılarının böyle olmadığını gördükten sonra<br/>hâlâ bu iddiâda bulunuyorsa, bunu kâfir olduğundan ve îmânı az olduğundan yapıyordur.<br/>Çünkü şiir, vezinli/ölçülü ve aynı zamanda kafiyeli bir sözdür.<br/>
Kâhin kelimesinin “düşünmek” kelimesi ile birlikte aynı âyette zikredilmesinin de<br/>
aynen şâir meselesinde olduğu gibi özel bir sebebi vardır. Çünkü Kur’ân-ı Kerim’i<br/>kehânet ve Hz. Muhammed (s.a.)’i kâhin kabul eden kişi, kâhinlerin sözleri üzerine<br/>düşünmeyen, kafa yormayan kişidir. Çünkü kâhinlerin sözleri, içinde mânâları olmayan<br/>bir takım seci’lerden ve insan tabîatının hoşlanacağı söz kalıplarından ibârettir.<br/>Kâhinlerin sözleri arasında Allah’ın zikri hiç geçmez.<br/>
<b>Ebu’s-Suûd</b> <i>el-İrşad’</i>da der ki: Sen iyi biliyorsun ki onların bu sözleri kesinlikle<br/>
düşünceye dayanan bir söz değildir. Yâni bâzı âlimlerin Kur’an ile şiir ve kehânet<br/>arasındaki farkları açıklamaları doğru ve isâbetli değildir. Çünkü düşünmek için<br/>“inâbe” yâni Allah’a dönmek şarttır. Nitekim Allah <i><b>“Allah’a yönelenden başkası<br/>düşünüp ibret almaz”</b></i> (el-Mü’min, 40/13) buyurmaktadır. Kâfir ise “inâbe: Allah’a<br/>dönme” ehlinden değildir. Yine Allah; <i><b>“ancak akl-ı selim sâhipleri düşünüp anlar”<br/></b></i>(Âl-i, İmran, 3/7) buyurmaktadır. Kuşkusuz herhangi bir şeyin gâyet açık olması, o şey<br/>üzerinde derinden derine düşünme ile çelişmez. Bundan dolayı değil midir ki Allah;<br/><i><b>“Allah’tan başka bir tanrı mı var? Ne kadar da kıt düşünüyorsunuz”</b></i> (en-Neml,<br/>27/62) buyurmaktadır. Oysa Allah’ın ulûhiyyetine olan deliller her gözü gören kişi için<br/>gâyet açıktır, kafası çalışan herkes için hattâ göz kamaştıracak kadar açıktır. Üstelik<br/>onların ifâdelerinden ortaya çıkıyor ki Peygamber Efendimiz’in kâhin olmadığı<br/>noktasında mutlaka düşünmek ve kafa yormak gerekir. Çünkü kâhinlik genelde şâirliğe<br/>oranla daha kapalı bir husustur. İlim ise her şeyi bilen Allah’ın nezdindedir.<br/>
<b>43. <i>(O)</i></b><b>, âlemlerin Rabbi tarafından indirilmiştir.<br/></b><i>“(O) âlemlerin Rabbi tarafından”</i> saîd/iyi insanları terbiye etmek, onları<br/>
müjdelemek ve bedbaht olanları uyarmak için Cebrâil’in dili üzere <i>“indirilmiştir.”<br/></i>Âyette, anlam iyice pekişsin diye mef’ûl yerine “tenzil” masdarı getirilmiştir. Kur’an’ın<br/>mutlu olan insanları müjdelemek ve bedbahtları uyarmak maksadıyla indiğini şu<br/>âyetlerde görmekteyiz: <i><b>“(Rasûlüm!) Onu ruhu’l-emin (Cebrâil) uyarıcılardan olasın<br/>diye apaçık arap diliyle senin kalbine indirmiştir.”</b></i> (eş-Şuara, 26/193-195);<br/><b>“Rasûlüm! Biz seni ancak müjdeleyici ve uyarıcı olarak gönderdik.”</b> (el-Furkan,<br/>25/56)<br/>
