<a name=4195></a><img src="RuhulBeyan-4195_1.jpg"/><br/>
<img src="flower_sep.jpg"/><br/>
<img src="RuhulBeyan-4195_3.jpg"/><br/>
Bir hadiste şöyle buyrulmuştur: <i>“Kim, denizin şiddetli dalgalı olduğu anda gemiye</i><br/>
<i>biner ve denize açılırsa, Allah’ın zimmeti (onu hıfz ve himâyesi) o kişiden düşmüş<br/>olur.”</i> <a href="RuhulBeyans.html#4201">[136] </a>Yâni, herkesin Allah katında hıfz ve himâye için bir korunma hakkı ve ahdi<br/>vardır. Kendisini tehlikeye attığında Allah’ın bu ahdi kesilmiş olur. Kurtulma imkânı zor<br/>olduğu için şiddetli dalga olduğu zaman gemiye binmek câiz görülmemiştir ve binen kişi<br/>de emre âsi olmuş olur.<br/>
“<i>ve nîmetine şükretmeniz içindir.</i>” Yâni yüce nîmetlerinin hukukunu anlayıp takdir<br/>
edersiniz. Onların şükrünü tâat ve tevhîd ile yerine getirirsiniz. “__WORD__ <i>Lealle</i>” irâde<br/>
mânâsında istiâre olarak alınmıştır. Nitekim <i>Bahru’l-ulûm</i>’da böyle geçmektedir.<br/>Peşinden şükrü ifâde eden fiil getirilmekle tahsis edilmiştir. Çünkü bu tehlikeli yerleri<br/>istifâde etme ve geçim sağlama sebebi kılması bakımından nîmet verme konusunda daha<br/>kuvvetli bir ifâdedir.<br/>
<i>Keşfü’l-esrâr</i> sâhibi şöyle der: Rivâyet edilir ki Hak Teâlâ zâhirde yeryüzünde Kızıl<br/>
Deniz, Umman Denizi, Akdeniz, Büyük Okyanus gibi deryâlar yarattı. O denizleri<br/>geçmek için gemiler var etti. Bâtında da insan nefsinde meşguliyet, gam, hırs, gaflet ve<br/>tefrîka (ayrılık, dağınıklık) deryâları zâhir eylemiştir. Onları geçmek için de gemiler<br/>tâyin edip göstermiştir. Kim tevekkül gemisine binerse meşguliyet deryâsından boşluk<br/>sâhiline ulaşır. Kim rızâ gemisine gelirse gam denizinden sevinç sâhiline ulaşır. Kim<br/>kanâat gemisine binerse hırs denizinden zühd sâhiline varır. Kim zikir gemisine oturursa<br/>gaflet deryâsından uyanıklık sâhiline ulaşır. Kim tevhîd gemisine gelirse tefrîka<br/>denizinden cem‘iyyet sâhiline ulaşır. Tefrîkanın hakîkati bakâdadır ve cem‘iyyet<br/>fenâdadır. O’nun vücûduyla tefrîka memleketinde ve kendinden geçerek cem‘<br/>mertebesindedir.<br/>
<i>Benlik hesabının üzerine kalem çek<br/>Kendinden geçme yolunda sancağı çek<br/>“Lâ” süpürgesiyle yolu süpürmezsen<br/>“İllallah” sarayına nasıl ulaşırsın</i><br/>
Âyetin işârî tefsîri şöyledir: “İçinden gaybî faydalar ve yüce mevhibeler yemeniz/elde<br/>
etmeniz ve ruhlarınızın kendileriyle nur ve bahâ büründüğü kalbleriniz için bir süs<br/>olmak üzere mânâ cevherleri ve hakîkat incileri çıkarmanız için ilim denizini emrinize<br/>veren O’dur. Şerîat ve mezheb gemilerinin ilim denizinde yüzdüğünü görürsün. Bütün<br/>bunlar O’nun lütfunu aramanız içindir. O’nun lütfu ise mukarrab meleklerinden bile gizli<br/>olan sırlarıdır. İşte bütün âlemler içinde size özel olarak verdiği bu büyük lütuf ve<br/>ihsanlara umulur ki şükredersiniz. <i>et-Te’vîlatü’n-Necmiyye</i>’de böyle denilmektedir.<br/>
