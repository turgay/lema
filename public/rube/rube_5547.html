<a name=5548></a><img src="RuhulBeyan-5548_1.jpg"/><br/>
<img src="RuhulBeyan-5548_2.jpg"/><br/>
<img src="flower_sep.jpg"/><br/>
<img src="RuhulBeyan-5548_4.jpg"/><br/>
<b>17. Eğer inanmış insanlarsanız, Allah, bir daha buna benzer tutumu</b><br/>
<b>tekrarlamaktan sizi sakındırıp uyarır.</b><br/>
Ey Âişe hakkında uydurulan iftirâyı dillerine dolayanlar! <i>“Eğer” </i>Allah’a, Rasûlüne<br/>
ve âhiret gününe <i>“inanmış insanlarsanız,” -</i>çünkü îman buna mâni olur- “<i>Allah, bir<br/>daha” </i>hayâtınız boyunca <i>“buna benzer tutumu tekrarlamaktan” </i>bir daha böyle bir<br/>iftirâyı konuşup diline dolamaktan<i> “sizi sakındırıp uyarır” </i>yâni size öğüt verir.<br/>
“<br/>
” nasihat edip öğüt vermek ve işlerin sonunu hatırlatmaktır.<br/>
Burada bir daha bu gibi bir günaha teşebbüs edenin kendilerini îmandan çıkacağına<br/>
işâret vardır. <i>el-Kebîr</i>’de der ki: “Bu iftirâyı konuşan da duyup reddetmeyen de bunda<br/>dâhildir. Çünkü her ne kadar önce olanın günahı daha büyükse de her ikisi de câiz<br/>olmayan bir işi yapmakta eşittirler.<br/>
<b>18. Ve Allah âyetleri size açıklıyor. Allah, <i>(işin iç yüzünü)</i></b><b> çok iyi bilir, hüküm ve</b><br/>
<b>hikmet sâhibidir.</b><br/>
<i>“Ve Allah” </i>öğüt almanız ve kendileri ile edeblenmeniz için<i> </i>şer’î hükümlere ve güzel<br/>
edeblere açık açık delâlet eden<i> “âyetleri size açıklıyor.”</i><br/>
Yâni onları açık ve mânâlarına delâleti zâhir olarak indiriyor. Yoksa önceden böyle<br/>
olmayıp da sonradan onları açıklamıyor.<br/>
<i>“Allah,” </i>küçük büyük mahlûkâtının her hâlini <i>“çok iyi bilir,”</i> bütün planlarında ve<br/>
işlerinde<i> “hüküm ve hikmet sâhibidir.” </i>O halde risâletini tebliğ için seçtiği ve halkı<br/>günahlardan arındırıp hakka çağırmak üzere görevlendirdiği zâtın haremi hakkında<br/>söylenenler nasıl doğru olabilir?<br/>
<i>Kâşifî</i> der ki: “Allah Teâlâ, Hz. Âişe’nin iffet ve namusunun temiz olduğunu bilir.<br/>
Yine Allah, onun âr ve namusunun pak olduğu husûsunda hüküm vermiştir.”<br/>
<i>Onun iffet ve ismet yakası hatâ ve kir pisliğinden arınmıştır<br/>Onun ayıbını arayan baştan ayağa çirkefe bulanmıştır</i><br/>
Şâir ne de güzel söylemiştir:<br/>
<i>Senin namusunu ayıplamak kimin haddine?<br/>Gül yaprağına damlayan yağmur damlası gibi pâksın</i><br/>
