<a name=2017></a><img src="flower_sep.jpg"/><br/>
Allah Teâlâ, kainattaki her varlığın haline uygun bir şahadet (görünen) ve bir de gayb<br/>
(görünmeyen) yaratmıştır. Her bir varlığın gaybı için bir anahtar yaratmıştır. Bu anahtar,<br/>onun gayb ve şehadet kapısını açmaya yarar. Allah’ın ezel ve kaderdeki iradesi<br/>doğrultusunda bu varlık zuhur eder. Bu <i>“gaybın anahtarları, O’nun yanındadır, onları<br/>O’ndan başkası bilmez.”</i> Çünkü O’ndan başka yaratıcı yoktur. Hiç bir Peygamberin ve<br/>velînin bu anahtarların bilgisi ve kullanımı konusunda yetkisi yoktur. Bu ancak<br/>Yaratan’a aittir.<br/>
Bu hakikatı anlaman için sana bir misal ile anlatayım: Bu tıpkı resim yapan nakkaşa<br/>
benzer. Çünkü yaptığı her resmin bir şahâdeti vardır ki resmin biçimi ve görünüşüdür.<br/>Bir gaybı vardır ki resim yapma bilgisidir. Bir de nakkaşın zihninde olduğu gibi resmin<br/>ortaya çıkması için resim yapma bilgisinin kapısını açan bir anahtar vardır ki o da<br/>kalemdir. Nakkaşın elindeki kalemde başkasının tasarruf yetkisi yoktur.<br/>
İşte Allah Teâlâ, nakkaş ve musavvirdir. Resimler, muhtelif gayb ve şehadet<br/>
aleminden olan mükevvenâttır. Her resmin şehadeti, onun yaratılışı ve meydana<br/>gelişidir. O resmi çizen kalem, yani o sûret ve oluşta yaratılması ilminin kapısını açan<br/>anahtar, melekûttur. Her şey, melekûtun kalemi ile varlık kazanır. Melekûtun kalemi,<br/>Allah Teâlâ’nın elindedir. Nitekim Allah Teâlâ: <i><b>“Her şeyin melekûtu </b>(hükümranlığı)<br/><b>elinde olan Allah ne yücedir! Siz de O’na döndürüleceksiniz.”</b></i> (Yâsîn, 36/83)<br/>buyurmuştur.<br/>
Eşya farklı farklı olduğu gibi melekûtlar da ayrı ayrıdır. Cansız varlıklar, bitkiler,<br/>
hayvanlar, insanlar ve meleklerden herbirinin melekûtu, kendi sûretine uygundur.<br/>Bundan dolayı âyette anahtarlar çoğul olarak, gayb ise müfred, tekil olarak gelmiş ve<br/><i>“Gaybın anahtarları, O’nun yanındadır.”</i> buyurulmuştur. Çünkü gayb, yaratma (tekvin)<br/>ilmidir. O da bütün eşyada tektir. Melekutta ise nakkaşın kalemlerinde olduğu gibi<br/>çokluk vardır. İyi anla.<br/>
<i>“O,”</i> yaratma (tekvin) ilmi ile<i> “karada ve denizde olan her şeyi bilir.</i>” Çünkü bu<br/>
ilimle, şehadet ve sûret âlemi demek olan ‘kara’ ile gayb ve melekût âlemi demek olan<br/>‘deniz’i yaratmıştır. <i><b>“Gaybı </b>(gizliyi) <b>ve şehâdeti </b>(açığı) <b>bilendir.”</b> </i>(el-En‘âm, 6/73)<br/>âyeti bu mânâya delalet eder.<br/>
İşte bu ilim iledir ki <i>“O’nun ilmi dışında bir yaprak bile düşmez.”</i> Çünkü onu<br/>
yaratan, sabit kılan ve düşüren O’dur.<br/>
<i>“Yerin karanlıkları içinde gömülen dâne”</i> Yani nefis arazisinin sıfatlarının<br/>
karanlıklarında gömülü ruh dânesi ya da kalp arazisinin ve beşeriyet sıfatlarının<br/>karanlıklarındaki dâneyi ancak O terkip etmiştir. O’nun kemal ve noksanlığını yalnızca<br/>O bilir.<br/>
<i>“yaş ve kuru hiçbir şey yoktur ki” </i>Yaş, şimdi mevcud olan; kuru, şimdi mevcud<br/>
olmayıp da sonra var olacak olandır. Yaş, canlılar; kuru, cansızlardır. Yine yaş, mü’min;<br/>kuru, kafirdir. Yaş, âlim; kuru, cahildir. Yine yaş, ârif; kuru zâhiddir. Yaş, muhabbet ehli;<br/>
