<a name=9354></a><img src="figure_sep_1.jpg"/><br/>
kendilerine bir fayda temin edeceğini zannederler.<br/>
<i>“Kendilerinin bir şey (hakikat) üzerinde olduklarını</i> <i>sanırlar.” </i>Âyet-i kerimedeki<br/>
<i>“yahsebûn”</i> fiilinin masdarı <i>hüsbân</i>dır. Hüsbân, diğeri gönlüne gelmeden birbirine zıd<br/>olan iki şeyden birine hükmetmektir. Onu öyle sanır ve zanna yakın bir şek, tereddüd<br/>hâlinde olur. Zan ise, birbirine zıd iki taraf da gönlüne ve hatırına geldiği halde, birinin<br/>diğerinden daha kuvvetli olması hâlidir.<br/>
<i>“İyi biliniz ki onlar gerçekten yalancılardır.”</i> Daha büyüğü olamayacak kadar<br/>
yalanın en büyüğünü söylemişlerdir. Çünkü, her şeyi pek çok iyi bilen Allah Teâlâ’nın<br/>huzurunda yalan söylemeye cesâret etmişlerdir. Ve yalan yeminlerinin, gafiller ve<br/>aymazlar nezdinde yalanlarını geçerli kıldığı gibi Allah katında da geçerli kılacağını<br/>zannetme hatasına düştüler. <i>“Elâ”</i> harfi tenbih için olup onların ne kadar derin<br/>münâfıklık hastalığına düşüp bunu alışkanlık hâline getirdiklerine dikkat çekmek içindir.<br/>Öyle bir hastalık ki ne hayatta ne de ölümden sonra kendilerinden ayrılabilmektedir.<br/>Nitekim, <i><b>“Eğer (dünyaya) geri gönderilseler yine kendilerine yasak edilen şeylere<br/>dönecekler. Zira onlar gerçekten yalancıdırlar</b></i>” (el-En’âm, 6/28) âyeti tam da böyle<br/>bir hastalıktan haber vermektedir.<br/>
<a href="RuhulBeyans.html#9351">[19]</a>. İbn Kesir, IV, 328.<br/>
