<a name=8967></a>türdeki âyetlerin “büyük”, ikinci kısımdakilerin de “küçük” olarak tesmiye olunmasının<br/>sebebi, sıfatların isimlerin kaynağı ve mercileri oluşundandır. Nasıl ki el-Hayy ismi<br/>varlık sahasında hayat sıfatına râci olduğu gibi, el-Alîm ismi ilim sıfatına ve el-Kâdir<br/>ismi de kudret sıfatına râcidir. Yine esmâ-i hüsnâ sıfatların mazharları olduğu için el-<br/>Hayy ismi varlık sahasında fiillere, fiiller esmânın mezâhirine ve âsâr da fiillerin<br/>mezâhirine râci’ olmaktadır. Her ne kadar <i><b>“De ki: İster Allah diye çağırın, ister<br/>Rahman diye çağırın, hangisiyle çağırırsanız en güzel isimler O’nundur”</b></i> (el-İsrâ,<br/>17/110) âyetinde buyurulduğu üzere Allah’ın âyâtından murad esmâ-i hüsnâsı ise de,<br/>“suğrâ” ile değil de “kübrâ” ile yapılan tahsisin nedeni, en büyük âyâtın müşâhedesinin<br/>en küçük âyetlerin müşâhedesine bağlı olduğunu vurgulamak içindir. Zîrâ Allah Teâlâ<br/>kuluna hayat, ilim ve kudret sıfatıyla tecellî ettiği zaman; kulun, Allah’ın hayat sıfatıyla<br/>hayatta olması, O’nun ilim sıfatıyla ilim sâhibi olması ve yine Allah’ın kudret sıfatıyla<br/>kudrete sâhip olması gerekmektedir. Mânânın özü şudur: Nebî (s.a.) mi’râc gecesinde<br/>vahdâniyyet cem’iyyesine yükseltilip ferdâniyyet nuruna girildiği zaman, Hakk<br/>Sübhânehû evvelâ gaybın anahtarları olan sıfât-ı kübrâların sûretiyle ona tecellî<br/>etmiştir. Bu gaybın anahtarları Kendisinden başkasının bilemeyeceği şeylerdir.<br/>
Allah Teâlâ’nın ona tecellîsi ile onun hayatı; ulvîsi-süflîsi ile ruhâniyesi-<br/>
cismâniyesiyle, ma’deniyesi-nebâtîyesi ve hayvâniyesi-insâniyesi ile bütün âlemin<br/>hayat unsurlarıyla özdeşleşti. Nitekim Allah bununla ilgili olarak <i><b>“(Ey Muhammed),<br/>biz seni ancak âlemlere rahmet için gönderdik”</b></i> (el-Enbiyâ, 21/107) ve <i>“Sen<br/>olmasaydın Biz âlemleri yaratmazdık”</i> buyurmuştur.<a href="RuhulBeyans.html#8968">[93] </a>Rasûlullah (a.s.) da: <i>“Ben<br/>Allah’danım, mü’minler de benden” </i>demiştir.<a href="RuhulBeyans.html#8968">[94] </a>Aynı şekilde Peygamber (a.s.)’in ilmi<br/>rûhânî ve ğaybî mâlûmâtın tamamını ihata eden bir konuma dönüşmüştür. Nitekim<br/>meleklerin çekişmesi ile ilgili hadis-i şerif bu konuda gelmiştir: Rasûlullah (s.a.)<br/><i>“Avucunu benim omuzuma koyunca göğüslerimin arasında onun soğukluğunu<br/>hissettim. İşte o sırada bana geçmiş ve gelecek ümmetler hakkında bilgi verildi”<br/></i>buyurmuştur. Başka bir rivâyette de: <i>“Olmuş ve olacaklar bana bildirildi”</i> şeklindedir.<br/>
Peygamber (a.s.)’in kudreti de böyledir. O bu kudret ile zorbaların boyunlarını kırıp,<br/>
kılıçla kisrâların boyunlarını uçurmuş, onların evlerini ve kalelerini yıkmış, onlara<br/>hayat hakkı tanımamıştır. Bu cem’î, küllî ve ihâtî olan tecellî-yi ilâhînin bereketiyle,<br/>Allah Teâlâ’nın kitab-ı azîzi’nde “<i><b>Ben yeryüzünde bir halife yapacağım” </b></i>(el-Bakara,<br/>2/30) diye haber verildiği üzere Âdem (a.s.) da âlemin kendisine itâati emredilmiş ve<br/>onlara halife kılınmıştır. Allah Âdem (a.s.)’in yüzünde vahdâniyyet nurlarının<br/>parıldaması için bütün melekleri ona itâat ettirmiştir.<br/>
<b>Baklî</b> şöyle demiştir: “Hakk Sübhânehû, Peygamberi (a.s.)’a kendisinden başka hiç<br/>
bir kimsenin göremeyeceği büyük âyetlerini göstermiştir. Bunu “<i><b>Andolsun o, Rabbinin<br/>en büyük âyetlerinden bir kısmını gördü”</b></i> âyetinde buyurulduğu üzere Rasûlullah’a<br/>melekûtî/rûhânî olan kuvve-i cebbâriyye elbisesini giydirmekle icrâ etmiş, âyâttaki<br/>sıfatların nurlarının ortaya çıkması ile bu tahakkuk etmiştir. Bu âyetleri eğer bir kimse<br/>
