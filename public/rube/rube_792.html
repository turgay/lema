<a name=793></a><img src="flower_sep.jpg"/><br/>
<img src="RuhulBeyan-793_2.jpg"/><br/>
<img src="RuhulBeyan-793_3.jpg"/><br/>
gerekli kılamadığı gibi, dilemesine mânî de olamaz.<br/>
Bu âyetten, hayır veya şer, îmân veya küfür her hâdisenin Allah’ın dilemesine bağlı<br/>
olduğu açıkça anlaşılmaktadır. Bu ise Mûtezile mezhebinin aleyhinde bir delîldir.<br/>
<b>İmam Gazzâli</b>, Allah Teâlâ’nın <i>“en-Nâfi’”</i> ve <i>“ed-Dârr” </i>isimlerinin açıklanmasında<br/>
şöyle demektedir: Hayır ve şer, fayda ve zarar, melekler, insanlar ve cemâdât<br/>vâsıtasıyla veya vasıtasız olarak Allah’a nisbet olunur. Sanma ki; zehirin bizzat kendisi<br/>öldürür ve zarar verir, yemek bizzat doyurur ve fayda verir veya melek, insan, şeytan<br/>veya yıldız vesâir mahlûkattan herhangi biri kendi başına hayır veya şerre, fayda ve<br/>zarara muktedir olur. Bilakis bütün bunlar musahhar kılınmış, emre âmâde hâle<br/>getirilmiş sebepler olup bunlardan, râm olunduklarından başkası sudûr etmez.<br/>
Câhilin îtikâdına göre bütün bu sebeplerin ezelî kudrete izâfesi, kalemin kâtibe olan<br/>
nisbeti gibidir. Nitekim hükümdar bir iyilik yapmak veya bir cezâ vermek istese bunu,<br/>kaleme değil, kalemin emrine verildiği kimseye yapar. Diğer vâsıtalar ve sebepler de<br/>bunun gibidir. Yukarıda “câhil inancına göre” diye kayıt koyduk. Çünkü câhil, kalemi<br/>kâtibin emrine verilmiş bir şey olarak görür. Arif ise, kalemin Allah tarafından kâtibin<br/>emrine verildiğini ve onun elinde bulunduğunu bilir. Dolayısıyla kalemin emrine<br/>verildiği zâtın Allah olduğunu anlar. Çünkü kâtibi yaratan, ona güç kuvvet veren ve<br/>parmaklarını oynatıp kalemi hareket ettirmesini sağlayan Allah olunca, o takdîrde<br/>insanın eli ve kalemiyle yazanın Allah olduğu anlaşılır. Cüz’î irâdeye sâhip insanlar<br/>hakkında durum böyle olunca bunun, cemâdât âleminde daha bâriz olduğu görülür.<br/>
<i>Ravzatü’l-ahyâr </i>müellifi şöyle demiştir: Hakîki müessir Allah’tır. Yıldızlar ise<br/>
sıradan sebeplerdir. Güneş <i>“Hayy”</i> isminin mazharıdır. Zühre <i>“Mürid”</i>, Utârid<br/><i>“Müskıt”</i>, Ay ise <i>“Kâbil”</i> isimlerinin mazharlarıdır. Bu sebeple Beyt-i İzzet, O’nun<br/>mülkündedir. Merih <i>“Kâdir”</i> için, Müşteri <i>“Alim”</i> için ve Zühâl <i>“Cevvâd”</i> içindir.<br/>
İsimlerin aslı dörttür: Hayat, ilim, kudret ve irâde. İsrâfîl (a.s.) <i>“Hayy”</i> isminin<br/>
mazharıdır. Hayat hisseleri onda toplanmıştır. Cebrâîl (a.s.) <i>“İlim”</i> ve <i>“söz”</i> izhâr<br/>edendir. İlme göre O, Rûhu’l-kudüs; söze göre ise Rûhu’l-emin’dir. Cebrâîl (a.s.) bu<br/>sebeple vahiy taşıyıcısı olmuştur. Mikâil (a.s.) <i>“İrâde”</i> sıfatının mazharıdır. O’na<br/>cömerdlik yerleştirilmiştir. Bu sebeple o, rızıkların taksîmi ile görevlendirilmiştir.<br/>Azrâîl (a.s.) ise <i>“Kudret”</i> sıfatının mazharıdır. Bu sebeple o, zâlim ve azgınları kahr ü<br/>perişan eder, öldürmek sûretiyle onları zelîl kılar.<br/>
<i> </i><br/>
<b>254. Ey iman edenler! Kendisinde artık alış-veriş, dostluk ve kayırma</b><br/>
<b>bulunmayan gün <i>(kıyamet) </i></b><b>gelmeden önce, size verdiğimiz rızıktan hayır yolunda<br/>harcayın. Gerçekleri inkâr edenler elbette zalimlerdir.</b><br/>
