<a name=730></a><img src="RuhulBeyan-730_1.jpg"/><br/>
<img src="RuhulBeyan-730_2.jpg"/><br/>
bakımından sizin için daha faydalı, günah ve kötülüklerin zarar ve kirlerinden korunma<br/>açısından daha temizdir. Bunun için boşanan kadınların gerekli şartlar altında<br/>evlenmelerine mâni olmaktan sakının. Böyle davranmakla husûle gelecek fayda ve<br/>salâhı; bu konudaki teferruâtı Allah bilir. İlminizin eksik oluşu sebebiyle siz<br/>bilmezsiniz. Çünkü mükellef, her ne kadar bu tekliflerde bulunan güzellikleri genel<br/>mânâda bilse de etraflıca bilemez. Fakat Allah Teâlâ kullarına bildirdiği emir ve<br/>nehiylerin hikmetini tafsîlâtıyla bilir.<br/>
<i>Ey kişi, gözünü aç bir zerre bilgi bile Allah’dan gizli değildir.<br/>Kaldı ki O’nun nezdinde açık ve kapalı, zâhir ve bâtın birdir.</i><br/>
Bu sebeple kendi fikir ve görüşlerinizden vazgeçip bütün işlerinizde Allah Teâlâ’nın<br/>
emir ve yasaklarına uyunuz. Meselâ bir baba, sıhhatının bozulmaması için çocuğunun<br/>bazı yiyecekleri yemesine mâni olur. Bu sadece çocuğun iyiliği içindir. Çünkü baba<br/>çocuğun bilmediklerini bilmektedir. Aynı şekilde Allah Teâlâ Kur’ân-ı Kerîm’de bize<br/>doğru ve güzel olan şeyleri yapmamızı emretmekte ve bizi kötülük ve helâke götürecek<br/>her şeyden sakındırmaktadır. Fakat nasîhatı dinleyip gereğince amel etmek ancak akıllı<br/>kimselerin işidir. Nitekim bu konuda <b>İmam Gazzâlî</b> demiştir ki:<br/>
Nasihat etmek kolaydır. Zor olan, onu kabûl edip gereğince davranmaktır. Çünkü<br/>
nasîhat, nefse tâbi olanlara acı, yasaklanan şeyler ise hoş ve sevimli gelir. Nasihat,<br/>ancak hakîkî mü’mine fayda verir. Hakiki mü’minleri ise Allah Teâlâ kitabında şöyle<br/>vasfetmektedir:<i><b> “Mü’minler o kimselerdir ki, Allah anıldığı zaman yürekleri<br/>ürperir.”</b></i> (el-Enfâl, 8/2)<br/>
<b>İbn Mes’ûd</b> (r.a.)’dan rivâyet edilmiştir ki: Mutlu ve bahtiyar; başkasından öğüt alan<br/>
kişidir. Nasîhat dinlemede sizin durumunuz kuş avlayan şu adamın durumu gibidir. O bir<br/>kuş avladı. Kuş ona: “Beni boğazlama, şâyet beni boğazlarsan eline ne geçecek? Bilakis<br/>beni serbest bırakırsan, sana fayda verecek üç hikmet öğretirim:<br/>
<i>Birincisi</i>, belli bir faydası olan şeyi terketme.<br/><i>İkincisi</i>, muhal olan bir şeyi tasdik etme.<br/><i>Üçüncüsü</i>, ulaşılması mümkün olmayan şeye elini uzatma.” dedi.<br/>Adam kuşu serbest bırakınca kuş uçtu ve dedi ki: “Midemde öyle büyük bir cevher<br/>
var idi ki, eğer onu çıkarmış olsaydın büyük bir servet elde etmiş olurdun.”<br/>
Adam kuşa yaklaşıp; onu tekrar yakalamak isteyince kuş ondan uzaklaşıp dedi ki:<br/>“Ey ahmak! Sana verdiğim nasîhatı ne kadar da çabuk unuttun. Beni serbest<br/>
bırakmakla elinde bulunan faydayı terkettin. Şimdi ise ulaşamayacağın şeye elini<br/>uzatmaktasın, ayrıca muhal olan bir konuda beni tasdik ettin. Çünkü benim midem ancak<br/>bir veya iki dâneyi içine alabilir. Hâl böyleyken nasıl olur da büyük bir cevher<br/>taşıyabilir?” İşte nasîhat dinlemede sizin durumunuz da böyledir.<br/>
