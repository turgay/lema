<a name=9620></a><img src="RuhulBeyan-9620_1.jpg"/><br/>
<img src="RuhulBeyan-9620_2.jpg"/><br/>
<img src="RuhulBeyan-9620_3.jpg"/><br/>
demek olur. Çünkü herşeyi ilk kez yaratan O’dur, ayakta tutan O’dur. Herşeyi gözeten,<br/>dilediği gibi tasarruf eden O’dur. Nimetlerin öz olarak asıllarını ve kısımlarını veren<br/>O’dur. Şâyet O, kullarına nimet vermemiş olsaydı hiçbir kimse nimet adına en küçük bir<br/>nesneyi bile veremezdi. Şu halde mü’minler O’nun verdiği nimetlere karşılık<br/>hamdederler. Önünde de sonunda da hamd O’nundur. Buna karşılık başkasının mülkü ise<br/>kendinden değildir, başkası o mülkü Yüce Allah’ın yüce katından ödünç olarak almıştır,<br/>O’nun imkân vermesi ile elde etmiştir. Başkasına hamd etmek, demek, Allah’ın nimetini<br/>o kimsenin elinde cereyan ediyor kabul etmek demektir. İnsanoğlunun mülkü vardır,<br/>beşer hamd sâhibi de olur, ancak bütün bunlar sadece şeklîdir, yoksa gerçek anlamda<br/>insanoğlunun mülkü de yoktur o hamd sâhibi de değildir.<br/>
<i>O’ndan başkasına şahlık nisbeti;<br/>Satrançta bir iki ağaç parçasına “şah” adı vermek gibidir.”</i><br/>
<i>“O herşeye kadirdir.”</i> Çünkü kudreti gerektiren zâtının herşeye nisbet edilmesi eşittir.<br/>
O yoktan var etmeye, yok etmeye, hasta etmeye, hastalıktan iyileştirmeye, aziz etmeye,<br/>zelil kılmaya, beyaz ve siyah etmeye ve bunlardan başka ve buna benzer sayısız şeyleri<br/>yapmaya kadirdir.<br/>
Âriflerden biri der ki: Allah’ın kudreti yaratmaya elverişli bir kudrettir. Kulun kudreti<br/>
ise kesbe; yâni kazanmaya elverişlidir. Allah Teâlâ’nın kadir olduğunu bilen kişi,<br/>emirlerine aykırı davranırsa O’nun vereceği cezânın şiddetinden korkar. Kulun<br/>ihtiyacını dilediği esnada, O’nun nimetinin ve rahmetinin latifelerini umması Allah’a<br/>itâatı vesîlesi ile olmaz, tam tersine Yüce Allah’ın sırf keremi ve lutfu sayesinde olur.<br/>
<i>et-Te’vilatu’n-necmiyye’</i>de şöyle denir: O’nun noksan sıfatlardan münezzeh olan<br/>
mukaddes zâtını, benzeri ve zıddı olmaktan, şekli ve eşi bulunmaktan, göklerdeki rûhânî<br/>güçlerle yeryüzündeki cismânî güçler tesbih ederler. Mutlak varlık O’nundur, mukayyed<br/>varlık dünyasında zuhûr etmesi nimetine hamd O’na âiddir. O’nun mutlak hüviyyeti<br/>mutlak olarak zuhur etmeye kadir olduğu gibi mukayyed olarak zuhur etmeye de kadirdir.<br/>O’nun mutlak varlığı bizatihî bu iki zuhur edişten de münezzehtir. Bu iki ortaya çıkış iki<br/>itibarî nisbetten ibârettir.<br/>
<i> </i><br/>
<b>2. Sizi yaratan O’dur. Böyle iken kiminiz kâfir, kiminiz mümindir. Allah</b><br/>
<b>yaptıklarınızı görendir.</b><br/>
<i>“Sizi”</i> benzersiz ve bütün ilmî ve amelî kemâlâtın esaslarını kapsayan bir yaratışla<br/>
“<i>yaratan O’dur. Böyle iken kiminiz kâfir” </i>yâni bazınız ya da sizden bazıları<br/>yaratılışının gereği olarak inkârı seçmiş ve onu kazanmıştır. Buna münâfık da dâhildir<br/>
