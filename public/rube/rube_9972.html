<a name=9973></a><img src="flower_sep.jpg"/><br/>
<img src="RuhulBeyan-9973_2.jpg"/><br/>
isimlerindendir.<br/>
“el-Meâric” kelimesi “ma’rac” kelimesinin çoğuludur ve “çıkma, yükselme yeri”<br/>
mânâsınadır.<br/>
<b>Râğıb İsfahânî</b>’nin ifâdesine göre Arapça’da “el-Urûc”, yukarıya yükselmek<br/>
demektir. Aynı kökten türeyen “meâric” ise yükselme dereceleri anlamınadır. “Zi’l-<br/>Meâric” ise “Allah âlemden yücedir” mânâsına gelir.<br/>
“Meâric” kelimesinden murâd, biri diğerinin üzerinde olan dokuz felektir. Bunlar yedi<br/>
semâ, Kürsî ve Arş’tır.<br/>
<b>4. Melekler ve Rûh <i>(Cebrâil)</i></b><b>, oraya, mikdarı <i>(dünya senesi ile)</i></b><b> elli bin yıl olan bir</b><br/>
<b>günde yükselip çıkar.</b><br/>
Sâdece inmek ve yukarı çıkmakla görevli <i>“Melekler”</i> Müheymin melekleri ve<br/>
benzerleri bu hükümden müstesnâdır. Çünkü meleklerin içerisinde gökten hiç<br/>inmeyenler olduğu gibi yeryüzünden asla semâya yükselmeyen melekler de vardır.<br/>
<i>“Ve ruh”</i> yâni Cebrâil... Cebrâil diğer meleklerden üstün bir meziyete sâhip olduğu<br/>
ve fazîletli bulunduğu için ayrıca zikredilmiştir. Cenâb-ı Hakk’ın şu sözünde de aynı şey<br/>olmuştur: <i><b>“O gecede, Rablerinin izniyle melekler ve ruh (Cebrâil) her iş için iner<br/>dururlar.”</b></i> (el-Kadr, 97/4). Meleklerin inişi bir âyette, semâya yükselişi de diğer bir<br/>âyette zikredilmiş oldu.<br/>
Melekler ve Cebrâil, Allah Teâlâ’nın emrinin inmiş olduğu noktadan O’nun Arş ve<br/>
emirlerinin inmeye başladığı noktaya çıkarlar. Bu âyeti, Hz. İbrahim’in <i><b>“Ben Rabbime<br/>gidiyorum.”</b></i> (es-Saffat, 37/99) ifâdesi gibi anlamalıdır. Orada da İbrahim (a.s.)<br/>“Rabbime gidiyorum” derken “Rab’bımın bana gitmemi emrettiği yere gidiyorum”<br/>demiş olmaktadır. Meleklerin Arş’a yükselmeleri, Rabbe yükselmeleri olarak kabul<br/>edilmiştir. Çünkü Arş, Rahmânî sıfatların tecellî ettiği makamdır. Allah’ın ahkâmı<br/>Arş’tan inmeye başlar. Melekler Âdemoğlunun amellerini alıp Allah’ın dilediği yere<br/>inerler. <b>Sehl Tüsterî</b> (r.a.) şöyle der: “Melekler ve Rûh, Âdemoğlunun amellerini<br/>Allah’a yükseltirler.” Rûh o esnâda bu amellere nezâret eder.<br/>
<i>“Mikdarı elli bin yıl olan bir günde yükselip çıkar.”</i> <i>“Fî”,</i> harf-i cerri <i>“ilâ”</i> gibi<br/>
<i>“ta’rucu”</i> fiiline bağlıdır. Bu elli bin yıl, insanların saydıkları sene cinsindendir.<br/>Nitekim bunu Allah bir başka âyet-i kerîmede <i><b>“Sonra “bütün işler” sizin<br/>sayageldiklerinize göre bin sene tutan bir günde O’nun nezdine çıkar.” </b></i>(es-Secde,<br/>32/5) şeklinde ifâde buyurmaktadır. Bu son ifâdelerin -dilbilgisi açısından- tahliline<br/>gelince; “hamsîne” kelimesi kâne’nin haberidir. Bu teşbîh-i beliğ kabilindendir. Bu<br/>ifâdenin teşbihsiz olan aslı; “Melekler ve ruh oraya mikdarı elli bin sene olan bir günde<br/>yükselip çıkarlar” demektir.<br/>
