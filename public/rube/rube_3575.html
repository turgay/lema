<a name=3576></a><img src="figure_sep_1.jpg"/><br/>
<i>Mümkün oldukça onların hîlelerinden kaçınmak vâcibdir<br/>Şekilleri insan şekli, işleri yırtıcı hayvan işidir<br/>Onlar elbise içinde kurtturlar ya da kurt içinde elbisedir</i><br/>
Âyette işaret vardır ki his ve kuvveler hevâ bıçağı ile kalb Yusuf’unu öldürmeye<br/>
çalışırlar. Çünkü kalbin ölümü hevâdandır. Hevâ, kalbi öldüren zehirdir. Ya da bütün<br/>his ve kuvveler kalbi beşeriyet yurduna atmaya çalışırlar. Çünkü kalbin ölümünden<br/>sonra ruh, şehvet ve arzularını elde edebilmek için yüzünü his ve kuvvelere çevirir.<br/>Böylece kalbin ölümünden sonra bütün bu his ve kuvveler, hayvânî-nefsânî nimetlerden<br/>kâm almak için uygun bir topluluk hâline gelirler. İçlerinden bir sözcü -ki bu Yahuda<br/>yerinde olan müfekkiredir- şöyle der: Yûsuf’u öldürmeyin, beden (kalıp) kuyusunun<br/>dibine ve beşeriyetin derinliğine atın. Eğer bunu yapar, bu uğurda çalışırsanız nefsânî<br/>hâdiseler kervanı onu alıp götürür. <i>et-Te’vîlâtü’n-Necmiyye</i>’de böyle denilmektedir.<br/>
Şu halde hakîkî hayat, ancak kalbin hayatı ile gerçekleşir. Kalb Allah Teâlâ’nın evi ve<br/>
üzerinde istivâ ettiği yerdir.<br/>
<b>Şeyh Ebû Abdullah Muhammed b. Fazl </b>der ki: “Allah’ın evine ve Haremi’ne -orada<br/>
peygamberlerin izleri var diye- ulaşmak için çölleri, vâdîleri ve yolları aşanlar nasıl<br/>oluyor da bizzat Mevlâlarının izleri bulunan kendi kalblerine ulaşmak maksadıyla Allah<br/>için nefis ve hevâlarını aşamıyorlar?! Ona ulaşmanın yolu ise Allah’ı zikretmektir.”<br/>
<b>Şeyh Hakîm Tirmizî </b>(Ebû Abdullah Muhammed b. Ali) der ki: “Allah’ı zikretmek,<br/>
kalbi tazeleştirip yumuşatır. Zikrullahtan uzak bulunan kalbe ise şehevî arzuların<br/>ateşiyle nefis harâreti musallat olur. Böylece kalb katılaşır, kurur ve âzâları itâat<br/>etmekten meneder. Kalbi uzatıp gerdiğinizde ise kuru bir ağaç gibi kırılıverir. Ancak<br/>kesilmeye yarar ve cehennem ateşi için yakıt olur. Allah bizi böyle bir duruma<br/>düşmekten korusun.<br/>
<a href="RuhulBeyans.html#3575">[11].</a> Bk. el-Enfâl, 8/22<br/>
