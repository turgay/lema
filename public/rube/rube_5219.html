<a name=5220></a>Peygamberlerin bu hususiyetini delil olarak ileri sürmek doğru olmaz. Bu hüküm, Hz.<br/>Peygamber (a.s.) hakkında bir kemâl olup başkaları için olmayan ümmîlik gibi her<br/>konuda geçerlidir. Meselâ kendisine: “Sen ümmîsin” denilen birisi “Peygamber de<br/>ümmî idi” derse te’dib edilir. Nitekim <i>İnsânü’l-uyûn</i>’da böyle geçmektedir.<br/>
Fakir (<b>Bursevî</b>) der ki: “Osmanlı hakanlarından <b>Sultan I. Selim</b>’in:<br/>
<i>Süleyman, elinde asâ ve zenbiliyle bir dilenci idi<br/>Rabbim, senin lütfunla mülke düzen verme haşmetini buldu<br/>Mustafa, Arap evlâdından kapında sıradan bir yetim idi<br/>Senin ihsanın ona yücelik şeref tacını verdi</i><br/>
şeklindeki şiiri edebi terk etmektir. Çünkü bu iki peygamberin yüce mertebeleri<br/>
hakkında hakâret hissi uyandırmaktadır.<br/>
<b>Salih </b>(a.s.), kilim dokurdu. <b>İsâ</b> (a.s.) ise ayakkabı diker ve tamir ederdi.<br/>Kazançların en üstünü cihaddır. Nübüvvetten ve hicretten sonra Rasûlullah (s.a.)’in<br/>
mesleği olmuştur. Sonra emânet şartıyla ticarettir. Tâcir bir dâne miktârı bile olsa asla<br/>hıyânet etmemelidir. Sonra rençberlik (çiftçilik)tir. Bundan sonra da zanâattir. Nitekim<br/><i>el-Muhtâr</i> ve <i>et-Tuhfe</i>’de böyle denilmektedir.<br/>
Pis ve kötü, yâni haram kazanç yollarından sakınmak gerekir. Meselâ zinâ eden<br/>
kadının ve kâhinin aldığı ücret gibi. Kâhin, gelecekten haber verir, ya da geçmişteki<br/>bazı olaylardan bahseder. Gelecek bir uğursuzluktan dem vurur veya bir takım<br/>mutlulukların geleceğini haber verir. Kişiye, ya bir devlete konacağını ya da bir<br/>mihnetle karşılaşacağını telkin eder.<br/>
Oyun, eğlence ve benzerleriyle ilgili sanatlardan da sakınmalıdır.<br/>Kefen (ve cenaze levâzımatı) satıcılığı da hoş görülmemiştir. Çünkü bu insanların<br/>
ölümünü beklemeyi gerektirir.<br/>
İhtikârda bulunan tahıl satıcısı ve hayvan kesen bir kasap olmak da hoş görülmemiştir.<br/>
Çünkü, bunlarda kalbin katılaşma ihtimali vardır. Dünyayı süslemek söz konusu olduğu<br/>için kuyumculuk da hoş görülmemiştir. Aynı mânâdaki nakkaşlık, binâları süslemek ve<br/>benzeri meslekler de hoş görülmemiştir.<br/>
İnsanları, erkek kadın, alıp satan köle tüccarı olmak çirkin görülmüştür. Denilir ki:<br/>
“Şu üç zümre iflah olmaz: İnsanları alıp-satan köle taciri, yaş ağaç kesen ve hayvanları<br/>boğazlayan kasap.”<br/>
Hacamat yapmak, çöpçülük ve debbağlık da devamlı pis şeylerle beraber olmaktan<br/>
dolayı çirkin görülmüştür.<br/>
<b>İbn Sîrîn</b> ve <b>Katâde</b>, yalandan kaçınmanın zorluğu ve övgüde aşırı gitme sebebiyle<br/>
dellâllık ücretini kerih görmüşlerdir.<br/>
Rivâyete göre ilk dellâllık eden iblistir. Çünkü o (Hz. Âdem’e) şöyle demiştir: <i><b>“Sana</b></i><br/>
<i><b>ebedîlik ağacını ve yok olmayacak bir hükümranlığı göstereyim mi?”</b></i> (Tâhâ,<br/>20/120) Nitekim <i>Ravzatü’l-ahbâr</i>’da böyle geçmektedir.<br/>
