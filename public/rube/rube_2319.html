<a name=2320></a>Arş ile şer’ (şeriat) de birbirinin aksidir.”<br/>
<i>et-Te’vîlâtü’n-Necmiyye</i>’ de şöyle denilmiştir: Allah Teâlâ, altı tür mükevvenâtı<br/>
yarattıktan sonra Arş’tan toprağın altına kadar bütün âlemde tasarrufta bulunmak ve o<br/>cereyan edecek olayları düzenlemek üzere Arş’a istiva etti. İstiva için sadece Arşı<br/>seçmesinin sebebi, onun rahmanî feyzi kabul edebilecek latif cisimlerin başlangıcı ve<br/>kaynağı olmasıdır.<br/>
Bu istiva, Allah Teâlâ’nın sıfatlarından bir sıfat olup yaratılanların istivasına<br/>
benzemez. Nitekim ilim de Allah’ın bir sıfatıdır. Fakat maklûkatın ilmine benzemez.<br/>Çünkü, <i><b>“O’na benzer hiçbir şey yoktur. O işitendir, görendir.”</b></i><b> </b>(eş-Şûrâ, 42/11)<br/>
Eğer Hak Teâlâ’nın halifesi olma özelliğini iyi düşünürsen hem kendini, hem de<br/>
Rabb’ini tanırsın. Şöyle ki Allah Teâlâ rahme bırakılan meniden seni yaratmayı murad<br/>edince senin ruhunu kendi hilafetiyle görevlendirdi ki anne karnında bulunduğu sürece<br/>nutfeye tasarruf etsin. Onu büyük âleme uygun küçük bir âlem kılsın. Buna binaen<br/>insanın bedeni yeryüzü, kafası gök, kalbi arş ve sırrı da kürsi yerindedir. Bütün bunlar<br/>ruhun düzenlemesi ve rabbinden aldığı hilafetle yaptığı tasarruftur. İnsanın şahsiyeti<br/>tamam olunca ruh, kalb arşını mekan olarak istiva eder. Hatta feyzini kalbe akıtarak<br/>şahsın bütün cüzlerinde tasarruf edip bütün işlerini düzenler. Çünkü kalb, Allah<br/>Teâlâ’nın mahlukâta olan feyzini kabul eden tek mahaldir. Aynı şekilde kalb, ruhun<br/>feyzini alarak bütün bedene ulaştırır. Bu örneği iyice düşündüğün zaman Allah<br/>Teâlâ’nın mukaddes ve münezzeh sıfatlarında mahlukatınkine benzer bir yön olmadığını<br/>tamamen anlar ve İnşâallah <i>“Nefsini bilen Rabb’ini bilir.”</i><a href="RuhulBeyans.html#2321">[48] </a>sözünün hakikatine<br/>erersin.<br/>
Allah Teâlâ, Arş’a istiva ettiğini bildirdikten sonra kâinat üzerinde olan tasarrufundan<br/>
ve olayları tedbir ve tanzim edişinden haber vermek üzere şöyle buyuruyor: O <i>“geceyi,<br/>durmadan onu kovalayan gündüze bürüyüp örter.” </i>Yani<i> </i>Allah geceyi, gündüzü<br/>karanlığı ile örten ve onun aydınlığını gideren bir örtü kılmıştır. Burada iki zıt şeyin<br/>birisiyle yetinerek bunun zıddı, yani gündüzün gece ile münâsebeti zikredilmemiştir.<br/>
Ayette sıfatları ve hevâsıyla kalbin nurlarının gündüzünü istilâ ettiği zaman nefsin<br/>
zulmetlerinin gecesine işaret vardır. Yine muhabbet istîlâ edip nurları gâlib geldiğinde<br/>kalbin gündüzüne işaret vardır.<br/>
Cenab-ı Hak geceyi, hemen gündüzün gelmesini bekler halde onu örten bir örtü<br/>
kılmıştır. Gece ve gündüzden her biri, aralarında bir fasıla olmaksızın peş peşe<br/>geldikleri için sanki birbirlerini talep ediyorlarmış gibi olmuştur.<br/>
<i>“Güneşi, ayı ve yıldızları buyruğuna boyun eğmiş vaziyette” </i>yaratan O’dur.<br/>
Bunların herbiri O’nun emrine, hükmüne ve tasarrufuna boyun eğmiş vaziyettedir.<br/>Allah’ın arzusuna göre doğup batarlar, hareket ederler ve kendilerine verilen bütün<br/>görevleri aksatmadan yaparlar.<br/>
<i>“İyi bilin ki, yaratma ve emir O’nundur.”</i> sadece Allah Teâlâ’ya mahsustur. Her şeyi<br/>
yoktan vareden ve yarattığı her şeyde istediği şekilde tasarrufta bulunandır.<br/>
<i>et-Te’vîlâtü’n-Necmiyye</i>’de şöyle denilmektedir: Allah Teâlâ’nın vasıtasız olarak<br/>
