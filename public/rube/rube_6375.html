<a name=6376></a><img src="RuhulBeyan-6376_1.jpg"/><br/>
<img src="RuhulBeyan-6376_2.jpg"/><br/>
<b>14. Kıyâmet kopacağı gün, işte o gün <i>(müminlerle inkârcılar)</i></b><b> birbirlerinden</b><br/>
<b>ayrılacaklardır.</b><br/>
“<i>Kıyâmet kopacağı gün,</i>” Bu ifâde, kıyâmetle korkutmak ve o günde meydana<br/>
geleceklerden ürkütmek için tekrar edilmiştir. “<i>İşte o gün</i>” o zaman “<i>(müminlerle<br/>inkârcılar) birbirlerinden ayrılacaklardır.</i>” Bu ifâdeyle ardı ardına kıyâmetle<br/>korkutma vardır. Burada ayrılmanın bazı insanlar arasında olacağına remz vardır.<br/>“<i>Ayrılacaklar</i>” ifâdesi, özel olarak günahkarlar hakkında değil, daha önce ilk<br/>yaratılışları, tekrar yaratılışları ve O’na döndürülmelerinden bahsedilmelerinin delâlet<br/>ettiği üzere bütün mahlûkât hakkındadır.<br/>
Mânâ şöyledir: Hesaptan sonra mü’minler ve kâfirler cennete ve cehenneme ayrılırlar,<br/>
asla bir araya gelmezler.<br/>
<b>Hasan Basrî</b> (r.h.) şöyle demiştir: “Dünyâda beraber bulunmuş idiyseler de kıyâmet<br/>
gününde mutlaka ayrılacaklardır. Mü’minler yücelerin yücesinde (a‘lâ-yı ılliyyîn),<br/>kâfirler aşağıların aşağısında (esfel-i sâfilîn) olacaktır. Birisi vuslat mertebesinde,<br/>diğeri firkat derekesinde bulunacaktır. Vuslat mertebesinde olan muhabbet tahtında,<br/>firkat derekesinde olan ise mihnet ve sıkıntı hasırı üzerindedir. Birincisine türlü türlü<br/>sevap, diğerine çeşit çeşit cezâ vardır. Topluluğun biri devlet ve saâdete ermiş, naz ve<br/>nîmet içinde; diğer topluluk ise ayrılık ateşinde erimektedir.<br/>
<i>Biri yüzlerce zevk ve safa içinde gülüp eğlenmekte,<br/>Diğeri onca sıkıntı ve meşakkat içinde inlemekte.<br/>Biri vuslatın verdiği rahat ve huzur içinde,<br/>Diğeri hicran ateşinin şiddetinde.</i><br/>
<b>Ebû Bekir b. Tâhir</b> (k.s.) der ki: “Herkes kendisine takdir edilen saâdet mahalline ve<br/>
şakâvet menziline ayrılır. Kimin ayrılması/tefrikası cem‘e olursa sırrı toplu olur. Sonra<br/>mahlûkât ile aslâ ülfet etmez ve saîdlerin mahalline döndürülür. Kimin de<br/>ayrılması/tefrikası farka olursa sırrı dağınık olur. Sonra Hak ile aslâ ülfet etmez ve<br/>şakâvet ehlinin mahalline dönüp varır.”<br/>
Allah Teâlâ, sonra iki grubun durumlarını ve ayrılmalarının nasıl olduğunu<br/>
açıklayarak şöyle buyurdu:<br/>
<b>15. Îman edip iyi işler yapanlara gelince onlar, cennette nîmetlere ve sevince</b><br/>
<b>mazhar olacaklardır.</b><br/>
“<i>Îman edip iyi işler yapanlara gelince onlar, cennette nîmetlere</i>” içinde güller ve<br/>
ırmaklar olan cennet bahçelerinde “<i>ve sevince mazhar olacaklardır.</i>” Öyle<br/>
