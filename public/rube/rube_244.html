<a name=245></a>Cennetin yaratılmasından sonra oraya yerleşen Âdem (a.s.), önceleri tek başına<br/>yaşamaktaydı. Allah Teâlâ onu uyutarak sol tarafından bir kaburga kemiğini aldı ve<br/>yerine et doldurdu. Bu kemikten Havvâ anamızı yarattı. Ancak bâzı âlimler, Havvâ’nın<br/>Âdem’in kaburga kemiğinden yaratıldığını kabûl etmemişlerdir. Onlara göre bu durum<br/>Âdem’in eksik olması demektir. Peygamberlerin ise eksik olması câiz değildir. Buna<br/>karşılık biz de şunu deriz: Görünüşte bu Âdem (a.s.) için eksilme ise de aslında onun<br/>mânen tamamlanmasıdır. Çünkü Âdem (a.s.) onunla yalnızlıktan ve üzüntüden<br/>kurtulmuştur. Allah Teâlâ Havvâ’yı, Âdem’e sükûnet vesîlesi kılmıştır.<br/>
Âdem (a.s.) uyandığında Havvâ vâlidemizi başucunda oturuyor buldu. Ona “Sen<br/>
kimsin?” dedi. Havvâ vâlidemiz: “Ben bir kadınım dedi.” “Niçin yaratıldın?” diye<br/>sordu. O da: “Senin benimle ve benim de seninle sekînete erip huzûr bulmamız için”<br/>cevâbını verdi. Melekler Âdem (a.s.)’e onun ismini sordular. O da: “Havvâ” dedi.<br/>
Havvâ’nın bir canlıdan yaratıldığı veya bütün canlıların aslı olduğu veyâhud da<br/>
çenesinde veya dudağında siyaha yakın bir kırmızılık bulunmasından dolayı Havvâ<br/>adını aldığı rivâyet edilir. Yeryüzünün yüzey tabakasından yaratıldığı için ilk insana<br/>“Âdem” ismi verildiği gibi, erkekten yaratılan Havvâ’ya da <i>“mer’e” </i>(kadın) denmiştir.<br/>Havvâ 997 yıl yaşamış, Âdem (a.s.)’dan yedi yıl yedi ay sonra ölmüştür.<br/>
Allah Teâlâ, annesiz olarak Havvâ vâlidemizi, babasız olarak da Îsâ (a.s.)’yı<br/>
yaratmıştır. Bu ikisinin dışında kalanlar bir anne ve bir babadan meydana gelmişlerdir.<br/>Bunlar Hz. Âdem’in çocuklarıdır. Ancak Hz. Âdem’i annesiz ve babasız olarak<br/>yaratmıştır. Yaptığı işlerle akıllara durgunluk veren Allah’ın şânı ne yücedir.<br/>
Havvâ anamız boş yere yaratılmamıştır. Onunla Âdem (a.s.)’in yalnızlığı giderilmiş,<br/>
kıyâmete kadar insan neslinin devamı sağlanmıştır. Böylece peygamberlerin ve dinlerin<br/>gönderilmesi mümkün olmuştur.<br/>
Evlilikte dînî, dünyevî ve uhrevî pekçok faydalar vardır. Allah Teâlâ Kur’ân’da<br/>
sadece evli peygamberleri zikretmiştir. Yahyâ (a.s.) sünneti yerine getirmek ve evliliğin<br/>fazîletinden mahrûm olmamak için evlenmiş, fakat kendi şerîatınca azîmeti tercih ederek<br/>hanımıyla cimâ etmemiştir. Bu yüzden Allah Teâlâ onu <i>“Hasûr” </i>(iffetli) sıfatıyla<br/>övmüştür.<br/>
<i>el-Eşbâh</i>’da der ki: Âdem (a.s.) devrinde meşrû kılınıp günümüze kadar devam eden<br/>
ve cennette de devam edecek îmân ve nikâh dışında bir başka ibâdet yoktur. Evlinin<br/>bekâra olan üstünlüğü, mücâhidin evinde oturan kimseye olan üstünlüğü gibidir. Evli<br/>kimsenin bir rekât namazı, bekârın yetmiş rekâtından daha fazîletlidir. Bütün bunlar,<br/>evliliğin neslin devamı için gerekli olmasından ve insanı zinâdan korumak keyfiyetinden<br/>kaynaklanmaktadır<a href="RuhulBeyans.html#260">.[244]</a><br/>
<b>Sa’dî </b>şöyle der:<br/><i>Ey akıllı kişi, hâmile kadınlar,<br/>Doğum zamanı, eğer yılan doğursalar<br/>Akıllılar nezdinde daha güzeldir<br/>Yüzsüz çocuk doğurmaktan.</i><br/>
