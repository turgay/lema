<a name=675></a>koşmak ve insanları Allah yolu olan İslâm’dan alıkoymaya çalışmak gibi suçlar, Allah<br/>katında haram ayda <b>Amr b. Hadramî</b>’nin öldürülmesinden daha büyük bir suçtur.<br/>
Bu âyet nâzil olunca Abdullah b. Uneys, Mekke’de bulunan mü’minlere bir mektup<br/>
yazarak “şayet müşrikler, haram ayda kıtal yapmakla sizi ayıplarsa siz de onları Allah’ı<br/>inkâr etmeleri, Rasûlü’nü Mekke’den çıkarmaları ve müslümanların Beyt-i şerîf’i<br/>ziyâret etmelerine engel olmalarıyla ayıplayın” diye haber göndermiştir.<br/>
Mü’minlere kâfirlerin din konusunda fitnelerinde ısrarlı olacaklarını ve<br/>
düşmanlıklarının devam edeceğini ve hatta onlarla savaşmaktan geri durmayacaklarını<br/>beyân etmek üzere buyuruluyor ki: <i>“Onlar yapabilseler sizi dîninizden döndürünceye<br/>kadar sizinle savaşmaya devam ederler.” </i>Kendi bâtıl dinlerine sizi çevirmek için bir<br/>an geri durmazlar.<br/>
Âyet-i kerîmedeki: <i>“güç yetirebilseler” </i>ibâresiyle mü’minlerin îmândaki salâbetine<br/>
ve sebatlarının sağlamlığına işâret edilmektedir ki “bunu nereden yapacaklar” gibi bir<br/>mânâya telmîh ederek, müslümanların gönülleri ferahlatılmaktadır. Bu şuna benzer: Bir<br/>adamın kendine güveni tamsa, rakibine “beni yenersen hiç acıma, ayağının altında ez”<br/>der ki, bu rakibinin kendisini asla yenemiyeceğini ifâde eder. Evet öyle bir şey<br/>düşünülemez ama: <i>“Sizden kim dîninden döner” </i>yâni onların saptırmalarına kanar da<br/>İslâm’dan küfre avdet etmeye kalkar <i>“ve kâfir olarak ölürse işte onların bütün<br/>yaptıkları, dünyâda da âhırette de boşa çıkmıştır.”</i><br/>
Âyet-i Kerîme’deki <i>“ve kâfir olarak ölürse”<b> </b></i>ifâdesinde irtidâddan sonra da İslâm’a<br/>
dönmeye teşvik vardır. Ve bu dönüş ölüm ânına kadar mümkündür. Fakat ölünceye<br/>kadar irtidâdında ısrar edenlerin müslüman iken işledikleri amelleri bile boşa çıkar.<br/>Dünyâda irtidâdı sebebiyle öldürülür. Müslümanların yardım ve dostluğunu kaybettiği<br/>gibi, güzel bir adla anılma nimetinden de mahrûm kalır. Nikâhı bâtıl olur. Müslüman<br/>olan yakınlarına da mirasçı olamaz. Âhırette de büyük bir hüsranla karşılaşır. Hak<br/>Teâlâ’nın vereceği sevâblardan ve nimetlerden mahrûm kalır. Zira dünyâda iken,<br/>ibâdetleri sahîh; yâni geçerli olmadığından, mükâfâtı da hak edemez.<br/>
Amelin bâtıl olması demek amelin bizzat ortadan kalkıp yok olması demek, değildir.<br/>
Çünkü ameller, sonradan ortaya çıkmaları sebebiyle ârazdırlar. Var olmaları nasıl<br/>mümkün ise yok olup gitmeleri de aynı şekilde mümkündür. Mâdûm; yok olan bir şeyin<br/>yok olması ise muhaldir. Dolayısıyla yukarıda zikredilen konuda amellerin yok olması<br/>demek, irtidâd hâdisesinin önceki îmân ve îmânın semeresi olan amellerin sevâbını<br/>gidermesi demektir.<br/>
Âyet-i kerîmenin zâhirinden anlaşılan dünyâda ve ukbâda amellerin geçersiz<br/>
sayılması, kişinin -Allah korusun- irtidâd üzre ölmesine bağlıdır. Ebedî olarak<br/>cehennemde kalması, küfr üzerine vefât etmesi durumundadır. Şayet irtidâdından sonra<br/>yeniden İslâm’a dönerse o zaman yukarıdaki ahkâm hakkında geçerli değildir.<br/>
Bu sebeple <b>İmam Şâfiî </b>“mürted küfr üzere ölmedikçe amelleri boşa çıkmaz”<br/>
hükmüne bu âyetle delîl getirmiştir. <b>Ebû Hanife</b> ise: <i><b>“Eğer onlar Allah’a ortak<br/>koşmuş olsalardı, yaptıkları güzel şeyler hiç olur, giderdi.” </b></i>(el-En’âm, 6/88) âyeti<br/>
