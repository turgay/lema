<a name=6493></a><b>Hz. Ali</b> şöyle der: “Kalbleri dinlendirin ve onlar için hikmetli hoş sözler araştırın.<br/>
Çünkü bedenler yorulduğu gibi kalbler de yorulur.”<br/>
Hadîste şöyle buyrulmuştur: <i>“Bir kul dünyâya karşı zâhid olduğu zaman Allah onun</i><br/>
<i>kalbinde hikmeti bitirir, diline hikmeti konuşturur, ona dünyânın ve nefsinin<br/>ayıplarını gösterir. Bir kardeşinizin zühd yolunu tuttuğunu görürseniz ona yakınlaşın<br/>ve onu dinleyin. Çünkü ona artık hikmet verilmiştir.”<a href="RuhulBeyans.html#6517"> </i>[77]</a><br/>
“Zühd” lügat olarak bir şeye meyli terk etmek demektir. Hakikat ehlinin ıstılahında<br/>
ise, dünyâya buğzetmek ve ondan yüz çevirmektir. Zühdün şartı, uzak durduğu şeye karşı<br/>hasret duymamak, edebi ise uzak durduğu şeyi kötülememektir. Çünkü uzak durduğu o<br/>şey de Allâh’ın fiilleri cümlesindendir. Ve nefsini, rızâsını elde etmek için zühd yolunu<br/>tuttuğu Zât ile meşgul etmektir.<br/>
<b>Îsâ</b> (a.s.): “Tohum nerede biter?” diye sordu. Ona: “Yerde biter” dediler. Îsâ (a.s.):<br/>
“Aynı şekilde hikmet de ancak yer gibi olan kalbde biter.” buyurdu. O bu sözüyle<br/>tevâzua işâret etmektedir. Beşer’in Efendisi (s.a.)’in daha önce geçen “<i>hikmet pınarları<br/>kalbinden geçip dilinde zuhur eder</i>” hadîsinde de bu hususa işâret vardır. Çünkü suyun<br/>kaynadığı yerler olan pınarlar ancak yerde olur.<br/>
Tevâzu, Allah katında biriktirilmiş Allâh’ın sırlarından bir sırdır. Onu kemal üzere<br/>
ancak bir peygambere veya sıddîka lütfeder. Her tevâzu, tevâzu değildir. O, yolun<br/>makamlarının en yücesi ve Allah adamlarının ulaşacağı en son makamdır. İlmin<br/>hakikati, nefsin ubûdiyeti ile gerçekleşir. Baş olma sevdası, aslâ ubûdiyete uygun bir<br/>davranış değildir. Çünkü bunlar birbirine zıt şeylerdir. Bu sebepledir ki<b> Ebû Medyen<br/></b>(k.s.) şöyle demiştir: “Sıddîkların kalplerinden en son çıkan şey, baş olma sevdâsıdır.<br/>İnsanların çoğunda ve bazı sâlihlerde görünen tevâzuu sen gerçek tevâzu sanma. O,<br/>senin bilmediğin bir sebeple yapılan yağcılıktan başka bir şey değildir. Herkes kendi<br/>istediği ve kendinden istenen kadar yağcılık ve yaltaklık yapar. Şu halde tevâzu çok<br/>şerefli ve değerlidir, herkesin ona ulaşması düşünülemez. O ancak ilimde temkine<br/>erişen ve ahlakî kemâle ulaşan kimselere nasip olur. <b>Hz. Şeyh-i Ekber</b> (k.s.)’un<br/><i>Mevâkıu‘n-nücûm</i> isimli eserinde böyle geçmektedir.<br/>
Rivâyet edilir ki Lokman (a.s.) bir öğlen vakti uyurken kendisine: “Ey Lokman! Allah<br/>
Teâlâ’nın seni yeryüzünde halîfe yapmasını ve insanlar arasında hak ve adâlet ile<br/>hüküm vermeyi ister misin?” denildi. Gelen sese şöyle cevap verdi: “Eğer Rabbim beni<br/>muhayyer bıraktıysa ben afiyeti tercih ederim, belâyı tercih etmem. Eğer benden bunu<br/>kesinlikle istiyorsa “işitim ve itâat ettim” derim. Çünkü biliyorum ki, bunu bana verirse<br/>bana yardım eder ve beni korur.” Melekler, kendilerini göremediği bir yerden: “Niçin,<br/>ey Lokman?” diye sorunca onlara şöyle dedi: “Hâkimlik en zor ve karışık bir makamdır.<br/>Hâkimi her taraftan zulüm kaplar. Eğer verdiği kararda isabet ederse kurtulması umulur.<br/>Eğer hata ederse, cennet yolunda hata etmiş olur. Kişinin yerine göre dünyâda zelil<br/>olması, zâhiren şerefli olmasından daha hayırlıdır. Kim âhirete karşı dünyâyı tercih<br/>ederse, dünyâyı da kaybeder, âhirette de bir şey elde edemez.” Onun bu güzel<br/>konuşmasına melekler hayret ettiler. Sonra kısa bir müddet daha uyudu ve kendisine<br/>
