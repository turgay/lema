<a name=8756></a><img src="flower_sep.jpg"/><br/>
<img src="RuhulBeyan-8756_2.jpg"/><br/>
<img src="flower_sep.jpg"/><br/>
<img src="RuhulBeyan-8756_4.jpg"/><br/>
<i>et-Te’vîlâtü’n-Necmiyye</i>’de şöyle geçer: Rabbine münîb, mâsivâdan yüz çevirmiş ve<br/>
bütünüyle kendisine yönelmiş bir bir kalp ile gelen.<br/>
<b>34. Oraya selâmetle girin. İşte bu, ebedî hayatın başladığı gündür.<br/></b><i>“Oraya selâmetle girin.” </i>Onlara “cennete girin” denir. Emrin cemi sîgasıyla gelişi,<br/>
bir önceki âyette geçen “min” lâfzından kaynaklanmıştır.<br/>
“Selâm ile” ifadesi, mahzuf bir kelimeye müteallaktır. Cennete girmeleri istenen<br/>
kimselerin halini bildirir. Yani bu kimselere “azaptan, nimetlerin zeval bulmasından ve<br/>intikamla karşılaşmaktan sâlim bir vaziyette cennete girin” denmektedir. Âyetin “Allah<br/>ve melekleri cihetinden gelen selâm ile cennete girin” şeklinde anlaşılması da<br/>mümkündür.<br/>
<i>“İşte bu, ebedî hayatın başladığı gündür.” </i>“Zâlike” edatı, zikredilen iş ve<br/>
eylemlerin, bir kısmında gerçekleştiği sürüp giden zamana işâret eder.<br/>
<i>“Sonsuzluk günü”</i>, cennette bâki olmak anlamına gelir. Zira cennette kalmanın hiçbir<br/>
zaman sonu gelmeyecektir.<br/>
<b>Râğıb</b> bu konuda şöyle der: “Hulûd, bir şeyin fesâda maruz kalmaktan korunması ve<br/>
olduğu hal üzere bâki olmasıdır. Araplar, değişimi ve fesada uğrayışı çok uzun süren<br/>şeyleri bu kelimeyle nitelerler. “Günler sonsuz” ifadesinde olduğu gibi. Günün<br/>sonsuzlukla nitelenmesi, çok uzun sürmesinden ötürüdür, yoksa sürekli bâki<br/>kalmasından dolayı değildir. Cennetteki hulûd, onun içindeki varlıkların oluş ve<br/>bozuluşa maruz kalmadan oldukları hâl üzere kalmalarıdır.<br/>
<b>Sa’dî Müftî</b> de şöyle der: Allahu a’lem, bu âyette selâmet vaktine işâret edilmesi<br/>
uzak bir ihtimal değildir. Böylelikle âyet, azaptan ve nimetlerin zevâl bulmasından<br/>sâlim kalışın onlar için ebedi surette hâsıl olduğuna, sadece cennete giriş vaktiyle<br/>sınırlı kalmayacağına delalet etmiş olur.<br/>
<b>35. Orada kendileri için diledikleri her şey vardır. Katımızda dahası da vardır.<br/></b><i>“Orada kendileri için diledikleri her şey vardır.” </i>İstedikleri şeyler her ne türden<br/>
olursa kendilerine verilecektir. Ancak bunun tek istisnâsı, hikmetin alıkonmasını<br/>gerektirdiği şeylerdir. Bunlar da dünyada hiçbir şekilde hoş karşılanmayan livata ve<br/>benzeri şeylerdir. Zaten cennet ehli de daha önce aktarmış olduğumuz üzere Allah’ın<br/>kendilerini muhal veya yasaklanmış arzulardan koruyacağı için böyle şeyleri istemezler.<br/>
<b>Kuşeyrî </b>şöyle der: Cennet ehline: “Siz dünyada Allah ne dilerse o olur dediniz,<br/>
