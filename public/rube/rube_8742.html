<a name=8743></a><img src="RuhulBeyan-8743_1.jpg"/><br/>
<img src="RuhulBeyan-8743_2.jpg"/><br/>
<img src="RuhulBeyan-8743_3.jpg"/><br/>
“didişmeyin” ifadesi delâlet eder. <i>“Rabbimiz ben onu yoldan çıkarmadım”</i> yani ben<br/>onu yoldan çıkan kişi yapmadım ve onu başkaldırıya da sürüklemedim. O kendisi isyan<br/>konusunda sınırı aştı. <i>“Fakat”</i> bizzat kendisi <i>“derin bir sapıklık içinde”</i> haktan uzak,<br/>dönülemeyen uzunlukta olan bir sapıklık içinde. Ben ona <i><b>“benim sizin üzerinizde bir<br/>otoritem yoktur. Sadece ben sizi dâvet ettim siz de icabet ettiniz”</b></i> (İbrâhim, 14/22)<br/>âyetinde de olduğu gibi yoldan çıkma ve oraya dâvet etme husûsunda kusursuz bir<br/>şekilde yardımcı oldum. Şeytanın kandırması görüşü zayıf, kötülüğe meyyal, hak yoldan<br/>çıkmış ve bunun seviyelerce altında olan kişilere etki eder.<br/>
Hadiste <i>“Ben bir rasulüm. Bende hidâyet namına bir şey yoktur. Eğer bende hidâyet</i><br/>
<i>namına bir şey olsaydı yeryüzündeki herkes îman etmiş olurdu. Şeytan da böyledir.<br/>Onun elinde de saptırma namına bir şey yoktur. Eğer onda saptırma namına bir şey<br/>olsaydı yeryüzündeki herkes yoldan sapardı. Ama Allah istediğini yoldan saptırır;<br/>istediğine hidâyet verir” </i>buyurulmuştur.<br/>
<b>28. O esnada <i>(Allah)</i></b><b> buyurur: Huzurumda çekişmeyin! Ben size daha önce uyarı</b><br/>
<b>göndermiştim!</b><br/>
Sanki “Allah âdemoğlu ve dünyada kendisine bağlanan şeytana ne dedi?” denilmiş de<br/>
Allah şöyle buyurmuştur: <i>“Huzurumda” </i>hesap ve cezâ yerinde<i> “didişmeyin.”</i> Zira<br/>bunda bir yarar yoktur. Bazıları bu hitabın kâfirler hakkında olduğunu söylemiştir. Fakat<br/><i><b>“Ardından siz kıyamet günü Rabbinizin huzurunda didişirsiniz”</b></i> (ez-Zümer, 39/31)<br/>buyruğu mü’min ve zalimler arasındaki çekişme ile ilgilidir. Çünkü o yerde, yani<br/>kıyamet gününde müminlerle zâlimler arasında bir çekişme olacağı dini kaynaklarda<br/>ifade edilmiştir. <i><b>“Bu, cehennem ehlinin çekişmesi haktır”</b></i> (Sad, 38/64) buyruğu ise<br/>cehennem ehli hakkındadır. Böylece âyetler arasındaki uyum da ortaya çıktı. <i>“Ben size<br/>daha önce uyarıcı gönderdim,</i>” kitaplarım ve elçilerimin dili vâsıtasıyla size kesb ve<br/>teklif yurdunda azgınlıklara karşı uyarıcı gönderdim. Size bana karşı ileri<br/>sürebileceğiniz bir hüccet/delil bırakmadım. İçinde bulunduğunuz durumdan bâtıl sebep<br/>ve mazeretler göstererek kurtulmayı istemeyin. Siz de biliyorsunuz ki İblis’e<br/><i><b>“cehennemi sen ve sana uyanların tamamı ile dolduracağım</b></i>” (Sad, 38/85) diyerek<br/>sizlere daha önceden uyarıcı gönderdim. Doğruluktan yüz çevirerek ona uydunuz. Bu<br/>sebeple bu vakitte çekişmenin bir mânâsı yok. Hal cümlesi şeklindeki yorum doğru<br/>olsun diye mânâ bu şekilde takdir edildi. Zira halin, sahibine zaman açısında mukarin<br/>olması gerekir. Fakat dünyada uyarıcının gönderilmesi ile âhiretteki çekişmede bir<br/>mukarenet yoktur.<br/>
