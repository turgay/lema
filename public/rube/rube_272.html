<a name=273></a>Siz ey Yahûdîler! Hz. Muhammed’in sıfatlarını sayıp döken ve O’na îmân etmeyi<br/>
emreden Tevrât’ı okuduğunuz halde, nasıl oluyor da kendinizi unutuyor, îmândan uzak<br/>kalıyorsunuz? Kendinizi ıslah edeceğiniz yerde başkalarıyla uğraşmanın ne kadar çirkin<br/>olduğunu anlayacak kadar aklınız yok mu sizin? “Akıl”; aslında men’etmek, alıkoymak<br/>mânâsına gelir. Devenin hareketini önlemek için incik kemiğinden iki önayağını<br/>bağlayan ipe de aynı kökten gelen bir adla <i>“ıkâl”</i> denir.<br/>
İnsanın nazarî ve zarûrî ilimleri öğrenmesini sağlayan rûhânî nûra, akıl denmiştir,<br/>
çünkü akıl insanı çirkin işlerden alıkor, iyi ve güzel işlere yöneltir. Aklın bulunduğu<br/>mahal üzerinde ihtilâf edilmiştir. Bazılarına göre aklın yeri, hislerin merkezi olması<br/>sebebiyle dimâğdır. Bazılarına göre de hayatın kaynağı, hislerin maddesi olan kalbdir.<br/>Diğer bir grup da aklın; insan bedeninde bulunan bir nûr olduğunu söylemiştir.<br/>
Âyet, İsrâîloğulları’nı azarlamaktadır, ancak azarlama konusu, insanlara iyiliği<br/>
emretmeleri değil, bunu yaparken kendilerini unutmalarıdır. Bu âyetten çıkarılan: “Bir<br/>kimsenin yapmadığı bir iyiliği başkalarına emretmesi câiz olmaz” şeklindeki görüş,<br/>doğru değildir. Bilakis o iyiliği yapmak gerektiği gibi, onu emretmek de îcâb etmektedir.<br/>Peygamberimiz (s.a.) şöyle buyurmuştur: <i>“Kendiniz yapmasanız bile, iyilikleri<br/>emrediniz, kendiniz işleseniz bile, başkalarını münker işlemekten nehy ediniz.”</i><a href="RuhulBeyans.html#277">[257]<br/></a>Çünkü insan, yapmadığı bir iyiliği başkalarına emrederse sadece bir vâcibi terkten<br/>günaha girer. Şâyed, hem iyilikleri işlemez, hem de tavsiye etmezse iki vâcibi terketmiş<br/>olur. Yapmasak bile, güzel olanı tavsiye etmek, yine de güzeldir. Şu kadar var ki,<br/>sözümüzün tesirli olması için, emrettiğimiz işi önce biz yapmalı, nehyettiğimiz kötülüğü<br/>önce biz bırakmalıyız.<br/>
Görüldüğü gibi, âyet başkalarına tavsiye ettiği iyilikleri kendisi yapmayan kimseleri<br/>
uyarmaktadır. Böyle kimselerin yaptığı iş, şerîatı bilmeyen câhillerin veya ahmakların<br/>yaptığından farksızdır. Âyet günahkâr vâizlere va’z etmeyi yasaklamaktan ziyâde, onları<br/>nefislerini tezkiye etmeye dâ’vet etmektedir. Ancak bu şekilde kendileri hakka uymuş,<br/>başkalarını da hakka götürmüş olurlar. Emredilen iki işten birini yapmamak, diğerini de<br/>yapmamayı gerektirmez.<br/>
Rivâyet olunduğuna göre bir şehirde sözü tesirli, kalbleri etkisi altına alan, her<br/>
va’zında sözlerinin tesirinden birkaç kişinin öldüğü bir âlim vardı. Aynı şehirde yaşlı<br/>bir kadının da sâlih ince kalbli, hassâs, çabuk etkilenen bir oğlu vardı. Bu kadın oğlunu<br/>bu âlimin va’zlarına gitmekten men’ederdi. İhtiyar kadının oğlu, her nasılsa bir gün bu<br/>vâizin meclisinde bulundu. Olan oldu ve oracıkta can verdi. İhtiyar kadın, oğlunun<br/>ölümüne sebeb olan vâizle bir gün yolda karşılaştı ve şunları söyledi:<br/>
<i>Sen halkı çağırıp da kendin hidâyete dönmez misin?<br/>Senin yaptığın bu iş, faydasızdır.<br/>Ey bileği taşı gibi olan adam, ne zamana dek sürecek?<br/>Senin bu demiri bileğleyip kendini kesmeyişin?</i><br/>
Kadının sözünü işiten âlim bayılıp atından düştü, evine götürdüler orada Allah’ın<br/>
