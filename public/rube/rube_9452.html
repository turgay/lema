<a name=9453></a>zâtı ayıptan, sıfatları kusur ve noksandan, fiilleri şerden sâlimdir, uzak ve beridir. Ve O,<br/>zâtına âid selbî sıfatlardan, eksiklikten münezzehtir. O, noksanlardan müsellem ve<br/>münezzehtir.<br/>
<b>Râğıb</b> şöyle demiştir: es-Selâm ve es-selâmetü’nün anlamı; görülen ve görülmeyen<br/>
âfet ve felâketlerden âri ve berî olmaktır. Allah Teâlâ’nın es-Selâm vasfıyla<br/>sıfatlanması, O’na, yaratılmışlara gelen ayıp ve âfetlerin ulaşamaması yönündendir.<br/>
Abdüsselâm; kendisinde Cenab-ı Hakk’ın es-Selâm ism-i şerifi tecellî edip onu her<br/>
türlü noksan, felâket ve ayıptan sâlim ve esenlikte kılan kimsedir. O halde kalbi<br/>aldatmaktan, kinden ve kasıddan sâlim ve temiz olan; organları günahlardan ve sakıncalı<br/>şeylerden uzak olan; <i>intikas</i> ve <i>in’ikasdan</i> yâni başını utançtan yere eğdirecek ve<br/>başkasına kötü örnek kılacak hallerden sâlim olan her kul, Allah Teâlânın huzuruna<br/>sâlim kalple gelecektir. Böyle bir kul, sıfatlarında ikilik olmayan, zat ve sıfatında<br/>benzeri bulunmayan, es-Selâm ism-i celilinin mutlak mânâda sâhibi olan Cenab-ı<br/>Hakk’a yakındır. Yukarıda bahsettiğim <i>intikas</i> kelimesiyle şunu kasdediyorum ki, kişinin<br/>aklının şehvet ve gadabına esir olmasıdır. Çünkü gerçek, bunun aksinedir. Gerçek ise,<br/>şehvet ve gadabın aklının emrinde ve itâatinde olmasıdır. Bunun aksi olunca da intikas<br/>denilen olay gerçekleşmiş olur.<br/>
Âmirin memur ve hükümdarın köle olduğu yerde esenlik ve selamet olmaz. Bir kimse,<br/>
elinden ve dilinden müslümanlar sâlim olmadıkça es-selam ve İslam vasıflarıyla<br/>sıfatlanamaz. Elinden ve dilinden müslümanların sâlim olduğu kimseye “es-selam ism-i<br/>şerifine mazhar müslüman” denir.<br/>
Bu ismin hassası; musîbet, elem ve acıları def edip uşaklaştırmaktır. Bu mübarek isim<br/>
hasta bir kimsenin üzerine yüz on bir kez okunduğunda eceli gelmedikçe Allah’ın izniyle<br/>hastalıktan kurtulur veya o kişinin hastalığı hafifler.<br/>
<i>“O, el-Mü’min; emniyete kavuşturandır.”</i> <i><b>“Allah adâleti ayakta tutarak</b></i><br/>
<i><b>(delilleriyle) şu hususu açıklamıştır ki, kendisinden başka ilah yoktur”</b></i> (Al-i İmran,<br/>3/18) buyurmak sûretiyle kendisini bizzat kendisi birleyen, bir tek olduğunu bildirendir.<br/>Bu <b>Zeccâc</b>’ın görüşüdür. Yahut el-Mü’min ism-i şerifi, korkunun yok olması ve nefsin<br/>tatmin olması anlamından hareketle “emniyet ve güven bağışlayan” demektir.<br/>
<b>İbn Abbas</b> (r.a.): O, öyle Allah ki insanları zulmünden, onlara haksızlık etmekten emin<br/>
ve güvenli kılan; inanan kimseleri azâbından emîn edendir. el-Mü’min kelimesi îman<br/>masdarından ism-i fâil olup, korkutmanın zıddıdır. Nitekim, <i><b>“Allah, onları her çeşit<br/>korkudan emîn kıldı” </b></i>(Kureyş, 106/4) âyetinde bu mânâda kullanılmıştır.<br/>
Yine <b>İbn Abbas</b> (r.a.)’dan rivâyete göre, kıyamet günü tevhid ehli olanlar<br/>
cehennemden çıkarılırlar. İlk çıkarılanlar da isimleri bir peygamber ismine uygun<br/>olanlardır. Cehennemde ismi bir peygamber ismine uygun olan kimse kalmayınca Allah<br/>Teâlâ: “Siz müslümansınız ben de es-Selâm ism-i celilinin sâhibiyim. Siz<br/>mü’minlersiniz, ben de el-Mü’min ism-i şerifinin sâhibiyim” buyurur ve bu iki ismin<br/>bereketine onları cehennemden çıkarır.<br/>
<b>Kâşifî</b> demiştir ki; mü’minlere cehennem cezâsı konusunda güven verici veya<br/>
