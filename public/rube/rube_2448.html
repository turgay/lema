<a name=2449></a>onun halifesi olmasaydı, ayılması ve tekrar varlığa geri dönmesi mümkün olmazdı. Bu<br/>noktayı iyi anla. Eğer ruhun cesedle bağlantısı olmasaydı; cesed, ne tecellî ne de tehallî<br/>(süslenme) ile mutlu olmazdı. İnşaallah bu incelikleri anlarsın.<br/>
Mûsâ (a.s.), rubûbiyet tecellîsinin kuvveti ile benlik baygınlığından <i>“ayılınca”</i><br/>
hüviyeti olmaksızın: <i>“Sen yücesin,”</i> yarattıklarından ve onların sana ulaşmasından seni<br/>tenzih ederim. Benliğimden <i>“sana”</i> seninle senin hüviyetine<i> “tevbe ettim,” </i>Benlikle<br/>görülemeyeceğine ve ancak senin ile ve senin hüviyetinin nuru ile görülebileceğine<br/><i>“ben inananların ilkiyim.” dedi.” </i>(<i>et-Te’vîlâtü’n-Necmiyye</i>’den yapılan nakil burada<br/>bitti.)<br/>
<b>Kuşeyrî</b> şöyle demiştir: “<i>Mûsâ, tâyin ettiğimiz vakitte bizimle buluşmaya</i>”<br/>
müştakların ve mağlubların gelişi gibi “<i>gelip de</i>” Mûsâ, oraya Mûsâsız geldi ve<br/>Mûsâ’dan Mûsâ’ya bir şey kalmadı. Milyonlarca adam uzak uzak mesafeleri katedip bu<br/>yolda nice korkunç şeye göğüs gerdiler, ama onları hiç kimse anmadı. Mûsâ (a.s.) ise<br/>sadece bir kaç adım attığı halde kıyamete kadar bu ayetleri çocuklar bile “<i>Mûsâ …<br/>gelip de</i>” diye okuyacaklardır. Mûsâ, tayin edilen vakitte Rabb’i ile buluşmaya gelip<br/>Hak Teâlâ onunla konuşarak gönlünü genişletince kendine hakim olamayıp: “<i>Rabb’im<br/>bana kendini göster, sana bakayım.</i>” dedi. Çünkü vecdin ona galib olması, müşâhedeye<br/>kâmil olarak vuslat talebini söylettirdi.<br/>
Vecde mağlub olan kişinin, o anda sarfettiği sözler sebebiyle hesaba çekilemeyeceği<br/>
söylenmiştir. Bazıları da böyle bir durumda bulunan kişinin şükretmeyeceğini, sonra<br/>nankörlük edeceğini söylemişlerdir.<br/>
Denilir ki: Sevgiliye şevk bakımından halkın en yakını, ona en yakın olandır. İşte<br/>
Mûsâ (a.s.), münacât mahallinde durdu, ikramlar etrafını kuşattı, vasıta ve cihetten uzak<br/>olarak Rabb’i ile konuşup “<i>Rabb’im bana kendini göster, sana bakayım.</i>” dedi. Sanki<br/>Rabb’i gaib, kendisi ise şâhid idi. Şu kadar var ki insanların içtikçe susuzlukları,<br/>yaklaştıkça şevk ve iştiyakları artar. Mûsâ (a.s.) söz ile Rabb’ini görmek istedi,<br/>kendisine <i>“Sen beni asla göremezsin.”</i> denilerek yine söz ile cevap verildi. Hz.<br/>Mustafa (s.a.v.) ise Rabb’inden kıbleyi, Mescid-i Haram’a doğru çevirmesi arzusunu<br/>kalbinde gizledi. Bu yüzden kendisine: “<i><b>Biz senin yüzünün göğe doğru çevrilip<br/>durduğunu </b>(gökten haber beklediğini)<b> görüyoruz </b>(merak etme)<b> elbette seni,<br/>hoşlanacağın bir kıbleye döndüreceğiz</b></i><b>.”</b> (el-Bakara, 2/144) buyuruldu.<br/>
Yine denilir ki: Mûsâ (a.s.) Allah’tan, O’nu görmeyi istedi. Allah Teâlâ: “<i>Sen beni</i><br/>
<i>aslâ göremezsin.</i>” buyurdu. Oysa Mûsâ (a.s.), Hızır (a.s.)’a: <i><b>“Sana öğretilenden, bana<br/>bir bilgi öğretmen için sana tâbî olayım mı?” dedi.” </b></i>Hızır (a.s.) ona:<i><b> “Sen benimle<br/>beraber bulunmaya aslâ sabredemezsin”</b></i> cevabını verdi. (el-Kehf 18/66-67) Yani<br/>Mûsâ, Mûsâsız kalmak ve Mûsâ ile, Mûsâ için olan her şeyden temizlenmek için bütün<br/>isteklerine karşılık hem Hak’dan, hem de halkdan “<i>aslâ</i>” cevabını aldı. Bu mânâya<br/>uygun olarak şu şiiri söylemişlerdir:<br/>
<i>“Babamızın iki oğlu biz, kendimize ait özel menzillerde kalırız.</i><br/>
