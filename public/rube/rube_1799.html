<a name=1800></a><img src="flower_sep.jpg"/><br/>
<img src="RuhulBeyan-1800_2.jpg"/><br/>
<img src="RuhulBeyan-1800_3.jpg"/><br/>
<i>Gönlüm sevgilinin şefkat evidir, o kadar<br/>Bu yüzden orada kimseye kin bulunmaz</i><br/>
Bir zât şöyle der: Kalpler üç çeşittir:<br/>1- Dünyâda şehvetlerin etrafında pervâz olup dönen kalpler,<br/>2- Âhiret nimetlerinin çevresinde dönen kalpler,<br/>3- Sidretü’l-müntehâ’da münâcât için uçan kalpler,<br/><b>Hâfız</b> şöyle der:<br/>
<i>Özgür rindlerin himmetinin kölesiyim<br/>Onlar nezdinde iki dünya bir saman çöpü bile etmez</i><br/>
Akıllı insan nefsin karanlıklarından ve hevâsından, şeytandan ve onun vesvesesinden<br/>
kurtulmak için tevhidle meşgul olmalıdır.<br/>
<b>Hz. Ömer </b>(r.a.) bir gence baktı ve şöyle dedi: “Ey genç! Üç şeyin şerrinden<br/>
korunursan şeytanın şerrinden korunmuş olursun: Laklakından, kabkabından ve<br/>zebzebinden.” <b>Esmaî</b> bunların dil, karın ve edeb yeri olduğunu söyler.<br/>
<b>61. Onlar size geldiklerinde “inandık” derler. Halbuki yanınıza inkârla girip yine</b><br/>
<b>inkârla çıkarlar. Allah onların gizlediklerini daha iyi bilir.</b><br/>
Bu âyet, bir kısım yahûdîler hakkında nâzil olmuştur. Onlar Rasûlullah (s.a.)’in<br/>
huzuruna gelirler ve münâfıklık yaparak îman ettik derlerdi. <i>“Onlar size geldiklerinde<br/>“inandık” derler.” </i>Hitap, Rasûl (a.s.)’adır. Çoğul olması onu yüceltmek içindir. Ya da<br/>o ve yanında bulunan müslümanlar kastedilmektedir. Yani, onlar size geldiklerinde<br/>müslüman olduklarını ızhar ederler.<br/>
<i>“Halbuki yanınıza inkârla girip yine inkârla çıkarlar.” </i>Senden duydukları<br/>
kendilerine hiç tesir etmez. <i>“Allah onların gizlediklerini” </i>küfrü <i>“daha iyi bilir.”<br/></i>Allah’ın daha iyi bildiği ifade edilmiştir. Çünkü Hz. Peygamber (s.a.) dışa vuran<br/>alametlerden onların münâfık olduğunu tahmin ediyor ve Allah’ın nifaklarını açığa<br/>çıkarmasını bekliyordu.<br/>
<i>Mesnevî</i>’de şöyle denilmiştir:<br/>
<i>İyiyi kötüyü farkeden adamla oyun olmaz<br/>Hele bu adamın aklı gaibi görür, söylerse!<br/>Hiç bir büyü, hiç bir şeytanlık ve hile</i><br/>
