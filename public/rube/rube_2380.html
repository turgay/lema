<a name=2381></a><img src="RuhulBeyan-2381_1.jpg"/><br/>
<img src="RuhulBeyan-2381_2.jpg"/><br/>
<i>et-Te’vîlâtü’n-Necmiyye</i>’de şöyle denilmektedir: “Ben, tebliğ görevimi yerine<br/>
getirdim. Peygambere düşen de ancak tebliğdir. Size nasihat ettiysem de, sizin ikrar ve<br/>inkarınızdan bana bir fayda yoktur. Eğer iyilik ederseniz güzel mîrâs sizindir. Yok eğer<br/>kötülük ederseniz, acı çekmenin zararına uğrayacak olanlar da sizsiniz. Eşyanın sahibi,<br/>ona daha yakındır. Halk onun halkı, mülk onun mülküdür. Dilerse onlara hidayet verir,<br/>isterse azdırır. O halde kâfir bir kavme nasıl olur da üzülürüm. Hiçbir olumsuzluğa, bir<br/>şeyin yok veya var olmasına üzülmek gerekmez. Çünkü her şey tam bir kudret ve hikmet<br/>sahibi olan Allah Teâlâ’dan sâdır olmaktadır.”<br/>
Allah Teâlâ şöyle buyurmaktadır: <i><b>“</b></i>(Başınıza gelen olayları, önceden bir kitaba yazdık<br/>
ki) <i><b>elinizden çıkana üzülmeyesiniz ve (Allah’ın) size verdiğiyle sevinip<br/>şımarmayasınız.”</b></i> (el-Hadîd, 57/23) Bu makam ancak küllî bir fenaya erişince hasıl<br/>olur. O da peygamberlere ve kâmil evliyaya mahsustur.<br/>
Hakikat açısından belaya uğrayan her kimse, rahmete medar olamaz. Bazılarına Allah<br/>
Teâlâ, kendisine cefa etmesi sebebiyle bela verir. Yani kul, kendi ameliyle o belayı<br/>haketmiştir. O takdirde ona nasıl merhamet olunur? Bu sebeple hakikat ehli, mahlûkatın<br/>en merhametlileri olmakla beraber keskin kılıç gibidirler. Allah Teâlâ’nın şu buyruğunu<br/>görmez misin?: <i><b>“Allah’ın dinini uygulama hususunda sizi, onlara karşı acıma<br/>duygusu almasın.”</b></i> (en-Nûr, 24/2)<br/>
<b>Sa’di</b> (k.s.) şöyle der:<br/>
<i>Kimin öldürülmesine din fetva verir<br/>Öldürülmesinden korkmuyor musun?</i><br/>
Allah ğayurdur; son derece kıskançtır. Kulu da bu kıskançlığı içerisindedir. Hilim<br/>
(yumuşaklık) ve öfke, şeriatın müsaade ettiği ölçüde peygamberlerin ahlakındandır. Bu,<br/>kalbin bütün vasıflardan sıyrılmasına mani değildir. Çünkü zahiri ahkama riayet,<br/>hakikatta kalbin Allah ile meşguliyetini engellemez. Akıllıya gereken ilâhî emirlere<br/>uygun olarak hareket edip, dilinden ve kalbinden “niçin, nasıl, hayır.” gibi sözleri<br/>çıkarmasıdır. Çünkü iş, kendi elinde değil Allah’ın kudret elindedir.<br/>
<b>İbrahim b. Edhem </b>bir adama: “Allah’ın dostu olmak ister misin?” dedi. O da:<br/>“Evet.” deyince:<br/>“O zaman dünya ve ahiretle ilgili hiçbir şeye rağbet etme. Nefsini Allah’a ada.<br/>
Allah’ın sana yönelip seni dost edinmesi için yüzünü O’na çevir.” nasihatında bulundu.<br/>
Buradan anlaşılmaktadır ki, nefsine ve onun arzularını tatmine yönelen kimse asla<br/>
Hakk’ı bulamaz. Hiçbir hal ve makamda Allah’ın kendisine ikbal ve dostluğunu<br/>hissedemez.<br/>
