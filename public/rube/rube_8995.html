<a name=8996></a>veya talep edileni tam olarak vermeyen kimse” mânâsında kullanılmıştır.<br/>
<i>Kâmûs’</i>ta (<img src="RuhulBeyan-8996_1.jpg"/>) fiili; “cimri oldu”, “hayrı az oldu” yahut “bağışını az yaptı”<br/>
mânâlarında zikrolunmuştur.<br/>
<i>Tâcü’l-Mesâdır</i>’da ise (<img src="RuhulBeyan-8996_2.jpg"/>) fiilinin “az olanı parçalarına ayırdı” mânâsında olduğu<br/>
beyân edilmektedir.<br/>
Rivâyete göre bu âyet <b>Velid b. Muğire</b> hakkında nâzil olmuştur. O, Rasûlullah (s.a.)’a<br/>
tâbi olacaktı. Hz. Peygamber (s.a.)’in ardından gider, meclisinde onun kelâmını<br/>dinlerdi. Nebi (s.a.) de onun Müslüman olmasını arzu ediyordu. Sonra müşriklerden bir<br/>şahıs kendisini ayıplayıp azarlayarak: “Atalarının dinini terk edip onların yolundan<br/>ayrılıyor musun?” deyince, o: “Allah’ın azabından korkuyorum” diye karşılık vermiş.<br/>Bunun üzerine o adam onun âhiret hakkında korktuğu azabı üzerine alacağını söylemiş<br/>ve bir takım malları kendisine vermesini de şart koşmuş. Bunun üzerine Velid b.<br/>Muğire, Rasûlullah’a tâbi olmaktan geri durup onun vaaz ve sohbetlerine sırt çevirmiş,<br/>o kimseye de istediği malların bir kısmını vermiş, geri kalan kısmını vermeyerek<br/>cimrilik göstermiştir. Âyetteki zemm, malı vermeme sebebine yâni cimriliğe âiddir.<br/>Ancak, bahsi geçen kişinin Hz. Peygamber (s.a.)’e yüz çevirmesi zemmedilirken âhiret<br/>azâbını üstlenenin de âyetteki bu zemme dâhil edilmediği düşünülmesin.<br/>
<b>Kâşifî</b> şöyle der: (<img src="RuhulBeyan-8996_3.jpg"/>) yâni kalanı geri bıraktı, elinde tuttu. Cehalet ve cimriliği bir<br/>
araya getirdi.<br/>
Fakir (<b>Bursevî</b>) der ki: Görünen odur ki, bu âyetin nüzûl sebebi, -kanâatimce- mezkür<br/>
kimsenin İslam’a sırt çevirip, kıyâmet gününde bir başkasının kendi azabını yüklenecek<br/>olmasına itikad etmesidir. Nitekim bir sonraki âyet (en-Necm 53/35) buna delâlet<br/>etmektedir. “<i>Azıcık verdi, gerisini elinde sıkı sıkı tuttu?”</i> sözü de sadece malı veren bu<br/>kişi ile azabı üstlenen arasında cereyan eden fiili beyân etmekte olup malı verenin bu<br/>husustaki cimri oluşunu ifâde makamında gelmemiştir. Ancak faydasının itikad edilmesi<br/>düşüncesinden dolayı da cimrilikle de bir çeşit alay edilmek istenmiştir.<br/>
<b>Mukâtil</b> de bu âyetin nüzûl sebebinin, Velid b. Muğire’nin Muhammed (s.a.)’in<br/>
ashabına çok az bir yardım sözü verip sonra da bundan vazgeçmesi hâdisesi olduğunu<br/>söyler. Ancak âyetin devamında gelen diğer âyet-i kerîmeler nüzûl sebebinin bu<br/>hâdiseyle ilgili olmadığını açıkça ortaya koymaktadır.<br/>
Bu âyette sülûk esnasında her şeyden uzaklaşmış olan sâlikin, ömrünün büyük bir<br/>
sermayesini seyr ü sülük yolunda harcadıktan sonra bedenî mücâhede ve nefsânî<br/>riyâzattaki bedbahtlığının bıkkınlığı sebebiyle seyr ilallah’dan dönerek beşerî nefsine<br/>ve o nefsin hayvânî lezzetlerine dönüşüne işâret edilmektedir. Bu tefsire göre bu<br/>durumda olan kişi ömür sermayesinde cimrilik edip onu Allah yolunda sa’y ve gayretle<br/>sarf etmemiş; ömür sermayesinin geri kalan kısmını beşerî hayvanî nefsinin lezzetlerini<br/>elde etmeye ve o nefsin şehvetini, hasis ve değersiz olan dünya sevgisini kazanma<br/>yolunda harcamıştır. İşte bütün bunlar o kimsenin vuslat ve vüsûle kabiliyetli<br/>olmamasından ileri gelmektedir.<br/>
Biz fazlalıktan sonra noksanlığa, mârifetten sonra mârifetsizliğe dönmekten Allah’a<br/>
