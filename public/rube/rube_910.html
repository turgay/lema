<a name=911></a><img src="RuhulBeyan-911_1.jpg"/><br/>
<img src="RuhulBeyan-911_2.jpg"/><br/>
<img src="RuhulBeyan-911_3.jpg"/><br/>
<img src="RuhulBeyan-911_4.jpg"/><br/>
Beraberce Peygamberimize karşı savaşmak için anlaşma yaptılar ve bu âyet-i celîle<br/>nâzil oldu.<br/>
<i>“Siz pek yakında yenileceksiniz.”</i> Yani yakında dünya hayatında mağlûb<br/>
olacağınızdan şüpheniz bulunmasın. Cenâb-ı Hakk’ın bu sözünün doğruluğu Benû<br/>Kurayza Yahûdîlerinin boyunlarının vurulması, Benû Nadir Yahûdîlerinin Medîne’den<br/>kovulmaları ve Hayber’in fethi gibi hadiselerde ortaya çıkmıştır. Bu hususların<br/>gerçekleşeceği aynı zamanda Peygamberimiz tarafından da bildirilmiştir. Bu nedenle<br/>Peygamberimizin ileriye dönük verdiği bu haberler, onun risâletinin alâmetleri<br/>cümlesinden kabul edilmiştir.<br/>
Dünyadaki bu mağlûbiyetinizden sonra da âhirette <i>“cehenneme sürüleceksiniz.”</i><br/>
Âyetin lâfzındaki haşr kelimesi sevketmek ve toplamak mânasınadır ki âhirette hepsi bir<br/>araya getirilerek cehenneme sevkolunacaklar ve o kötü ikâmet yerinde ebedî olarak<br/>kalacaklardır.<br/>
<i> </i><br/>
<b>13. <i>(Bedir’de) </i></b><b>karşı karşıya gelen şu iki gurubun hâlinde sizin için büyük bir ibret</b><br/>
<b>vardır. Biri Allah yolunda çarpışan bir gurup, diğeri ise bunları apaçık kendilerinin<br/>iki misli gören kâfir bir gurup. Allah dilediğini yardımı ile destekler. Elbette bunda<br/>basîret sahipleri için büyük bir ibret vardır.</b><br/>
Âyet-i celîle mahzûf (zikredilmemiş) bir kasemin (yeminin) cevabı ile başlamaktadır<br/>
ki bir önceki âyette muhâtap alınan Yahûdîlere yöneltilen bu hitap şöyle takdir<br/>edilebilir: “Ey sayılarının çokluğuna ve ellerindeki imkanların bolluğuna aldanan<br/>Yahûdîler! Şimdi şu aşağıda anlatacağım hâdisede, sizin yenileceğinize dâir verdiğim<br/>haberin doğruluğuna âit büyük bir delil bulacaksınız. Bu delil, iki topluluğun<br/>birbirleriyle savaşı hakkındadır ki bunlardan mağlûb olan, kendi çokluğuna bakarak<br/>başı dönmüş, kendini büyük görerek beğenmiş ama neticede hezîmete uğramıştır. Siz de<br/>şimdi onların uğradığı âkıbete uğrayacaksınız.”<br/>
Bu iki topluluk Bedir’de karşı karşıya geldiler. Bunlardan biri Allah yolunda<br/>
savaşıyordu ve sayıca az, gözle görünür bir kudretleri olmayan kimselerdi. Onlar,<br/>Muhammed (a.s.)’ın ashâbı idiler. Karşı tarafta ise, Allah ve Rasûlü’ne küfreden bir<br/>topluluk bulunmaktaydı.<br/>
Kâfirler, (muharebe esnasında) mü’min topluluğu, kendilerinin iki misli olarak<br/>
görüyorlardı. Müşrikler içlerinde Ebû Süfyân ve Ebû Cehil’in de bulunduğu 950<br/>savaşçı idiler. Başlarında Utbe bin Rebîa bin Abdişems bulunuyordu. 100 kadar atları,<br/>
