<a name=3888></a>verilen söz. Birincisi havâssa, ikincisi avâma âiddir.<br/>
Muhabbet üzere söz verenler, sözlerini ebediyyen bozmazlar. Kulluk üzere söz<br/>
verenlerden sözlerini muhabbetle pekiştirenler de sözlerini bozmadılar. Ama sözleri<br/>muhabbetle pekiştirilmiş olmayanlar hevâ ve heveslerine uyarak Allah’dan başkasına<br/>kulluk ettiler ve birçok şeyi O’na ortak koşup onları sevdiler.<br/>
Bilesin ki, bu sözü ancak kâmil mânâda bir uyanıklığa sahip olup her türlü örtü ve<br/>
perdeden sıyrılanlar hatırlayabilir. Nitekim <b>Zünnûn Mısrî</b>’ye: <i><b>“Ben sizin Rabbiniz<br/>değil miyim?”</b></i> (el-A‘râf, 7/172) şeklindeki mîsâkın sırrı sorularak, ‘Bu mîsâkı<br/>hatırlıyor musun?” denildi. O da şöyle cevab verdi:<br/>
“Evet, sanki şimdi kulaklarımdaymış gibi hatırlıyorum.”<br/>Yine sâlihlerden birisi yakın görerek, yani elest mîsâkını yakında olmuş sayarak:<br/>“Mîsâk, sanki dün olmuş gibi” demiştir. Bu sebeple onlar bu mîsâkı unutmadılar.<br/>
Başkaları ise onu uzak gördüler ve onunla ilgili hiçbir şey hatırlamadılar.<br/>
<i>“Allah’ın riâyet edilmesini emrettiği şeyleri gözetmeyenler”</i> yani, akrabalık<br/>
bağlarını, mü’minlerle aralarındaki karşılıklı dostluğu, peygamberlerle aralarında<br/>bulunan ‘hak üzere toplanma, birleşme ve yek vücûd olma’ bağlarını, bâzılarına inanıp<br/>bazılarını inkâr etmek sûretiyle koparanlar <i>“ve”</i> insanları Allah’tan başka varlıklara<br/>ibâdet etmeye çağırarak, zulümler yaparak, savaşlar ve fitneler çıkartarak <i>“yeryüzünde<br/>fesâd çıkaranlar;”</i><br/>
Bir hadiste şöyle buyrulmuştur: “<i>Fitne uyumaktadır, Allah onu uyandırana lânet</i><br/>
<i>etsin!</i>”<a href="RuhulBeyans.html#3898">[132]</a><br/>
Fitne, dînî bir fayda olmaksızın insanları rahatsızlığa, karışıklığa, anlaşmazlık, sıkıntı<br/>
ve belâya dûçâr etmektir. Böyle bir şey haramdır. Çünkü yeryüzünde bozgunculuk<br/>çıkarmak, müslümanlara zarar vermek, kalbî bir eğrilik ve dînde sapıklık demektir.<br/>
<b>Sa‘dî</b> (k.s.) şöyle der:<br/>
<i>O beraber olduğun kimseden kaçabilirsen kaç<br/>Ki o uyuyan fitneye kalk dedi.</i><br/>
İnsanları sultana karşı ayaklanmaya teşvîk etmek de fitneye girer. Sultan zâlim de olsa<br/>
bu hareket, bir fitne ve yeryüzünde bozgunculuk olduğu için câiz olmaz. Sultana karşı<br/>ayaklanmak isteyen mazlûmlara yardım etmek de, onlara karşı sultana yardım etmek de<br/>câiz değildir. Çünkü bu zulme yardım olduğu için câiz olmaz.<br/>
İnsanlarla akıllarının ermeyeceği konuları konuşmak da fitneye dâhildir. Bir hadiste<br/>
şöyle buyrulmuştur: “<i>Biz insanlarla akılları kadar konuşmakla emrolunduk</i>.”<a href="RuhulBeyans.html#3898">[133]</a><br/>
İnsanlara künhüne vâkıf olamayacakları, bir netice çıkaramayacakları şeyleri söyleyip<br/>
onları anlaşmazlığa, karışıklığa fitne ve belâya düşürmek de bu tür fitneye dahildir.<br/>Zamanımızdaki bazı vâizlerin durumu böyledir.<br/>
Terk edilmiş, zayıf ya da güçlü, ama insanların gereğince amel etmeyip inkâr edeceği<br/>
yahut da onun yüzünden başka bir tâati terk edeceği bir fetvâ veya hüküm vermek de bir<br/>
