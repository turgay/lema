<a name=2366></a><img src="RuhulBeyan-2366_1.jpg"/><br/>
<img src="RuhulBeyan-2366_2.jpg"/><br/>
<img src="RuhulBeyan-2366_3.jpg"/><br/>
<img src="RuhulBeyan-2366_4.jpg"/><br/>
verdikleri ifade edilmemektedir. Lût (a.s.) kıssasının geçtiği diğer sûrelerde de<br/>belirtildiği üzere Lût kavmi, peygamberleri ile aralarında geçen konuşmalarda daha<br/>başka saçma sözler de söylemişlerdir. Buradaki kötü sözü ise Lût ile olan en son<br/>konuşmalarında dile getirmişlerdir.<br/>
<b>83. Biz de onu ve karısından başka aile efradını kurtardık; çünkü karısı geride</b><br/>
<b>kalanlardan <i>(kâfirlerden) </i></b><b>idi.</b><br/>
<i>“Biz de onu” </i>Lût’u <i>“ve ailesini” </i>kızları Reûzâ ve Rîsâ ile ona iman eden diğerlerini<br/>
<i>“kurtardık.”</i><br/>
Aile, hanımlar, çocuklar, köle ve cariyeler, akrabalar ve arkadaşlar olarak tefsir<br/>
edilir. Bir kimsenin ehli, kendisine nisbet olunan yakın kimselerdir.<br/>
<i>“Yalnız karısı geride kalanlardan oldu.” </i>Hanımı da Lût (a.s.)’ın ailesindendi. Ama o<br/>
küfrünü gizlediği ve diğer kâfirleri Lût (a.s.)’ı inkara teşvik ettiği için kurtulanlardan<br/>olamadı. Helâk olmak üzere beldelerde kalanlarla kaldı.<br/>
<i>“Ğabirîn” </i>(geri kalanlar), müzekker bir kelimedir. Halbuki Lût (a.s.)’ın hanımından<br/>
bahsederken <i>“ğâbirât” </i>şeklinde müennes olması lazım gelirdi. Sodom diyarında helâk<br/>olmak üzere kadın ve erkek pek çok kimse kaldı. Fakat erkekler dikkate alınarak hepsi<br/>hakkında müzekker bir kelime kullanılmıştır.<br/>
<b>84. Ve üzerlerine <i>(taş) </i></b><b>yağmuru yağdırdık. Bak ki günahkârların sonu nasıl oldu!<br/></b><i>“Ve”</i> Lut kavminin kâfirleri<i> “üzerlerine bir”</i> tür taş <i>“yağmuru yağdırdık.” </i>Yani<br/>
yağmur gibi taş yağdırdık.<br/>
<i>“Bak” </i>Bu hitab, düşünen herkesedir. Bakmak, onların durumundan ibret almak ve<br/>
yaptıklarından sakınmak içindir. <i>“işte suçluların sonu nasıl oldu.” </i>Yani, kâfîrlerin ve<br/>yalanlayanların sonunu, onlara nasıl muamelede bulunduğumuzu düşün.<br/>
Lût kavminin bu çirkin işi, yani livatayı yapmasının sebebinin şu olduğu söylenmiştir:<br/>
Bu insanların oturdukları Şam bölgesinde çeşit çeşit meyve ve hububat bolca yetişirdi.<br/>Çevreden birçok insan sadaka istemek amacıyla onlara yöneldi. Fakir fukaranın çokça<br/>gelip gitmesinden rahatsız oldular. İblis bir ihtiyar suretinde gelerek onlara; ‘Eğer şöyle<br/>şöyle yaparsanız bunlardan kurtulursunuz.’ diye akıl verdi. Kabul etmediler. İnsanlar<br/>gelip gitmekte ısrar edince onlara saldırıp yakışıklı ve güzel oğlanlarını yakalayarak bu<br/>kötü işi yaptılar. Daha sonra bu onlarda yerleşip âdet haline geldi. Onlar evlenmeyi<br/>bıraktılar. Sadece garib ve fakirler evleniyordu.<br/>
