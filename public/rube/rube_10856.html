<a name=10857></a><img src="RuhulBeyan-10857_1.jpg"/><br/>
<img src="RuhulBeyan-10857_2.jpg"/><br/>
<img src="RuhulBeyan-10857_3.jpg"/><br/>
<b>3. Bundan ancak îmân edip sâlih ameller işleyenler, birbirlerine hakkı tavsiye</b><br/>
<b>edenler ve sabrı tavsiye edenler müstesnâdır.</b><br/>
<i>“Bundan ancak”</i> Allah’a yakînî bir ilimle <i>“îmân edip”</i> gerçekte Allah’tan başka<br/>
müessir olmadığını bilenler, zamanın perdesini yırtıp ortaya çıkanlar ve <i>“sâlih ameller<br/>işleyenler”</i> müstesnâ. Onlar fazîletleri ve kalıcı hayatı elde edenler, sermayeleri olan<br/>nûr-i isti‘dâdî üzerine kemâl nûrunu kazananlardır. İşte bunlar zarar etmeyen bir ticâret<br/>üzeredirler. Zîrâ onlar değersiz fânîyi satıp, değerli bâkîyi almışlardır. Elden gidici<br/>olanı, sâlih ve kalıcı olanla değiştirmişlerdir. Şu alışverişe bak, ne kadar da kazançlı!<br/>Bu ifâde onların nefislerini kemâle erdirdiklerini beyân etmektedir.<br/>
Bazı mezhep mensupları bu âyete dayanarak büyük günah işleyen kimsenin<br/>
Cehennemde ebedî kalacağı sonucunu çıkarmıştır. Çünkü o hüsrânda olanlardan istisnâ<br/>edilmemiştir. Bundan şu sonuç çıkar; istisnâ edilmeyenler mutlakâ hüsrânda<br/>olacaklardır: Kâfir olarak ölürse edebî olarak; âsî olarak ölüp de mağfiret edilmemişse<br/>Cehenneme girerek; mağfiret edilirse de yüce dereceleri kaçırarak hüsrândadır.<br/>
<i>“Birbirlerine hakkı tavsiye edenler.”</i> Bu ifâde, onların başkalarını kemâle<br/>
erdirdiklerini beyân etmektedir. Yâni onlar, birbirlerine inkârı aslâ mümkün olmayan,<br/>sonuçlarının güzelliği dünya ve âhirette hiçbir zaman zevâl bulmayan sâbit emri tavsiye<br/>ederler. Hayrın tamamı zâten O’dur. Allah’a îmân etmek, her zaman ve her işte O’nun<br/>kitaplarına ve rasullerine ittibâ etmek gibi…<br/>
<i>“Ve sabrı tavsiye edenler” </i>beşerî yaratılış gereği nefsin meylettiği mâsiyetlere, edâsı<br/>
nefse zor gelen itâatlere ve Allah Teâlâ’nın kullarını tâbî tuttuğu imtihanlara karşı sabrı<br/>tavsiye edenler müstesnâ.<br/>
“Sabrı tavsiye”, “hakkı tavsiye”nin içinde bulunmasına rağmen ayrıca tekrar<br/>
zikredilmesi, ona son derece îtinâ göstermek gerektiğini ortaya koymak içindir. Ya da<br/>ilki Allah Teâlâ’yı râzı eden fiili yapmak mânâsına gelen “ibâdet” rütbesiyken, ikincisi<br/>Allah’ın yaptığından râzı olmak demek olan “ubûdiyet” mertebesidir. Çünkü “sabır”dan<br/>maksad sâdece nefsi meylettiği fiilden veya terkten uzak tutmak ve buna engel olmak<br/>değildir. Bilâkis o, Allah Teâlâ’dan geleni güzel kabul etmek ve ondan zâhiren ve<br/>bâtınen râzı olmaktır.<br/>
Allah Teâlâ burada kazancın sebebini belirtip ziyânın sebebini zikretmiyor. Sâdece<br/>
maksadı beyân etmekle yetiniyor. Maksad ise ebedî hayatı ve bitip tükenmez saâdeti<br/>kazandracak şeyi beyân etmektir. Burada sayılanların dışındaki herşeyin insanı hüsrâna<br/>götüreceği ve nasîbi azaltacağı hissettiriliyor. Ya da Allah Teâlâ hüsrâna götüren şeyleri<br/>bizlere kereminden gizlemiştir. Çünkü hüsrân yönünde meseleyi kapalı tutmak keremdir.<br/>
