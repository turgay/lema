<a name=8209></a>Sûfîlerden biri demiştir ki: Ehl-i nazar gözün sahip olacağı lezzetlerin ne olduğunu<br/>
bilebilirler mi? Bunların hepsinin basîret gözü i’tizâl perdesiyle kapatılmış, hepsi de<br/>cemâl nurlarının şualarından mahrum, sırrıyla perdelenmişlerdir. Onlara gözün<br/>lezzetlerinin aslında ne olduğunu söyle. Basiret sahibi herkese malumdur ki şevk ehli<br/>için gözün lezzeti, sevgilinin cemâlini müşâhede etmekten başka bir şey değildir. Beyit:<br/>
<i>Gözden perdeyi kaldır ki müştak olanlar için<br/>Gözün lezzeti senin dîdârını görmekten başka bir şey değildir.</i><br/>
<b>İmam Kuşeyrî</b> (r.a.) buyurmuştur ki: Görme isteği iştiyakla alâkalıdır. Bir âşıkta şevk<br/>
ne kadar fazla olursa görme isteği de o kadar fazla olur. <b>Zünnûn Mısrî</b> (k.s.)’dan şöyle<br/>nakledilmiştir: Şevk muhabbetin meyvesidir. Kimde sevgi fazla bulunursa sevdiğini<br/>görme isteği de o kadar fazla olur.<br/>
Zebur’da haber verildiği üzere Allah Hz. Dâvûd’a “Ey Dâvûd! Cennetim bana itâat<br/>
edenler, kifâyetim bana tevekkül edenler, nimeti artırmam, çoğaltmam bana şükredenler,<br/>ünsüm beni talep edenler, rahmetim ihsan sahipleri ve mağfiretim bana tevbe edenler<br/>içindir. Ben ise bana müştak olanlara mahsûsum.”<br/>
Şair şöyle demiştir:<br/>
<i>İyi bil ki iyilerin bana ulaşma konusundaki aşk ve sevgileri uzadı<br/>Ben de onlara kavuşmak için sabırsızlanıyorum.</i><br/>
Bir başka şâir şöyle diyor:<br/>
<i>Kalbim senin iştiyâkınla kanla dolu ve bilmem ki nasıldır.<br/>Senin cemâline olan iştiyâkımı ifâde edebilmek imkânsızdır.<br/>Kalbimde sana olan iştiyâk ve arzum her gün daha da artıyor,<br/>Şu perîşan gönlümü gör ki artmadığı gün yoktur.</i><br/>
Bazı büyükler şöyle demiştir: Mücâhade ve riyâzât sahiplerinin cennette canlarının<br/>
çektiği şeyler vardır. Çünkü onlar dünyada çok açlık ve susuzluk çektiler. Daha nice<br/>meşakkat ve zorluklara katlandılar. Artık onlar cennette bir takım sevap ve ödüllerle<br/>imtiyaz sahibi olacaklardır. Onlara: “Altın tabak ve tepsilerde çeşit çeşit yemeklerden<br/>yiyin. Altın bardak ve kadehlerde her çeşit içeceklerden için. Geçmiş günlerde yapmış<br/>olduğunuz işlerden dolayı size âfiyet olsun” denilecektir. Gönül, mârifet ve muhabbet<br/>ehline gelince onlar çok uzun hasret çektikleri ve bu uğurda canlarını fedâ ettikleri için<br/>Allah Teâlâ’nın cemâline bakıp mesrûr ve rûşen olacaklardır.<br/>
Allah’a korku sâikiyle ya da bir isteğe kavuşmak için ibâdet edenler, ücret bağıyla<br/>
bağlanmış işçilerdir. Ona hürmet ve muhabbetle ibadet edenler ise âriflerdir.<br/>
Allah Teâlâ <b>Dâvûd</b> (a.s.)’a şöyle vahyetmiştir: Ey Dâvûd! Bana dost ve sevgililerin<br/>
en sevgili olanı, bana karşılıksız ibâdet edenlerdir. Fakat Rablığın hakkını vermeli ve<br/>
