<a name=8095></a><img src="flower_sep.jpg"/><br/>
<img src="RuhulBeyan-8095_2.jpg"/><br/>
<img src="RuhulBeyan-8095_3.jpg"/><br/>
<img src="RuhulBeyan-8095_4.jpg"/><br/>
Tabiî ki burada şâir, hakîkat gülünü koklamaya işâret etmektedir. Bu da insânî rûhun<br/>
yalnız olarak şuhûdî varlık Necd’inde bulunmasıyla olur. Şâyet ruh bu bedenden ve<br/>dünya âleminden kabir ve berzah âlemine intikal ederse -ki bu, hayat güneşinin zevâli<br/>ve ömür akşamının bitmesiyle olacaktır- evet, işte artık o zaman, hakîkat gülünü<br/>koklamaya imkân yoktur.<br/>
Şâir şöyle der:<br/>
<i>Habersizler gibi fırsat eteğini elden bırakma,<br/>Kol ve kanadın varken bu âlemden sefer et.</i><br/>
<i> </i><br/>
<b>48. Eğer yüz çevirirlerse, bilesin ki biz seni onların üzerine bekçi göndermedik.</b><br/>
<b>Sana düşen sadece duyurmaktır. Biz insana katımızdan bir rahmet tattırdığımız<br/>zaman ona sevinir. Ama elleriyle yaptıkları yüzünden başlarına bir kötülük gelirse,<br/>işte o zaman insan pek nankördür!</b><br/>
<i>“Eğer” </i>onlar<i> </i>Rabbin çağrısına<i> </i>icâbet etmez ve senin dâvet ettiğin şeyden <i>“yüz</i><br/>
<i>çevirirlerse, bilesin ki biz seni onların üzerine bekçi göndermedik. Sana düşen<br/>sadece duyurmaktır.” </i>Sen ise bunu yaptın. Artık yüz çevirmelerine aldırış etme<i>. “Biz<br/>insana katımızdan bir rahmet,” </i>sağlık, zenginlik ve güven <i>“tattırdığımız zaman ona<br/>sevinir,”</i> şımarır<i>. “Ama elleriyle yaptıkları yüzünden başlarına bir kötülük,” </i>bela,<br/>hastalık, fakirlik ve korku <i>“gelirse, işte o zaman insan pek nankördür,” </i>nimeti unutur,<br/>belâyı hatırlar.<br/>
Âyette kullanılan üslupla kelâm telvîn edilmiş, ifâdeye bir iltifat ve süsleme<br/>
getirilmiş, icâbetle emirden sonra insanlara hitaptan dönülerek söz Peygamberimiz<br/>(s.a.)’e yöneltilmiştir. Yani “şâyet icâbet etmezler ve senin onları dâvet ettiğin<br/>şeylerden yüz çevirirlerse biz seni onların üzerine murakıp, muhâsip ve onların<br/>amellerine bekçi olarak göndermedik. Sen onları kötü iş yapmaktan koruyan bir<br/>koruyucu da değilsin!” Burada Rasûlullah (s.a.)’e tesellî vardır.<br/>
<i>et-Te’vilâtü’n-Necmiyye</i>’de şöyle denilmektedir: Eğer onlar dünya ve âhirete<br/>
yönelerek Allah’tan yüz çevirir, Peygamber (s.a.)’in çağrısına icâbet etmezlerse, biz<br/>seni onların üzerine, onları dünya ve âhirete iltifat etmekten koruyucu bir bekçi olarak<br/>göndermedik. Çünkü bu koruma görevi, senin değil, benim şânımdır. Elbette gören,<br/>gözeten, koruyan benim. Senin, risâletin tebliği dışında bir görevin yoktur. Muvaffakiyet<br/>vermek yahut hüsrâna uğratmak konusunda onlara nasıl muâmele edeceğimizi biz biliriz.<br/>
<b>İmam Gazâli</b> <i>Şerhu’l-Esmâ</i>’da şöyle demiştir: Kullardan “hafîz” olan; uzuvlarını,<br/>
