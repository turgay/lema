<a name=8762></a><img src="flower_sep.jpg"/><br/>
<img src="RuhulBeyan-8762_2.jpg"/><br/>
<i>Gece gündüz Süleyman (a.s.)’ın tahtı<br/>Rüzgâr üzerinde gezmez miydi?<br/>Görmedin mi sonunda ne oldu? Tacı tahtı yele verdi.<br/>İyi olan kimse odur ki ilim ve adâletle buradan göçer gider.</i><br/>
Mustafa (s.a.)’in rûhunu isteyen bir görevli Hz. Azrâil (a.s.) sana nasıl şefkat gösterir?<br/>
Nûh (a.s.)’ın ömrüne, Kârun’un malına ve Süleyman (a.s.)’ın mülküne sahip olsan bile<br/>ölüm derdine çare olmaz ve sana riâyet etmez. Kisrâ’nın bu âlemden göçmesinin<br/>üzerinden yedi bin sene geçti, insanlar o zamandan beri seferdeler. Sulblerden<br/>rahimlere gelip, rahimlerden yeryüzüne, yeryüzünden yer altına gitmekteler. Bütün âlem<br/>kabristandır, çünkü onun altı tamamıyla hasret ve hayrettir. Başını kaldır ve<br/>gökyüzünden sor ki, kaç padişah hatırlıyorsun? Yeryüzüne bakıp sor ki karnında kaç<br/>nâzenin var?<br/>
<i>Ey oğul dünya ebedî kalır bir mülk değildir.<br/>Dünyadan vefâkârlık umulmaz.</i><br/>
Ey tûl-i emeline maskara olmuş ve ey ecelden gâfil olan! Kurtulmanın imkânsız<br/>
olduğu bir iş; yâni ölüm için tedbir düşünmezsin, hakîkate giden yolun azığını yanına<br/>almazsın. Dünya işini iyi yaparsın da ölüm tedarikini yapmazsın. Ey miskîn! Ölümün<br/>senin kafandadır; aklında, beyninde, onu sıkça hatırla. Evin kabirdir, asıl onu mamur et.<br/>Dünyanın kırıntısını toplayıp, ihtiyacı olandan men ediyorsun. Dünya malıyla ebedî<br/>olmak için niye tama etmektesin. Anla artık! Ölüm meleği gelir canını yağma eder,<br/>vârislerin gelir malını yağma eder, hasmın şeytan gelir ibadetini yağma eder,<br/>kurtlar/böcekler gelir cildini ve etini yağma eder. Ve âh yazık! Bu gafletle düşmanın<br/>şeytan gelir imanını yağma eder, elinden alır.<br/>
Allah Teâlâ’dan bizi uyanık kullarından, din ve yakîn üzere sâbit kalanlardan<br/>
eylemesini ve bizi nebîlere, sıddîklara, şehidlere ve sâlihlere yoldaş eylemesini murad<br/>ederiz. Amin.<br/>
<b>37. Şüphesiz ki bunda aklı olan veya hazır bulunup kulak veren kimseler için bir</b><br/>
<b>öğüt vardır.</b><br/>
<i>“Şüphesiz ki bunda aklı olan” </i>Onların kıssalarından burada zikredilenlerde veya bu<br/>
sûrede zikredilmiş ibretler, haberler ve beldelerin helakinde bir öğüt, nasihat vardır.<br/>İnsanların ibret alıp öğütlenmeleri için.<br/>
“Kalbi olan kimseler için.” Yani müşâhede ettiği şeylerin künhünü idrak edebileceği<br/>
ve onların üzerinde gerektiği gibi tefekkürde bulunabileceği bir kalb-i selimi olanlar<br/>
