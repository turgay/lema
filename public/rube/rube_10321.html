<a name=10322></a><img src="flower_sep.jpg"/><br/>
<img src="RuhulBeyan-10322_2.jpg"/><br/>
<b>Şeyh </b>(rh.) <i>el-Fethu’l-Mekki’</i>de der ki: Yıldızlara gelince onların tamamı cehennemde<br/>
olacaklardır. Öte yandan güneş, ay ve bunların doğup batmaları dâimâ cehennemde<br/>olacaktır.<br/>
Fakîr (<b>Bursevî</b>)’ye göre yukardaki açıklama ile bu ifâdeyi birbiriyle uzlaştırmak<br/>
gerekirse şöyle diyebiliriz: Güneş ve aydan her biri hem nur hem harâret taşımaktadır.<br/>Bunlardaki nur kabilinden olan şeyler Allah Teâlâ’nın arşı ile bitişecektir. Bunların<br/>herhangi bir maddî varlıkları yoktur. Çünkü maddî varlığı olan şey gılzat/kabalık,<br/>zulmet/karanlık ve kesafetten hâlî değildir. Dolayısıyla bunlardaki ateş ve ısı kabilinden<br/>olan özellikler maddî varlıklarıyla birlikte ateşe bitişeceklerdir. Yâni bu iki özellikten<br/>herbiri kendi aslına dönecektir.<br/>
Eğer “Zâhir olanı, ay ile güneşin nurlarının Peygamber Efendimiz’in nuru ile bitişmesi<br/>
idi. Çünkü ay ve güneşin nuru Peygamberimiz’in nurundan yaratılmışlardı” denecek<br/>olursa, bu soruya şöyle cevap vermek mümkündür: Arş ve kürsî, Peygamber<br/>Efendimiz’in nurundan yaratılmışlardır. Ay ile güneş ise arşın nurundan yaratılmışlardır.<br/>Şu halde bu ikisi aslında Peygamber Efendimiz’in nurundan yaratılmış olup, onların<br/>nuru Efendimiz’in nuruna bitişiktirler. Dolayısıyla bütün bunların tümü Efendimiz’in<br/>nurudur. Hamd ise Allah’a âiddir.<br/>
<i>Dokuz felek ve yedi gezegenin mesnedi olan güneş<br/>Rasûller hâtemi, peygamberler efendisi Muhammed (s.a.)’dir.</i><br/>
<b>14. Üstüste yığılıp sıkışan bulutlardan şarıl şarıl akan sular indirdik.<br/></b>Buradaki “enzelnâ/biz indirdik” fiilindeki “biz” anlamına gelen “nâ” zamirindeki<br/>
“nun” azamet ifâde etmektedir. Ayrıca bu nûnun getiriliş amacı, zât, isim ve sıfatların<br/>cem’iyyetine işâret etmek içindir.<br/>
“Mu’sırât” rüzgarlar tarafından sıkıştırılmış olup yağmuru damlatması yaklaşan, bir<br/>
başka ifâdeyle sıkılması yaklaşan ama henüz sıkılıp suyu akıtılmayan bulutlar demektir.<br/>Zira “indirmek” bizâtihî suyu sıkılıp akıtılan bulutlardan değil, akıtılmaya hazır olan<br/>bulutlardan yapılır. Eğer bu suyu akmakta ve yağmur vermekte olan bulutlardan olsaydı<br/>o zaman “tahsîlu’l-hâsıl” olurdu. Yâni zâten elde edilmiş bulunan şey, bir daha elde<br/>ediliyormuş gibi olurdu.<br/>
Biz, “mu’sırât” kelimesine “sıkılmaya yüz tutmuş” anlamını verdik. Bunun sebebi,<br/>
kelimenin fiili olan “u’sira”nın başındaki “hemze”nin “haynûnet/vakti gelmek”<br/>anlamında olmasından dolayıdır. Dolayısıyla “mu’sırat” ism-i fâil olup, mânâsı<br/>yukarıda belirttiğimiz gibi “sıkılması yaklaşmış, yağmur vermek üzere olan bulut”<br/>demektir. Nitekim bu kelimenin kalıbında gelen başka fiillerde de “hemze” harfi yine<br/>
