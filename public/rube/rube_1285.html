<a name=1286></a><img src="flower_sep.jpg"/><br/>
<img src="figure_sep_3.jpg"/><br/>
<i>Hatadır bir adamın elinde reislik bulunması,<br/>Çünkü o riyâset sebebiyle kazanılır, nicelerinin bedduâsı.<br/>Zâlime malını verene olma sakın destek<br/>Onların kökünü, kökünden yukarı getirmek gerek.<br/>Kurdun önce kesmek lazımdır başını,<br/>İnsanların koyunlarını yiyip akıtmasın gözyaşını.</i><br/>
Hz. Peygamber şöyle buyurur: <i>“Şu altı şey hususunda bana söz verin; ben de size</i><br/>
<i>cenneti garanti edeyim: Konuşurken yalan söylemeyin. Va’dedince sözünüzde<br/>durmamazlık etmeyin. Size bir şey emânet edildiğinde hıyânet etmeyin. Gözlerinizi<br/>harama kapayın. Nâmusunuzu koruyun. Elinizi haramdan çekin ve cennete girin.”</i><a href="RuhulBeyans.html#1287">[210]</a><br/>
<b>Abdullah b. Mübârek</b>’in şöyle dediği rivâyet edilir: “Bir kuruş haram parayı<br/>
terketmek, yüz bin kuruşu tasadduk etmekten daha fazîletlidir.”<br/>
Yine kendisinden rivâyet edilir ki, hadis yazmak üzere Şam’da bulunurken kalemi<br/>
kırılmış. Birinden ödünç bir kalem almış. İşini bitirince iâde etmeyi unutup kalemi,<br/>kalemliğine koymuş. Merv’e dönünce kalemi görmüş ve durumu anlamış. Hemen Şam’a<br/>gitmek üzere hazırlanmış.”<br/>
Rasûlullah (s.a.) buyurur ki: <i>“(Belleriniz kamburlaşarak) yay gibi oluncaya kadar</i><br/>
<i>namaz kılsanız, yay kirişi oluncaya kadar da oruç tutsanız, vera’ sâhibi olmadıkça<br/>size bir faydâ vermez.<a href="RuhulBeyans.html#1287">”</i>[211]</a><br/>
<b>İbrahim b. Edhem </b>şöyle diyor: Üç çeşit zühd vardır. Farz, fazîlet ve selâmet zühdü.<br/>
Farz zühd, haramları terketmektir. Fazîlet zühdü, bazı helalları terkederek olur. Selâmet<br/>zühdü ise, haram olup olmadığı şüpheli bulunan şeyleri terketmektir.<br/>
<b>Hassân b. Ebû Sinan </b>altmış sene boyunca ne yatarak uyumuş, ne doyasıya yemiş, ne<br/>
de soğuk su içmişti. Öldükten sonra bâzıları onu rüyâda görerek: “Allah Teâlâ sana<br/>nasıl davrandı?” diye sorunca, Hassân: “Güzel davrandı, ancak emânet alıp da iâde<br/>etmediğim bir iğne yüzünden hâlâ cennete girmekten men ediliyorum.” dedi.<br/>
<b>Îsâ </b>(a.s.), bir mezarlığa uğradı ve oradakilerden birine nidâ etti. Bunun üzerine Allah<br/>
Teâlâ o zâtı diriltti. Îsâ (a.s.): “Sen kimsin?” diye sordu. Adam: “Ben insanların malını<br/>taşıyan bir hammaldım. Bir gün birinin odunlarını taşıdım. O sırada odundan bir parça<br/>koparıp kürdan olarak kullandım. Öldüğümden beri hala benden bu kürdanın hesâbı<br/>soruluyor.” dedi.<br/>
<i>Korkarsan eğer kahrından Hüdâ’nın,<br/>Haram yola girme dünyâda sakın.</i><br/>
