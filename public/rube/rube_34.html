<a name=35></a><b>RÛHU’L-BEYÂN FÎ TEFSÎRİ’L-KUR’ÂN</b><br/>
<b>a) <i>Rûhu’l-Beyân</i></b><b>’ın Yazılması:</b><br/>
İsmâîl Hakkı Bursevî (k.s), Cemâziyelâhir 1096/Mayıs 1685’te Bursa’ya halîfe olarak<br/>
gönderildikten sonra şeyhinin tavsiyesine uygun olarak Ulucami’de va’z etmeye<br/>başlamıştır. Va’zları tekerrür edince kendisine Kur’ân’ın başından başlayarak tefsîr<br/>etmesi işâret edilmiş, bunun üzerine Şâban 1096/Temmuz 1685’de tertîb üzere Kur’ân-ı<br/>Kerîm’i va’zlarında tefsîr etmeye başlamıştır. Bir taraftan Kur’ân-ı Kerîm’i va’zlarında<br/>tefsîr ederken bir taraftan da <i>“Rûhu’l-Beyân fî tefsîri’l-Kur’ân”</i> ismini verdiği eserini<br/>Arapça olarak yazmaya devam etmiştir<a href="RuhulBeyans.html#51">.[98]</a><br/>
İsmâîl Hakkı Hazretleri, Balkanlar’da Üsküp ve civarında halîfe olarak bulunduğu<br/>
sırada tefsirlerden derlemeler yaparak bir eser oluşturmaya başlamış ve bu çalışmasını<br/>Kur’ân’ın başından Nisâ sûresinin 78. âyetine kadar getirmişti. Bu çalışmasını tefsîrin<br/>başına koyarak kaldığı yerden yazmaya devam etmiştir. Ancak daha önce yaptığı bu<br/>çalışmada Fâtiha sûresinin başından Bakara sûresinin 267. âyetine kadar olan bölümü,<br/>üslûbu biraz farklı olduğu için Bursa’da yeniden elden geçirerek tekrar yazmış ve<br/>üslupta bütünlük sağlamıştır.<a href="RuhulBeyans.html#51">[99] </a>Bu yüzdendir ki tefsirde Bakara sûresinin 267.<br/>âyetinden önce ayrı bir mukaddime yer almaktadır<a href="RuhulBeyans.html#51">.[100]</a><br/>
İsmâîl Hakkı Bursevi (k.s), Kur’ân-ı Kerîm’in tefsîrinin hatmi sırasında teberrük için<br/>
Hz. Üftâde’nin Bursa’da bulunan makamlarını dolaşmış, her makam birer sûre nakli ve<br/>zikrullah ile ihyâ edilip toplanan büyük cemâatler ile duâlar ve senâlar olunmuştur. Hz.<br/>Üftâde’ye âit Bursa’daki bu makamlar şunlardır: Atîk Ali Paşa Câmii (Hz. Üftâde orada<br/>bir müddet halvet etmiştir), Kaygan Câmii (Hz. Üftâde, orada i‘tikâf eylemiştir), Umur<br/>Bey Mahallesi Câmii (Hz. Üftâde, orada cuma kılmıştır) ve Doğan Bey Mahallesinde<br/>bir ev (orası ayda bir kere ihyâ olunurdu)<a href="RuhulBeyans.html#51">.[101]</a><br/>
<i>Rûhu’l-Beyân</i>, yazılı olarak (tahrîren) 14 Cemâziyelevvel 1117 (Eylül 1705)<br/>
Perşembe günü tamamlanmıştır.<a href="RuhulBeyans.html#51">[102] </a>Tefsîrin va’z olarak (takrîren) tamamlanması ise<br/>aynı ayın son Perşembe günü (28 Cemâziyelevvel/Eylül 1705) Ulucâmi’de olmuştur.<br/>Tefsîr’in hatim meclisine sayılamayacak kadar çok büyük bir cemâat iştirâk etmiştir.<br/>İsmâîl Hakkı Hazretlerinin beyanına göre Bursa’nın fethinden beri böyle bir cem‘iyet<br/>olmadığı ve benzerinin işitilmediği husûsunda ittifâk edilmiştir. Zîrâ, cem‘iyete<br/>katılanlar Bursa halkıyla sınırlı değildi. Çevreden hatmin olacağını bir iki hafta, hattâ<br/>bir iki ay önceden işitenler de toplanıp gelmişlerdi. Ulucami’nin dışı, içinde<br/>bulunanların birkaç katı cemâatle çevrelenmişti. Kadınlar da erkekler kadar çoktu.<br/>Hatim sırasında kalbler etkilenmiş, gözler yaşarmış, hattâ ileri gelenlerden ve sıradan<br/>halktan kasvet-i kalble tanınanlar bile kendilerini tutamayıp gözyaşlarını<br/>salıvermişlerdir<a href="RuhulBeyans.html#51">.[103]</a><br/>
<i>Rûhu’l-Beyân</i>’ın te’lîfine başlanması ile tamamlanması arasında yaklaşık yirmi sene<br/>
