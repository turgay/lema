<a name=2457></a>yurtları da bunlardandır.<br/>
Haksız yere büyüklenenlerin ayetlerden uzaklaştırılmasının mânâsı, kalplerinin<br/>
mühürlenmesi demektir. Çünkü onlar kibirlerinde ısrar ettikleri için ayetlerin<br/>mânâlarını düşünemez ve onlardan ibret alamazlar. Buna göre ayetin mânâsı şöyle olur:<br/>Kendilerini büyük sayan ve diğer insanlara karşı kendilerinde bir ayrıcalık ve üstünlük<br/>gören kimselerin kalplerini mühürlerim. Onlar, enfüste (kendi iç âlemlerinde) ve âfakta<br/>(dış dünyada) dikilmiş olan tenzilî (Kur’an’daki) ve tekvinî (kâinattaki) ayetlerimden<br/>istifade edemezler. Ey İsrâiloğulları, sakın onların gittiği yoldan gitmeyin, aksi halde siz<br/>de onlar gibi olursunuz.<br/>
Onlar, “<i>haksız yere</i>” hak olmayan bâtıl dinleri ve aşırı zulümleri sebebiyle<br/>
büyüklenirler.<br/>
<b>Şeyhzâde</b> demiştir ki: “Büyüklenme, zikredilen ayetlerden istifadeden mahrûmiyete<br/>
ve onları kaybetmeye sebep olduğuna göre bu ayette anlatılmak istenen, İsrâiloğulları’nı<br/>ayetleri düşünmekten ve onlarla doğru yolu bulmaktan uzaklaştıracak büyüklenmeden<br/>sakındırmak ve böylece Tevrat’ın hükümlerine ciddiyetle ve istekle sarılmalarını<br/>sağlamaktır.”<br/>
Bu ayet İsrâiloğulları kıssası ile ilgilidir. Bu ayetin, İsrâiloğulları kıssası arasında<br/>
zikredilmiş bir ara cümlesi olması da mümkündür. Buna göre, Rasûlullah (s.a.v.)’e bu<br/>ayetle ümmetinden büyüklenenlerin Kur’an’ın mânâlarını anlamak ve onlar hakkında<br/>düşünmekten mahrum edildikleri haber verilmiştir. Nitekim şöyle denilmiştir: “Allah<br/>Teâlâ, Kur’an’ın hikmetini anlama ve onun acaipliklerine muttali olma imkânı<br/>vermeyerek zalimlerin kalplerine ikramda bulunmaktan yüz çevirmiştir.<br/>
<i>Böyle bir hazinenin bu viranede olması ne yazık!<br/>“Onlar, bütün mûcizeleri görseler yine de onlara inanmazlar.” </i>yani, onların ne<br/>
olduğunu kavrayamadıkları için her birini inkar ederler.<i> “Doğru yolu görseler, onu yol<br/>edinmezler.”</i> Yani tabiatları sapıklık ve eğrilik üzere olduğu ve kendilerini tamamen<br/>şeytanlık kapladığı için asla Hakk’a yönelmez ve onun yoluna sülûk etmezler. <i>“Ama<br/>azgınlık yolunu görseler, onu yol edinirler.”</i> Yani onu, kendileri için sürekli takip<br/>edecekleri bir yol olarak tercih ederler ve kendi bâtıl arzularına uyup şehvetlerini<br/>tatmine imkân sağladığı için asla ondan vazgeçmezler.<br/>
<i>“Bu durum” </i>onların zikredilen büyüklenmeleri, Allah’ın ayetlerine inanmamaları,<br/>
doğruluk yolundan yüz çevirip bütün varlıklarıyla sapıklık yoluna yönelmeleri “<i>onların<br/>ayetlerimizi” </i>sahip oldukları kötü vasıfların bâtıl olduğuna ve bunların zıddı olan<br/>vasıfların hakikat olduğuna delâlet eden Allah tarafından indirilmiş ayet ve<br/>mucizeleri<i>“yalanlamalarından ve onlardan gafil olmalarından” </i>onları tefekkür<br/>edememelerinden <i>“ileri gelmektedir.” </i>Aksi halde onlar yaptıkları bâtıl davranışları<br/>yapmazlardı. Şu halde “onlardan gafil olmaları”ndan maksad, onları tefekkür<br/>etmemeleri ve düşünmemeleridir.<br/>
Ayetleri düşünmemek, bir şeyden yüz çeviren, o şeyden gafil olana benzetilerek<br/>
onlardan gafil olmak olarak ifade edilmiştir.<br/>
