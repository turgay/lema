<a name=9658></a><img src="RuhulBeyan-9658_1.jpg"/><br/>
arapçada “__WORD__ /inkâraza el-kavmu” denir ki mânâsı bir topluluk helâk oldu ve<br/>
izleri eserleri kesildi demektir. Karza bu ismin verilmesi insanın elinde bulunan maldan<br/>bir kısmını kesip vermesinden dolayıdır. Buraya kadar aktardığımız kelimenin iştikak<br/>yapısıyla ilgiliydi.<br/>
Kelimenin nereden ne şekilde türediğinin açıklanmasından sonra dilcilerin bu kelime<br/>
hakkında ihtilaf etmiş olduklarını belirtelim. Kimi dil âlimi karz için karşılığında bir<br/>şey beklenen her nesneye karz denir demişlerdir. Kimisine göre karz demek tekrar geri<br/>almak üzere birisine birşey vermek demektir. Âlimlerin ifâdesine göre bu âyet-i<br/>kerimedeki “karz” sözcüğü burada her iki mânâya -mecazen değil- hakikaten<br/>gelmektedir. Bazılarına göre buradaki karz kelimesi ikinci mânâda mecazdır. Çünkü<br/>insanın eline geri verilecek olan, verdiği borcun bedeli değil, mislidir. Bakara<br/>suresinde (âyet 245) <b>Keşşaf</b>’ta yer alan ifâde de buna meyletmektedir. Allah Teala’ya<br/>ödünç vermek demek insanın sevabını talep ettiği amelini önden yapması ve takdim<br/>etmesi anlamına bir meseldir. Herhalde en uygun açıklama bu olsa gerektir. Buna göre<br/>âyet metninde yer alan “tukrizu” kelimesi istiârey-i tasrihıyyey-i tebeıyye olur ve<br/>“karzen hasenen” ifâdesi de tasrihıyyey-i asliyye olur. <i>“Karzen hasenen”</i> demek ihlâsla<br/>ve gönül hoşluğuyla verilen ödünç demektir.<br/>
<b>Sehl</b> (r.a.) der ki: Karz-ı hasen demek amellerinizde Allah için kalblerinizi müşahede<br/>
demektir. Bu tıpkı Peygamber Efendimiz’in ‘ihsan’ı târif ederken; <i>“Allah’ı<br/>görüyormuşçasına ona ibâdet etmendir”</i> ifâdesinde olduğu gibidir. “Karzen” kelimesi<br/>ikraz yâni ödünç verme anlamına alınacak olursa masdar olmak üzere mansubdur. Buna<br/>karşılık nafakadan ayrılan anlamına alınacak olursa o zaman ‘tukrizû’ fiilinin ikinci<br/>mefulu olur, çünkü ikraz iki meful alır. İnfak kelimesinin ikraz kelimesiyle ifâde<br/>edilmesi ve mutlak olarak gani ve zengin olan Allah’a bağlı kılınması ve nafakanın karz<br/>kelimesiyle ifâde edilmesi Allah’ın hüsn-i kabulüne, rızâsına, verilen ödünçlerin zâyi<br/>olmayacağına, harcamada bulunanın harcamasının bereketine tam olarak lâyık olması<br/>dolayısıyla ulaşacağına işâret etmek içindir.<br/>
<i>“Onu sizin için kat kat arttırır.”</i> “el-mudâafe”, “tad’îf” anlamınadır. Tad’îf ise teksir<br/>
yâni çoğaltma demektir. Âyet metninde yer alan fiil “mufâale” babından gelmekle<br/>birlikte buradaki anlamı iştirak yâni işteşlik değildir. Buna göre âyetin mânâsı; eğer<br/>Allah’a ödünç verirseniz, sizin için mükâfatını niyetlerinize, bu fiili gerçekleştirdiğiniz<br/>vakitlere ve yere göre dilemesi gereğince bire on, yetmiş, yediyüz ve daha fazla olarak<br/>verir. <i>“Ve”</i> harcamanızın bereketi nedeniyle işlemiş olduğunuz bazı günahlarınızı ve<br/><i>“sizi bağışlar, Allah çok mükâfat</i> <i>verendir.”</i> Basit bir itâatınız mukabilinde sizlere çok<br/>çok verir ya da şükreden kulun bu şükrüne karşılık ona mükâfat verir. Şükür demek<br/>Allah’a boyun eğerek onun vermiş olduğu nimetleri itiraf etmek demektir. Burada<br/>görüldüğü üzere şükre verilecek olan karşılığa “şükür” ismi verilmektedir. Ya da<br/>“Allahu şekûrun” demek Allah güzel fiilleri ve itâatını zikretmekle kuluna karşı çok<br/>övgüde bulunur demektir. Bu açıklamaya göre şükür, iyilikte bulunanın iyiliğini<br/>
