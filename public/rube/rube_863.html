<a name=864></a><img src="flower_sep.jpg"/><br/>
<img src="RuhulBeyan-864_2.jpg"/><br/>
<b>Ebû Hanîfe</b> (r.h.) ve talebelerine göre fâiz, bedelsiz olarak altın, gümüş, buğday,<br/>
arpa, hurma ve tuzun birbirleriyle değişmesi sırasında zamana dayalı olarak ölçü ve<br/>tartıda olan fazlalıktır.<br/>
Fâiz yiyen kimseler kabirlerinden, kendisine şeytan çarpmış kimse gibi akılları<br/>
bozulmuş ve çıldırmış olarak kalkarlar. Bu durum fâiz yiyenlerin alâmeti olur ve<br/>insanlar onları bu alâmetle tanırlar.<br/>
Denilmiştir ki insanlar, kabirlerinden kalkarak bir grup halinde beraberce mahşer<br/>
yerine giderler. Ancak fâiz yiyenler hâriç. Onlar yürürken sar’aya tutulmuş gibi düşüp<br/>kalkarlar. Çünkü Allah, bunların yiyip midelerine indirdikleri fâizi çoğaltmış ve<br/>yürüyerek tâkatları kalmayıncaya kadar bunu ağırlaştırmıştır.<br/>
Bunların bu şekilde kalkışları, her ikisi de kazanç sağladığı için fâiz ile ticâreti aynı<br/>
saymaları ve harâm olan fâizi helâl telakkî etmelerinden ötürüdür. Bunlar: “Kıymeti bir<br/>dirhem olan bir malı iki dirheme satmak câiz olduğu gibi, bir dirhemi de iki dirheme<br/>satmak câizdir” demekteydiler.<br/>
Alış verişin <i>“asl”</i> olması hasebiyle: <i>“Faiz, alış-veriş gibidir”</i> demek gerekirken,<br/>
bunlar fâizi helal saymaktan başka ayrıca onu <i>“asl”</i> kabûl ettikleri için. <i>“Alış-veriş de<br/>fâiz gibidir”</i> demişlerdir. Bir başka ifâdeye göre: “Alış-veriş de fâiz gibidir. İkisinde<br/>de malın ziyâdeleşmesi söz konusudur. O halde fâiz niçin helâl olmasın?” demek<br/>istiyorlardı.<br/>
Câhiliyye döneminde borç alan kişi, vaktinde borcunu ödeyemeyeceği takdîrde,<br/>
alacaklıdan, borcunun artırılması şartıyla verilen sürenin uzatılmasını isterdi. Onlar<br/>böyle yapar ve <i>“sürenin uzatılması ile alınan kâr, alış-verişte elde edilen kâr<br/>gibidir,”</i> derlerdi. Allah Teâlâ onları yalanlayıp <i>“Allah alış-verişi helâl, fâizi haram<br/>kılmıştır.”</i> buyurdu. Bu ikisi nasıl aynı olur? Çünkü alış-veriş Allah’ın helâl kılmasıyla<br/>helâl olmuş, fâiz ise Allah’ın haram kılmasıyla haram olmuştur.<br/>
Kime fâizin Allah tarafından yasaklandığı bildirilir, o da gecikmeksizin bu yasağa<br/>
uyarsa geçmişte fâiz sebebiyle işlediği günahlar affedilir. Aldığı fâiz de kendisinde<br/>kalır. Çünkü o bunu, haram olduğu bildirilmeden önce almış ve mülk edinmiştir. Artık o<br/>geri alınmaz. Sahîh bir niyet ile yasağa uyduğu için Allah onu gerektiği şekilde<br/>mükâfâtlandırır. Bir başka tefsîre göre kıyâmet günü onun hakkındaki hüküm Allah’a<br/>âiddir. Size düşen hiçbir şey yoktur. Onun yakasını bırakınız.<br/>
Kim de daha önce helâl saydığı gibi bundan sonra fâizi helâl sayarsa işte bunlar<br/>
cehenneme girecekler ve orada ebedî olarak kalacaklardır.<br/>
<b>276. Allah faizi tüketir <i>(Faiz karışan malın bereketini giderir), </i></b><b>sadakaları ise</b><br/>
<b>bereketlendirir. Allah küfürde ve günahta ısrar eden hiç kimseyi sevmez.</b><br/>
