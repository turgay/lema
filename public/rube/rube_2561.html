<a name=2562></a>rivayete dayanarak dünyanın müddeti hakkında bilgi sahibi olduğunu söyleyenlerin<br/>sözlerinin bâtıl olduğunu göstermektedir. Eğer dünyanın ömrü bilinseydi kıyametin<br/>kopma zamanı da bilinmiş olurdu. Peygamber Efendimiz (s.a.v.) in işaret ve orta<br/>parmaklarını göstererek: <i>“Benim peygamber olarak gönderilmemle kıyametin vakti<br/>bunlar gibidir (öyle birbirine yakındır).”</i><a href="RuhulBeyans.html#2563">[131] </a>buyurmasının mânâsı, kıyamet vaktinin<br/>yakın olduğunu bildirmektir. Yoksa onun vaktini kesin olarak belirtmek değil. Nitekim<br/>Allah Teâlâ: <i><b>“Şüphesiz onun alâmetleri belirmiştir.</b></i> (Muhammed, 47/18) buyurmuştur.<br/>Alâmetlerinden biri de Hz. Peygamber (a.s.)’ın peygamber olarak gönderilmesidir.<br/>
Fakir <b>Bursevî</b> der ki: Dünyanın ömrü ile ilgili rivayet sahih olan değişik yollardan<br/>
varid olmuştur. Fakat bu rivayet, gerçekten bir vakit belirlemeye delâlet etmez.<br/>Dolayısıyla kıyametin vaktinin insanlardan veya meleklerden herhangi birine malum<br/>olduğu söylenemez.<br/>
Meşayihten biri, Hz. Peygamber (s.a.v.)’in Allah Teâlâ’nın bildirmesiyle kıyametin<br/>
kopma zamanını bildiğini söylemiştir. Bu görüşün ayetteki kıyamet bilgisinin Allah<br/>katında olduğunu belirten ifadeye ters düşmeyeceği açıktır.<br/>
<i>Sahih-i Müslim</i>’de geçtiği üzere Hz. Huzeyfe (r.a.) şöyle demiştir: <i>“Rasûlullah</i><br/>
<i>(s.a.v.), kıyamete kadar olacak bütün hadiseleri bana haber verdi.<a href="RuhulBeyans.html#2563">”</i>[132]</a><br/>
Başka bir hadis-i şerifte de şöyle buyurulmuştur: <i>“Allah Teâlâ’nın bir horozu vardır.</i><br/>
<i>Kanatları zeberced, inci ve yakutla süslenmiştir. Kanatlarından biri doğuda, diğeri<br/>batıdadır. Ayakları yeryüzünün en alt tabakasında, başı ise arşın altındadır. Seher<br/>vakti gelince kanatlarını hareket ettirerek “Rabb’imiz olan ve kendisinden başka ilâh<br/>bulunmayan Allah pek mukaddes ve bütün noksan sıfatlardan münezzehtir” der. O<br/>zaman yeryüzündeki bütün horozlar kanat çırpıp öterler. Kıyamet günü gelince Allah<br/>Teâlâ ona kanatlarını toplamasını ve sesini kısmasını emreder. Böylece göklerde ve<br/>yerde bulunanlar kıyametin yaklaşmış olduğunu anlarlar.<a href="RuhulBeyans.html#2563">”</i>[133]</a><br/>
Şu olaylar, kıyâmet alametlerindendir:<br/>Esirlerin ve gazaların çoğalması. Bu, dinin ve müslümanların yükseleceğine, fakat<br/>
kemâle erdikten sonra tekrar dönüşün ve gerilemenin başlayacağına delâlet eder.<br/>
Ganimetin zenginler ve makam sahibi kimseler elinde dolaşan ve hak sahibine<br/>
ulaşmayan bir meta haline gelmesi.<br/>
Edâsı zor geldiği için zekâtın bir angarya sayılması, teslim alınan emanetlerin ganimet<br/>
sayılıp talan edilmesi.<br/>
Müftülük, kadılık, emirlik, vezirlik ve diğer vazifeler de birer emanettir. Bu<br/>
vazifelerin zamanımızda olduğu gibi ehil olmayanlara verildiği vakit kıyameti bekle.<br/>
<b>Ebû Hüreyre </b>(r.a.)’dan nakledilen bir rivayette şöyle buyurulmuştur: <i>“Zühd</i><br/>
<i>rivayetten ve verâ yapmacıktan ibaret hâle gelmedikçe kıyamet kopmaz. Kıyamet ise<br/>ancak mahlukatın şerlileri üzerine kopacaktır.”</i><a href="RuhulBeyans.html#2564">[134]</a><br/>
Eğer “<b>İbn Ömer </b>(r.a.)’den rivayet edilen sahih bir hadiste: <i>“Kıyamet kopuncaya</i><br/>
<i>kadar ümmetimden hak üzere olan bir topluluk bulunacaktır.<a href="RuhulBeyans.html#2564">”</i>[135] </a>buyurulmuştur.<br/>
