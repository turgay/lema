<a name=7691></a>zikredilmemeleri, zaten belli oldukları için ve onları yüceltmek amacıyladır.<br/>
<i>et-Te’vîlâtü’n-Necmiyye</i>’de der ki: “<i>Artık aralarında adâletle hükmolunmuş</i>”; yâni<br/>
melekler, peygamberler ve velîler arasında her bir gruba hangi makam ve mertebelerin<br/>verileceği hususunda adâletle hükmedilmiştir “<i>ve</i>” her bir grup tarafından bize ihsân<br/>ettiklerinden dolayı <i>“âlemlerin Rabbi olan Allah’a hamdolsun” denilmiştir.</i>”<br/>
<b>Kâşifî</b> ise şöyle der: “Kâşifî: Gökyüzü ve yeryüzünün yaratılışının başında kendisinin<br/>
medhinde şöyle buyurdu: “<i>Hamd gökleri ve yeri yaratan Allah’a mahsustur.</i>” Gökyüzü<br/>ve yeryüzü ehlinin kendi menzillerinde yerleşmesi, karar kılması esnâsında, her işin<br/>başlangıç ve sonunda hamd ve senâya lâyık olanın Kendisi olduğunun bilinmesi için<br/>aynı övgüyü yaptı. Yâni her işin başında ve sonunda hamd etmek gerekir.<br/>
<i>Senden gayrı hiç bir varlık senâya lâyık değildir<br/>Nerde bir senâ varsa, Sana yaraşır</i><br/>
Her şey Allah’ı hamd ile tesbih ettiğine göre bu insana daha lâyıktır. Çünkü o daha<br/>
üstündür.<br/>
Âriflerden birisi şöyle der:<br/>
<i>Senâ et, seni senâ etsinler; şükret atâ bulasın;<br/>Emre itâat et, sana itâat etsinler; öteyi ara, öteyi bulasın</i><br/>
Hz. Peygamber (a.s.) şöyle buyurmuştur: <i>“Allah bir kuluna bir nimet ihsân ettiğinde</i><br/>
<i>kul “el-Hamdü lillâh/Hamd Allah’a mahsustur.” derse Allah şöyle buyurur: “Kuluma<br/>bakın, ben ona değeri olmayan bir şey verdim, o ise bana kıymeti olmayan bir<br/>karşılık verdi.”</i><br/>
Bu rivâyetin mânâsı şudur: İn’âm ve ihsânda bulunmak; aç olanı doyurmak, susuz<br/>
olanın susuzluğunu gidermek ve çıplağı giydirmek gibi alışılmış şeylerden birisidir.<br/><i>“el-Hamdü lillâh</i>” sözünün mânâsı, herhangi bir varlığın ettiği bütün hamd ve övgüler<br/>Allah’a âiddir. Arş, kürsî ve semânın katlarındaki meleklerin, peygamberlerin, velîlerin<br/>ve âlimlerin hamdleri ile “<i><b>Onların duâlarının sonu da şudur: Hamd, âlemlerin<br/>Rabbi Allah’a mahsustur.</b></i>” (Yûnus, 10/10) sözünü söyleyecekleri vakte kadar<br/>zikredecekleri buna dâhildir. Bunların tamamı sonludur. Sonu olmayan ise ebediyyen<br/>edecekleri hamdlerdir. Bu sebeple Allah Teâlâ şöyle buyurur: “Ben kuluma değersiz bir<br/>tek nimet verdim, o ise bana sonu sınırı olmayan bir şükür ile karşılık verdi.”<br/>
<b>Ka’bu’l-ahbâr</b> der ki: <i><b>“Rabbının ordularını kendisinden başkası bilmez!”</b></i> (el-<br/>
Müddessir 74/31) âyeti gereğince Allah Tealâ’nın âlemleri sayılamayacak kadar çoktur.<br/>Allah Teâlâ her şeyi zâhiren ve bâtınen kendi durumuna uygun düşen şeylerle terbiye<br/>eder.”<br/>
Yüce Allah’tan bizi de önce ve sonra verdiği zâhir ve bâtın nimetlere hamdetmeye<br/>
muvaffak kılmasını niyaz ederiz<a href="RuhulBeyans.html#7692">.[159]</a><br/>
