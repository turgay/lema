<a name=10029></a><img src="flower_sep.jpg"/><br/>
<img src="RuhulBeyan-10029_2.jpg"/><br/>
işte bu kullarımın hatırına onları bırakır, kendilerinden cezâyı uzaklaştırırım.”<br/>
<i>“el-Gaffâr” </i>sıfatı, <i>“el-Gafûr”</i>dan daha fazla ve kuvvetli bir mânâ ifâde eder. O “el-<br/>
Gâfir”den gelir. “Gafr” kökü, “örtmek, bir şeyi kapatmak” anlamına gelir. Bu sebeple<br/>başı koruyan savaş âletine “miğfer” denir. Çünkü o başı örter. Allah’ın “mağfiret”i ise<br/>affettiğinde günahları, -kullarının tevbesi ve itâatleri ile değil de- sırf kendi ihsanı ve<br/>rahmeti ile örtmesidir. Tevbe ve itâat ise sırf kulluk ve Allah Teâlâ’ya olan ihtiyâcımızı<br/>arzetmek içindir. Nitekim bir haberde şöyle gelmiştir:<br/>
<i>“Bir kulum, bana şirk koşmamak şartıyla dünya dolusu günahla bile gelse Ben onu</i><br/>
<i>o kadar mağfiretle karşılarım!” </i><a href="RuhulBeyans.html#10033">[123]</a><br/>
Rivâyet ederler ki; yaşlı bir adam genç birisiyle hacca gider. İhrâma girdiği zaman<br/>
“Lebbeyk Allahümme lebbeyk” der. Kendisine “la lebbeyk” yâni senin icâbetini kabul<br/>etmedik, denir. Bunun üzerine genç o yaşlı kişiye: “Bu cevabı duymuyor musun?” diye<br/>sorar. Yaşlı: “Ben bu cevabı yetmiş yıldır işitiyorum.” der. Genç: “O hâlde niçin<br/>kendini yoruyorsun?” diye sorunca yaşlı adam ağlayarak: “Başka hangi kapıya<br/>sığınayım ki?” der. Bunun üzerine ona: “Seni kabul ettik!” denir.<br/>
<i>Herkes tâat ve ibâdet yapar, miskin ise niyâzda bulunur<br/>Âcizleri tesellî edenin kapısına gel<br/>Çıplak dallar gibi el kaldıralım<br/>Artık böyle yapraksız kalmayalım.</i><br/>
<b>11. <i>(Mağfiret dileyin ki,)</i></b><b> üzerinize gökten bol bol yağmur göndersin,<br/></b>Âyette yağmur yerine <i>“semâ/gök”</i> kelimesi kullanılıyor. Nitekim şâirin birisi şöyle<br/>
der: “Semâ (yağmur) halkın arâzîsine indiği zaman...” Bâzıları burada muzâfın<br/>hazfedildiğini, mânânın “semânın suyu” şeklinde olduğunu söylerler.<br/>
<i>“Midrar”</i> demek kuvvetle akan ve dökülen demektir. Yâni ansızın ve birbiri ardınca<br/>
sizin üzerinize yağmur indirir.<br/>
<i>“İrsal/gönderme”</i> kelimesi, “inzâl/indirme” kelimesine göre daha kuvvetli bir mânâ<br/>
ifâde eder. Nitekim <i>“midrâr”</i> kelimesi de mubâlağalı ism-i fâildir ve “mif’âl”<br/>kalıbındadır. Arapça’da bu kalıptan gelen isimlerde müzekkerlik ve müenneslik eşittir.<br/>Nitekim “raculün ev imraatün mi’tar/çok koku süren erkek veya kadın” denir.<br/>
<i>“Yürsil/göndersin”</i> kelimesi, hazfedilmiş bir şartın cevâbıdır. Yâni “eğer siz<br/>
Rabbınızdan mağfiret dilerseniz O da size yağmuru gönderir.”<br/>
Nahv âlimlerine göre bu gibi yerlerde gelen fiil emrin cevâbında gelmiş kabul edilir.<br/>
Burada o emir “mağfiret dileyin” emridir. Burada ibârede bir musâmaha ve rahatlık<br/>vardır, bu da maksadın gâyet açık bir biçimde anlaşılıyor olmasındandır.<br/>
