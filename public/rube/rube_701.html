<a name=702></a>değildir. Âyetteki <i>“ennâ”</i> ifâdesi <i>“keyfe”</i> anlamındadır. Bunun “yer” mânâsına<br/>olduğunu söyleyip muhayyerliğe hamletmek mümkün olmadığından kadınlara arkadan<br/>yanaşmanın câiz olduğu söylenemez. Binâenaleyh bu ifâdenin mekânda değil, keyfiyette<br/>muhayyerliğe hamledilmesi gerekir. O takdirde âyetin mânâsı: “Kadınlara istediğiniz<br/>şekilde yanaşın” olur.<br/>
Bu âyetin nüzûlüne sebeb olan şu olay da zâten bu mânâya delâlet eder: Rivâyet<br/>
edildiğine göre Yahûdîler, kadını yüzüstü yatırıp arkadan ön tarafa münâsebette bulunan<br/>kimsenin çocuğunun şaşı doğacağını zannederdi. Bu durum Hz. Peygamber (s.a.)’e<br/>bildirilince söz konusu âyet nâzil olarak Yahûdîlerin bu inançlarının yanlış olduğunu<br/>belirterek, nikâh akdinden maksadın, hangi keyfiyetle olursa olsun, ekim mahalline<br/>temasta bulunmak olduğunu açıkladı.<br/>
Hadis-i şerifte buyurulmuştur ki: <i>“Karısına arkasından cinsî temasta bulunan</i><br/>
<i>mel’ûndur<a href="RuhulBeyans.html#716">”</i>[161] </a>Kadına arkadan yanaşmak küçük livatadır. Erkeğe arkadan yanaşmak<br/>ise büyük livatadır.<br/>
<b>Ebû Hânîfe’ye</b> göre livâtanın hükmü, ta’zir ve tevbe edinceye kadar hapistir.<br/>
<b>İmâmeyn</b>’e göre ise livâta yapana zinâ haddi uygulanır. Yâni livâta yapan evli değilse<br/>celde vurulur, evli ise recmolur.<br/>
Kendiniz için önceden sâlih ameller işleyin ki muhtaç olduğunuz günde onun<br/>
karşılığını görebilesiniz. Kadınlarla sadece şehvetinizi gidermek niyetiyle birleşmeyin.<br/>Bilakis nikâhın meşrû kılınmasından maksûd olan hükmü; yâni çocuğu mülâhaza ederek<br/>tâat niyetiyle cinsî münâsebette bulunun. Mâsiyetlerden kaçınmak sûretiyle Allah’dan<br/>sakının ve bilin ki şüphesiz siz, O’na; yâni mükâfat veya cezâsına kavuşacaksınız. Bu<br/>sebeple o gün, O’nun huzurunda utanmayacak şekilde azıklanın. Ey Muhammed sen de<br/>Allah’ın emir ve nehiylerine kulak asıp gereğince amel eden mü’minleri, iyilikle ve<br/>dâimî nimetlerle müjdele!<br/>
<i>İmanın eman-hânesinde emniyyetle otur!<br/>Emniyyet istiyorsan, îmân hânesinden ayrılma!</i><br/>
Hakiki îmân, sâhibini günahlardan alıkor ve tâata teşvik eder. Âriyet veya emânet<br/>
hâlinde bulunan îmân ise sâhibini günahlardan uzaklaştıramadığı gibi, tâat ve ibâdete de<br/>sevketmez. Çünkü bu îmân kalbe tam olarak yerleşmemiştir.<br/>
<i>“Biliniz ki siz O’na kavuşacaksınız.”<b> </b></i>âyetinde, kişinin dönüp varacağı yeri<br/>
düşünerek orada kendisine lâzım olacak sâlih ameller işlemesi gerektiğine işâret<br/>olunmuştur.<br/>
Mânevî mertebesi en düşük olan amel, âhıret için amel yapmaktır. Mertebelerin en<br/>
yücesi, maksadların ve isteklerin en üstünü Allah Teâlâ için ameldir. Nitekim bir âyet-i<br/>celîlede: “(Ya Muhammed) <b>sen “Allah” de, sonra onları bırak, daldıkları bataklıkta<br/>oynayadursunlar</b>” (el-En’am, 6/91) buyurulmuştur. Bu mertebeye ulaşabilmek için<br/>sadece Allah rızası için amel etmek gerekir. Cennet ümidiyle veya cehennem korkusuyla<br/>değil.<br/>
