<a name=877></a><img src="RuhulBeyan-877_1.jpg"/><br/>
<img src="RuhulBeyan-877_2.jpg"/><br/>
<img src="RuhulBeyan-877_3.jpg"/><br/>
<img src="RuhulBeyan-877_4.jpg"/><br/>
<img src="RuhulBeyan-877_5.jpg"/><br/>
Niyetlerinizin temizliği ve ihlâsınıza göre amellerinize karşılık verir.<br/>
Kalbi kötülüklerden uzak, sır ve mutlak âleme, her durumda Allah ile iyi muameleye<br/>
ve yüksek derecelere ulaşmaya azimli olan kişilere müjdeler olsun.<br/>
Yani gayb alemi döşenmiş bir ev, hevâ ise öldürücü zehir gibidir. Hevâ ve hevesine<br/>
uymayı terketmeyen kişi, sevdiğini göremez. Çünkü gören ile görünen arasındaki perde,<br/>görmeyi engeller. O halde gözden perdeyi kaldır ve vuslat nimetiyle şereflen.<br/>
<i>Hakikatler, padişahlara mahsûs bir saray gibidir.<br/>Hevâ ve heves gibi duygular, kabarmış tuz gibidir.<br/>Yukarı kalkmış tuz dalgası sarayı görmeye engeldir<br/>İnsan gözü, görme özelliği olmasına rağmen kendini göremez.</i><br/>
<i> </i><br/>
<b>283. Yolculukta olur da, yazacak kimse bulamazsanız <i>(borca karşılık) </i></b><b>alınmış bir</b><br/>
<b>rehin de yeterlidir. Birbirinize bir emanet bırakırsanız, emanet bırakılan kimse<br/>emaneti sahibine versin ve <i>(bu hususta) </i></b><b>Rabbi olan Allah’tan korksun. Şahitliği,<br/>bildiklerinizi gizlemeyin. Kim onu gizlerse, o bilsin ki onun kalbi günahkârdır. Allah,<br/>yapmakta olduklarınızı bilir.</b><br/>
Seferde olup şâhid bulamazsanız ve yanınızda bulunan kimselerin yazı bilmemeleri<br/>
veya yanınızda kalem, mürekkep, kağıt gibi malzemelerin bulunmaması sebebiyle yazım<br/>olmazsa alınan rehin yeter. O zaman vesika, rehin olmuş olur. Borç verenin, rehni teslim<br/>alması gerekir. Şayed rehin konuşulur; fakat teslim edilmezse teslîme zorlanamaz.<br/>
Sefere mahsûs bir şey olmadığı halde rehin almak için yolculuğun şart koşulması,<br/>
yolculukta kâtip ve şâhid bulmanın zor oluşu ve çoğu kez yazma işinin mümkün<br/>olmayışıdır. Bu sebeple malın korunup emniyet altına alınması için, kâtip ve şâhid<br/>yerine rehin emredilmiştir. Rehnin alınması için sefer şart değildir. Fakat genellikle<br/>seferde rehin alındığı için zikredilmiştir. Nitekim, Rasûlullah (s.a.) Efendimiz,<br/>Medine’de bir Yahûdî’den yirmi sa’ arpa almış ve ona zırhını rehin olarak vermiştir.<br/>
Eğer borç verenin borçluya hüsn-i zannı var ise ve haksızlık yapmayacağına<br/>
güveniyorsa rehin almayabilir. Ama o takdîrde kendisine güvenilip borç verilen kimse<br/>borcunu ödesin.<br/>
<i>“İ’timân,”</i> emânete (borca) bağlı kalmak, ihânet etmemek mânâsına gelir. Borçlunun<br/>
güvenilir bir kimse olarak vasıflandırılması onu; borcuna sâdık kalıp ödemede titiz<br/>olmaya teşvîk içindir. Borç, zimmete taallük etmesi sebebiyle emânet olarak<br/>isimlendirilmiştir.<br/>
