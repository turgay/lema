<a name=6861></a>Hakîkat ehline göre sâliha kadının alâmeti, güzelliğinin Allah korkusu, zenginliğinin<br/>
kanâat, süs ve ziynetinin iffet olmasıdır. Yâni her türlü şerlerden ve fesadlıklardan uzak<br/>durmak, töhmet altında kalacağı yerlerden sakınmaktır.<br/>
Denilir ki: Kadın güvercine benzer; kanadı çıkınca uçar. Aynı şekilde erkek de<br/>
hanımına değerli ve süslü elbiseler giydirince artık o kadın evde oturmaz.<br/>
<b>Sa‘dî</b> der ki:<br/>
<i>Kadının yerinde durmadığını görürsen,<br/>Akıl ve tedbirde sebatkâr olmaz ise<br/>Onun elinden timsahın ağzına kaç.<br/>Çünkü ölmek, kötü şöhretle yaşamaktan iyidir.</i><br/>
<b>Câmî</b> şöyle demiştir:<br/>
<i>Bir erkek kadına güzellikle katlanırsa,<br/>Bu iyi huyu yüzünden iş deyyusluğa kadar gider.<br/>Kadına o kadar da sabır gösterme,<br/>Çünkü bu durum kıskançlık seddinde delik açar.</i><br/>
‘Kâfirlerin kızlarında hayır yoktur’ denilmiştir. Çarşı pazarda onlara lâf atılmış,<br/>
fâsıklar onları ellemişlerdir. Yâni bu kızlar bayağılıkta erkeklerin çoğunun<br/>meyletmeyeceği bir durumdadırlar. Bunlar çoğunlukla yabancı erkeklere bakarlar ve her<br/>tarafa meyl ederler. Bu zamanın kadınları nerede? <b>Rabia Adeviyye </b>nerede? Allah Teâlâ<br/>ona rahmet eylesin. Bir defasında iyice hastalanmıştı. Ona hastalığının sebebi<br/>sorulunca: “Cennete baktım, Rabbim beni te’dîb ve bana sitem etti. Bu sitemden dolayı<br/>bu hastalığa tutuldum.” dedi. Cennet Allah Teâlâ’nın ikram ve tecellî yurdu olduğu halde<br/>Allah Teâlâ’nın zâtından ve cemâlinden aşağı olduğu için cennete bile bakıp ona meyl<br/>eden böyle sitem ve azar işitirse ya bu dünyâya, dünyâ malına, dünyânın erkeğine ve<br/>kadınına bakanın hâli nice olur?<br/>
<i>İkincisi</i>: Saâdet asrı dâhil, dünyâ hiç bir zaman fısk ve fücûr ehlinden boş<br/>
kalmamıştır. Gözünü kapatıp yabancı kadına bakmayan kimseye Allah rahmet etsin.<br/>Çünkü bu bakış kalbde şehvet ekini bitirir. Bu ise kişiye fitne olarak yeter. <b>İbn Sîrîn<br/></b>(r.h.): “Bazen olur ki ben rüyamda bir kadın görürüm. Onun bana helâl olmadığını bilir<br/>ve gözümü ondan çeviririm.” demiştir. Öyleyse hoş ve güzel koku sürünmüş yabancı<br/>kadınlara yaklaşmamak, ellerine dokunmamak, onlarla konuşmamak, şakalaşmamak ve<br/>onlarla baş başa kalmamak gerekir. Çünkü şeytan ikisinin de şehvetini tahrik eder ve<br/>onları zinâya düşürür. Bir hadîste şöyle buyrulmuştur: “<i>Helâli veya câriyesi olmayan<br/>bir kadınla şakalaşan kimse, konuştuğu her kelimeye karşılık bin sene cehennemde<br/>hapsedilir. Kim kendisine haram olan bir kadına sarılır, onu kucaklarsa şeytanla<br/>beraber zincire vurulur. Sonra cehenneme atılması emredilir.</i>” Helâk ve belâ yurdu<br/>
