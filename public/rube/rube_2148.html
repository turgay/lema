<a name=2149></a><b>kısmının peşine takarız.</b><br/>
<i>“İşte” </i>insanlardan ve cinlerden isyan edenleri yardımsız bırakıp onlar birbirinden<br/>
yararlandıkları gibi <i>“kazandıklarından ötürü”</i> küfür ve isyanda ısrar etmelerinden<br/>dolayı <i>“zalimlerin bir kısmını diğer bir kısmının peşine böyle takarız.”</i> Yani onları<br/>birbirine musallat eder, bir zalimi başka bir zalimle cezâlandırırız.<br/>
Bir rivayette şöyle buyurulmuştur: “Kim bir zalime yardım ederse Allah onu kendisine<br/>
musallat eder.<a href="RuhulBeyans.html#2158">”[166]</a><br/>
<b>İbn Abbas</b> (r.anhümâ)’dan şöyle dediği rivayet edilmiştir: “Allah bir toplumun<br/>
hayrını murad ederse, içlerinden en hayırlı olanları onlara yönetici kılar. Eğer bir<br/>toplum için de şer murad ederse içlerinden şerli olanları onlara yönetici kılar.”<br/>
Bazı ilâhî kitaplarda varid olmuştur ki: “Ben, meliklerin meliki olan Allah’ım.<br/>
Meliklerin kalpleri benim elimdedir. Bana itâat eden topluma o melikleri rahmet<br/>kılarım. İsyan edenlere de onları belâ ederim. Bu sebeple meliklerin halleri sizin<br/>kalplerinizi meşgul etmesin. Fakat siz bana tevbe edin, onları size karşı şefkatli<br/>kılayım.”<br/>
Hadiste şöyle buyurulmuştur: “<i>Zalim, yeryüzünde Allah’ın adaletidir. Onunla</i><br/>
<i>intikamını alır. Sonra da ondan intikamını alır.</i>”<a href="RuhulBeyans.html#2158">[167]</a><br/>
Merfu bir hadiste de şöyle buyurulur: “<i>Aziz ve celil olan Allah buyurur:</i><br/>
<i>Buğzettiğimden buğzettiğim başka biriyle intikam alırım. Sonra her ikisini de<br/>cehenneme koyarım.</i>”<a href="RuhulBeyans.html#2158">[168]</a><br/>
Zebûr’da şöyle denilmektedir: “Ben münafıkla münâfıktan intikam alırım. Sonra da<br/>
tüm münâfıklardan intikam alırım.”<br/>
Eğer zalime: “Allah’ın yeryüzündeki adaleti” demek nasıl caiz görülüyor? diye<br/>
sorulursa, biz buna şu cevabı veririz: Buradaki “adalet”ten maksat, “fazilet”in mukabili<br/>olan adalettir. Buna göre adalet, ister hayır ister şer olsun her kişiye yaptığının karşılığı<br/>ile mukabele etmektir. Fazilet ise kötülüklere aynı ile karşılık vermeyip onları<br/>afvetmektir. Mutezilenin aksine, Ehl-i sünnetin görüşü budur. Çünkü Mutezile,<br/>kötülükleri cezalandırmayı vacib görürler ve adaletin ancak böyle tahakkuk edeceğini<br/>iddiâ ederler. Bu sebeble onlar kendilerine “adalet ehli” demişlerdir. Ehl-i sünnetin<br/>görüşüne şu âyet işaret etmektedir: <i><b>“Rabb’im, hak ile hükmet.” de.”</b> </i>(el-Enbiya,<br/>21/112) Yani, zalime mühlet verme ve onu bağışlama, bilakis cezasını acele ver,<br/>demektir. Ancak Allah, dilediğine mühlet verir. Dilerse bağışlar, dilerse cezalandırır.<br/>Çünkü O, yaptıklarından hesaba çekilemez.<br/>
<i>Kötülük yapınca kork, emin olma!<br/>Çünkü yaptığın kötülük tohumdur; Allah onu bitirir<br/>Bir kaç zaman örter, gizler onu<br/>Belki yaptığına pişman olup haya eder diye,<br/>Lütfunu ızhar için defalarca örter de<br/>Sonradan adaletini göstermek için cezasını verir</i><br/>
