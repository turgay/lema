<a name=1894></a><img src="flower_sep.jpg"/><br/>
<img src="RuhulBeyan-1894_2.jpg"/><br/>
<img src="RuhulBeyan-1894_3.jpg"/><br/>
<img src="RuhulBeyan-1894_4.jpg"/><br/>
<i>“Aksini yaparsak bu takdirde” </i>yani<i> </i>eğer şâhitliği gizlersek <i>“elbette günahkarlardan</i><br/>
<i>oluruz.”</i> Yani isyan edenlerden oluruz.<br/>
<b>107. Bu şâhitlerin <i>(sonradan yalan söyleyerek) </i></b><b>bir günah işledikleri anlaşılırsa,</b><br/>
<i><b>(şâhitlerin) </b></i><b>haklarına tecavüz ettiği ölüye daha yakın <i>(mirasçılardan) </i></b><b>iki kişi<br/>onların yerine geçer ve Allah’a şöyle yemin ederler: “Andolsun ki bizim<br/>şâhitliğimiz onların şâhitliğinden daha doğrudur ve biz <i>(kimsenin hakkını)<br/></i></b><b>çiğnemedik. Yoksa biz, elbette zalimlerden oluruz.”</b><br/>
<i>“Bu şâhitlerin bir günah işledikleri”</i> yani ellerinde terekeye dahil mallardan bazıları<br/>
görülür ve herhangi bir yolla o malın gerçek sahibi hâline geldiklerini iddia etmek<br/>suretiyle yalan ve hakkı gizlemek gibi vebal gerektiren bir suçu işledikleri<br/><i>“anlaşılırsa”</i> yani kendilerine yemin ettirildikten sonra böyle bir durumdan haberdar<br/>olunursa <i>“(Şahitlerin) haklarına tecavüz ettiği ölüye daha yakın iki kişi onların<br/>yerine geçer.” </i>Yani evvelkilerin yalancılıkları ispatlandığında yerlerine kendilerine<br/>haksızlık edilen tarafın vârislerinden, âile ve akrabasından iki ehliyetli kimse geçer.<br/><i>Onlar </i>ölüye daha yakın ve ona vâris olduklarından şâhitliğe, yani yemine daha hak<br/>sahibi kimselerdir. Şahitliğin kendilerine tahsis edilmesine ve yalancıların yalanını<br/>açığa çıkarmaya daha layık ve uygun kimselerdir.<br/>
<i>“Ölüye daha yakın iki kişinin onların yerine geçmesi,” </i>önceki şâhitlerin üstlenip de<br/>
gereği gibi yerine getirmedikleri şâhitliği yapmaları, demek değildir. Aksine işin<br/>doğrusunu ortaya koymak için daha önce belirtildiği gibi namazdan sonra onlara da<br/>yemin ettirilmesi mânâsınadır.<br/>
<i>“Allah’a şöyle yemin ederler: Andolsun ki bizim şâhitliğimiz onların şâhitliğinden</i><br/>
<i>daha doğrudur.”</i> Buradaki şâhitlik, yemin anlamına gelir. Nitekim Allah Teâlâ başka<br/>bir âyette: <i><b>“Onlardan her birinin şâhitliği, dört defa Allah’ı şâhit tutması yani<br/>yemin etmesidir.” </b></i>(en-Nur, 24/6) buyurmuştur. Bu âyette de şâhitlik yemin<br/>anlamındadır.<br/>
Bu takdirde mânâ şöyledir. “Onların bu iddialarında yalancı olduklarına dair<br/>
yeminimiz hak ve doğru olduğu için onların yemininden daha kabule şayandır. Çünkü<br/>onların günaha girdikleri, ortaya çıkmıştır. Bizim yeminimiz ise her türlü şüpheden<br/>uzaktır.”<br/>
Sonra yemin edenlerin, önceki şâhitlerin yeminlerinin doğru olduğuna hiç<br/>
inanmadıkları halde kendi yeminlerinin daha doğru olduğunu söylemeleri, onların<br/>mevzubahis eşyayı ellerinde bulundurmaları sebebiyle sahiplik iddialarında doğru<br/>
