<a name=3100></a>(a.s.)’ın dayı (çocukları) idi.<br/>
Peygamberimiz Tâif’e varınca Sakiflilerin eşrâfı ile görüşmek istedi. Bunlar üç<br/>
kardeştiler. Onlarla birlikte oturdu ve onlara (Allah’tan) getirdiği dîni anlattı. Üç<br/>kardeşten birisi:<br/>
“Bu adam, Kâbe’nin örtüsünü kesiyor, çalmıyor!” dedi. Diğeri:<br/>“Allah, (peygamber olarak) gönderecek senden başkasını bulamadı mı?!” dedi.<br/>
Üçüncüsü de:<br/>
“Vallahi! Sana asla bir şey söylemiyeceğim. Eğer sen söylediğin gibi gerçekten Allah<br/>
katından gönderilmiş bir Rasûl isen, sen kadri çok büyük bir kimsesin. Benim sana<br/>cevap vermemden çok daha büyük bir insansın. Yok eğer Allah’a karşı yalan<br/>söylüyorsan sana bir şey söylememe gerek yok.” dedi. Bu cevaplar üzerine Hz.<br/>Peygamber (a.s.) onların yanından üzüntülü bir şekilde kalktı ve onlara: “<i>Benim<br/>(buraya geldiğimi) gizli tutun, kimseye söylemeyin</i>.” dedi. Hz. Peygamber, bu<br/>yolculuğundan kavminin haberdar olmasını, bu yüzden de kendisine yaptıkları zulüm ve<br/>işkenceyi artırmalarını istemiyordu.<br/>
Onlar Hz. Peygamber’e (a.s.): “Bizim beldemizden çık, git!” dediler. Ona sefihlerini<br/>
(cahil ve arsızlarını) musallat ettiler. Bu sefihler Peygamber Efendimize hakaret edip<br/>ona bağırıp çağırmaya başladılar. Hattâ insanlar toplandı, O’nun geçeceği yolun iki<br/>yanına dizildiler. Hz. Peygamber (a.s.) aralarından geçerken ayaklarına taş atmaya<br/>başladılar. İki ayağını kanattılar. Zeyd’in de başını yardılar.<br/>
Hz. Peygamber (a.s.) onlardan kurtulunca ayaklarından kan akar vaziyette bir bostana<br/>
girdi. Bir üzüm asmasının gölgesine gidip oturdu ve şöyle duâ etti:<br/>
“<i>Allah’ım! Ben sana kuvvetimin zayıflığını, çaresizliğimi, insanlar karşısındaki hor</i><br/>
<i>ve hakir vaziyetimi şikayet ediyorum. Ey Merhametlilerin en merhametlisi! Sen zayıf<br/>ve düşkünlerin Rabb’isin! Sen benim Rabb’im olduğun halde, beni kime bırakıyorsun!<br/>Eğer bana kızgın değilsen ben hiçbir şeye aldırış etmem.</i>”<br/>
Hz. Peygamber (a.s.) daha sonra mahzun bir halde gitti, yoluna devam etti,<br/>
Necidliler’in veya Yemenliler’in mîkâtı olan Karnu’s-seâlîb denilen yere vardı. Burası<br/>ile Mekke arasında bir gün ve bir gecelik mesafe vardır. Allah Teâlâ, Cibrîl’i dağlardan<br/>sorumlu melekle birlikte gönderdi. Melek, Peygamber Efendimiz’e: “İstersen, bu iki<br/>dağı Sakifliler’in üzerine geçireyim.” dedi. Hz. Peygamber (a.s.): “<i>Hayır ben, Allah’ın<br/>onların sulbünden Allah Teâlâ’ya ibadet eden ve O’na hiçbir şeyi ortak koşmayan<br/>kimseler çıkaracağını umuyorum.</i>” cevabını verdi. Bu cevap karşısında dağlarla<br/>görevli melek, Hz. Peygamber (a.s.)’a: “Sen, Rabb’inin isimlendirdiği gibi gerçekten<br/>çok şefkatli ve merhametlisin!” dedi.<a href="RuhulBeyans.html#3107">[343]</a><br/>
<i>Mesnevî</i>’de denilir ki:<br/>
<i>Lütuf ve merhamet sahibi olan Allah’ın kulları<br/>İşleri düzeltmekte Allah’ın huyuna sahiptir<br/>Onlar şiddet zamanı ve sıkıntı vakti</i><br/>
