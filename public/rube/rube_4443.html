<a name=4444></a><img src="flower_sep.jpg"/><br/>
<img src="RuhulBeyan-4444_2.jpg"/><br/>
<img src="RuhulBeyan-4444_3.jpg"/><br/>
amellere ulaşırsa <i>“kendisi için hidâyet bulmuş olur,” </i>yâni nefsini kurtarmış ve saâdet<br/>nişanıyla süslenmiştir. <i>“Kim de” </i>fâsid, bozuk amellerle doğru yoldan<i> “saparsa kendi<br/>aleyhine sapmış olur.</i>” Kendisini şakâvet damgasıyla damgalamış olur. “<i>Hiçbir<br/>günahkar, başkasının günah yükünü taşımaz.</i>” Hiçbir damga vuran kimse günahlarının<br/>kalemiyle başkasının nefsini damgalamaz.<br/>
“<i>Biz” </i>mâzereti ortadan kaldırmak ve delil ile muhâtabı susturmak üzere insanları<br/>
hakka ileten, sapıklıktan men eden, delilleri ortaya koyan, şer‘î hükümleri yerleştiren<br/><i>“peygamber göndermedikçe azâb edecek değiliz.</i>” Yâni sadece aklın hükmüyle<br/>yetinerek dalâlet ve günah sahiplerine azâb etmemiz bizim hakkımızda sahih ve doğru<br/>değildir, hatta sonsuz hikmetimize dayanan âdetimize göre muhal; imkânsızdır.<br/>
Bu âyette peygamberlerin gönderilmesinin vâcib olduğuna delâlet vardır. Ancak bu<br/>
Allah için bir zorunluluk olması anlamında değildir. Aksine Allah’ın hikmetinin bunu<br/>gerektirmesi bakımından vâcibdir. Çünkü peygamberlerin gönderilmesinde bir takım<br/>faydalar ve hikmetler vardır. Âyette olmayacağı söylenen azabdan maksad dünyevî<br/>azabdır. Dünyevî azâb ise uhrevî azâbın öncülerindendir. Onun için âlimler küfür ve<br/>inadlaşma sebebiyle dünya ve âhirette ve her ikisi arasındaki berzah âleminde azâbı<br/>câiz gördüler.<br/>
Peygamber göndermek, mutlak olarak azâbın olmaması için değil, azâbın mukadder<br/>
olduğu vakitte gerçekleşmemesi amacıyladır. Nasıl böyle olmasın ki! Uhrevî azâbın<br/>peygamber gönderilmesinden hemen sonra olması mümkün değildir. Dünyevî azâb da<br/>aynı şekilde ancak azâbı gerektiren fısk ve isyan gibi şeylerin gerçekleşmesinden sonra<br/>meydana gelir.<br/>
<b>16. Bir ülkeyi helâk etmek istediğimizde, o ülkenin zenginlik sebebiyle şımarmış</b><br/>
<b>elebaşılarına (iyilikleri) emrederiz; buna rağmen onlar orada kötülük işlerler.<br/>Böylece o ülke, helâke müstahak olur; biz de orayı darmadağın ederiz.</b><br/>
“<i>Biz bir ülkeyi helâk etmek istediğimizde</i>,” bir ülkeyi ahâlisine azap etmek sûretiyle<br/>
helâk etmekle ilgili irâdemizin vakti yaklaştığında “<i>o ülkenin zenginlik sebebiyle<br/>şımarmış elebaşılarına</i>” yâni nimetlere ermişlerine, büyüklerine ve krallarına o ülke<br/>ahâlisine gönderilmiş peygamberin lisanıyla itâat etmelerini “<i>emrederiz</i>.”<br/>
<i>“ </i><img src="RuhulBeyan-4444_4.jpg"/><i> el-Mütraf” </i>nimetlerin ve rahat hayatın kendisini şımarttığı kimsedir. Bu<br/>
kelimenin kökü olan <i>“ </i><img src="RuhulBeyan-4444_5.jpg"/><i> et-türfe” </i>ise nimet ve hoş yiyecek demektir. İtâat emri,<br/>
kavmin tamamına yönelik olduğu halde Allah Teâlâ’nın özellikle mütref olanları<br/>zikretmesi emrin asıl muhataplarının onlar olması sebebiyledir. Çünkü diğerleri onların<br/>takipçileridir.<br/>
