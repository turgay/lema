<a name=8208></a>bütün isteklerini verir mi? Şâyet şerîatın menhiyât olarak saydığı bir şeyi canları çekmiş<br/>olsa durum ne olacaktır. Bu âyetin mânâsı şudur: Elbette bütün cennet nimetleri hep<br/>canların çektiği şeylerdir. Cennet nimetlerinde canların çekmediği ve meyletmediği<br/>şeyler yoktur. Gerçi Allah Teâlâ, cennet ehlini, gerçekleşmesi imkân dışı olan yahut<br/>yasaklanmış bulunan her hangi bir şeyi arzu etmekten korur, denilmiştir.<br/>
Fakir <b>(Bursevî) </b>der ki: Bu âyet şuna delâlet etmektedir: Cennette bütün din ve<br/>
mezheplerde haram kılınmış olan livâta yoktur. Bu durum kişinin eşine arkadan<br/>yaklaşması sûretiyle de asla cennette olmayacaktır. İmam Mâlik bir dönem kişinin eşine<br/>arkadan yaklaşmasına cevaz vermiş olduğu halde bilahare bu fetvadan dönmüştür.<br/>Cennette livatayı arzulamak yoktur. Çünkü bu durum ilâhi hikmete muhâliftir. Bazıları<br/>buna cevaz vermişlerdir. Bunlar <i>el-Eşbâh ve’n-nezâir</i> kitabının şerhinde zikredilmiştir.<br/>Bu görüş sahipleri bu konuda ciddî bir yanlış içindedirler. Biz bu husûsu bahse konu<br/>âyetlerde Lût kıssasında beyan etmişizdir. Şaraba gelince şarap livâta gibi değildir.<br/>Çünkü şarabın helal ve mübah sayıldığı bazı din, millet ve devirler vardır.<br/>
Hulâsa her ne olursa olsun cennette ilâhî hikmete muhâlif bir durum yoktur. Bunun için<br/>
cennette helâl haram gibi bir takım teklif ve hükümler olmamasına rağmen yine de eşler,<br/>mahremleri olmayan erkeklere karşı örtünürler.<br/>
<i>“Gözlerin hoşlandığı şeyler…”</i> “<img src="RuhulBeyan-8208_1.jpg"/>/lezeztüşşey’e”, onu lezîz buldum,<br/>
demektir. Mânâ şöyledir: Gözler o nimetleri görmekle lezzet bulur, mesrûr ve rûşen<br/>olur.<br/>
<b>Müftî Sa’dî</b> şöyle demiştir: Bu ifâde âyetteki <i><b>“melekler ve ruh o gece rablerinin</b></i><br/>
<i><b>izniyle her iş için iner de iner”</b> </i>(el-Kadir, 97/4) gibidir. Cennet nimetlerinin şânını<br/>yüceltmek için getirilmiştir. Zîrâ Mevlâ’nın cemâlini seyretmek de cennet nimetleri<br/>cümlesindendir. Kadir gecesinde yeryüzüne inen meleklere Ruh Cebrâil (a.s.) dâhil<br/>olduğu halde, onun şânını yüceltmek için ayrıca zikredilmiştir. “Nazar”; yani Mevlâ’nın<br/>cemâlini seyretmek, en büyük lezzet ve nimet odur.<br/>
<b>Câfer</b> şöyle demiştir: “Canların çektiği” şeylerle “gözlerin rûşen olacağı” şeyler<br/>
tamamen farklıdır. Çünkü cennette bulunan nimetler ve canların çekip arzu ettiği<br/>lezzetler, gözlerin Mevlâ’nın cemâlini seyretmekle bulacağı lezzet yanında denize<br/>nisbetle oraya daldırılan bir parmak mesâbesindedir. Çünkü cennet nimet ve<br/>lezzetlerinin bir bakıma bir sınırı ve sonu vardır. Zîrâ o nimetler de yaratılmıştır. Bâkî<br/>olan âhiret hayatında ise gözler ancak sınırı ve sonu olmayan bâkî ve ebedî olan zâtın<br/>cemâline bakmakla mesrûr ve rûşen olur.<br/>
<i>Vasît</i>’te belirtildiğine göre bu iki kelime, cennet bahçelerinin nimetlerine sâhip olan<br/>
bütün cennet ehlinin, bu nimetlerden görmekle mi yoksa tatmakla mı istifâde edeceği<br/>hakkında haber vermektedir. <i>Keşfu’l-esrâr’</i>da da böyle denilmiştir.<br/>
Bu âyet <i>Cevamiu’l-Kur’an</i>’dan yani çok kısa ifâdeyle çok kapsamlı mânâlar ihtivâ<br/>
eden âyetlerdendir. Çünkü Allah Teâlâ bu iki lâfızla ortaya öyle bir mânâ koymuştur ki<br/>bu kısa ifâdeyle anlatılan hususları bütün yaratıklar bir araya gelerek detaylı olarak<br/>anlatmaya çalışsalar işin içinden çıkamazlar.<br/>
