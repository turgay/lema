<a name=3947></a><img src="flower_sep.jpg"/><br/>
<img src="RuhulBeyan-3947_2.jpg"/><br/>
<img src="RuhulBeyan-3947_3.jpg"/><br/>
<i>Bize bizim burhânımız ile âgâhlık ver,<br/>Maiyyet sırrından ki bize ihsân edersin.</i><br/>
<i>“Şiddetli azabdan dolayı kâfirlerin” </i>Kitâb’ı inkâr edenlerin<i> “vay hâline!” </i>Veyl,<br/>
helâk demektir. Yâni, şiddetli azabdan dolayı feryad ü figan edip helâk olmayı<br/>dileyeceklerdir. Nitekim bir âyette <b>“<i>oracıkta yok oluvermek isterler</i></b><b>.” </b>(el-Furkan,<br/>25/13) buyrulmuştur.<br/>
<i> </i><br/>
<b>3. Onlar dünyâ hayâtını âhirete tercih ederler, insanları Allah’ın yolundan</b><br/>
<b>alıkoyarlar ve onun eğrilmesini isterler. İşte onlar, büyük bir sapıklık içindedirler.</b><br/>
<i>“Onlar, dünyâ hayâtını âhirete tercih ederler.” </i>Yâni, onlar dünyâ hayâtını seçip onu<br/>
ebedî âhiret hayâtına tercih ederler. Çünkü bir şeyi başka bir şeye tercih eden, bir<br/>bakıma tercih ettiği şeyin kendisine başka şeylerden daha üstün ve daha sevimli<br/>olmasını istemiş olmaktadır.<br/>
<b>İbn Abbas</b> (r.anhümâ) der ki: “Onlar âhiretle ilgili durumları hafife alarak dünyâda<br/>
hemen elde edecekleri şeyleri alırlar.” Bu ise gerçek kâfirin vasıflarındandır. Onlar<br/>dünyâyı ve dünyevî arzuları elde etmek için ciddiyetle uğraşırlarken, âhireti taleb etme,<br/>nefislerinin heveslerine karşı çıkma ve şerîata uygun davranma hususlarında külfet ve<br/>meşakkatlere göğüs germede tembellik göstererek âhireti bir kenara bırakırlar. Şu halde<br/>gerçek mü’minin sâdece ‘müslüman’ ismine râzı olmayıp taklîdî îmân ile yetinmemesi<br/>gerekir. Çünkü taklîdî îmân, hakîkî îmânın aksine karanlıklardan tamâmen hâlî değildir.<br/>Hakîkî îmân ise sırf nurdur. Onda hiçbir değişme olmaz.<br/>
<i>Yüzüne kalblerin takvâsından gül rengi koyan kul<br/>Güzel yüzü ateşte nasıl siyah eyler?</i><br/>
<i>“İnsanları Allah’ın yolundan alıkoyarlar”</i> insanların Allah’ın dînini kabûl<br/>
etmelerine mâni olurlar.<br/>
Burada işâret vardır ki hevâ ehli, müridlerin istikâmetlerini Allah’ı talebden<br/>
çevirirler. Onlara nasihat ediyor gibi görünerek Hakk’a giden yolu keserler. Hakk’a<br/>yönelmek gâyesiyle dünyâyı terk ettikleri, ondan el etek çektikleri, uzlete çekildikleri ve<br/>halktan koptukları için müridleri kınarlar.<br/>
<i>“ve onun eğrilmesini isterler.”</i> Yâni bu yola girmesine mâni olmak ve saptırmak<br/>
istedikleri kimselere onlar bu yolun eğri ve yanlış olduğunu, doğru bir yol olmadığını<br/>söylerler. Yâni “Bu yol eğridir ve menzil-i maksûda ulaştırmaz.’ derler.<br/>
<i>“İşte onlar”</i> zikredilen çirkinliklerle muttasıf olanlar <i>“büyük bir sapıklık</i><br/>
