<a name=10244></a><img src="RuhulBeyan-10244_1.jpg"/><br/>
<img src="RuhulBeyan-10244_2.jpg"/><br/>
olduğu belirtilmiş, “çünkü onlar zulme uğrarlar ve yardım görmezler” denilerek<br/>kadınlara neden “esir” dendiğinin sebebi açıklanmıştır.<br/>
<b>Kâşânî</b> ise “esir” kelimesini “tabîatın kucağında mahbûs, nefsin sıfatları ile kayıtlı<br/>
kimse” olarak açıklamaktadır.<br/>
<i>et-Tevilâtü’n-necmiyye’de</i> “Onlar yemeği yoksula, yetime ve esire yedirirler” âyeti<br/>
şöyle tefsir edilmektedir: Onlar kendilerine sevdirilmiş olan ilâhî hikmet ve mârifet<br/>yemeğini sırr miskinine yedirirler. Çünkü sırr miskini ruhun hükmüne boyun eğme ve<br/>onun izzetinin altında zelil olmaya yakındır. Onlar bu yemeği sırr miskini ile birlikte<br/>kalp yetimine de yedirirler. Çünkü kalp yetimi çok eskiden beri yetimdir ve onun<br/>mekânı ruh babasındandır. Ayrıca onlar bu yemeği şerîatın ahkâm ve tarikatın âdâb<br/>ipleriyle kayıtlı olan organ esirlerine yedirirler.<br/>
<b>9. «Biz sizi Allah rızası için doyuruyoruz; sizden ne bir karşılık ne de bir teşekkür</b><br/>
<b>bekliyoruz.»</b><br/>
<i>“Biz sizi sırf Allah rızâsı için yediriyoruz.” </i>Size yedirdiklerimiz, Allah rızâsı için<br/>
verilen yiyeceklerden başkası değildir.<br/>
Bu cümlenin başında gizli bir “derler” ifâdesi vardır. Bu cümle yukarda geçen<br/>
“yedirirler” fiilinin fâilinden hâldir. Buna göre âyetin mânâsı şöyle olur: Onlar lisan-ı<br/>hâl ile veya ağızlarından çıkan sözle: “Biz sizi Allah rızâsı için yediriyoruz” diyerek<br/>kendi canları çekmesine rağmen yemeği yoksula, yetime ve esire yedirirler. Ancak<br/>yoksul, yetim ve esiri yedirirlerken dilleri veya lisan-ı hâlleri ile “Biz sizi Allah rızası<br/>için yediriyoruz” demeyi ihmal etmezler. Bunu, yapılan ikramın sadakayı boşa çıkaran<br/>ve âhirette alınacak mükâfâtı eksilten “başa kakma” şeklinde anlaşılmaması için<br/>söylerler.<br/>
<i>Ne verirsen ver minnet etme<br/>Minnet edeceğin bir şeyi asla verme<br/>Minnet ya da ücret karşılığında ihsanda bulunmak<br/>Mükâfat zamanında sevabın noksanlığına sebep olur.</i><br/>
Rivâyete göre <b>Hz. Âişe</b> (r. anhâ) herhangi bir eve sadaka gönderdiğinde elçisi geri<br/>
geldiği zaman ona “ne dediler” diye sorarmış. Gelen elçi “duâ ettiler” dediğinde Hz.<br/>Âişe de onlara aynısıyla duâ edermiş. Tâ ki sadakanın sevabı Allah katında sırf kendisi<br/>için olsun.<br/>
Âyette geçen “el-vechu” kelimesinin sözlük anlamı “yüz” demektir. Bu kelimeyle<br/>
“zat” ifâde olunur çünkü yüz, vücuddaki organların en şereflisidir. Bâzı âlimlere göre<br/>
