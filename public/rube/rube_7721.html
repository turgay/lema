<a name=7722></a><img src="RuhulBeyan-7722_1.jpg"/><br/>
Hâricîler, Muâviye ile Hz. Ali (r.a) arasındaki tahkim mes’elesi yüzünden Hz. Ali’ye<br/>
itâatten çıkmış (hurûc) bir grup Kûfeli zâhiddir. Şöyle ki: Hz. Ali ile Muaviye<br/>arasındaki savaş iyice uzayıp taraflar halifeliğin kime âid olduğu hususunda Ebû Mûsâ<br/>el-Eş’ari ile Amr b. Âs’ı hakem tayin etmekte birleştiler. Hz. Ali de bu ikisinin<br/>görüşünü benimseyeceğini söyle(mek mecbûriyetinde kal)dı. Sözkonusu grup:<br/>“Allah’tan başka hiç kimsenin hüküm verme yetkisi yoktur!” ifadesini işte bu sırada<br/>kullanmıştır. Hz. Ali buna mukâbil: “Evet, gerçekliği olan, fakat bâtıl maksadlar için<br/>sarfedilmiş bir söz!” buyurdu. Hâricîler on iki bin (12.000) kişiydi. Hiçbirinin<br/>halifeliğini benimsemediler ve “anlaşmazlık sancağı” altında bir araya gelip yol<br/>kesmeye ve milletin kanını dökmeye başladılar. Bunun üzerine Hz. Ali bunların üzerine<br/>yürüdü, kendi tarafına dönmeleri hususunda öğütler verdi. (Bir kısmının dönmesine<br/>karşılık, geri kalanlar) savaşmak dışındaki her şeye şiddetle karşı çıktılar. Hz. Ali de<br/>Bağdad yakınlarındaki eski küçük bir yerleşim birimi olan Nehravân’da -ki Za’feran<br/>veznindedir- bunlarla savaşa girişti ve hepsini öldürdü. Nerede ise köklerini kazıdı.<br/>Çok azı dışında hiçbiri kurtulamadı.<br/>
Hz. Peygamber (s.a.)’in, haklarında: <i>“Âhir zamanda ümmetimden öyle bir grup</i><br/>
<i>çıkacak ki herhangi biriniz onların namazları karşısında kendisinin kıldığı namazı;<br/>tuttukları oruç karşısında kendi tuttuğu orucu küçümseyecektir… Fakat bunların<br/>îmanı boğazlarından aşağı geçmez”</i><a href="RuhulBeyans.html#7732">[167] </a>buyurduğu kimseler bunlardır. Yine Hz.<br/>Peygamber: <i>“Hâricîler, cehennemin itleridir!<a href="RuhulBeyans.html#7732">”</i>[168] </a>buyurmuştur. Velhasıl, Hâricîler<br/>bozuk inançları yüzünden sapık sayılan bir mezheptir. Hakkı inkâr ve bozuk inanç<br/>yüzündendir ki birçok şehirde birçok kulun durumu böyle kötüleşmiştir, özellikle de<br/>çağımızda..<br/>
Bu durumda, aklı başında olanlara düşen, maksadına nâil olmak ve bir ismi de<br/>
Dârusselâm olan cennete girmek için, gerek Allah’ın dâvetine gerekse Rasûlü’nün<br/>dâvetine hem kavlî, hem amelî, hem hâlî, hem de itikâdî olarak icâbet edip, fırsatlar<br/>geçtikten sonra tedârikte bulunmak isteyenlerin durumuna düşmemektir.<br/>
Şâirin dediği gibi:<br/>
<i>Durma, eteğindeki adilik tozunu yıka,<br/>Çünkü ırmağı ansızın kesebilirler.<br/>Henüz ipin ucu elinde duruyor.<br/>Sonra: “Devlet kuşu elimden kaçtı!” deme.<br/>Eğer vakit geçtiyse çabuk ol, hızlı yürü.<br/>Dürüst yürüyen kişi geç kalmaktan kaygılanmaz.</i><br/>
Maksad, ihtiyarlık ve ölüme yakın zamanlarda olsa da tevbeye teşviktir.<br/>
