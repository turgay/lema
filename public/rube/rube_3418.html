<a name=3419></a><img src="RuhulBeyan-3419_1.jpg"/><br/>
<b>54. Biz: “Tanrılarımızdan biri seni fena çarpmış demekten başka bir söz</b><br/>
<b>bulamıyoruz.” <i>(Hûd) </i></b><b>dedi ki: “Ben Allah’ı şahid tutuyorum, siz de şahid olun ki ben<br/>sizin ortak koştuğunuz şeylerden uzağım.”</b><br/>
<b>55. “O’ndan başka <i>(taptıklarınızın hepsinden uzağım)</i></b><b>. Haydi hepiniz bana tuzak</b><br/>
<b>kurun, sonra da bana mühlet vermeyin.”</b><br/>
<b>56. “Ben, benim de Rabb’im, sizin de Rabb’iniz olan Allah’a dayandım. Yürüyen</b><br/>
<b>hiçbir canlı yoktur ki O, onun perçeminden tutmuş olmasın. Şüphesiz Rabb’im<br/>dosdoğru yoldadır.”</b><br/>
<b>57. “Eğer yüz çevirirseniz, şüphesiz benimle size gönderileni size bildirdim.</b><br/>
<b>Rabb’im <i>(dilerse) </i></b><b>sizin yerinize başka bir kavim getirir. Siz O’na hiçbir zarar<br/>veremezsiniz. Şüphesiz Rabb’im her şeyi gözetendir.”</b><br/>
<b>58. Emrimiz gelince Hûd’u ve onunla beraber îmân edenleri tarafımızdan bir</b><br/>
<b>rahmetle kurtardık. Onları ağır bir azabdan kurtuluşa erdirdik.</b><br/>
<b>59. İşte Âd <i>(kavmi), </i></b><b>Rab’lerinin âyetlerini inkâr ettiler ve O’nun</b><br/>
<b>peygamberlerine âsi oldular ve inatçı her zorbanın emrine uydular.</b><br/>
<b>60. Onlar hem bu dünyada hem de kıyamet gününde lânete tâbi tutuldular. İyi</b><br/>
<b>bilin ki Âd <i>(kavmi), </i></b><b>Rablerini inkâr ettiler. <i>(Şunu da) </i></b><b>iyi bilin ki Hûd’un kavmi Âd<br/>Allah’ın rahmetinden uzak olsun.</b><br/>
<i>“Âd kavmine de kardeşleri” </i>yani neseb bakımından kendilerinden biri olan <i>“Hûd’u”</i><br/>
peygamber gönderdik.<br/>
Âd, Yemen taraflarında yaşamış bir Arap kabilesidir. “Kardeşleri” ifadesinin bu<br/>
mânâda kullanılması, “Ey Arapların kardeşi!” ya da “Ey Temîmoğulları’nın kardeşi!”<br/>şeklinde kullanımlardan alınmıştır. Bu sözlerle “Ey onlardan birisi olan” demek isterler.<br/>Hud (a.s.) da onlardan biri olup soy kütüğü şöyledir: Nuh oğlu Sâm oğlu İrem oğlu Ûs<br/>oğlu el-Hulûd oğlu Rebâh oğlu Abdullah oğlu Hûd. Soy kütüğünün şöyle olduğu da<br/>söylenir: Âd’ın babasının amcasının oğlu Nuh oğlu Sâm oğlu Erfahşad (Arpakşat) oğlu<br/>Şelah oğlu Hûd.<br/>
<b>Kâşifî</b> ise şöyle der: “Âd, Hûd’un dördüncü kuşak atasıdır. Âd ise Nuh oğlu Sâm oğlu<br/>
İrem oğlu Ûs’un oğludur. Bu söze göre Hûd (a.s.) Âd’ın çocuklarının amcasıdır.”<br/>
Bazılarına göre ise Âd, kabilenin adıdır. Bu kabile ise tek bir kökten dallanıp<br/>
budaklanmış oymaklardan oluşur. O zaman Âd kelimesi, gerçek mânâda en büyük<br/>atalarının adı olmuş olur. Âyette Hûd (a.s.) ile kavmi arasındaki münasebetin en özel<br/>vasıf olan kardeşlik ile ifâde edilmesi, aynı ataya mensub olmaları bakımından sanki<br/>öylelermiş gibi olduğundandır. Kardeşlik iki şahsın tek bir babaya, tek bir anneye ya da<br/>hem anneye hem babaya nisbet edilmesi mânâsındadır.<br/>
Bazılarına göre ise Âd, bu kabilenin hükümdarının adıdır. Bu kabile mensupları<br/>
hükümdarlarının adı ile adlandırılırlardı. Hud (a.s.)’ın bu kabilenin bir ferdi sayılması,<br/>
