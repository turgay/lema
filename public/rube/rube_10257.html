<a name=10258></a><img src="flower_sep.jpg"/><br/>
<img src="RuhulBeyan-10258_2.jpg"/><br/>
etmektir.<br/>
<b>İbn Mübârek </b>(k.s.), -işâret yollu olarak- der ki: “Selsebîl” lafzı “sel-sebîlen”; yâni<br/>
“sen Allah’tan O’na giden yolu iste” demektir.<br/>
<b>İbn Şeyh</b> şu açıklamayı yapar: Allah Teâlâ, “ebrâr”ın içeceklerinin karışımının önce<br/>
“kâfur” sonra da “zencefil” olduğunu haber vermiştir. Çünkü insanların en önemli<br/>arzuları, mahşer sıcağı ile sırat köprüsünden geçmekten dolayı maruz kaldıkları yakıcı<br/>harârete karşılık soğuk bir şey almak ve serin bir iklime geçmektir. Cennetin çeşit çeşit<br/>nimet ve yiyeceklerinden nasiplerini aldıktan sonra bu kez canları iştah arttırıcı ve<br/>yedikleri şeyi hazmettirici içecekler almayı ister ve insan fıtratı onları içmekten lezzet<br/>duyar. Herhalde, zencefil karışımı olan içkinin kâfur karışımı olandan sonraya<br/>bırakılmasındaki bir hikmet de budur.<br/>
<i>et-Tevilâtü’n-necmiyye’</i>de bu âyetle ilgili şu açıklama yapılmaktadır: Allah<br/>
“zencefil” kelimesi ile “vahdet şarabı”na işâret ediyor. Bu şarap, tevhid mefhumundan<br/>anlaşılan “kesret zencefili” ile karışıktır. Allah Teâlâ “selsebîl” kelimesi ile ise “kesret<br/>zencefili” karışmamış “saf vahdet şarabı”na işâret ediyor. Bu şaraba “selsebîl”<br/>denmesi, boğazdan aşağıya kolayca geçmesi sebebiyledir. Bu da o şarabın sâdeliği, arı<br/>duru oluşu ve berraklığından dolayıdır.<br/>
Bu konuda <b>Kâşânî</b> ise şöyle demektedir: Bu şarabın karışımı, iştiyak lezzeti<br/>
zencefilidir. Çünkü onların şevkleri yoktur ki, içecekleri sırf katıksız zencefil olsun.<br/>Zira katıksız zencefil, onların vuslata ermeleri için gerekli olan taleb harâretinin en üst<br/>sınırıdır. Fakat onlar sıfatlar üzerinde yürüdükleri ve bunların tümünü elde etmeleri<br/>imkânsız olduğu için şevkleri değil iştiyakları vardır. Dolayısıyla böyle kimselerin<br/>muhabbetleri, talep harâretinin lezzetinden ayrı ve sâfî olamaz. Oysa “cem’u’z-zât”a<br/>dalanlarda bu muhabbet lezzeti saftır. Onların içecekleri, içine hiçbir şey karışmamış<br/>olan kâfur pınarıdır. Zencefil de cennette bir pınarın adıdır. Şevk harâreti ise muhabbet<br/>pınarıdır. Bu pınar, hicranla birlikte vahdet menbaından kaynaklanmaktadır. Bu pınara,<br/>suyu tatlı olup boğazdan aşağıya kolayca akması sebebiyle “selsebîl” ismi verilmiştir.<br/>Hakk’a talip olup visâl yolunu tutmuş olan âşıklar, aşklarının harâretinden müthiş bir<br/>zevk ve sarhoşluk içindedirler. Öyle ki, bunların aldıkları zevk, hiçbir şeyle<br/>kıyaslanamaz.<br/>
<b>19. O insanların etrafında öyle ölümsüz genç nedîmler dolaşır ki, onları</b><br/>
<b>gördüğünde, etrafa saçılıp dağılmış inciler sanırsın.</b><br/>
<i>“O insanların”</i> cennet ehli olan ebrârın <i>“etrafında öyle ölümsüz”</i> yâni tazelik ve<br/>
güzellik hâlleri hiç değişmeyen, çocukluk hâlinde ebedî kalmış <i>“genç nedimler dolaşır<br/>ki,”</i> bu gençler hizmette çok daha seridirler. Âyette yer alan “vildân” kelimesi “velid”<br/>
