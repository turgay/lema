<a name=1422></a><img src="RuhulBeyan-1422_1.jpg"/><br/>
<img src="RuhulBeyan-1422_2.jpg"/><br/>
<img src="RuhulBeyan-1422_3.jpg"/><br/>
<img src="RuhulBeyan-1422_4.jpg"/><br/>
<b>pekiştirici olurdu.</b><br/>
<i>“Eğer onlara”</i> yâni münâfıklara, İsrailoğulları günahlarından tevbe etmek<br/>
istediklerinde onlara farz kıldığımız gibi <i>“kendinizi öldürün yâhut yurtlarınızdan çıkın<br/>diye emretmiş”</i> farz veya vâcip kılmış <i>“olsaydık, içlerinden pek azı”</i> çok azı ki onlar<br/>ihlaslı olanlardır <i>“müstesnâ bunu” </i>yani emredileni <i>“yapmazlardı. Eğer” </i>Peygamber<br/>(a.s)’a tâbî olmak, ona itâat edip sancağı altında yürümek, zâhiren ve bâtınen onun<br/>uygun gördüklerine ve verdiği hükümlere boyun eğmek husûsunda <i>“kendilerine verilen<br/>öğüdü yerine getirselerdi, onlar için” </i>her iki dünyâdaki âkıbetleri bakımından <i>“hem<br/>daha hayırlı hem de” </i>îmanlarını <i>“daha pekiştirici” </i>ve îmanlarında bocalamaktan daha<br/>uzak <i>“olurdu.” </i>Allah’ın emir ve yasakları, vaad ve tehdit, teşvik ve korkutma ile<br/>berâber olduğundan âyette öğüt olarak isimlendirilmiştir.<br/>
<b>67- O zaman elbette kendilerine nezdimizden büyük mükâfât verirdik.<br/></b>Sanki “Îmanlarını pekiştirdikten sonra onlar için ne var?” diye sorulmuş ve cevap<br/>
olarak şöyle denilmiştir: Eğer îmanlarında sâbit olurlarsa <i>“o zaman</i> <i>elbette kendilerine<br/></i>nezdimizden <i>katımızdan”</i> <i>“büyük mükâfât”</i> âhirette bitip tükenmek bilmeyen çok sevap<br/><i>“verirdik.”</i><br/>
<b>68- “Ve onları dosdoğru bir yola iletirdik.”<br/></b><i>“Ve onları”</i> yürüdükleri takdirde kudsiyet âlemine ulaşacakları ve kendilerine gayb<br/>
kapılarının açılacağı <i>“dosdoğru bir yola iletirdik.”</i><br/>
Hz. Peygamber (s.a.v) buyurmuştur: <i>“Bildiğiyle amel edene, Allah bilmediği şeylerin</i><br/>
<i>ilmini de nasip eder.”</i><a href="RuhulBeyans.html#1427">[67]</a><br/>
Bil ki “Kendini öldürmek” hakîkatte nefsin hayat kaynağı demek olan hevâsını yok<br/>
edip sıfatlarını ortadan kaldırmak demektir. “Yurtlardan çıkmak” ise kalplerin huzur<br/>bulup ülfet ettiği sabır, tevekkül, rıza, teslimiyet ve benzeri makamlardan çıkmak<br/>demektir. Çünkü bunlar tevhîde ve Allah’ın zatında fenâya (fenâ fi’z-zât) mânidirler.<br/>
<i>Ârifin gönlü dosta talip olmuş<br/>Hakk’ın nûru onun varlığına gâlip olmuş<br/>Allah’ın zâtı kibriyâsının hicâbından<br/>Garkeylemiş o ârifi, bahr-i fenâya</i><br/>
