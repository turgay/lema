<a name=9275></a><img src="RuhulBeyan-9275_1.jpg"/><br/>
<i>Bir insana şefâat ederse Peygamber<br/>O kimse peygamberin şerîatı yolundan gider</i><br/>
Meşhur şeyhimiz <b>Üftâde</b> (k.s.) şöyle demiştir: Şüphesiz ki Allah Teâlâ bizi emir<br/>
âleminden ruhlar âlemine, sonra oradan cisimler âlemine göndermiş ve bizi en güzel<br/>kıvamda yaratmış ve cüz’i bir irâde vermiştir. Ve şöyle buyurmuştur: “Eğer bu irâdenizi<br/>ibâdetler, tâatler ve iyilikleri kazanma yönüne sarf ederseniz sizi cennete koyar, size<br/>visâli ve cemâl-i ilâhîyi görmeyi kolaylaştırırım.” Sonra bu yola olanca gücümüzle<br/>koşmamızı emir buyurdu. Çünkü müfâale ölçüsünde gelen koşunuz mânâsındaki <br/>fiili mübâlağa içindir. Dünyanın ömrü kısa olduğu için Allah Teâlâ mübâlağa ile<br/>koşmamızı emretmiştir. Peygamberler ve velîler gittiler, elbette biz de gideceğiz.<br/>Öyleyse, Cenabı Hakk’ın yolunda koşmamız gerekir ki, tembellik ve ihmalkârlık ederek<br/>yüksek derecelere ulaşma fırsatını kaçırmayalım. Koşmanın yolu tabîat mertebesinde<br/>ilâhî emirlere uymak ve yasaklarından kaçınmaktır. Nefis mertebesinde kibir, riyâ,<br/>kendini beğenme ve başkasından üstün görme, asabî olma, hased, mal ve mevki sevgisi<br/>gibi kötü huylardan arındırmaktır. Tevâzu, ihlâs, başarılı olmayı Allah’tan bilmek,<br/>yumuşak huyluluk, sabırlı olmak, kaderine râzı ve teslim olmak, aşk, irâde ve benzeri iyi<br/>huylarla nefsi bezemektir. Ruh mertebesinde ilâhî mârifeti elde etmek; yâni Allah<br/>Teâlâ’yı bilmektir. Sır mertebesinde ise Allah’tan başka her şeyi terk etmektir.<br/>
(Rûzbihân) <b>Baklî</b> şöyle demiştir: Allah Teâlâ mürîdleri koşma, âşıkları da cemâl-i<br/>
ilâhîye iştiyâk sıfatıyla dâvet etmiştir. Bunların hepsi ilâhî hitabın şümûlüne girmiş<br/>olması muhtemeldir. Çünkü hepsi O’nu gerçek mârifetle bilmedikçe ve gerçek mânâda<br/>O’na kulluk etmedikçe günahlar denizine düşmüşlerdir. Bu sebeple hepsini rahmeti<br/>denizine temizlenmeleri için çağırdı ki, O’nu tanımakla gururlarından temizlensinler.<br/>Allah’a ulaştıklarında da O’nu gerçekten gereği gibi tanıyamadıklarını anlarlar. Bunun<br/>üzerine Allah onları ellerinden tutup çeşitli lütuflarıyla ikramda bulunur. Sonra<br/>müsâbaka kesin bir niyet ve istek sonucu olur.<br/>
<i>Mesnevî</i>’de şöyle geçer:<br/>
<i>İster hızlı davransın ister ağır<br/>Arayan sonunda mutlaka bulur</i><br/>
“<i>Genişliği gökle yerin genişliği kadar olan cennete</i>”; yani, âyet-i kerîme’de geçen<br/>
semâvât ve arz kelimelerinin başındaki lâm harfinin istiğrak/umûmî mânâsında olması<br/>hâlinde, genişliği birbirine eklendiği farz edildiğinde yedi kat gök ve yedi kat yer<br/>genişliğinde olan cennete koşuşun, demek olur. Cennetin genişliği bu kadar olursa,<br/>uzunluğunu sen düşün. Zira bir şeyin uzunluğu genişliğinden her zaman büyüktür.<br/>
<b>İsmail Süddî</b> demiştir ki; Şâyet gökler ve yer susam tanesi büyüklüğünde paramparça<br/>
olsa ve her parça sayısınca Allah Teâlâ’nın birer cenneti bulunsa yine de her birinin<br/>genişliği yer ve gökler genişliğinde olurdu.<br/>
