<a name=8908></a><img src="RuhulBeyan-8908_1.jpg"/><br/>
<img src="RuhulBeyan-8908_2.jpg"/><br/>
<img src="RuhulBeyan-8908_3.jpg"/><br/>
<img src="RuhulBeyan-8908_4.jpg"/><br/>
olduğu belirtilmiştir..<br/>
Âyet-i kerîmedeki “Raybe” kelimesi mef’ûlü bih olmak üzere mansûbtur. Âyetin<br/>
anlamı da; “bilakis onlar zamanın musîbetlerinin onun başına gelip de kendinden önceki<br/>Züheyr, Nâbiğa, Tarfe ve diğerlerini helâk ettiği gibi onu da helâk etmesini mi, yoksa<br/>genç yaşta ölen babası gibi ölüm acılarını tatmasını mı beklediklerini söylüyorlar. Bu<br/>beklenti, öğrencilerin, elinden kurtulmak için öğretmenlerinin ölümünü temenni<br/>etmesine benzer ki kendilerine dini öğreten kişinin ölmesini isteyip de ilm-i yakîni elde<br/>etmekten mahrum kalanlara yazıklar olsun” şeklindedir.<br/>
<b>31. De ki: Bekleyin. Ben de sizinle beraber bekleyenlerdenim.<br/></b>Ben de, beni beklemiş olduğunuz helâki sizler için bekleyeceğim. Âyet-i kerîmedeki<br/>
bekleme işi tehdid amacına matûfen getirilmiştir. <b>Râğıb</b> der ki: “Terabbus”un iki anlamı<br/>vardır: Birincisi; bir kişinin pahalanması veya ucuzlama kasdıyla bir ticâret malını<br/>bekletmesidir. İkincisi ise bir kimsenin veya bir şeyin başına gelecek hayır veya şerri<br/>beklemektir. Ayrıca bu âyette onların helâk edileceğine dâir güzel üsluplu bir tehdid de<br/>vardır.<br/>
İki tefsir kitabında da bildirildiğine göre bu sözü söyleyen müşriklerin hepsi de<br/>
Rasûlullah (s.a.)’den önce ölmüşlerdir. Ayrıca zamanımızda bazı vezirlerin bir kısım<br/>Allah dostlarını hakir görerek sürgüne gönderdiği ve onun helâkini beklediği<br/>görülmüştür. Ancak o velî kullar ölmeden önce onu sürgüne gönderen vezirler,<br/>yanlarındaki binlerce neferiyle birlikte korkunç bir biçimde öldürülmüşlerdir.<br/>
Bu âyet-i kerîmede; insanların yaptıkları işlerde, halkı Allah Teâlâ’ya dâvette, kullar<br/>
üzerinde vâki olan takdir-i ilâhi husûsunda Allah’a tevekkülde, yine ister kabul<br/>edilenler isterse de reddedilenler olmak üzere O’nun hükümlerine teslimde sebat edip<br/>sabırla beklemeye işâret edilmektedir. Çünkü her şey Allah’ın takdîri üzere cereyan<br/>etmektedir.<br/>
<b>32. Onlara akılları mı bunu emreder, yoksa onlar, azgın bir topluluk mudur?<br/></b><i>“Onlara akılları mı bunu emreder”</i> Yâni bırak bu boş ve çelişkili sözlerini<br/>
söylesinler. Onların arasında bu sözlerden daha kötüsüne müstehak kimseler vardır.<br/>Zira bunu söyleyen kimseler düşük seciyeli ve temyiz sâhibi olmayan insanlardır.<br/>“Ahlâm” kelimesi “akıllar” anlamındadır.<br/>
<b>Râğıb </b>şöyle demiştir: “Hilm” hakikatte akıl mânâsında değildir ama müfessirler aklın<br/>
