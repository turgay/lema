<a name=613></a><b>Soru:</b> “Aylar (ehille), insanların bütün işlerini ayarlamaları için konulmuş vakit<br/>
ölçüleri olduğuna göre, hac ibâdetini yerine getirecekleri vakitler de buna dahildir. O<br/>halde âyette hac, niçin ayrı olarak zikredildi?”<br/>
<b>Cevap:</b> Genel (âmm) den sonra özel (hâss)in zikredilmesi, onun ayrı bir özelliğe<br/>
sahip olduğunu gösterir. Haccın dışındaki ibâdetleri kazâ etmek için belirli bir vakit<br/>aranmaz. Halbuki haccın hem edâsını, hem kazâsını belirli hac günlerinde yapmak<br/>gerekir. İşte sahip olduğu bu ayırıcı özelliğinden dolayı âyet-i kerîmede hac ayrıca<br/>zikredilmiştir.<br/>
Sonuç olarak şöyle diyebiliriz: Heyet ilminde (Astronomi) de açıklandığı gibi, ay<br/>
hiçbir zaman kaybolmaz. Fakat insanların yararlanabilmeleri için, güneşe olan uzaklık<br/>ve yakınlığına göre ay, değişik şekillerde görünür.<br/>
<i>et-Teysîr’de</i> denir ki: Güneş herkese ışık saçar ve bu ışık sâyesinde insanlar, işlerini<br/>
görür, ihtiyaçlarını giderirler. Bu yüzden güneşin şekli hiç değişmez. Ayın şekli ise<br/>devamlı değişir. Çünkü Allah vakit ölçülerini aydaki değişikliklere bağlamıştır.<br/>İnsanların böyle bir ay-güneş sistemine ihtiyacı olduğunu bilen Cenâb-ı Hak, kâinata bu<br/>düzeni koymuştur.<br/>
İyilik; evlere arka tarafından girmemiz değildir. Ensâr’dan bir kısmı, hac veya umre<br/>
için ihrama girdiklerinde eve, bağa ve çadıra kapısından girmezlermiş. İhrâma giren<br/>eğer yerleşik bir hayat sürüyor ve binâda oturuyorsa evin arka tarafından bir delik deler<br/>ve ihrâmdan çıkıncaya kadar bu delikten girip çıkarmış. Ya da eve bir merdivenle çıkıp<br/>inermiş. Eğer göçebe bir hayat sürüyor ve kıl çadırlarda oturuyorsa çadırın kapısından<br/>girip çıkmaz, arkasından dolanırmış. Bu hareketlerini de iyilik ve sevap sayarlarmış.<br/>Fakat Kureyşliler’in anlayışı bundan farklıydı. Medîneliler ihrama girdikten sonra<br/>ihrâm dışındaki bütün âdetlerin değiştirilmesi gerekir zannetmişlerdir. Giyinme ve koku<br/>sürünme âdetlerini değiştirdikleri gibi, eve girme usûlünü de değiştirmişler ve Allah’ın<br/>evine girinceye kadar evlere kapılarından girmeyelim, demişler. Bu yüzden ihrâmlıyken<br/>evlere arka tarafından girerek iyilik yaptıklarını, hayır işlediklerini sanırlardı.<br/>
Bazıları da ihrama girdikten sonra gölgelenmez, keş yemez ve yün kırkmazlardı.<br/>
Bütün bunlar Allah’ın dîninde olmayan, tamamen kendi kafalarından uydurdukları<br/>hareketlerdir. Allah Teâlâ bu zorlanmanın bir iyilik ve Allah’a yakınlık vesîlesi<br/>olmadığını bildirdikten sonra, gerçek iyiliği şöyle açıklamıştır: Gerçek iyilik; evlere<br/>arka tarafından girmek değil, Allah’ın yasakladığı haramlardan, nefsin arzu ve<br/>isteklerinden sakınmaktır.<br/>
<b>Zemahşerî</b>, <i>Keşşâf </i>isimli tefsirinde der ki: Âyetin bir kısmıyla önceki kısım arasında<br/>
nasıl bir bağlantı var, diye sorarsan şöyle cevap veririm: Âyetin bir kısmında, önceki<br/>kısımda ayın büyüyüp küçülmesindeki hikmeti soranlara âdetâ şöyle denilmiştir:<br/>“Allah’ın yaptığı şeyde büyük hikmet ve kulları için fayda vardır. Siz Allah’ın işlerini<br/>sormayı bırakın da, önce kendi yaptığınıza bir bakın! Çünkü siz, hiçbir hayrı olmayan<br/>işler yapıyor ve iyilik yaptığınızı sanıyorsunuz.” İhrâmlıyken evlere kapılarından girin.<br/>Zira işleri böyle tersinden yapmakla hayır elde edilemez. Hükümlerini değiştirmek ve<br/>
