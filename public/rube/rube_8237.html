<a name=8238></a>Bazı müfessirler şöyle demiştir: Burada mübârek geceden murad, Şaban ayının on<br/>
beşinci gecesi olan Berat gecesidir. Bu gecenin dört tane ismi vardır:<br/>
1. El-leyletü’l mübâreke; yani mübârek gecedir. Zîrâ bu gecede hayır ve ibâdet<br/>
yapanlara bu gecenin hayrı çoktur. Allah Teâlâ’nın cemâlinin bereketleri arştan<br/>yeryüzüne kâinatın her zerresine ulaşır. Kadir gecesinde de böyledir. O gecede bütün<br/>melekler Allah Teâlâ’nın mukaddes cemâl sahasının sınırları içinde toplanırlar.<br/>
<i>Keşfü’l-esrâr</i>’da şöyle buyrulmuştur: Bereketi ve hayrı çok olduğundan dolayı o gece<br/>
hakkında mübârek ifâdesi kullanılmıştır. Bu gece duâ edenler için icâbet, isteyenler için<br/>karşılık, mücâhede edenler için yardımdır. İtâat edenler için ödül, isyankârlar için af,<br/>sevenler için kerâmettir. Bütün gece göklerin kapıları açılmış olup, Adn ve Firdevs<br/>cennetlerinin kapıları ardına kadar açıktır. Ebedî cennet sâkinleri sedirlere kurulmuş,<br/>peygamber ve şehidlerin ruhları illiyyînde mutluluk içindedirler. Bütün gece ezelî rûhun<br/>esintisi, ilâhî yakınlık tarafından dostların kalbine doğru eser, kerem rüzgârı ferdâniyet<br/>semâsından âşıkların canlarına ulaşır ve Sevgili’den şöyle bir nidâ gelir; <i>“Yok mu<br/>isteyen, ona ihsanda bulunayım? Yok mu bağışlanmak dileyen, onu affedeyim?”</i><br/>
Ey derviş bu gece uyanık ol! Çünkü bu gece ilâhî rahmet yeryüzüne yayılır,<br/>
Sevgili’nin has bahçesinde vuslat gülü açılır, mübârek seher yeli, bahar rüzgârı gibi<br/>eser. Vahiy meleği latîf bir remiz ve acâib bir sırla şöyle der:<i><b> “Îman edenlerin Allah’ı<br/>anma ve O’ndan inen Kur’ân sebebiyle kalplerinin ürpermesi zamanı daha gelmedi<br/>mi?</b></i> (Hadîd, 57/16)”<br/>
Allah Teâlâ şöyle buyuruyor: <i><b>“İnananlar için hâlâ vakit gelmedi mi ki kalpleri</b></i><br/>
<i><b>Allah’ın zikrine huşû duysun”</b></i> (Hadîd, 57/16)<br/>
Şâir şöyle demiştir:<br/>
<i>Bu ayrılığın bitme vakti gelmedi mi?<br/>Gelmedi mi eğri büğrü ağaç dalının yanıp tutuşma vakti?<br/>Bu hasretten yanan âşık eriyip tükenmiş…<br/>Bu âşığa ağlayıp merhamet etme vakti gelmedi mi?</i><br/>
Bazı haberlerde şöyle geçer: Bana inananlar nasıl başkalarına güveniyorlar, hayret<br/>
doğrusu! Şâyet bunlar benim iyiliklerimin inceliklerine bir bakıp düşünselerdi asla<br/>benden başkasına ibâdet etmezlerdi! Yani şöyle demek istiyor:<br/>
<i>Şaşılır o kimseye ki, bizi tanıdığı halde başkasıyla huzûr bulur,<br/>Bizi bulduğu halde başkasıyla berâber olur,<br/>Bize kavuşmanın renk ve kokusunu taşıdığı halde,<br/>Kalbini dünyanın renk ve kokusuna bağlar!<br/>Menekşe her zaman şaşkınlıkla şöyle der: Ne tuhaf!<br/>Sevgili’nin zülfüne sahip olan neden kapımızı çalar ki?</i><br/>
