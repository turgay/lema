<a name=7709></a>Denilmiştir ki: Arş’ın etrafında yetmiş bin melâike safı mevcuttur. Melekler <i>“lâ ilâhe</i><br/>
<i>illallah”</i> ve <i>“Allahu ekber”</i> diye diye Arş’ı tavaf ederler. Bunların arkalarında yetmiş<br/>bin saf daha ellerini boyunlarına koymuş vaziyette yüksek sesle “lâ ilâhe illallah” ve<br/>“Allahu ekber” diyerek kıyamda durmaktadır. Bunların arkasında ise yüz bin saf vardır<br/>ki sağ ellerini sol ellerinin üstüne koymuşlar; her biri bir diğerininkinden farklı bir<br/>tesbih şekliyle tesbîhatta bulunmaktadır. Bunların dışındaki meleklerin haddini hesabını<br/>ancak Allah bilir. Bunlardan birinin iki kanadı arasındaki mesafe üç yüz yıllık yürüyüş<br/>mesafesidir.<br/>
<i>Meâlim</i>’de <b>Şehr b. Havşeb</b>’den naklen der ki: Arş’ı yüklenenler sekiz adet olup<br/>
dördü: “Allahım! Sana hamd ederek seni her tür noksanlıktan tenzih ederiz. Her şeyi<br/>bildiğin halde bize lütufkâr davrandığın için bütün hamd ü senâlar sanadır!” derlerken,<br/>diğer dördü şöyle der: “Allahım! Sana hamd ederek seni her tür noksanlıktan tenzîh<br/>ederiz. Cezalandırmaya gücün yettiği halde affetmenden dolayı bütün hamd ü senâlar<br/>sanadır.” Sanki onlar Allah’ın keremi karşısında insanoğlunun günahları için bu sözleri<br/>söylerler. Tefsirlerden birinde, sanki meleklerin âdem oğullarının günahlarını<br/>gördükleri kaydı geçmektedir.<br/>
Meleklerin dile getirdikleri bu sözlerde pek çok fayda vardır. Zamanının âlim ve<br/>
şeyhlerinin meşhurlarından olan tarîkat pîri Ebû’l-Kâsım Bişr-i Yâsîn, Ebû Saîd Ebû’l-<br/>Hayr’a şöyle dedi: Şu sözleri benden öğren ve sürekli söyle. Ebû Saîd şöyle der: Bu<br/>sözleri ezberledik ve sürekli söyledik; ondan faydalandık.<br/>
<i>“Ve O’na</i>,” yâni Rablerine, kendi durumlarına uygun bir îman tarzıyla <i>“inanırlar.”</i><br/>
Önceki ifadeler bu meleklerin îman ettiğine zaten delalet ettiği halde, burada bunun<br/>açıkça belirtilmesi îmanın ne denli üstün, îman edenlerin ne kadar şerefli olduğunu<br/>gösterme gayesine yöneliktir.<br/>
Denilmiştir ki: “Şereflilerin özelliği, özelliklerinin şerefli olmasıdır.”<br/>Fakir der ki: Burada îman lafzını kullanmakla âyet-i kerîme, bu meleklerin Allah’ı<br/>
gözle idrak etmekten uzak olup kalb gözleriyle idrak mertebesinde bulunduklarına işaret<br/>etmektedir. Tıpkı insanlar gibi ki, insanoğlu dünya yurdunda durduğu müddetçe Allah’ı<br/>gözle idrak edemez. Âhirette ise meleklerin Allah’ı göremeyeceği söylenmiştir. Bir<br/>görüşe göre ise sadece Cebrâil (a.s.), o da bir kez olmak üzere, Allah’ı görebilecektir.<br/>İnsanoğlundan mümin olanlara gelince, bunlar Allah’ı dünyada kalb gözleriyle âhirette<br/>ise gözle göreceklerdir. Zira <i><b>“Gözler O’nu idrak edemez.”</b></i> (el-En’am 6/103)<br/>ifadesinden müminler istisnâ edilmiş ve âyet-i kerîme melekler ile cinler hakkında<br/>genelliği üzere bâki kalmıştır. Bunun sebebi de “görme” istidâdının, kâmil ve şâmil<br/>liyâkat ve olgunlukları sâyesinde insanoğlunun müminlerine has olmasıdır.<br/>
<i>“Mü’minler için bağışlanma dilerler.” </i>“Meleklerin bağışlanma dilemesi” müminler<br/>
için şefâatte bulunmaları, onları tevbeye yönlendirmeleri ve bağışlanmalarını<br/>gerektirecek amelleri onlara ilhâm etmeleri demektir.<br/>
Burada, meleklerin insanoğlunun günahlarından haberdar olduğu ihsâs edilmekte ve<br/>
aynı îmanı paylaşmanın, cinsler farklı farklı olsa da şefkat ve îman kardeşinin iyiliğini<br/>
