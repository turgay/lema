<a name=10251></a><i>Doyurunca açı umarım sevap<br/>Dilerim alsın bizi “ebrâr” ve alsın “cemâat.”</i><br/>
Böylece Hz. Ali âilesi o akşamki iftarda sudan başka hiçbir şey tadamazlar ve oruçlu<br/>
olarak ikinci güne başlarlar. Ertesi günü akşam olup da yiyeceklerini sofraya<br/>getirdiklerinde bu sefer kapıda bir yetim belirir. Onlara; “Esselamu aleykum! Ey<br/>Muhammed Âilesi! Muhacirlerden filancanın oğlu yetimim. Babam akabe günü şehid<br/>düştü. Beni doyurun Allah da sizi cennet sofrasından yedirip doyursun” der. Bu söz<br/>üzerine Hz. Ali şu beyti söyler:<br/>
<i>Çocuklarıma değil tercihim, yönelirim Allah’a<br/>Sabah ettiler aç açına arslan parçaları,<br/>Ama gelen yetim, babası can vermiş Allah’a.</i><br/>
Ertesi gün akşam olup da yiyeceklerini önlerine koyduklarında -bu kez- kapıda bir<br/>
esir belirir. Onlara; “Esselamu aleykum! Ey Peygamber âilesi! Karşınızda dikilen bir<br/>esirdir, beni yedirin ki Allah da sizi cennet sofralarından yedirsin” der.<br/>
Dördüncü günü sabaha erdiklerinde Hz. Ali oğlu Hz. Hasan ile Hz. Hüseyin’i<br/>
ellerinden tutar ve hep birlikte Peygamberimiz (s.a.)’e yönelirler. Efendimiz onları<br/>açlıktan civciv gibi tir tir titrerken görünce onlara, “Bu ne hâl! Bu ne felâket” der ve<br/>kalkıp onlarla birlikte yola koyulur. Eve ulaştıklarında kızı Fatıma’yı evin bir köşesinde<br/>açlıktan karnı sırtına yapışmış, gözleri içine çökmüş olarak bulur ve bu gördüklerine<br/>çok üzülür. İşte bu olay üzerine Cebrâil gelir ve; “Ey Muhammed! Allah Teâlâ seni ehl-i<br/>beytinin bu fazîleti sebebiyle kutluyor, tebrik ediyor” der ve ona bu sûreyi okutur.<br/>
Yaptığımız bu açıklamalardan âyette yer alan “el-ebrâr” kelimesinden maksadın<br/>
sâdece “ehl-i beyt” olması gerekmez. Çünkü tefsir usûlünde şöyle bir kaide vardır:<br/>İtibar lafzın genelinedir; yoksa o lafzın inmesine sebeb olan özel şahıs ve durumlara<br/>değildir. Dolayısıyla ehl-i beytin dışında başkaları da, amel bakımından onlara ortak<br/>olmalarına göre bahsedilen “ebrâr” muhtevâsına dâhil olurlar.<br/>
Yukarda Hz. Ali ve Hz. Fâtıma ile ilgili anlatılan kıssanın, râviler yüzünden zayıf<br/>
olduğu ileri sürülmüştür.<a href="RuhulBeyans.html#10266">[219] </a>Ne varki bu kıssa âlimler arasında meşhûr olup çeşitli<br/>kitaplarda geçmektedir. Hadis âlimi <b>İmam Tirmizî</b> (rh.) bu kıssanın, tamamen hadis<br/>diye uydurulmuş bir söz olduğunu, bunun ancak ahmak ve câhil kimseler nezdinde bir<br/>değer ifâde edeceğini belirtmiştir. Öte yandan <b>İbnu’l-Cevzî</b> bu kıssayı hadis diye<br/>uydurulmuş sözlerin bir arada toplandığı <i>“el-Mevzûât”</i> arasında zikreder ve “Bu olayın<br/>uydurulmuş olduğunda hiç kuşku yoktur” der.<br/>
Öte yandan anlatılan kıssayı doğru kabul ettiğimiz takdirde bu rivâyet, şu an tefsirini<br/>
yapmakta olduğumuz âyet-i kerîmenin Medine’de inmiş olmasını gerektirir. Çünkü<br/>Peygamberimiz (s.a.), kızı Hz. Fatıma’yı Hz. Ali ile Medine döneminden Uhud<br/>savaşından sonra nikâhlamıştır. Oysa cumhur ülemâ, bu sûrenin Mekke’de inen<br/>
