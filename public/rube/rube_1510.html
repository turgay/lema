<a name=1511></a>Bir şiirde şöyle denilmiştir:<br/>
<i>Yumuşaklık, samur hayvanının canına âfettir<br/>Çetinlik ve sertlikten kirpinin canı yanında kalır</i><br/>
<b>Selmân-ı Fârisî </b>(r.a.) şöyle demiştir: “Kâfirle muhârebe esnasında mü’minin kalbi<br/>
sıkıntıya girip çarptığında, rüzgarın esmesiyle ağacın yapraklarının döküldüğü gibi<br/>günahları dökülür.<br/>
<b>Atiyye b. Kays </b>da şöyle demiştir: “Savaşmak üzere yola çıktığım zaman mü’minlerin<br/>
sayısının çokluğu ve savaş hazırlıklarının fazlalığı gönlüme düşerse gurura kapılmaktan<br/>korkarak seferden geri dönerim. Gönlüme bunların az olduğu düşerse “Güç ve kuvvet<br/>ancak yüce ve azamet sâhibi Allah’a mahsustur” derim.”<br/>
<b>Behrâm </b>bir şiirinde şöyle der:<br/>
<i>Tac arzusunda olan (padişahlık isteyen) kimsenin<br/>Başını fedâ etmesi gerekir<br/>Padişahlık tahtına oturan kimse<br/>İyi bilsin ki malını, başını; nesi varsa her şeyini feda eder</i><br/>
<b>Sa’dî</b> de şöyle demiştir:<br/>
<i>Muharebede savaş giysisi için mert olmak gerek<br/>Namert adamın silah ve savaşla işi ne!</i><br/>
Bedenimdeki ruhum mesabesindeki şeyhim ve senedim <b>Osman Fazlı Efendi</b><br/>
Hazretlerini şöyle derken işittim:<br/>
“Müslüman askerlere nisbetle pâdişah ve vezîrin durumu, insandaki uzuv ve organlara<br/>
nisbetle kalbin durumu gibidir. Nasıl ki kalp sâlih olduğunda bedenin tamâmı sâlih<br/>oluyorsa, onlar sebât ettiği zaman diğerleri de sebât eder. Şayet devlet başkanı on<br/>mertebe ilerlerse halkı bir mertebe ilerler. Yüz mertebe ilerlerse on mertebe ilerler. Bu<br/>böyle devam eder gider. Ama geri adım atma bunun tersidir. Devlet başkanı bir mertebe<br/>gerilerse halkı on mertebe geriler. On mertebe gerilerse halk, yüz mertebe geriler. Bu da<br/>böyle devam eder gider.<br/>
Beldelerin kapılarından girip fethetmek, beldeler görmek, gezintiye ve nimetler elde<br/>
etmeye çıkmak demek değildir. Her mücâhidin dînine hizmet etmek için çalışması,<br/>Allah’a tevekkül etmesi, O’nun va’dine inanması ve ölene kadar belâ ve imtihanına<br/>sabretmesi lazımdır. Acele de etmemelidir. Çünkü bu kapı, edebli ve emin kimselerin<br/>kapısıdır. Gevşeklik de göstermemeli ve arzulanan fethin gecikmesi sebebiyle<br/>üzülmemelidir. Bilakis yakın zamanda Allah’ın zafer ve fetihle önlerini açmasını<br/>beklemelidir. Kalbi kırık olmak, gayb kapılarının anahtarı ve türlü türlü fetihlerin<br/>açılmasının esâsıdır.<br/>
