<a name=6777></a>eksilmez. Zâhir ve müşâhede ehli ittifak etmişlerdir ki Allah Teâlâ her şeyi Muhammed<br/>(s.a.)’in nurundan yaratmıştır ancak Hz. Peygamber (s.a.)’in nurundan hiçbir şey<br/>eksilmemiştir. Bu durum şuna benzer:<br/>
Rivâyete göre Mûsâ (a.s.): “Ya Rab! Hazinelerini bilmek istiyorum.” dedi. Allah<br/>
Teâlâ ona çadırının kapısında bir ateş yak. Senin ateşinden her insan bir kandil<br/>tutuştursun.” buyurdu. Mûsâ (a.s.) da böyle yaptı. Allah Teâlâ ona: “Senin ateşinden bir<br/>şey eksildi mi?” diye sordu. Mûsâ (a.s.): “Hayır, yâ Rabbi” dedi. Allah Teâlâ: “İşte<br/>benim hazinelerim de bunu gibidir.” buyurdu.<br/>
Yine bütün şerîat ilimleri, tarîkatın faydaları, ma‘rifetin nurları ve hakîkatin sırları,<br/>
O’nun (s.a.) ümmetinin âlimlerinde zuhûr etmiştir. Bütün bunlar Hz. Peygamber (s.a.)’in<br/>zâtında aynı hâliyle mevcuddur. Görmez misin ki ayın nuru güneşten alınmıştır. Ancak<br/>güneşin nûru aynı hâliyle durmaktadır. <i>Kasîdetü’l-Bürde</i>’de şöyle denilmiştir:<br/>
<i>O fazîlet güneşidir, diğer peygamberler O’nun yıldızlarıdır.<br/>O yıldızlar insanlara o güneşin nurlarını ızhar ederler.<br/>---<br/>Sen parlak bir güneşsin, diğer her şey yıldızdır,<br/>Sen mülkün sultanısın, herkes (hizmetinde) askerdir.</i><br/>
Yani Peygamberimiz Efendimiz (s.a.), Allah Teâlâ’nın fazlından bütün âlemlere doğan<br/>
bir güneştir. Diğer peygamberler O’nun aylarıdır. O’ndan aldıkları nurları ızhar ederler.<br/>O nurlar, güneş batıp kaybolduğu zaman müşâhede âleminde görülen nice ilim ve<br/>hikmetlerdir. Ancak güneşin gücü/kuvvetli ışıkları ortaya çıktığı zaman artık o aylar<br/>gizlenip kaybolurlar. İşte Peygamberimiz (s.a.)’in dîni diğer dinleri nesh edip ortadan<br/>kaldırmıştır. Burada ayın nûrundan alınan ışığın güneşin nurundan alınan gibi olduğuna<br/>işâret vardır.<br/>
<i>Mesnevî</i>’de şöyle denilmiştir:<br/>
<i>Mustafâ (a.s) buyurdu: “Beni görene<br/>Ve benim yüzümü gören kişiyi görene ne mutlu!”<br/>Bir mumdan yanmış olan çırayı gören,<br/>Yakînen o mumu görmüştür.</i><br/>
Bu şekilde o mumdan yakılan çıradan başka bir çıra, ondan da diğer bir mum yakılsa,<br/>
tâ yüzüncü muma kadar hep o ilk mumun nuru intikal etse, sonuncu mumu görmek<br/>hepsinin aslı olan ilk mumu görmektir.<br/>
<i>İstersen o nuru son çıradan al,<br/>İstersen ilk çıradan, hiç fark yok.</i><br/>
5- Kandil her yönden aydınlattığı gibi Hz. Peygamber (s.a.) de bütün kevnî cihetlerden<br/>
