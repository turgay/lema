<a name=1892></a><i>“İçinizden adalet sahibi iki kişi”,</i> Yani “akrabalarınızdan güvenilir ve akıllı iki kişi”<br/>
demektir. Çünkü ölenin durumunu akrabaları daha iyi bilirler. Ona karşı daha samimi<br/>duygular beslerler ve onun için en uygun olanı araştırmaları daha kuvvetli bir ihtimaldir.<br/>Ya da burada <i>“içinizden”</i> ifadesiyle “Ey mü’minler” dîninizden olanlar (din<br/>kardeşleriniz)” anlamı kastedilmiştir. Âyetin buraya kadar olan kısmı tam bir cümle<br/>olup; gerek seferde gerekse hazarda yapılacak bir vasiyette şâhitliğin hükümlerini<br/>belirtmektedir.<br/>
Âlimler, âyette geçen bu <i>“iki kişi”</i> hakkında ihtilaf etmişlerdir. Bazı âlimler bu iki<br/>
kişinin; vasiyette bulunan kişinin vasiyetine “şâhit” olan iki kişi olduğunu<br/>söylemişlerdir. Diğer bir kısım âlimlere göre ise bu iki kişi âyetin kendileri hakkında<br/>indiği iki vasî (veli)dir. Çünkü onlar hakkında âyette <i>“o iki şâhidi namazdan sonra<br/>alıkor... yemin ettirirsiniz.” </i>buyurulmuştur.<br/>
Vasiyette iki şâhit şart olmayıp, bir şâhit yeterlidir. Âyette şâhitlerin iki tane<br/>
zikredilmesi ihtiyat bakımından ve şâhitlerin birbirlerini desteklemesi içindir. Bu<br/>durumda, bahsedilen şâhitlikten maksat hazır bulunmaktır. Tıpkı “Falancanın vasiyetine<br/>şâhit oldum.” ifadesindeki şâhid olmanın hazır bulunmak anlamına gelmesi gibi.<br/>
Bu anlamda şehid, ölümü harp esnasında vuku bulan kişi demektir. Hatta bir kişi harp<br/>
bittikten sonra aradan bir namaz vakti kadar süre geçer de ondan sonra ölecek olursa, o<br/>kişi şehid sayılmaz. Çünkü ölümü harp esnasında olmamıştır.<br/>
<i>“Aranızda şâhitlik etsin.”</i> Buradaki şâhitlikten maksat, aranızda çıkacak<br/>
anlaşmazlıklarda yapılacak şâhitliktir.<br/>
<i>“Yahut seferde iken başınıza ölüm musibeti gelmişse, sizden olmayan başka iki kişi</i><br/>
<i>(şâhit olsun).”</i><br/>
<i>“Sizden olmayan başka iki kişi”</i> ya yabancı, yani akrabadan olmayan ya da<br/>
dininizden olmayan, zimmî mânâsınadır. Gayr-i müslim ve zimmîlerin şâhitliğinin kabul<br/>edilmesi, İslamın ilk geldiği zamanlarda, özellikle yolculukta müslüman çok zor<br/>bulunduğu içindi. Bu hüküm daha sonra <i><b>“İçinizden adalet sahibi iki kişiyi şâhit<br/>tutun!”</b></i> (et-Talak, 65/2) âyetiyle nesh edilmiştir. Binaenaleyh, “zimmînin, yani İslâm<br/>devletinin ehl-i kitabdan olan tebeasının müslümana şâhitlik yapması kabul edilmez.<br/>Çünkü şâhitlik velayet konusuyla ilgili olup zimmînin müslüman üzerinde “velayet”<br/>hakkı yoktur. Zimmînin zimmîye şâhitliği ise kabul edilir. Çünkü zimmîler birbirlerine<br/>veli olabilirler.<br/>
Âyetteki <i>“başınıza ölüm musibeti gelmişse” </i>ifadesinin mânâsı, “eğer siz sefere<br/>
çıkmış, ölümünüz de iyice yaklaşmışsa ve yolculuklarda çok sık rastlanıp alışıldığı<br/>gibi, yanınızda akrabanızdan ve diğer müslümanlardan kimse bulunmazsa, o zaman<br/>aranızdaki şâhitlik, sizden olmayan iki kişinin şâhitliğiyle gerçekleşsin” demek olur.<br/>
<i>“Eğer şüpheye düşerseniz</i> <i>o iki şâhidi namazdan sonra alıkoyarsınız da Allah’a şu</i><br/>
<i>şekilde yemin ederler:”</i><br/>
<i>“Eğer şüpheye düşerseniz” </i>ifadesi, alıkoyma ve yemin ettirme tedbirlerinin ancak<br/>
şüphe söz konusu olduğunda yapılacağına dikkat çekmek içindir. Yani sizden vâris olan<br/>
