<a name=10></a>Berâberindeki üç dervişle 1 Rebîulâhir 1086 (Haziran 1675) Cumartesi günü Üsküp<br/>
(Skopje)’e ulaşan İsmâîl Hakkı muhtelif câmilerde va’z ve nasîhatta bulunmuş,<br/>kendisini dinleyen cemâatin sayısı günden güne çoğalmış, şeyhinin tavsiyesine uygun<br/>olarak çeşitli ilimlerden dersler de vermiştir. Orada bulunan harab bir zâviye îmâr<br/>edilerek İsmâîl Hakkı’ya teslîm edilmiş, bir müddet burada faaliyet gösterdikten sonra<br/>varlıklı bir hanımın inşâ ettirdiği yeni bir zâviyeye geçmiştir. Etraftaki kasabalarda inşâ<br/>edilen başka zâviyelere de dâvet edilmesine rağmen şeyhinin tâyiniyle geldiği<br/>Üsküp’ten ayrılmaya râzı olmamıştır. Yirmi dört yaşında iken (1087/1676) Şeyh<br/>Mustafa Uşşâkî (1090/1679)’nin kızı ile evlenmiştir<a href="RuhulBeyans.html#16">.[14]</a><br/>
İsmâîl Hakkı, Üsküp’te kusurlu davranışlarını gördüğü müftü, bâzı kadı, imam ve<br/>
hatib, hattâ şeyh görünümündeki pek çok kimseyi karşısına almış, onlarla mücâdele<br/>etmiş ve va’zlarında sert bir üslûbla eleştirmiştir. Kendisinin belirttiğine göre altı yıl<br/>süren bu çekişmede mücâdelesinin sebebi karşısındakilerin Kitâb ve Sünnete<br/>muhâlefetleriydi. Onlar ise yapmayı îtiyâd edindikleri bâzı davranışlarına İsmâîl<br/>Hakkı’nın muhâlefetinden rahatsızdılar. O, mahlasının da gereği olarak hak bildiğini<br/>söylemekten çekinmemiştir. Ancak hak-şinâslığı çevresindeki dost halkasının sayısını<br/>bile etkilemiştir. Kendisini ölümle tehdîde kadar işi ileri götürmüşler, hatta bir<br/>talebesini te’dîb etmesini bahâne ederek onu mahkemeye vermişler, bununla da<br/>yetinmeyerek hâdiseyi İstanbul’a kadar taşımışlardır. Bir taraftan İsmâîl Hakkı, bir<br/>taraftan hasımları, şeyhülislâm Şeyhzâde Ali Efendi ile sadrazam Kara Mustafa Paşa ve<br/>kazasker Beyazîzâde Ahmed Efendi ile görüşmüşler, sonunda yine iki taraf aralarının<br/>bulunması için Osman Fazlî Efendi’ye gönderilmişlerdir. Bu mücâdeleler sırasında<br/>kendisine mektuplar göndererek nasîhat ve tavsiyeleriyle yol göstermeye çalışan<br/>şeyhinin gayretleriyle, araları bulunup husûmet ortadan kalkmış gibi görünse de bu işin<br/>sonunun gelmeyeceği kanaatiyle İsmâîl Hakkı’yı Üsküp’ten Köprülü’ye (Titov Veles)<br/>tâyin etmiştir.<a href="RuhulBeyans.html#16">[15]</a><br/>
Köprülü’de on dört ay kalan İsmâîl Hakkı Hazretleri bu sürede Üsküp’ten ayrılmak<br/>
kendilerine çok ağır gelen âilesinin sıkıntısını çekti. Orada aylarca kendini riyâzata<br/>verdiğini, ısrarlarına rağmen halkın ziyâfetlerinden uzak durduğunu, geceleri sabaha<br/>kadar evinin avlusunda elinde tesbih Allah’ı zikrettiğini, yer ve gökteki Allah’ın<br/>âyetlerini müşâhedeye daldığını anlatır. Yine Köprülü’deyken Köprülü, İştib (âtip),<br/>Usturumca (Strumica), Karatova (Kratovo) ve etrafta bulunan kasabaların halkı İsmâîl<br/>Hakkı’nın müftü olması için şeyhine mürâcaat etmişler, fakat Osman Fazlî Efendi<br/><i>“Müftü takvâ ehli olur, fakat takvâ ehli müftü olmaz”, “Şeyhler müftü olmazlar”<br/></i>diyerek bu talebi kabûl etmemiştir.<a href="RuhulBeyans.html#16">[16]</a><br/>
Usturumca (Strumica) halkı, şeyhinden İsmâîl Hakkı’yı kendi kasabalarına<br/>
göndermesini talep etmişler, o da şeyhinin muvâfakatiyle Köprülü’den Usturumca’ya<br/>göçmüştür. Burada halkın teveccühüne mazhar olmuş, va’z, irşâd ve tedrîs faaliyetlerine<br/>devam etmiştir. Köprülü’de yarıya yakınını hazırladığı Lütfullah en-Nesefî’nin <i>el-</i><br/>
