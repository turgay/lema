<a name=5221></a><img src="RuhulBeyan-5221_1.jpg"/><br/>
<img src="RuhulBeyan-5221_2.jpg"/><br/>
<img src="RuhulBeyan-5221_3.jpg"/><br/>
<b>81. Süleyman’ın emrine de kasırga <i>(gibi esen)</i></b><b> rüzgârı verdik; onun emriyle</b><br/>
<b>içinde bereketler yarattığımız yere doğru eserdi. Biz herşeyi biliriz.</b><br/>
<i>“Süleyman’ın emrine de kasırga (gibi esen) rüzgârı verdik;”</i> Dâvud (a.s.)’a dağların<br/>
ve kuşların boyun eğdirilmesi ile Süleyman (a.s.)’a rüzgarın boyun eğdirilmesi arasında<br/>fark vardır. Süleyman (a.s.)’a rüzgarın ve diğer eşyanın boyun eğmesi, ona tam olarak<br/>boyun eğmek, emir ve yasaklarını yerine getirmek, hükümranlığı altında mağlub olmak<br/>yoluyla olmuştur. Dağların ve kuşların Dâvud (a.s.)’a boyun eğdirilmesi ise bu derecede<br/>değil, bilakis Allah’a kullukta ona tâbi olma, uyma yoluyladır.<br/>
Hz. Süleyman’a boyun eğen rüzgar, şiddetli bir rüzgar olarak vasfedilmiştir. Bu, Hz.<br/>
Süleyman’ın tahtını az zamanda pek uzaklara götürmesi bakımındandır. Aslında o, esinti<br/>gibi yumuşaktı. Süleyman (a.s.)’a itâat edip onun dilediği ve istediği şekilde esmesinin<br/>yanında hem kendisinin yumuşak olması hem yaptığı iş bakımından kasırga gibi şiddetli<br/>olması, mûcize üstüne mûcize idi.<br/>
<i>“Onun emriyle”</i> irâdesiyle<i> “içinde bereketler yarattığımız yere”</i> yâni Şam’a<i> “doğru</i><br/>
<i>eserdi.” </i>Rüzgar Süleyman (a.s.)’ı sabah Şam’dan alır ve öğleye kadar Şam ile arasında<br/>bir aylık yürüyüş mesafesi bulunan yeryüzünün başka bir yerine götürürdü. Sonra da<br/>öğleden sonra gün batımı sırasında onu Şam’a geri getirirdi. Nitekim Allah Teâlâ:<br/><i><b>“Süleyman’a da, sabah gidişi bir ay(lık mesafe), akşam dönüşü bir ay(lık mesafe)<br/>olan rüzgarı boyun eğdirdik.”</b></i> (Sebe’, 34/12) buyurmuştur.<br/>
<b>Mukâtil</b> şöyle der: “Şeytanlar, Süleyman (a.s.) için ipek üzerine altından yapılmış bir<br/>
fersah genişlikte bir halı yaptılar. Halının ortasına altından bir kürsü konur, Hz.<br/>Süleyman buna otururdu. Onun etrafına da altından ve gümüşten kürsüler yerleştirilirdi.<br/>Peygamberler altından kürsülere, âlimler de gümüşten kürsülere otururlardı. Onların<br/>etrafını da insanlar çevrelerdi. İnsanların etrafında da cinler ve şeytanlar bulunurdu.<br/>Onları da kuşlar kanatlarıyla gölgeler ve üzerine güneşin ışıkları düşmezdi. Sabâ<br/>rüzgarı o halıyı bir aylık mesafeye, sabahtan öğleye kadar götürür, öğleden sonra<br/>akşama kadar da geri getirirdi.<br/>
Süleyman (a.s.) gazâdan pek az geri kalmış bir kimsedir. Herhangi bir yerde bir kral<br/>
olduğunu duyarsa, derhal ona gider ve kendisini Hakk’a çağırırdı.<br/>
<b>Kâşifî</b> der ki: “<i>Telhîs</i>’te şöyle rivâyet olunur: “Şam’da Tedmur adında bir şehir vardı.<br/>
Şeytanlar, Süleyman (a.s.) için binâ etmişti. Sabahleyin oradan çıkar, akşam namazından<br/>sonra oraya geri dönerdi.” <i>Muhtâru’l-kısas</i>’taki rivâyete göre ise sabah erkenden<br/>Tedmur’dan çıkar, Fars topraklarında bulunan Istahr’da kuşluk uykusunu uyurdu. Akşam<br/>Kabil’e gider, orada gecelerdi. Ertesi gün Kabil’den çıkar, kuşluk vakti Istahr’da olur,<br/>
