<a name=10621></a><img src="RuhulBeyan-10621_1.jpg"/><br/>
<b>16. Fakat siz <i>(ey insanlar!)</i></b><b> dünya hayatını tercih ediyorsunuz,<br/></b>Bu ifâde ifâdenin akışından anlaşıldığı üzere kendisinden önce var olduğu takdir<br/>
edilen bir cümleden başka bir yöne yönelme anlamını ifâde eder. Burada sanki şöyle<br/>denmiş oluyor: İnsanı felaha götürecek şeylerin ne olduğu beyân edildikten sonra<br/>insanoğluna dönülerek siz bunları yapmazsınız tam tersine siz gelip geçici olan dünya<br/>lezzetlerini tercih eder, onları elde etmek için koşup çabalarsınız.<br/>
Âyetteki “siz dünya hayatını tercih ediyorsunuz” ifâdesiyle yapılan hitap ya<br/>
kâfirleredir ya da bütün herkesedir. Kâfirlere olduğunda dünya hayatının tercih edilmesi<br/>demek, dünya hayatıyla yetinip, onunla hoşnut olmak, âhiretten adamakıllı yüz çevirmek<br/>demektir. Nitekim Allah bu gerçeğe bir başka âyet-i kerimede şu şekilde işâret<br/>buyuruyor: <i><b>“Huzurumuza çıkacaklarını beklemeyenler, dünya hayatına razı olup<br/>onunla hayat bulanlar ve âyetlerimizden gafil olanlar yok mu işte onların<br/>kazanmakta oldukları (günahlar) yüzünden varacakları yer, ateştir.”</b></i> (Yunus, 10/7,8)<br/>
Bu hitaptan maksad bütün herkes olduğunda; dünya hayatının tercih edilmesinden<br/>
maksad burada zikredilenden daha geniş olmuş olur. Bu takdirde bütün herkesin<br/>genellikle bir türlü yapamadığı şekliyle dünya hayatının âhiret hayatına tercih edilmesi<br/>daha çok dünya hayatı uğruna çalışıp çaba sarfedilmesi demek olur.<br/>
Yine hitap kâfirler için olması durumunda şiddetli tevbih ifâde eder. Hitabın kâfir<br/>
mümin herkesi kapsaması durumunda kâfirler için yine şiddetli tevbih, müslümanlar<br/>hakkında ise şiddetli itab ifâde eder.<br/>
<i>Fethu’r-Rahman’</i>da ifâde edildiğine göre kâfir dünya hayatını küfür tercihi ile tercih<br/>
eder ve asla bir âhiret olmadığına inanır. Mü’min ise dünya hayatını mâsiyet ve nefsin<br/>galebesi tercihi ile tercih eder, ancak Allah’ın böyle bir mâsiyete düşmekten koruduğu<br/>kimseler bundan müstesnâdır.<br/>
<i>Aynu’l-maânî</i>’de ifâde edildiğine göre yukarıdaki âyette geçen hitab bütün ümmetedir.<br/>
Çünkü herkes dünyaya meyleder ya dünyayı arzulayarak bu hayata meyleder ya da âhiret<br/>sevabı biriktirmek için bunu ister.<br/>
<i>Keşfü’l-esrâr</i>’da gelmiştir ki; Hz. Muhammed Mustafa (s.a.) dünya hakkında ilk<br/>
fetvasını şöyle kaleme aldı: Dünyanın helâli için hesap, haramı için azap vardır.<br/>Dünyaya lânet etti ve “<i>dünya mel’ûndur, Allah’ın zikri hâriç onun içindekiler de<br/>mel’ûndur</i>” buyurdu.<br/>
<i>Eğer sana din lâzımsa dünyayı istemekten vazgeç<br/>Eğer sana dünya lâzımsa dini ver yerine dünyayı al.<br/>Eğer Cehennemden korkuyorsan dünya malıyla mağrur olma<br/>Zira bu dünyada onun şekli mal ise de âhirette ejderhadır.<br/>Bu aşağılık dünyada murdar kargalar gibi ne diye durursun<br/>Kafesini kır, tavuslar gibi yücelere kanat çırp.</i><br/>
