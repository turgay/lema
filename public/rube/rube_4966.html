<a name=4967></a><img src="RuhulBeyan-4967_1.jpg"/><br/>
zaman Rableri onlara ne söyledi?” diye bir soru sorulmuş ve cevap olarak şöyle<br/>buyrulmuştur:<br/>
Allah<i> “buyurdu ki:” </i>vehmettiğimiz o iki şeyden<i><b> </b>“Korkmayın”<br/></i>Âyet insan fıtratından korkunun emr-i tekvînî ile kaybolacağına işâret etmektedir.<br/>
Nitekim Allah: <i><b>“Ey Ateş! İbrahim için serinlik ve esenlik ol! dedik”</b></i> (el-Enbiyâ,<br/>21/69) buyurmuş; Allâh’ın yaratması (tekvînî emri) ile ateş soğuk ve selâmet olmuştur.<br/>
<i>Mesnevî</i>’de şöyle der:<br/>
<i>“Korkmayın” sözü, korkanlara sunulan hazır yemektir.<br/>Ve bu yemek tam onlara lâyıktır.<br/>Korkanı, emin ederler,<br/>Gönlünü yatıştırırlar.<br/>Korkusu olmayana nasıl ”korkma” dersin?<br/>Niye ona ders veriyorsun? O, derse muhtaç değil ki!</i><br/>
<b>Şeyhzâde</b> <i>Hâşiye’</i>sinde der ki: Bu âyetten maksad korkuyu yasaklamak değildir.<br/>
Çünkü bu korku insanın tabîatından gelir, irade ve isteğe bağlı değildir. Bu sebeple<br/>olması veya olmaması ile kişi mükellef tutulmaz. Bilakis maksad, yardım ve koruma<br/>sözü vererek tesellî etmektir. Nitekim âyetin devamındaki ifâdeler buna delâlet eder:<br/>
<i>“Çünkü ben” </i>kemâl üzere koruma ve yardımla <i>“sizinle beraberim;”</i> Çünkü Allah<br/>
Teâlâ mekânla ilgili beraberlikten münezzehtir.<br/>
Sizinle Fir’avn arasında geçen konuşmaları ve fiilleri <i>“işitir ve görürüm.”</i> Her<br/>
durumun gereğine göre şerri ve zararı defetmek, hayrı celb etmek için uygun olan işi<br/>yaparım. Allah, kiminle beraber olursa onu her inatçı zâlimden korur.<br/>
Rivâyete göre iyiliği emreden ve kötülüğü yasaklayan bir genç vardı. Hârun Reşid<br/>
onu hapse attırdı, helâk olması için de pencereleri ve delikleri kapattırdı. Birkaç gün<br/>sonra genç bir bahçede gezinti yaparken görüldü. Reşid onu yanına getirtti ve: “Seni<br/>hapisten kim çıkardı?” diye sordu. Genç: “Beni bahçeye sokan.” diye cevap verdi.<br/>“Seni bahçeye kim soktu?” sorusuna da: “Hapisten çıkaran” cevâbını verdi.<br/>
Hârun Reşid şaşakaldı ve ağladı. Gence iyilikte bulunulmasını ve onun bir ata<br/>
bindirilerek önünde şöyle çağırılmasını emretti: “İşte bu adam Allâh’ın aziz ve kıymetli<br/>kıldığı, ancak Hârun’un kötülük yapmak istediği kimsedir. Allah ise ancak ona ikramda<br/>bulunmayı ve onun saygı görmesini takdir etmiştir.<br/>
<b>Hâfız </b>der ki:<br/>
<i>Bin düşman helâkime kasdetse bile<br/>Sen bana dost isen düşmanlardan korkmam</i><br/>
