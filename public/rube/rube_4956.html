<a name=4957></a><img src="RuhulBeyan-4957_1.jpg"/><br/>
<img src="RuhulBeyan-4957_2.jpg"/><br/>
<img src="RuhulBeyan-4957_3.jpg"/><br/>
Bu âyet, daha önce geçen “<i><b>Ben seni seçtim.</b></i>” (Tâhâ, 20/13) âyetini hatırlatır. Yâni<br/>
seni insanlar üzerine peygamberlikle ve kelamımla seçtim, demektir. Bu âyet, Allâh’ın<br/>Mûsâ (a.s.)’a verdiği büyük nimeti, bir padişahın seçkin adamlarından bazısını<br/>kendisine daha yakın kılmasına, onu kendisi için seçmesine ve önemli bazı işlerini ona<br/>havâle etmesine benzetmektedir.<br/>
<b>Kâşifî</b> der ki: “Seni kendi muhabbetim için seçtim ve hâlis kıldım, yâni seni dost<br/>
edindim.”<br/>
<b>Şeyhzâde</b> <i>Hâşiye</i>’sinde de şöyle der: “Yâni beni sevmen, benim irâdeme ve<br/>
muhabbetime göre hareket etmen, sana emrettiğim huccetimi ikâme etmen ve benim<br/>peygamberliğimi tebliğ ile meşgul olman, hareketlerinde ve sekenâtında nefsin veya<br/>başkası için değil, sadece benim rızam için bulunman için seni seçtim.”<br/>
Allâh’ın Hz. Mûsâ’yı kendisi için seçmesinin hakîkati, onu celâl ve cemâl sıfatlarının<br/>
nurlarının yansıdığı bir ayna kılmasıdır.<br/>
âyette, havâssın/seçkin kulların bu özel mânâ için, diğer kulların ise bir kısmının<br/>
dünya, bir kısmının âhiret için yaratıldığına işâret vardır. Havâs, Allah Teâlâ’nın gerçek<br/>kullarıdır. Onlar bâtıla, yâni mâsivâya meyil lekesinden temizlenmişlerdir.<br/>
<b>Lebîd </b>şöyle der:<br/>
<i>İyi bilin ki Allah dışında her şey bâtıldır.<br/>Ve şüphesiz her nimet yok olacaktır.</i><br/>
Bir hadîste şöyle buyrulmuştur: <i>“Allah bir kulunu severse onu belâlara dûçar kılar.</i><br/>
<i>Eğer sabrederse onu seçer, belaya rızâ gösterirse kendine has kılar.”</i><a href="RuhulBeyans.html#4964">[78]</a><br/>
Sabır başa gelen musîbetlerin acısını yutması, rızâ ise takdirin acılığı karşısında<br/>
kalbin sevinmesidir. Allah bir kulunu kendisine has kılmak isterse onu belaların ortasına<br/>atar, sonra da onun cevherini kendinden başka her şeyden temizler. Bu menzile giden yol<br/>pek çok zorluklarla doludur.<br/>
<b>Molla Câmî</b> der ki:<br/>
<i>Aşk sahrâsını kat’etmek kolaydır deme<br/>Ki o sahrânın kumları belâ ve musîbet dağlarıdır</i><br/>
Allahım, bizi sabreden, şükreden, rızâ gösteren ve menzile ulaşan kullarından eyle!<br/>
<b>42. Sen ve kardeşin birlikte âyetlerimi götürün. Beni anmayı ihmal etmeyin.</b><br/>
Ey Mûsâ!<i> “Sen ve kardeşin birlikte âyetlerimi”</i> mûcizelerimi<i> “götürün.”</i> “<br/>
”<br/>
