<a name=2934></a><i>vermekten sakının. Çünkü Allah Teâlâ, peygamberleri için ne kadar gazap ederse<br/>mücâhidler için de o kadar gazap eder. Peygamberlerinin duâlarına nasıl icâbet<br/>ederse onların duâlarına da öyle icâbet eder.</i>”<br/>
Başka bir hadiste şöyle buyurulmuştur: “<i>Sığırların kuyruklarına yapışıp ziraatçılığa</i><br/>
<i>râzı olduğunuz ve cihadı terk ettiğiniz zaman Allah size öyle bir zillet musallat eder<br/>ki dininize geri dönünceye kadar o zilleti sizden kaldırmaz.</i>”<a href="RuhulBeyans.html#2950">[204] </a>Bu hadis<br/>göstermektedir ki cihâdı terk etmek, ondan yüz çevirmek ve dünyaya râzı olmak dinden<br/>uzaklaşmak demektir. Bu ise apaçık bir suç ve günah olarak insana yeter.<br/>
Bu âyette, peygamberlerin makamından haberi olan kalbe işaret vardır. Bu haber ona<br/>
nefis ve sıfatları küffarıyla cihad etmesini emreder. Bu makam, kendi nefisleriyle veya<br/>müridlerinin nefisleriyle cihad eden şeyhlerin makamıdır. Nitekim Hz. Peygamber<br/>(a.s.): “<i>Kavmi içerisinde şeyhin durumu, ümmeti içerisindeki peygamberin durumu<br/>gibidir.</i>”<a href="RuhulBeyans.html#2950">[205]<i> </i></a>buyurmuşlardır.<br/>
<i>Mesnevî</i>’de denir ki:<br/>
<i>Peygamber buyurdu: Mânen ilerlemiş olan şeyh<br/>Toplumunun içinde bir peygamber gibidir.</i><br/>
Nefis kâfirine ve onun sıfatlarına karşı sıdk kılıcıyla cihad etmek emredilmiştir.<br/>
Nefislerle cihad, onları şehevî arzularından men’ etmek ve onları tabiatlarının aksine<br/>şeriatın amelinde kullanmak sûretiyle olur. Bazı nefisler vardır ki kâfirdirler, teslim<br/>olmamışlardır, yani kendilerini terbiye etmesi için meşâyıha teslim olmamışlardır. Bu<br/>tür nefislerle cihad, onları Allah yoluna hikmetle ve güzel öğütle çağırmak sûretiyle<br/>yapılır.<br/>
Bazı nefisler de vardır ki münâfıktır. Bunlar görünüşte meşâyiha irade ve teslimiyyet<br/>
iddiasında bulunmuşlardır. Fakat verdikleri sözün farkında değildirler. Bu tür nefislerle<br/>cihad, kurallarına uygun olarak şeyhin emirlerine ve yasaklarına uymak suretiyle<br/>yapılacak nefis tezkiyesi esnasında riyâzatın verdiği sıkıntılara göğüs germeye<br/>zorlamakla olur. Şayet nefiste, bu sıkıntılara göğüs germe hususunda, yüz çevirme ve<br/>imtinâ görülürse ona şiddetli ve sert davranmaktan başka bir şey fayda vermez. Nitekim<br/>Allah Teâlâ <i>“Onlara sert davran.”</i> buyurmuştur. Öyleyse, nefsin isteklerine karşı<br/>koyma ve onu tarîkat ahkamına göre cezalandırma konusunda en büyük gayreti<br/>göstermek gerekir. Şayet nefis bu surette Allah’ın emrine dönerse, bu arzu edilen bir<br/>şeydir. Aksi takdirde o nefis, kendisi için münasip olan (kötü akibeti) kaçınılmaz kılmış<br/>demektir. <i>“Onların varacakları yer cehennemdir”</i>; yani onların varacakları yer<br/>Hak’tan uzak olma ve Hak ile olan alâkanın kesilmesi cehennemidir. Onların dönüş yeri<br/>ne kötü bir varış yeridir. <i>et-Te’vîlâtü’n-Necmiyye</i>’de böyle geçmektedir.<br/>
Sâlik, evvela hevâsı ile cihad etmelidir. Çünkü bir hükümdara önce memleketindeki<br/>
âsîlerle, sonra onların ötesindeki kâfirlerle savaşması lazım gelir. Hangi tür düşman<br/>olursa olsun düşman topluluklarına karşı, bizleri takviye etmesini ve bize yardım<br/>
