<a name=3166></a>Denilmiştir ki: Mekkeliler nerdeyse helâk olacak derecede yedi sene kıtlığa dûçar<br/>
oldular. Sonra Allah onlara rahmet etti ve topraklarına yağmur yağdırdı. Bunun peşinden<br/>onlar hemen Allah’ın âyetlerini tenkide ve Rasûlü’ne tuzak kurmaya başladılar.<br/>
Âyette rahmeti tattırmanın Allah’a, dokunmanın ise sıkıntıya isnâd edilmesi, Kur’ânî<br/>
edeblerdendir. Nitekim aynı durum <b>“<i>Hastalandığım zaman O bana şifâ verir</i></b><b>.”</b> (eş-<br/>Şuarâ, 26/80) âyetinde ve benzerlerinde de benzeri durum söz konusudur.<br/>
<b>Mukâtil </b>der ki: Onlar “Bu Allah’ın rızkıdır.” demiyorlar; “Biz ancak şöyle bir<br/>
yıldızın sayesinde yağmura kavuştuk.” diyorlardı. Araplar yağmuru, rüzgarı, sıcağı ve<br/>soğuğu; düşen bir yıldıza nisbet ederlerdi. Bu yıldızlar ayın yirmi sekiz menzilidir. Ay<br/>her gece bunlardan bir menzile iner. Batı ufkunda bu yirmi sekiz menzilden bir yıldız,<br/>her on üç günde fecrin doğuşuyla birlikte batar. Bu batan yıldızın karşılığında aynı<br/>saatte doğudan onun rakibi olan bir yıldız doğar. Bu, cephe denilen menzilin dışındadır.<br/>Çünkü cephenin on dört günü vardır ve senenin yani 365 günün bitişiyle hepsi biter.<br/>Çünkü on üçün yirmi sekizle çarpımı bu sayıya ulaşır.<br/>
Yıldıza “nev’ ” denilmiştir. Çünkü onlardan birisi batıdan batınca, diğeri doğudan<br/>
çıkar, yani doğar.<br/>
Allah onları kıtlıktan kurtarınca, kendilerine uyanların aklını karıştırdılar. Allah’a<br/>
şükretmesinler ve âyetlerine inanmasınlar diye o yağmuru, doğup batan yıldızların<br/>yağdırdığını söylediler.<br/>
İşte onların Allah’ın âyetlerine hile kurmalarıyla bunun kastedildiği söylenmiştir.<br/>
Yağmuru Allah’ın yaratmasına değil de, yıldızların doğmasına ve batmasına bağlayan<br/>kimse kâfir olur. Yıldızlar, onların doğuş ve batışları, Allah Teâlâ’nın yarattığı vâsıta ve<br/>işâretlerdir. Nitekim <i>er-Ravda</i> isimli kitapta da böyle denilmektedir. Hakîkî müessir<br/>Allah Teâlâ’dır. Yıldızlar ise sıradan sebeplerdir.<br/>
<b>Hâfız </b>şöyle demiştir:<br/>
<i>Ey hikmet sâhibi, önüne ister sıkıntı ister rahat gelsin<br/>Sen başkasına nisbet etme ki onları Hak eyler</i><br/>
<i>“Onlara de ki: “Allah’ın tuzağı daha çabuktur.”</i> yani Allah en çabuk cezâ verendir.<br/>
Sizin hakkı gidermek için yapacağınız tuzaktan, Allah’ın bu tuzağınıza karşı vereceği<br/>ceza, size daha çabuk ulaşır. Burada Allah’ın cezasının da mekr/tuzak diye<br/>isimlendirilmesi, onların tuzaklarına mukabil olmasından dolayıdır. Bu durum bir şeyi<br/>sebebiyle isimlendirme kabilindendir. Ya da müşâkale; yani bir kelimenin bir cümlede<br/>iki ayrı mânâsıyla kullanılması türünden sözlü olarak zikredilmiştir.<br/>
<b>Mukatil</b>’den rivayet edilmiştir ki: Allah Teâlâ, Bedir günü onları cezalandırarak<br/>
kahretmiş ve âyetleri hakkındaki tuzaklarını cezâlandırmıştır. Onların Hz. Peygamber<br/>(a.s.)’ı helâk etmek ve âyetlerini bâtıl kılmak için kurdukları hileden, Allah’ın onları<br/>helâk etmesi daha çabuk olmuştur. Mekr, hileyi/tuzağı gizlemektir. Allah’ın iradesi<br/>onlara gizlidir. Halbuki onların iradeleri (Allah’a) açıktır.<br/>
