<a name=10337></a>etmek, birisinin ardına oturmak ve birisini ardına oturtmak” şeklindedir. Mesela bir<br/>kimse hayvanının terkisine birisini bindirdiği zaman bunu ifâde etmek için “ahkabe”<br/>denilir. Devenin üzerindeki eğerin arka tarafına binen kimseye, yine binitin arka tarafına<br/>bağlanan her şeye “hıkbe” denilir ve bu eylem aynı kökten türeme “ihtekabe” fiili ile<br/>anlatılır. Herhangi bir kişiyi binitinin arkasına bindiren kimseye de “muhkıb” denilir.<br/>Kelimenin kök yapısını gösteren bir başka örnek hadîs-i şerifte geçen “<img src="RuhulBeyan-10337_1.jpg"/>/onu<br/>
devesinin terkisine aldı” ifâdesidir.<br/>
Âyetteki “ahkaben” kelimesi “birbirini izleyen çağlar, yıllar boyu” anlamına<br/>
gelmektedir. Her bir “hakb” geçtiğinde onu başka bir “hakb” izler ve bu izleme<br/>sonsuzdur. Çünkü hakb kelimesi, <b>Ebu’l-Leys</b>’in işâret ettiği üzere Arapçada hemen<br/>hemen sadece zamanların birbirini izlemesi ve ardarda akıp gitmesi anlamını ifâde<br/>etmek için kullanılır.<br/>
Âyette özellikle “ahkaben” kelimesinin zikredilmesi sebebsiz değildir. Çünkü bu<br/>
kelime Arapların nezdinde en uzun süreyi ifâde eder. Dolayısıyla Kur’an’da onların<br/>hayallerinin tasavvur edebileceği ve bilebilecekleri en uzun süre kullanılmış, akıllarının<br/>erebileceği bir kelimeyle kendilerilerine hitap edilmiştir. Aslında “ahkaben”<br/>kelimesiyle kasdedilen ebediyet, sonsuzluktur. Dolayısıyla ahkaben kelimesi sonsuzluk<br/>ve ebediyyet anlamının kinaye yoluyla anlatımından başka bir şey değildir. Bu<br/>açıklamalar ışığında âyet-i kerîmeye mânâ vermek gerekirse; “onlar orada ebediyen<br/>kalırlar” denmiş olmaktadır. Nitekim kelimenin bu anlama geldiğine <b>Hz. Ömer’</b>in Hecr<br/>kabilesinden bir kimseye sormuş olduğu şu soru delâlet etmektedir. Hz. Ömer (r.a.) ona<br/>“ahkab”ın ne anlama geldiğini sorar. O da şöyle cevap verir: “Ahkab seksen senedir. Bu<br/>seksen senenin de her bir günü bin senedir.” Araplar, bu kadar büyük bir sayıyla<br/>ebedîliği ve sonsuzluğu kasdediyorlardı.<br/>
<b>Mücahid</b>’in; “Ahkab kırk üç hukubdur. Her hukub yetmiş hariftir. Her harif yediyüz<br/>
senedir. Her sene üç yüz altmış gündür ve bir gün dünya günleriyle bin yıldır”<br/>şeklindeki ifâdesi de aynı şekildedir. Nitekim <b>İbn Abbas</b> ve <b>İbn Ömer</b> (r.a.)’dan da<br/>böyle rivâyet olunmuştur. Öte yandan bir tek hakb ile yetmişbin sene kasdediliyorsa o<br/>zaman bu senenin bir günü <b>Hasen Basri</b>’den rivâyet edildiği gibi bin yıl olmuş olur.<br/>
<b>Râğıb Isfahânî</b> der ki; sahih olanı bir hıkbenin seksen yıl değil belirsiz bir zaman<br/>
dilimi olduğudur. Nitekim <i>Kamus’</i>ta ifâde olunduğuna göre “hıkbe” belli bir zaman<br/>dilimidir ancak bunun ne kadar olduğu belli değildir.<br/>
Kısacası âyette yer alan “ahkab” sonsuzluğa değil, sonluluğa delâlet eder. Kelime her<br/>
ne kadar “cem-i kıllet” kalıbında ise de “hukub” şeklindeki “cem-i kesret” yerindedir.<br/>Veya kelime istiğrak/tüm fertlere şamil olan lamıyla belirli kılınmış “el-ahkab”<br/>yerindedir. Her ne kadar burada azgınların cehennemden çıkacaklarına işâret varsa da<br/>bu mefhum kabilindendir. Dolayısıyla bu işâret, onların cehennemde ebedî kalacaklarını<br/>gösteren açık ifâdeler karşısında tutunamaz. Kâfirlerin cehennemde ebedî kalacaklarına<br/>örnek olmak üzere şu âyet-i kerîmeyi zikredebiliriz: <i><b>“Ateşten çıkmak isterler, fakat</b></i><br/>
