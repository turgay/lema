<a name=6981></a><img src="RuhulBeyan-6981_1.jpg"/><br/>
<b>Sâib</b> der ki:<br/>
<i>Gaflet ehli serâbın sonunu bilmezler.<br/>Bu gâfiller su zannederek ateşe giderler.</i><br/>
<b>İbrâhim b. Edhem</b> (k.s.) bir adama: “Rüyâdaki bir dirhem (gümüş para) mi yoksa<br/>
uyanıkken sâhip olduğun bir dînar (altın para) mı sana daha sevgilidir?” diye sordu.<br/>Adam: “Uyanıkken sâhip olduğum bir dînar” diye cevap verdi. İbrahim Edhem (k.s.)<br/>adama: “Yalan söylüyorsun! Çünkü senin dünyada sevdiğin sanki rüyada sevdiğin<br/>gibidir. Âhirette sevmediğin ise uyanıkken sevmediğin gibidir.”<br/>
<b>Ömer b. Hattâb</b> (r.a.) bir gün Rasûlullah (s.a.)’in evinde huzuruna vardı. O’nu tavanı<br/>
düşük bir odada bir hasırın üzerinde buldu. Hasır yan tarafına iz yapmıştı. Hz. Ömer<br/>(r.a.) ağladı. Hz. Peygamber (a.s.): “Neden ağlıyorsun, ey Ömer?” diye sordu. Hz.<br/>Ömer: “Kisra ve Kayser ipek döşeklerde yatıyor, tahtlarda oturuyor. Sen ise bu tavanı<br/>düşük odada kalıyorsun ve hasır da yan tarafına iz bırakmış!” dedi. Bunun üzerine Hz.<br/>Peygamber (s.a.): <i>“Ey Ömer! Hasırın yan tarafıma iz yapmasına gelince, sonrasında<br/>yumuşaklık olan sertlik ne güzeldir. Bu odanın tavanının düşük olmasına gelince,<br/>kabrin tavanı bundan daha alçak olacaktır. Biz dünyayı dünya ehline bıraktık, onlar<br/>da âhireti bize bıraktılar. Benim ve dünyanın benzeri sıcak bir yaz gününde yolculuk<br/>yapan bir süvari gibidir. Sıcaktan bunalan bu süvari bir ağacın altında biraz<br/>gölgelenir. Sonra yola koyulur ve orayı terk eder.</i>”<a href="RuhulBeyans.html#6992">[34]</a><br/>
Şu halde akıllı kimse dünya ziynetine aldanmayan, Mevlâ’nın hoşnutluk ve rızâsını<br/>
kazanmaya çalışandır.<br/>
<i>Kim dünyadan el çekerse,<br/>Ca’fer-i Tayyâr gibi kanatlanır.</i><br/>
En uygun olan bâkî olanı alıp fânî olanı terk etmektir.<br/>
Hikaye edilir ki bir padişah vezirlerinden birini diğerlerinden daha çok severdi.<br/>
Vezirler de ona hased edip hakkında kötü şeyler söylerlerdi. Padişah da işin aslını<br/>öğrenmek istedi. Vezirlere türlü ziynetlerle süslenmiş sarayında ziyafet verdi. Sonra<br/>‘Herkes bu saraydan beğenip hoşlandığını alsın’ dedi. Onlardan her biri<br/>mücevherlerden ve eşyadan beğendiğini aldı. Kıskanılan vezir ise “Ben yalnız seni<br/>beğendim.” diyerek padişahı tercih etti.<br/>
İşte insan süslü ve yaldızlı olan bu dünyaya ancak imtihan için gelmiştir. İnsan burada<br/>
nazlı gelin gibidir. Gelin ise başına saçılanlara iltifat etmez. Eğer iltifat ederse bu onun<br/>himmetinin düşüklüğü ve aklının kıt olmasındandır. Evet bugün fırsat günü, âhiret<br/>yolculuğu için azık hazırlama günüdür.<br/>
