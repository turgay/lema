<a name=2053></a><img src="RuhulBeyan-2053_1.jpg"/><br/>
İbrahim büyüyünce Ûfî, Âzer’e o gün yalan söylediğini, öldü dediği çocuğunun son<br/>
derece güzel ve iyi huylu bir genç olduğunu söyledi. Sonra Âzer’i mağaraya götürdü.<br/>İbrahim’i ona gösterdi. Âzer çocuğun cemâlini beğendi. Eşine şöyle dedi: Onu<br/>mağaradan eve getir ki Nemrut’un muhafızlığına götürelim. Âzer gitti, Ûfî İbrahim’i<br/>mağaradan çıkarttı. Akşam namazı vakti idi. Mağaranın dibinde at ve deve sürüleri ile<br/>koyun sürüsü toplanmıştı. İbrahim annesine:<br/>
– “Bunları yaratıp her zaman rızık veren yaratanı var mıdır?” diye sordu.<br/>Annesi:<br/>– “Yaratıcısı ve terbiye edicisi olmayan yaratıcısız hiç bir mahluk yoktur” dedi.<br/>İbrahim:<br/>– “Beni yaratan kimdir?” dedi.<br/>Annesi:<br/>– “Seni dünyaya getiren, besleyen benim” dedi.<br/>İbrahim:<br/>– “Seninki kimdir?” diye sordu.<br/>– “Nemrut” dedi annesi.<br/>– “Nemrut’un yaratanı kimdir?” diye sordu İbrahim. Annesi İbrahim’e:<br/>– “Bu tür sorular sorma, çünkü çok tehlikelidir” diye çıkıştı.<br/>
Nemrut zamanında bir kısım insanlar yıldız, güneş ve aya; bir kısmı putlara, bazıları<br/>
da Nemrut’a taparlardı.<br/>
İbrahim annesiyle şehre doğru yola koyuldu. <i>“Gecenin karanlığı onu kaplayınca bir</i><br/>
<i>yıldız gördü.” </i>Yıldızlara tapan grup yıldızlara karşı secde ettiler. <i>“Rabbim budur,<br/>dedi.” </i>Yani, istifham yoluyla veya o kavmin zannına göre <i>“İşte benim yaratıcım, dedi.”<br/></i>Sonra “yıldız batınca; batanları sevmem, dedi.”<br/>
Biraz yol gittiler. Ayın ondördü gecesi idi. Ay tıpkı bir gümüş gibi feleğin yeşil<br/>
sofrasının kenarında göründü. <i>“Ay’ı doğarken görünce” </i>Aya tapan bir grup onun<br/>önünde secdeye kapandılar. Yine istifham tarikıyle; <i>“Rabbim budur, dedi.” </i>Ay,<br/>meridyen çizgisinden batıya doğru kayınca; <i>“Rabbim bana doğru yolu göstermezse,<br/>elbette yoldan sapan topluluklardan olurum, dedi.” </i>Sonra oradan geçtiler. Şehre<br/>yaklaştılar. Güneş doğmakta idi. Bir grup ona yönelip secdeye kapandılar. Güneşe,<br/>doğarkenki parlaklığında bakıp tekrar battığını görünce; Ben bütün bunlardan uzağım,<br/>dedi. Allah’a ortak koştuklarınızdan berîyim.<br/>
<i>Tefsîr-i Münîr</i>’de şöyle aktarılır:<br/>İbrahim (a.s.) şehre girince onu Nemrut’u göstermeye götürdüler. İbrahim onu çirkin<br/>
görünüşlü bir adam olarak tahta oturmuş, ay yüzlü hizmetçi ve peri yüzlü cariyelerin de<br/>tahtın etrafında dizilmiş bir halde gördü. Annesine:<br/>
– “Bu kimdir ki beni onu görmem için getirdiniz” diye sordu. Annesi:<br/>– “Herkesin tanrısıdır” dedi. Tekrar sordu:<br/>
