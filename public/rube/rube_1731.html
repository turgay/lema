<a name=1732></a><img src="RuhulBeyan-1732_1.jpg"/><br/>
<img src="RuhulBeyan-1732_2.jpg"/><br/>
<img src="RuhulBeyan-1732_3.jpg"/><br/>
<img src="RuhulBeyan-1732_4.jpg"/><br/>
<img src="RuhulBeyan-1732_5.jpg"/><br/>
nefis, kalbin en azılı düşmanıdır.<br/>
<i>“Ve onu öldürdü. Bu yüzden hüsrâna uğrayanlardan oldu.”</i> Yani, nefis kalbi<br/>
katletmekle hem dünyâyı hem âhıreti kaybetmiştir. Dünyâdaki ziyan, kişinin vâridât,<br/>keşifler ve menşei kalp olan gaybî ilimler ile müşahedelerin zevkinden ve ünsiyetlerin<br/>lezzetinden mahrum olup <i><b>“Asra yemin olsun. Muhakkak ki insan ziyan içindedir.”<br/></b></i>(Asr, 103/1-2) âyetinde buyurulduğu üzere beşerî bir cehâletle ziyan içinde kalmasıdır.<br/>Ahiretteki ziyanı ise kişinin, naîm cennetlerine girme, Kerîm olan Rabbi ile karşılaşma,<br/>cehennemden ve acıklı azaptan kurtulma hususlarındaki ziyânıdır.<br/>
<i>“Derken Allah kargayı gönderdi...”</i> âyetinde işâret olunan husus, Allah’ın karga ve<br/>
diğer hayvanları insanlara göndererek ona bilmediği şeyi öğretmesidir Nitekim bu,<br/>Allah’ın melekleri peygamberlere, peygamberleri ümmetlerine bilmedikleri şeyi<br/>bildirmek için göndermesi gibidir. Karganın gönderilmesindeki diğer hikmetler de<br/>şunlardır:<br/>
1- Meleklerin ve peygamberlerin, hakkı öğretmenin sâdece kendilerine has kılındığını<br/>
zannedip de kendilerinde bir benlik görmemelerini temin etmek. Çünkü Allah,<br/>meleklerin ve peygamberlerin aracılığıyla yaptığı işi bir kargaya da yaptırabilmektedir.<br/>
2- İnsanın öğrenmede bir kargaya dahi muhtaç olduğunu ve bâzı hususlarda kargadan<br/>
bile aciz olduğunu göstermek.<br/>
3- Her hayvanda hatta her zerrede Allah’ın vahdâniyetine ve ihtiyârına (irâdesine)<br/>
delâlet eden şeyler vardır. Allah akılla yapılacak işleri, akılsız hayvanlar vasıtasıyla da<br/>ortaya koyar.<br/>
4- Allah’ın hikmetlerinden biri de maişet bakımından kullarına olan lütfudur. Şöyle ki,<br/>
onlara bir iş zor geldiğinde latîf vesilelerle meselenin hallinin yollarını göstermektedir.<br/>Bu kısım, <i>et-Te’vîlâtü’n-Necmiyye’</i>den alınmıştır.<br/>
<i> </i><br/>
<i> </i><br/>
<b>32- İşte bu yüzdendir ki İsrâiloğulları’na şöyle yazmıştık: Kim, bir cana kıyarsa</b><br/>
<b>veya yeryüzünde bozgunculuk çıkarmaya karşılık olmaksızın <i>(haksız yere) </i></b><b>bir canı<br/>öldürürse bütün insanları öldürmüş gibi olur. Her kim de bir canı kurtarırsa bütün<br/>insanları kurtarmış gibi olur. Andolsun peygamberlerimiz onlara apaçık deliller<br/>getirdiler; ama bundan sonra da onlardan çoğu yine yeryüzünde aşırı<br/>gitmektedirler.</b><br/>
Bu âyetle Hâbil-Kâbil kıssasının anlatılmasının gâyesi olan İsrâiloğulları’nın diğer<br/>
