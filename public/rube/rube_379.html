<a name=380></a>kasdedilen; Hz. Muhammed’dir.<br/>
Yahûdîler âhir zamanda bir nebînin çıkacağına inanıyorlardı ve onun da Hz. İshâk’ın<br/>
soyundan geleceğini düşünüyorlardı. Hz. Peygamber, İsmâîl (a.s.)’ın soyundan çıkınca<br/>nübüvvetin, Benî İsrâîl’in elinden çıkmasından hoşlanmadılar ve hased etmeye<br/>başladılar. <i>“Gadab üstüne gadabla dopdolu olarak geri döndüler.”</i> Onlar nebînin hak<br/>olduğunu inkâr etmekle beraber, bir de hased ettiler. Böylece gadab üstüne gadabı hak<br/>edip lâ’nete müstehak oldular. Azâbın <i>“kâfirler” </i>için oluşu, zamîr kullanılarak değil de<br/>kâfirler ismen zikredilerek, burada azâba hak kazanmalarının küfürleri sebebiyle<br/>olduğunu bildirir. Azâb aynı zamanda <i>“alçaltıcı” </i>dır; böyle olması da onların son<br/>peygamberin kendilerinden gelmesini arzulamaları ve kendilerinin diğer insanlardan<br/>daha fazîletli oldukları iddiasıyla Allah’ın indirdiğini hor ve hakîr görmeleri<br/>sebebiyledir.<br/>
Bu âyet, mü’minlere olan azâbın terbiye ve temizleme, kâfirlere ise gerçek bir azâb ve<br/>
eziyet olacağını gösterir. Dünyâ ve âhıretteki derecelerin hepsi fazl-ı ilâhîdendir. Böyle<br/>olduğu için de hiçbir kimsenin derece ve durumuna i’tirâz etmeye ve ilâhî lütuflara<br/>hased etmeye hakkı yoktur. Nübüvvet ve velâyet gibi yüce mertebeler kişinin, cehd ve<br/>kemâl-i ihtimâmla elde edebileceği şeylerden değildir.<br/>
<i>“Nübüvvet”</i>, kesbî olmayıp, başlı başına Cenâb-ı Hak tarafından dünyâda ilâhî bir<br/>
üstünlük olarak bâzı seçilmiş kullara verilen bir görevdir. <i>“Velâyet”</i> de aynı şekilde<br/>çalışmayla elde edilemeyen ilâhî bir lütuftur. Hatta ve hatta bütün mertebe ve makamlar<br/>ilâhî ihsân olup çalışmayla elde edilemez. Bu makamların tedrîcî olarak şartları ve<br/>sebebleri dâiresinde ortaya çıkışından dolayı gözü perdeli olan gâfiller, bu mertebelerin<br/>çalışmayla elde edileceğini zanneder. Oysa bu iş hakîkatte böyle değildir. Ve bu konuda<br/>da hased etmeye hiç mi hiç gerek yoktur. Fakat bunu bilmeyen câhiller, bu mertebelere<br/>ve bunlara ulaşmış kimselere “dedikodu” ile dil uzatırlar. Ama bunun da hiç zararı<br/>yoktur. Çünkü bu gibi şeyler, o kulların derecelerini yükseltir. Ayrıca sünnetullah, o<br/>cemâl ehli kimselerin kemâlini göstermek için celâl ehline şefâat etmelerini gerektirir.<br/>Nitekim <b>Hâfız Sa’dî </b>şöyle der:<br/>
<i>Bu çiçeklikte kimse, dikensiz gül toplamadı.<br/>Muhammedî gülistanın dikeni Ebû Leheb gibilerdir.</i><br/>
Hikâye olunduğuna göre <b>Mevlânâ Celâleddîn, Şems-i Tebrîzî</b>’yi kaybedince, bulmak<br/>
için şehri dolaşmaya çıkar. Bir gün <i>Şeyh Selâhaddin-i Zerkûb </i>hazretlerinin kuyumcu<br/>dükkânının önünden geçerken Şeyh: “Buraya gel ey Mevlânâ” der ve ona: “Böyle dertli<br/>dertli ne dolaşıyorsun?” diye sorar. Mevlânâ da: “Gezegenler, Şems’ini (güneşini)<br/>kaybettiği zaman ayrılık karanlığından kurtulmak için dolaşır, durur” der. Bunun üzerine<br/>Şeyh: “Ben senin Şems’inim” der. Mevlânâ: “Efendim, bunu nereden bilebilirim” der.<br/>Şeyh ona Şems-i Tebrîzî’nin ulaştırdığı makam ve mertebeleri sayınca Mevlânâ, Şeyhin<br/>ellerine yapışır ve şöyle der: “Benim Şems’im önceleri bana içini gösterirdi. Şimdi ise<br/>yüzünü gösterdi.” Mevlânâ onun yanında uzun süre kalıp çalışır ve pek çok mertebeye<br/>
