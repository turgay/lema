<a name=10872></a>Abdülmuttalip Ebrehe’nin yanına varıp geri dönmesi için kendisine Tihâme’nin<br/>
mallarının üçte birini teklîf etti ancak Ebrehe bunu kabul etmedi.<br/>
<b>Merzûkî</b>’nin <i>Şerhu’l-Bürde</i>’sinde şöyle deniyor: Ebrehe, Muğammes’e inince,<br/>
Hunnâta Hımyerî’yi Mekke’ye gönderdi. Ona dedi ki: “Bu beldenin reîsinin ve şerîfinin<br/>kim olduğunu sor. Ona şöyle de: Hükümdar diyor ki: “Ben sizinle savaşmaya gelmedim.<br/>Ben sâdece şu beyti/Ka’be’yi yıkmaya geldim. Eğer savaşmak için karşıma çıkmazsanız<br/>benim sizin kanlarınıza ihtiyâcım yoktur. Eğer kavmin lideri benimle savaş istemiyorsa<br/>onu bana getir.”<br/>
<i>Keşfü’l-esrâr</i>’da şöyle denir: Ebrehe buraya indiğinde Kâbe onun gönlüne tesir etti,<br/>
niyetlendiği şeyden pişman oldu. İçinden, birisinin Kâbe için şefâat istemesini ve bu<br/>işten vazgeçmeyi diledi. “Mekke’nin liderini getirin” diye emretti. O vakit Mekke’nin<br/>reisi Abdulmuttalib idi. Benî Hâşim’in bütün adamları Ebrehe’nin yanına geldi.<br/>Ebrehe’nin çağırması için gönderdiği adam da daha Abdulmuttalib ona ulaşmadan<br/>Eberehe’nin yanına dönmüştü.<br/>
<b>Merzûkî</b> (r.a.) der ki: İsmi Enîs olan ve filin seyisliğini yapan vezirlerinden biri<br/>
Abdülmuttalib için Ebrehe’den izin istedi. “Sana Mekke’nin efendisi, Kureyş kervanının<br/>sâhibi geldi. O ovalarda insanları, dağ başlarında da vahşî hayvanları doyurur” dedi.<br/>
Adam: “Senin yanına öyle birisi geldi ki gerçekten de Kureyş’in efendisidir. Cömert,<br/>
iyi huylu ve güzel yüzlü, efendilik ve cömertliği yanında heybet sâhibi bir adamdır.<br/>Onda, kendisine nazar eden kimseye korku ve heybet veren bir nûr parlamaktadır.<br/>Alnında Mustafâ’nın (s.a.) nûru parlamaktadır. Ebrehe kendisine çeki düzen verip<br/>süslenerek tahta oturdu. Abdulmuttalib’e içeri gelmesi için izin verdi, geldiğinde<br/>Abdulmuttalib’in kendisiyle tahtta oturmasını istemedi. Habeşlilerin, Abdülmuttalib’i<br/>Ebrehe’nin tahtında otururken görmelerini istemedi. Ebrehe tahttan aşağı indi,<br/>Abdulmuttalib ile tahtın aşağısına oturdu ve onu tâzim etti. Abdulmuttalib’e iltifât edip<br/>sözlerini beğendi. Kendi kendine: “Eğer Kâbe konusunda şefaat dilerse onu ümitsiz<br/>bırakmam!” dedi. Ebrehe tercümana “İsteği varsa söylesin” deyince Abdulmuttalib:<br/>“Benim iki yüz devemi aldılar, emredin de geri versinler” diye isteğini söyledi. Ebrehe<br/>bundan rahatsız oldu ve tercümana: “Ona sor bakalım neden Kâbe için bir şey<br/>istemiyor? Bir ev ki eski zamanlardan beri sizin izzet ve şerefiniz onunladır, ismet ve<br/>hürmetinizin sebebidir. Ben onu yıkmak için geldim, Kâbe’nin harab edilmesini<br/>engellemek istemez de develerine ne olmuş ki onları ister?” dedi.<br/>
Abdülmuttalib: “Ben develerin sâhibiyim, Beyt’in sâhibi vardır onu Tübba‘dan, Seyf<br/>
b. Zî Yezen’den ve Kisrâ’dan koruduğu gibi şimdi de korur” dedi.<br/>
Ebrehe bu söze çok öfkelendi. “Bunun develerini geri verin, görsün bakalım Beyt’i<br/>
benden kim koruyabilecekmiş!” dedi. Abdulmuttalib geri döndü, Mekkelilere sâhip<br/>oldukları bütün mal ve eşyalarını almalarını ve dağa çıkmalarını emretti. Böylece<br/>Mekke’yi boşalttılar.<br/>
Mekke, Ebrehe’nin askerlerinin verebileceği sıkıntılar sebebiyle boşaltıldı. Ebrehe<br/>
ordusunu hazırladı. Yukarıda zikredilen büyük fili de ordunun en önüne koydu. Fili<br/>
