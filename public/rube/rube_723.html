<a name=724></a><img src="flower_sep.jpg"/><br/>
<img src="flower_sep.jpg"/><br/>
Çünkü: “Kadın, başka bir kocayla cima edinceye kadar” denmemiştir. Âyet mutlak olsa<br/>bile ancak nikâh akdi yapıp evleninceye kadar eski kocasına haram olduğuna delâlet<br/>eder. Fakat yapılan ikinci evliliğin, cimâ ile kayıtlandırılması sünnet iledir. Cimâ’ın şart<br/>olduğu konusunda icmâ vardır.<br/>
Rivâyet olunduğuna göre Rifâa isimli sahâbînin hanımı, Rasûlullah (s.a.)’e gelerek<br/>
dedi ki: “Yâ Rasûlallah! Rifâa beni üç talâkla boşadı. Sonra Abdurrahman b. Zübeyr<br/>benimle evlendi. Fakat onun zekeri -eteğini tutarak- işte şu püskül gibi, bana hiçbir<br/>faydası olmuyor.” Rasûl-i Ekrem Efendimiz (s.a.) tebessüm ederek buyurdu ki: <i>“Tekrar<br/>Rifâa’ya dönmek istiyor musun?” </i>Kadın, “Evet”, deyince Peygamberimiz (s.a.):<br/><i>“Fakat bu, sen onun balcağızından, o da senin balcağızından tatmadan olmaz.”<br/></i>buyurdu.<a href="RuhulBeyans.html#731">[175]</a><br/>
Hadis-i şerifte geçen <i>“useyle”</i> (balcağız) kelimesinden maksad, “cimâ”dır. Rasûl-i<br/>
Ekrem (s.a.) Efendimiz, cimâı bala benzetmiştir.<br/>
Üç talâkla boşanmış kadının tekrar eski kocasına helâl olabilmesi için, varacağı ikinci<br/>
koca ile cimâ etmesinin şart koşularak sâdece nikâh akdi ile yetinilmemesindeki hikmet,<br/>insanları (olur olmaz her durumda) talâka koşmaktan (teşebbüs etmekten) engellemektir<br/>(alıkoymaktır). Zira genellikle insan tabiatı, hanımının bir başka erkekle yatmasını hiç<br/>hoş karşılamaz. Dolayısıyla erkeği (kocayı) talaktan alıkoymak, bu vazgeçme duygusu,<br/>ancak kadının tekrar helâl olmasının, cinsî münâsebet şartına bağlanmasıyla gerçekleşir.<br/>Yoksa mücerred nikâh akdi pek fazla vazgeçirici ve gayrete getirici değildir. Bu<br/>sebeple, talâka olan koşuşmayı engelleyici unsur olarak, kadının tekrar helâl oluşunun,<br/>mücerred akde bağlanması kişinin talaka teşebbüsünü engelleyici ciddî bir önem<br/>arzetmez.<br/>
Belli bir müddet sonra boşamak üzere, karı kocalığın devam etmeme şartı ile sırf<br/>
kadını, ilk kocasına helâl olmasını sağlamak maksadıyla ikili anlaşmaya dayalı olarak<br/>yapılan bir nikâh çoğunluğa göre fâsiddir. Ebû Hanîfe’ye göre ise böyle bir nikâh<br/>kerahetle birlikte caizdir. Yine Ebû Hanîfe’den nakledilen bir görüşe göre, her iki taraf<br/>nikâhı yapan kişiler bunu sırf kadını eski kocasına tekrar helâl kılma düşünce ve<br/>maksadlarını gizleyip tasrih etmezlerse bu tür bir nikâhda kerâhet söz konusu da olmaz.<br/>
<b>Zeylaî</b> şerhinde geçtiğine göre, üç talâkla boşanmış bir kadın, kendisiyle evlenen<br/>
ikinci kocasının kendisini boşamamasından korkup ona: “Ey falan! İradem elimde olmak<br/>ve istediğim zaman boşanabilmek şartıyla seninle evlendim,” der, adam da kabûl ederse<br/>nikâh câiz olur ve boşanma hakkı da kadının elinde olur.<br/>
<i>“Hulle”</i> için çare sayılan hîle-i şer’iyye yollarından biri de şudur: Bâin talâkla<br/>
boşanmış kadın, erkekliği uyanmış küçük bir köleyle evlenir. Cinsî münâsebette<br/>bulunduktan sonra herhangi bir yolla köleyi satın alır ve aralarında bulunan nikâh akdi<br/>
