<a name=2627></a><img src="RuhulBeyan-2627_1.jpg"/><br/>
<img src="RuhulBeyan-2627_2.jpg"/><br/>
<img src="RuhulBeyan-2627_3.jpg"/><br/>
<img src="RuhulBeyan-2627_4.jpg"/><br/>
çörek otuyla sürmeler ve o anda iyileşirdi.”<br/>
Görülüyor ki kuvvetli bir iman ve itmînan, Melik ve Mennân olan Allah’ın inâyetiyle<br/>
kişinin arzu ettiklerini kendisine celb eder. Fakat özellikle bu zamanda böyle kuvvetli<br/>bir iman ve itmînana sahip kimseler gâyet azdır. Yardımcı olan, yalnız Allah’tır.<br/>
<i> </i><br/>
<b>11. O zaman katından bir güven olmak üzere sizi hafif bir uykuya daldırıyordu;</b><br/>
<b>sizi temizlemek, şeytanın pisliğini <i>(verdiği vesveseyi)</i></b><b> sizden gidermek, kalblerinizi<br/>takviye etmek ve ayaklarınızı sabit kılmak için üzerinize gökten bir su <i>(yağmur)<br/></i></b><b>indiriyordu.</b><br/>
Bir gurup müfessirin bildirdiğine göre Allah Teâlâ, Nebî (a.s.)’a kâfirlerin üzerine<br/>
yürümesini emredince o da beraberindekilerle birlikte yürüdü. Bedir mevkiine<br/>yaklaşınca yolda iki adama rastladı. Bunlara Kureyş kervanıyla karşılaşıp<br/>karşılaşmadıklarını sordu. Onlar da geceleyin onu gördüklerini söylediler.<br/>
Allah Rasûlü’nün huzurunda ashab-ı kiramdan on kişi bulunuyordu. Bunlar derhal o<br/>
iki adamı yakaladılar. Bu adamlardan biri Abbas b. Abdülmuttalib’in kölesi Ebû Râfi‘,<br/>diğeri ise Ukbe b. Ebû Muayt’ın kölesi Eslem’di. Bedir kuyusuna su almak için<br/>gelmişlerdi.<br/>
Peygamberimiz (a.s.), sorguya çekmeleri için Eslem’i ashabına bıraktı. Kendisi de<br/>
Ebû Râfi‘e Mekke’den savaşmak üzere kimlerin yola çıktığı hakkında sormaya başladı.<br/>Ebû Râfi‘, Mekke’de kimsenin kalmayıp hepsinin çıktığını belirtti. Bunun üzerine<br/>Peygamberimiz: “<i>Mekke, bugün ciğerparelerini getiriyor</i>.” buyurdu.<br/>
Sonra da onlardan geri dönenlerin olup olmadığını sordu. O da Zühre oğullarından üç<br/>
yüz kişiyle Übey b. Serîk’in geri döndüğünü söyledi. Übey, kervanı kurtarmak için<br/>çıkmıştı. Kervan kurtulunca o da döndü. Kavminden ayrılıp geride kaldığı için Nebî<br/>(a.s.) onu “Ahnes” diye isimlendirdi.<br/>
Sonra Rasûlullah (a.s.), ashabına yöneldi. Onlar Eslem’e soruyorlar, o da onlara<br/>
“Falan, falan çıktı.” diyordu. Ebû Bekir (r.a.) ise asasıyla ona vurup: “Yalan<br/>söylüyorsun. İnsanları korkutmak mı istiyorsun?” diyordu. Bunun üzerine Rasûl-i Ekrem<br/>(s.a.v.) Efendimiz: “<i>Size doğru söylediğinde onu dövüyorsunuz. Yalan söylediğinde ise<br/>bırakıyorsunuz</i>.” buyurdu. Ashab, bu ifadeden Rasûlullah (s.a.v.)’in müşriklerin<br/>durumu hakkında yeterli bilgiye sahip olduğunu anladılar.<br/>
Hemen yürüyüşe geçip vâdinin Medîne’ye yakın tarafında suyu olmayan, ayakların<br/>
batıp kaybolduğu kırmızı renkli kumdan bir tepenin üzerine indiler. Müşrikler ise<br/>
