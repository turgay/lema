<a name=1517></a><b>109- Haydi siz dünya hayatında onlara taraf çıkıp savundunuz, ya kıyamet günü</b><br/>
<b>Allah’a karşı onları kim savunacak yâhut onlara kim vekil olacak?</b><br/>
<i>“Haydi siz</i>” <i>“dünyâ hayâtında onlara taraf çıkıp savundunuz,”</i> Farzedin ki siz<br/>
Tu’me ve kavmini dünyâda iken harâretle müdâfaa ettiniz <i>“ya kıyâmet günü Allah’a<br/>karşı onları kim savunacak”</i> Allah onları azaba çarptırdığı zaman âhirette onları kim<br/>müdâfaa edecek <i>“yâhut onlara kim vekil olacak?”</i> Onları Allah’ın azâbından ve<br/>intikamından kim koruyup himaye edecek?<br/>
<i>“et-Te’vîlâtü’n-Necmiyye”</i>de “Hiçbir nefsin başka bir nefis için bir şeye malik<br/>
olmadığı ve hükmün sâdece Allah’a âit olduğu günde, onların vekaletiyle kim vekil olup<br/>konuşacak?” denilmektedir.<br/>
<b>Sa’dî </b>(k.s.) şöyle der:<br/>
<i>Yapılan işten ve söylenen sözden hesaba çekilecek gün<br/>Azamet sahiplerinin korkudan vücudu titrer<br/>Öyle bir an ki o, nebiler bile dehşete kapılır<br/>Senin işlediğin günahların için ne özrün var?</i><br/>
Kulun ölmeden önce bütün günahlardan nasûh bir tevbe ile tevbe etmesi, Allah’ın<br/>
farzlarındaki kusurlarını telâfî etmesi, zulmettiği kimselerin haklarını tek tek iâde<br/>etmesi; diliyle küfür, iftirâ, alay veya gıybet; eliyle darp, kalbiyle sû-i zan sûretiyle<br/>hücum ettiği kimseden helallik istemesi, ölmeden önce üzerinde hiç bir farîza ve zulüm<br/>kalmayıp haksızlık ettiği kimselerin gönüllerini hoş etmesi gerekir.<br/>
Bugün insanların ırzlarına sataşıp mallarını aldığın için çok seviniyorsun. Ama yarın<br/>
adâlet mahalline getirilip de günahların sebebiyle sana: “Sen hakir, âciz ve fakir bir<br/>müflissin. Artık burada bir hakkı iâdeye veyâ özür ileri sürmeye kadir değilsin”<br/>dendiğinde ne kadar pişman olacaksın?<br/>
Ey miskin, bunca çalışıp didinmene rağmen amel defterinin sevaplardan yoksun<br/>
olduğunu gördüğün ve “Nerede benim sevaplarım?” dediğin zaman, cevap olarak:<br/>“Hasımlarının defterine aktarıldı.” denilince hâlin nice olacak?<br/>
Ey kardeşim, amel defterleri uçuşup, mîzanlar kurulduğunda, bütün mahlûkatın<br/>
huzûrunda ismin çağrılarak “Falan oğlu Falan nerede? Allah’ın huzûruna hesap vermeye<br/>gelsin!” diye çağrıldığını düşün! Seni almakla görevlendirilen meleklerin gelip seni<br/>yakaladıklarını ve Allah’a yaklaştırdıklarını, başkalarının isimlerinin senin ismine<br/>benzemesinin buna mâni olmadığını, çağrılanın sen olduğunu bildiğini, ve korkudan<br/>kalbinin tir tir titrediğini, uzuvlarının sendelediğini, renginin attığını, kalbinin yerinden<br/>çıkar gibi olduğunu tasavvur et! Rabb’inin huzûruna hesap vermeye götürüldüğünü,<br/>meleklerin elinde iken bütün mahlûkatın gözlerini sana diktiğini, kalbin yerinden<br/>uçacakmış gibi olduğunu ve nereye götürüldüğünü bildiğinden dolayı korkunun arttıkça<br/>arttığı o dehşetli durumda halinin ne olacağını tahayyül et!<br/>
Rasûlullah (s.a.v.) şöyle buyurmuştur: <i>“Kıyamet gününde bir grup insana cennete</i><br/>
