<a name=7070></a><img src="figure_sep_1.jpg"/><br/>
<i>Yanına çek, bir bûse kondur ona.<br/>Beden âzâlarını onun için harca;<br/>Ruhânî kuvvetlerini onun uğrunda vakfet.<br/>Gönlünü mânâya, dilini lâfza teslim et;<br/>Gözünü yazısına, noktalarına bırak.</i><br/>
Hadis-i şerifte şöyle rivâyet edilmiştir: <i>“Kıyâmet günü ortaya çevresi nur ile kaplı</i><br/>
<i>olan nurdan minberler konulur. Her minberin yanında cennet develerinden dişi bir<br/>deve vardır. Bir münâdî şöyle nidâ eder: ‘Allah’ın kitabını yüklenip taşıyanlar<br/>nerededir? Geliniz! Allah Teâlâ kullarıyla arasındaki sorgulaması bitinceye kadar<br/>minberlerin üzerine oturunuz. Size korku ve üzüntü yoktur. Allah Teâlâ kulların<br/>sorgulamasını tamamlayınca bu kişiler bu develer üzerinde cennete taşınırlar.”</i><a href="RuhulBeyans.html#7071">[79]</a><br/>
Yine hadis-i şerifte şöyle vârid olmuştur: <i>“Şayet mes’ûd, mutlu ve bahtiyar insanlar</i><br/>
<i>gibi yaşamak, şehîdler gibi ölmek, mahşer günü kurtuluş, sıcak günde gölge ve<br/>gölgelik, sapıklık gününde hidâyet isterseniz Kur’an’ı öğreniniz. Zira o, Rahman<br/>Teâlâ’nın kelâmıdır. Şeytandan koruyucudur ve mizanda ağır gelir.”</i><a href="RuhulBeyans.html#7071">[80]</a><br/>
<i>Gunye</i>’de der ki: Namaz kılmanın yasak ve mekruh olduğu vakitlerde Peygamber<br/>
(s.a.)’e salevât getirmek, duâ etmek ve tesbih çekmek Kur’an okumaktan fazîletlidir.<br/>Meselâ sabah namazının vakti girdikten sonra sûfîlerin adeti üzere güneş doğuncaya<br/>kadar zikir yapmak müstehaptır. Bu vakitte her ne kadar geçmiş namazları kazâ etmek<br/>(kaza namazı kılmak), tilâvet secdesi yapmak, cenaze namazı kılmak câiz ise de bu<br/>vakitte sabah namazının sünnetinden başka nâfile namaz kılmak mekruhtur ve men<br/>edilmiştir. Yine bu vakitte nezir ve adak namazı kılmak, tavafın sonunda kılınması vacip<br/>olan iki rekat tavaf namazını kılmak ve başlayıp bozduğu nâfile namazın kazâsını kılmak<br/>da mekruhtur. Zira bu namazın vâcip olma yönü nafile yoluyla olduğundan o da nâfile<br/>sayılmıştır.<br/>
Allah Teâlâ bizleri ve sizleri Kur’an okumayı ganimet bilenlerden, onun hitap lütfuyla<br/>
şereflenenlerden, nur ve sırlara vâsıl olanlardan eylesin.<br/>
<a href="RuhulBeyans.html#7063">[75].</a> Teşkîk, fertleri arasında farklılık bulunan mefhumların nispetidir. Işık mefhumu<br/>
gibi. Işığın örnekleri arasında farklılık vardır. Nitekim güneşin ışığı ayın ışığından daha<br/>fazladır. Ayın ışığı da ampulün ışığından daha fazladır. Bu tür nispete sahip olan<br/>mefhumlara “müşekkik” denir. bk. Talha Alp, <i>İsagoci Tercümesi Mantık Terimleri<br/>Sözlüğü</i>, s. 25. (çev.)<br/>
<a href="RuhulBeyans.html#7064">[76].</a> Münâvî, II, 248.<br/><a href="RuhulBeyans.html#7065">[77].</a> Buhârî, “Nikah”, 1; Müslim, “Sıyam”, 747, 79; Ebû Dâvûd, “Savm”, 36;<br/>
Muvatta, “Sıyam”, 9; <i>Müsned</i>, VI, 67, 122, 156.<br/>
<a href="RuhulBeyans.html#7066">[78].</a> Benzer bir rivâyet için bk. Süyûtî, el-Câmiu’s-sağîr, hadis no: 3999.<br/>
