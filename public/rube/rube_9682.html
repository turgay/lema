<a name=9683></a><img src="RuhulBeyan-9683_1.jpg"/><br/>
konusunda şer’i ahkama, kalbinin rızkı konusunda vâridât-ı kalbiyeye/ kulun kasdı ve<br/>dahli olmaksızın kalbe gelen feyiz ve ilhamlara, ruhunun rızkı konusunda ilâhî ihsan ve<br/>lütuflara güvenip dayanırsa ism-i âzam olan Allah zikri ona yeter. Ya da tevekkülün<br/>bizzat kendisi ona yeter. Bu açıklamaya göre “hasbuhû/ona yeter” ifâdesindeki zamir,<br/>yukarda olduğu gibi Allah kelimesine değil, tevekkül kelimesine gitmektedir.<br/>
“<i>Şüphesiz Allah emrini yerine getirendir.</i>” “__WORD__/Bâligu emrihî” yaratıkları<br/>
içerisinde kendisine tevekkül eden ve etmeyenler hakkında emrini gerçekleştiren,<br/>muradını tamamlayan ve ezeldeki hükmünü yerine getirendir. Ancak kendine tevekkül<br/>eden kimsenin kötülüklerini örter ve mükâfâtını arttırır.<br/>
<i>et-Te’vilâtü’n-necmiyye</i>’de bu kısım şöyle anlaşılmıştır: Şüphesiz Allah her<br/>
emredilen hususta onu sonuna ve en uç noktasına kadar yerine getirendir. Âyet “bâligun<br/>emrehû” şeklinde de okunmuştur. Buna göre âyetin mânâsı şöyle olur. “Allah Teâlâ’nın<br/>emri dilediği hususa ulaşır, hiçbir isteği yerine getirilmeyerek boşa gitmez ve hiçbir<br/>arzulanan husus, Allah’ı âciz bırakamaz.”<br/>
<b>Kâşifî</b>’nin dediği gibi: “Kendi işini istediği yere ulaştırandır, yâni Hakk’ın murâd<br/>
ettiği bir şey yok olup gitmez.”<br/>
Bu âyet-i kerîme “bâliğun emruhû” şeklinde emr kelimesi fâil olmak üzere de<br/>
okunmuştur. Buna göre âyetin mânâsı Allah Teâlâ emri geçerlidir demek olur. <i>Kamus</i>’ta<br/>açıklandığına göre “emrullahi bâliğun” demek Allah’ın emri geçerlidir, nerede<br/>arzulanırsa oraya ulaşır demektir.<br/>
“Allah” sıkıntı, rahatlık, fakirlik, zenginlik, ölüm, hayat vb. <i>“her şey</i> <i>için bir ölçü”</i><br/>
zâtına, zamanına, kavmine, bütün keyfiyet ve vasıflarına bir takdir <i>“koymuştur.”</i> ve bu<br/>takdir edilen şey Yüce Allah’ın takdir ettiğine göre yerine gelir. “Öyle bir ölçü ki ondan<br/>hiçbir şey kaçamaz.”<br/>
Allah herşey için bir ölçü koymuştur yâni muayyen bir tek miktar ya da bir vakit, süre,<br/>
ulaşacak olduğu bir son koymuştur. İşte bu ecel ve süre öne de gelmez, geriye de gitmez.<br/>Bunun değişmesi mümkün değildir.<br/>
<i>et-Te’vilâtü’n-necmiyye</i>’de şöyle denir: Allah her şeye lâyık olduğu bir rütbe ve<br/>
kemal vermiştir.<br/>
<b>Kâşâni</b> bu âyet-i kerîmeyi şöyle anlar: Kim vâsıtalardan bakışlarını keserek vesîleleri<br/>
bir yana bırakıp tamamen Allah’a döner, O’na tevekkül ederse Allah ona yeter, onu<br/>takdir olunan hususa ulaştırır, kendisi için taksim edilmiş olan dünya ve âhiretteki<br/>nasibine sevkeder. Şüphesiz Allah kendi işinden istemiş olduklarını yerine getirir,<br/>bunun karşısında hiçbir engel ve mâni yoktur.<br/>
Kim bu gerçeği kuşkusuz bir biçimde bilirse kimseden korkmaz ve kimseden bir şey<br/>
de beklemez, bütün işlerini Allah Teâlâ’ya havâle eder ve kurtulur. Allah Teâlâ her iş<br/>için ezelde belirli bir sınır ve muayyen bir vakit tâyin etmiştir. Hiç bir kimsenin<br/>çabasıyla bu iş artmaz, hiçbir engel, hiçbir kusur ve eksiklik yüzünden de eksilmez.<br/>Takdir edilen vaktinden geri kalmaz, öne de gelmez. Bunu kesin bir biçimde bilen ve bu<br/>
