<a name=9371></a><img src="RuhulBeyan-9371_1.jpg"/><br/>
<img src="RuhulBeyan-9371_2.jpg"/><br/>
babası <b>Hüyey b. Ahtab,</b> münâfıkların sözlerine aldanarak yaptı.<br/>
Bunun üzerine Rasûlullah (a.s.) müminlerle onların üzerine yürüdü. <b>Hz. Ali</b> sancağı<br/>
taşıyordu. Rasûlullah (s.a.) liften yuları olan bir merkeb üzerinde idi. Onların<br/>topraklarına geldi ve ikindi namazını arâzîlerinin bir kenarında kıldı. Yahûdiler<br/>kalelerinin üzerine çıkarak taşlar ve oklar atmağa başladılar, kale sokaklarını da<br/>gererek kapattılar, kalelerinin içine kapandılar. Peygamberimiz (s.a.) onları kuşatarak<br/>yirmi bir gün kuşatmayı sürdürdü. Allah onların içine bir korku düşürdü, münâfıkların<br/>da yardımından ümid kesince, barış istemek zorunda kaldılar. Rasûlullah (a.s.) ise her<br/>üç kişiye bir deve üzerine, silahları hâriç ev eşyasından dilediklerini yükleyip yurtlarını<br/>terk ederek gitmeleri dışında hiç bir dileklerini kabul etmedi. Altı yüz deveyi yükleyip<br/>kendilerini süslediler, celâdet izhar edip, defler çalıp şarkılar söyleyerek Medîne<br/>pazarından geçtiler.<br/>
Nadiroğulları Şam ve Filistin’den Eriha’ya kadar gittiler. Onlardan iki hane Ebü’l-<br/>
Hukayk’ın âilesi ile Hüyey b. Ahtab Hayber’e gittiler. Bir kısmı da Kûfe’ye yakın olan<br/>Hiyra’ya gittiler. Nadiroğullarından iki kişinin dışında İslâmiyeti kabul eden olmadı.<br/>Bunlardan biri <b>Süfyan b. Ümeyr</b>, diğeri <b>Sa’d b. Veheb</b>’tir. Müslüman olmaları üzerine<br/>kaleleri ve malları kendilerine bırakıldı. Bunun üzerine de bu sûre-i celilenin başından<br/>itibaren altı âyet-i kerime nâzil oldu.<br/>
<b>Muhammed</b> demiştir ki: Nadiroğullarının sürülmesi hicretin üçüncü yılı<br/>
Peygamberimiz (s.a.)’in Uhud savaşından dönüşünde; Kureyzaoğullarının yerlerinin<br/>fethi de, Peygamberimiz (a.s.)’ın hicretin beşinci yılı Ahzab seferinden dönüşünde<br/>olmuştur. Aralarında iki yıl vardır.<br/>
<i>İnsanu’l-uyûn</i> adlı eserde şöyle kaydedilmiştir: Nadiroğulları savaşı hicretin<br/>
dördüncü yılındadır. <i>Belâ</i>, fethedilen yerden çıkıp ayrılmaktır. <i>Celv</i> kelimesinin aslı,<br/>örtülü bir şeyi açmak ve ortaya çıkmak demektir. Celvetiye tarikatının adı da buradan<br/>alınmıştır. İlâhî sıfatlarla açılıp ortaya çıkmak demektir. Yerinde de târif edildiği gibi<br/><i>Celâ</i>, çıkmak anlamına gelen <i>huruç</i>’tan daha özel bir mânâ taşır. Çünkü <i>Celâ</i> ancak<br/>toplu halde çıkmak ve çıkarmakta kullanıldığı halde, <i>huruç</i> toplu ve fert hâlinde çıkmak<br/>anlamlarında kullanılır. <i>Celâ</i> âilece, çoluk çocukla çıkmak ve çıkarılmak; <i>huruç</i> ise<br/>bunun tersidir. Âilece çıkmayı gerektirmez. Bu bakımdan aralarında fark olduğu<br/>söylenmiştir.<br/>
Âlimler derler ki, zamanımızda savaş hâlinde bulunulan kimselerin bir şarta<br/>
bağlanmadan yurtlarından çıkıp gitmeleri karşılığında sözleşme yapmak câiz değildir.<br/>Bu İslâm’ın ilk günlerinde idi. Sonra bu nesh edilmiştir. Zamanımızda ise, ya savaşılma<br/>veya esir edilmeleri, ya da cizye adıyla onlara vergi vermeleri şartıyla sözleşme<br/>yapılır.<br/>
<i> </i><br/>
