<a name=92></a>münezzeh ise de kulun vuslata ermesi, başarıya ulaşması için mesâfeler katetmesi ve<br/>âfetlere uğraması, sıkıntılara göğüs germesi gerektiğinden dîne, sırât (yol) denmiştir.<br/>
Kişi hidâyete ermiş olmasına rağmen <i>“Bizi doğru yola ilet” </i>demesinin pekçok<br/>
yorumları vardır:<br/>
1- Mârifete erip hidâyete ulaştıktan sonra, şehvet ve gadab, istek ve düşünce, mal<br/>
infâkı konusunda ifrât ve tefrîtten uzak, orta yola ermeyi istemektir.<br/>
2- Kişi her ne kadar ma’rifet-i ilâhiyye’ye bir delîl ile vâsıl olmuş ise de daha başka<br/>
deliller vardır. “Bizi doğruya ilet” demek bize senin zâtına, sıfatına ve fiillerine delâlet<br/>eden herşeyi öğret demektir.<br/>
3- <i><b>“İşte benim doğru yolum budur”</b> </i>(el-En’âm, 6/153) âyeti gereği, nefsin<br/>
direnmesine rağmen mâsivâdan yüz çevirmeyi istemek ve bütünüyle Allah’a yönelmeyi<br/>dilemektir. Bu öyle bir yöneliş olmalı ki; Allah Teâlâ, İbrâhîm (a.s.) gibi kendisine<br/>oğlunu kurban etmeyi emretse tereddütsüz yerine getirmeli, İsmâîl gibi kesilmese bile,<br/>kesilmek için boyun vermelidir. Yûnus gibi kendisini denize atabilmelidir. Mûsâ (a.s.)<br/>gibi yüksek derecelere ulaşsa bile kendisinden Hızır’a talebe olması istenince derhal<br/>kabûl edebilmelidir. Yahyâ ve Zekeriyyâ (a.s.) gibi, vücûdu testereyle ikiye ayrılarak<br/>öldürülecek olsa bile, emr bi’l-ma’rûf ve nehy ani’l-münker’den geri durmamalıdır.<br/>
Bu makam ehil olmayanlar için çok zor bir makamdır. Ancak <i>“Kendilerine nimet</i><br/>
<i>verdiklerimin yoluna.” </i>denilmiş olması velîlerin ve nebîlerin makamına teşvik ve bu<br/>yolu kolaylaştırmak içindir. Öldürülenlerin, vurulup kırılanların yoluna buyrulmamıştır.<br/>Aslında mûtedil bir istikamet üzre olmak ve onda sebât etmek zor bir iştir. Bu yüzdendir<br/>ki Peygamberimiz (s.a.), <i>“Hûd sûresi ve benzerleri beni ihtiyarlattı.<a href="RuhulBeyans.html#102">”</i>[159] </a>buyurmuştur.<br/>Çünkü bu sûrede <i>“Emrolunduğun gibi dosdoğru ol!” </i>âyeti vardır. İnsan, yaratılışı,<br/>zâhirî ve bâtınî güçleri açısından bir takım sıfatlara, rûhânî ve fıtrî kabiliyetlere<br/>sahibtir. Bu sıfat ve kabiliyetlerden herbirinin ifrât ve tefrît tarafı vardır. Mü’mine<br/>gereken ifrât ve tefrîtten uzak, vasat olan ortayolu izlemek ve bu ortayol üzre kalmaktır.<br/>Ortayolu emreden pekçok âyet ve işâretler vardır. Nitekim: <i><b>“Eli sıkı olma! Büsbütün<br/>eli açık da olma.”</b></i> (el-İsrâ, 17/29) âyetinde Allah Teâlâ, kullarına isrâf ile cimrilik<br/>arasında ortayolu emretmektedir.<br/>
Hz. Peygamber (s.a.), hiç evlenmemeye, devamlı oruçlu bulunmaya ve geceleri hiç<br/>
uyumamaya azmederek ibâdet etmenin hükmünü soran üç sahâbîye şu nasîhatte bulundu:<br/><i>“Nefsinin sende hakkı olduğu gibi, hanımının da, vücûdunun da hakkı vardır. Öyleyse<br/>bâzan oruç tut, bâzan tutma. Gecenin bir kısmında namaz kıl, bir kısmında da<br/>uyu.”</i><a href="RuhulBeyans.html#102">[160]</a> buyurdu.<br/>
Bu hemen her işte böyledir. Aslolan, bütün hallerde ortayolu izlemektir. Nitekim<br/>
Allah Teâlâ buyurur: <i><b>“Namaz kılarken sesini pek yükseltme! O kadar da kısma!<br/>İkisinin arasında bir yol tut!”</b></i> (el-İsrâ, 17/110) <i><b>“Onlar ki harcadıkları vakit<br/>savurganlığa gitmez cimrilik de etmezler; bu ikisi arasında dengeli olurlar.”</b></i> (el-<br/>Furkan, 25/67) <i><b>“Gözü ne başka tarafa kaydı, ne de onu atlayıp geçiverdi.”</b></i> (en-Necm,<br/>
