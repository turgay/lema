<a name=2846></a>ifadesinin kullanılması, onların bu ayı bir önceki sene helal saymaları bakımındandır.<br/>
<i>“ki Allah’ın haram kıldığının sayısını denk getirip” </i>Yani bunu, “Allah’ın haram<br/>
kıldığı” dört ayın “sayısını denk getirmek için” yaparlar. Çünkü onlar, “Haram aylar<br/>dörttür, biz de zaten dört tanesini haram saydık.” diyorlardı.<br/>
<i>“Allah’ın haram kıldığını helal yapsınlar.”</i> yani bu hileyi Allah Teâlâ’nın özel<br/>
olarak haram kıldığı muayyen aylardan bir ayı helal saymanın bir yolunu bulabilmek<br/>için yaparlar. Dolayısıyla onlar, her ne kadar iki vacibden birisi olan (dört) sayısına<br/>riayet etmiş olsalar da diğer vacibi, yani Allah’ın özel olarak tâyin ettiği haram ayın<br/>hükmüne riâyeti terk etmişlerdir.<br/>
<i>“Yaptıkları işin kötülüğü, kendilerine süslü gösterildi”.</i> Yaptıkları, tabiatlarına çok<br/>
istenilen, arzu edilen şeyler haline getirildi, nefislerine sevimli kılındı. Gerçekte onlara<br/>süslü gösteren Allah Teâlâ’dır. Ya da farklı mertebeler bakımından şeytan veya nefistir.<br/>
<i>“Allah, kâfirler</i> <i>topluluğunu hidâyete erdirmez.”</i> Allah onlara matlûba ulaştıran<br/>
hidayet yolunu asla göstermez. Allah kendisine ulaştıran yola ancak bu yola sülûk<br/>edildiği zaman hidayet eder. Onlar ise kötü tercihleri sebebiyle bundan yüz<br/>çevirmişlerdir. Dolayısıyla uçsuz bucaksız sapıklık çölünde şaşırıp kalmışlardır.<br/>
<b>Kâşifî<i> </i></b>şöyle der: Yenâbi‘de şöyle kayıtlıdır: Cahiliye Arapları bir yılda dört ayı<br/>
haram kabul ediyorlar, insanları ellerinden ve dillerinden emniyette kılıyorlardı. Gerçek<br/>müminler ondan daha değerlidir, çünkü bütün aylarda müslümanlara zarar<br/>ulaştırmıyorlar; elleri ve dilleri ile insanlara ezâ ve işkence etmekten kaçınıyorlar.<br/>Çünkü insanlara verilen zararların cezası o cezayı görmek, eziyetlerin karşılığı da o<br/>eziyeti tatmaktır.<br/>
<i>Sebepsiz insanların gönlünü incitme ki<br/>Seheri ihya edenlerin dostluğundan alıp çıkarmasınlar<br/>Malına ve güzelliğine güvenme<br/>Birini gece götürürler, diğeri de gider ateşle</i><br/>
Fakir <br/>
(<b>Bursevî</b>) <br/>
der <br/>
ki: <br/>
Bu <br/>
zamanda <br/>
müslümanların<br/>
ihmalkarlıkları/vurdumduymazlıkları o dereceye vardı ki onların yanında haram aylarla<br/>diğer aylar eşit hale geldi. Baksana Ramazan ayında bile haramları irtikâb etmekten<br/>çekinmiyorlar. Halbuki Allah, Ramazan’ı rahmete mazhar olmuş şu ümmetin ayı saymış,<br/>diğer aylardan daha fazîletli kılmıştır. Onlar gündüzleri uyku ve diğer beşerî mânîlerden<br/>dolayı bu haramları işlemeyi terk ediyorlar, gece oldu mu kendilerini bunlara<br/>kaptırıyorlar. Vah bu dinin garipliğine! Vah yakîn nurlarının zevâline!<br/>
Allah’tan niyazımız odur ki bizleri râzı olduğu amelleri, özellikle gündüz ve gecelerin<br/>
fazîletli vakitlerindeki amelleri yapmaya muvaffak kılsın.<br/>
Âyette zikredilen nesîe (haram ayı te’hir etmeye) Peygamber (a.s.)’ın şu hadisinde de<br/>
işaret edilmiştir: “<i>Hastalığın kendiliğinden başkasına geçmesi (advâ), uğursuzluk<br/>(hâme) ve Safer ayını uyumsuz sayma (Safer) yoktur.</i>”<a href="RuhulBeyans.html#2850">[138]</a><br/>
