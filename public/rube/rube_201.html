<a name=202></a><i><b>hazırlanmıştır.”</b></i> (el-Bakara, 2/24) âyeti, Mu’tezile’nin savundukları görüşün aksine,<br/>cehennemin yaratılmış ve şu an mevcûd olduğuna delâlet etmektedir. Kur’ân-ı Kerîm’in<br/>Allah’dan gelen bir kitap olduğuna inanarak okuyup öğrenmenin, Hz. Muhammed<br/>(s.a.)’ın peygamber olduğunu kabûl etmenin, yakıtı insanlar ve taşlar olan ateşten<br/>kurtuluşun bir vesîlesi olduğuna işâret vardır. Bu, aynı zamanda Kur’ân ehlinin<br/>fazîletine de delâlet eder.<br/>
<b>Bağavî </b><i>“Bir sûre getirin” </i>âyeti ile ilgili olarak şöyle demiştir: Sûre, yüksek bir<br/>
menzil veya makamın ismidir. Kur’ân-ı Kerîm’deki müstakil kısımlara bu ad<br/>verilmiştir. Çünkü Kur’ân okuyan kimse, her sûreyi okudukça yüksek bir dereceye<br/>ulaşır. Kur’ân sûrelerinin hepsini okumak sûretiyle bütün menzilleri geçer ve en son<br/>makama varır.<br/>
<b>İbn Mes’ûd </b>(r.a.)’ın şöyle dediği rivâyet olunmuştur: İblîs’in arkadaşları her akşam<br/>
efendilerine varır ve o gün ne yaptıklarını ona anlatırlar. Bâzısı: “Ben falan zâhid adamı<br/>aldattım.” der. Bâzısı da başka şeyler söyler. Bunların en küçükleri de: “Ben bir çocuğu<br/>Kur’ân okumaktan men’ettim.” deyince İblîs onun yaptığına sevinerek ayağa kalkıp<br/>tebrik eder ve yanına oturtur.<br/>
Hikmet ehli kişiler der ki: “Çocuğun ana-baba üzerindeki hakkı üçtür: Güzel bir isim<br/>
koymak, Kur’ân-ı Kerîm, edeb ve ilim öğretmek ve sünnet ettirmektir.”<br/>
Kur’ân-ı Kerîm’i öğrenmekten asıl gâye gereğiyle amel edip, âdâbıyla ahlâklanmaktır.<br/>
Nitekim şöyle bir söz vardır: “Kur’ân insanlara güzel bir hayat sunmak için<br/>indirilmiştir. Sûreleri güzel sesle okumak için değil!” Kur’ân’ın bir zâhiri, bir de bâtını<br/>vardır. Bâtınının da birden yediye kadar derecesi vardır. <i>Mesnevî</i>’de şöyle gelmiştir:<br/>
<i>Ey oğul, sen Kur’ân’ın zâhirini görme,<br/>Şeytan Âdem’in bedenini gördü, ulviyetini görmedi.<br/>Kur’ân’ın zâhiri, Âdem’in vücûduna benzer,<br/>Âdem’in nakış ve süsü âşikârdır, rûhu gizlidir, görülmez.</i><br/>
<b>Şeyh Necm Dâye</b> demiştir ki: Kur’ân-ı Kerîm’in zâhiri, âlimlerin yaptıkları tefsîrlere<br/>
delâlet eder. Bâtını ise, tahkîk erbâbı kişilerin, kitap ve sünnete muvâfık doğruluğuna<br/>şâhidlikte bulundukları işârî yorumlara delâlet eder. Bu tevcihlerin kitap ve sünnetin<br/>rûhuna uygunluğunun şart olduğunu özellikle vurgulamak gerekir. Zira <i><b>“Yaş ve kuru<br/>hiçbir şey yoktur ki, apaçık bir Kitap’ta olmasın.” </b></i>(el-En’âm, 6/59) âyetine istinâden<br/>kitap ve sünnetin, doğruluğuna şehâdette bulunmadığı bir açıklama, zındıklık ve<br/>küfürdür.<br/>
Yine Necm Dâye: <i><b>“Eğer kulumuz </b></i>(Muhammed)’e<i><b> indirdiğimizden şüphe içinde</b></i><br/>
<i><b>iseniz”</b></i> (el-Bakara, 2/23) âyeti ile ilgili olarak şunları söylemektedir: “Cenâb-ı Hakk,<br/>müşriklerin yüz çevirmeleri sebebiyle sevgili peygamberini gayret ve koruma çemberi<br/>içine aldı. Bu yüzden müşrikler O’nun Allah’ın sevgilisi olduğu gerçeğini göremediler.<br/>Allah Teâlâ Kur’ân’a karşı çıkanların bu i’tirâzlarını izzetiyle kuşatarak zât-ı ilâhiyyeye<br/>ve kitabına muttali’ olmalarına fırsat vermedi. Cenâb-ı Hakk bu âyet-i celîlede<br/>
