<a name=1210></a><img src="flower_sep.jpg"/><br/>
<img src="RuhulBeyan-1210_2.jpg"/><br/>
öldürmelerinden maksat, seleflerinin peygamber öldürme fiillerine rızâ göstermiş<br/>olmalarıdır.<br/>
<i>“Haksız yere”</i> ifadesi, öldürülmelerinin hâlini beyân eden mahzûf bir kelimeye<br/>
müteallıktır: “Gerçekte öyle olduğu gibi, kendi itikadlarına göre de haksız ve suçsuz<br/>yere öldürmeleri” demektir.<br/>
Ve ölürlerken yahut haşredilirlerken yahut da kitapları okunurken <i>“yakıcı azabı</i><br/>
<i>tadın”</i> diyeceğiz. Yani günahlarını yazdıktan sonra, “siz peygamberlere nasıl o<br/>sıkıntıları tattırdı iseniz, siz de bu yakıcı azabı tadın” diyerek onlardan intikam alacağız.<br/>
<b>182. Bu, dünyada iken kendi ellerinizle yapmış olduğunuzun karşılığıdır. Yoksa</b><br/>
<b>Allah kullarına zulmetmez.</b><br/>
<i>Bu</i> anlatılan azap, <i>“ellerinizin yaptığının karşılığıdır.”</i> Yani irtikâb ettiğiniz;<br/>
peygamberleri öldürmek ve ağzınıza aldığınız bu laflar ve daha bunlara benzer<br/>mâsiyetler sebebiyledir. Bizzat kendilerinden <i>“eller”</i> diye bahsedilmesi, yani<br/>“yaptığınız” denilmeyip de, “ellerinizin yaptığı” denilmesi çoğu amelin ellerle<br/>yapılmasından dolayıdır. Böylece, elle yapılan ameller yapılmayanlara üstün kılınarak<br/>bütün amellerin ellerle yapıldığı söylenmiştir.<br/>
<i>“Ve Allah kullarına aslâ zulmedici değildir.”</i> Bu cümle, öncesindeki cümlenin<br/>
zımnen ifade ettiği mânayı kuvvetlendirmektedir: “Durum şudur: Allah Teâlâ, kendi<br/>taraflarından bir günah olmaksızın kullarına azap etmez.” Her ne kadar ehl-i sünnet<br/>akîdesine göre, bırakın O’nun bu haklı azabını, günahsız yere azap etmesi bile zulüm<br/>olmadığı halde böyle denmesinin sebebi şudur: Allah (c.c.) bu ifade tarzıyla,<br/>kendisinden bir zulmün meydana gelmesinin imkânsız olduğunu beyân ediyor. Nitekim<br/>ameller, mutlaka karşılık vermeyi gerektirmediği halde, amele karşılık sevap<br/>vermemeyi de amelleri zâyî etmek şeklinde ifade etmektedir. Tâ ki, o amellere ilgisiz<br/>kalmak, sevabın zâyî olmasını gerektirsin. <i>“Allah, kullarına asla zulmedici değildir.”<br/></i>buyurulurken; mübâlağa ifade eden bir kalıbın seçilişi, suçsuz yere azap etmesinin<br/>imkânsızlığını kesin bir şekilde ifade içindir.<br/>
Kula kötü sıfatlar galip gelip hevâ ve şeytan hâkim olup kişinin kalbi ölünce, nefsinin<br/>
emmâreliği artar. Kul, artık sadece hevâsından konuşur. Konuştuğu şeyler; <i><b>“Şeytanlar<br/>elbette dostlarına vahyederler”</b></i> (el-En’âm, 6/121) âyet-i kerîmesinde belirtildiği gibi,<br/>kendisine şeytanın ilka ettiği vahiylerdir. Nefis, kişinin hevâsı sâyesinde palazlanır<br/>palazlanmaz, Firavun’un, <i><b>“sizin en yüce rabbiniz benim”</b></i> (en-Nâziât, 79/24) diyerek<br/>rablık iddiâ etmesi gibi rablık iddiâ eder. Sözleri rablık sıfatı taşımaya başlar. <i><b>“Zengin<br/>olan Allah’tır, siz ise muhtaçsınız.”</b></i> (Muhammed, 47/38) sözü rablık sıfatlarındandır.<br/>Ancak, daima kötülüğü emreden nefsin bu fâsid durumu tam hâle gelince, bu sefer rablık<br/>
