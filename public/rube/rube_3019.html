<a name=3020></a><img src="flower_sep.jpg"/><br/>
iyi hasletten başka bir şey değildi, diye yemin edecekler. <i>“Oysa</i> <i>Allah onların”</i> bu<br/>yeminlerinde <i>“kesinlikle yalan söylediklerine şahiddir.”</i><br/>
Bu âyet inince ve Allah, onların haberini ve bu mescidi inşa etmedeki esas<br/>
maksadlarını Rasûlü’ne bildirince Rasûlullah (s.a.), Hamza’nın kâtili olan Vahşî’yi ve<br/>onunla birlikte bir cemaati çağırdı ve onlara: “<i>Halkı zalim olan şu mescide gidin ve<br/>onu yakıp yıkın!</i>”<a href="RuhulBeyans.html#3031">[275]</a> diye emir buyurdu. Onlar da süratle gittiler, yapraklı hurma<br/>dalları alıp bunları ateşlediler. Mescidi yerle bir ettiler. Bu hadise akşam ile yatsı<br/>vakitleri arasında olmuştu. Hz. Peygamber (a.s.) burasının çöplerin ve leşlerin atıldığı<br/>bir çöplük haline getirilmesini emretti. Bir müddet sonra da ev yapması için burasını<br/>Sâid b. Erkâm’a verdi. Bu evde asla çocuk doğmamıştır. Burada bir kuyu kazılmış<br/>içerisinden duman çıkmıştır.<br/>
Ebû Âmir, Şam’da yalnız ve garip olarak ölmüştür. Bunun sebebi şudur: Hz.<br/>
Peygamber (a.s.) Medine’ye gelince Ebû Âmir ona gelip:<br/>
“–Ortaya koyduğun din nedir?” diye sormuş, Peygamberimiz:<br/>“–<i>İbrâhim’in dini olan hanif dini getirdim</i>.” cevabını vermişti. Ebû Âmir:<br/>“–Ben de o din üzereyim.” deyince, Hz. Peygamber (a.s.):<br/>“–<i>Sen o din üzere değilsin</i>.”, buyurmuşlardı. Ebû Âmir’in:<br/>“–Elbette hanif dini üzereyim, fakat sen hanifliğe onda olmayan şeyleri soktun.”,<br/>
demesi üzerine Hz. Peygamber (a.s.):<br/>
“–<i>Ben bunu yapmadım, bilakis ben onu bembeyaz ve tertemiz olarak getirdim.</i>”<br/>
buyurmuştu. Bunun üzerine Ebû Âmir:<br/>
“–Allah, hangimiz yalancıysa onu yurdundan kovulmuş, yalnız başına ve garip birisi<br/>
olarak öldürsün.” dedi. Hz. Peygamber (a.s.) da<br/>
“–<i>Âmîn!</i>” diye mukabele etti.<br/>Bundan sonra da ona Rahip Ebû Âmir yerine Fâsık Ebû Âmir adını verdi. Nitekim<br/>
Şam’da bir belde olan Kınnesrin (veya Kınnisrin)’de ölmüştür. Onun bu pisliğine<br/>rağmen Ebû Hanzala adında sâlih bir oğlu vardı. Uhud savaşında şehid düşmüş,<br/>cesedini melekler yıkamıştır.<br/>
<b>Sa’dî</b> (k.s.) der ki:<br/>
<i>Hünerin varsa getir, aslını sürme ileri<br/>Gül dikendendir, Halîl’in babası Âzer</i><br/>
Bu âyette işâret vardır ki hakîkat erbâbının kalp bostanı içerisinde Allah’ı zikrettikleri<br/>
ve O’nu talep ettikleri bir mescid edindikleri gibi, tabîat ehli insanlar da nefis<br/>mezbelesini, hakikat erbabına “<i>zarar vermek”</i>, onların hallerini <i>“inkar etmek için<br/>mescid edinmişlerdir.”</i><br/>
Bu, Allah’ı talep iddiâsında bulunup iddiâlarında yalancı olanların, sıdk ve talep<br/>
