<a name=4831></a><img src="RuhulBeyan-4831_1.jpg"/><br/>
<img src="RuhulBeyan-4831_2.jpg"/><br/>
<img src="RuhulBeyan-4831_3.jpg"/><br/>
sûretidir, su ise ilâhî feyzin sırrının sûretidir. Allah her şeyi kendi yerinde icrâ etmiştir.<br/>Çünkü her kerâmet, sâlik onunla tahalluk ve tahakkuk ettiği zaman sâlikin amelinin bir<br/>sûretidir. Ayrıca hurmanın büyüyüp yetişmesini Allah, hep dikme, sulama, aşılama gibi<br/>çalışmayı gerektirecek şeylere bağlamıştır. Su ise böyle değildir onun yere dayalı bir<br/>sebebi olmayıp Allah tarafından verilmiş ve gökten indirilmiştir. Bundan dolayı da<br/>nehir Meryem için sebepsiz (onun gayreti olmadan) akıtılmıştır.<br/>
<i> </i><br/>
<b>26. “Ye, iç, gözün aydın olsun! Eğer insanlardan birini görürsen: ‘Ben Rahman</b><br/>
<b>için <i>(susma) </i></b><b>oruc<i>(u) </i></b><b>adadım, bugün hiçbir insanla konuşmayacağım’ de.”</b><br/>
O hurmanın meyvesinden <i>“ye”</i> ve nehrin suyundan <i>“iç.”<br/></i>Bu hâdise, Hz. İsa için bir irhâs (peygamberlik öncesi görülen olağanüstü durum)<br/>
veya Hz. Meryem için bir kerâmettir. Gerekli şart bulunmadığı için bir mûcize değildir.<br/>Mûcizenin şartı ise meydan okumaktır. Nitekim <i>Bahru’l-ulûm</i>’da böyle geçmektedir.<br/>
<b>İmam Râzî</b> tefsîrinde şöyle der: “Âyette ‘yemek’ önce zikredilmiştir. Çünkü<br/>
kendisinden çok kan aktığı için Meryem’in yemeye ihtiyâcı, suya ihtiyacından daha<br/>fazladır. Eğer denilirse ki: “Korkunun zararı daha çoktur. Çünkü o, ruhun elemidir.<br/>Açlık ve susuzluk ise bedenin elemidir.<br/>
Yine nakledildiğine göre bir koyun aç bırakılmış, sonra ona ot verilmiş ve yanına bir<br/>
kurt bağlanmış. Kurdu gören koyun otu yememiş. Sonra kurt uzaklaştırılmış ve koyunun<br/>ayağı kırılmış. Koyun bu durumda otu yemiş. Bu da gösteriyor ki korkunun elemi daha<br/>şiddetlidir. Öyleyse Allah ruhun zararını bertaraf etmeyi neden ertelemiştir?” Biz buna<br/>cevaben deriz ki: Cebrâil onu müjdelediği için Meryem’in korkusu azdı. Yeniden<br/>korkusunun giderilmesine ihtiyacı yoktu.<br/>
Loğusalara hurma yedirmenin ve bebeğin damağına hurma ve benzeri bir şey çiğneyip<br/>
sürmenin o zamanın âdeti olduğu söylenir. Nitekim bir hadiste şöyle buyrulmuştur:<br/><i>“Kadın çocuk doğurduğunda ilk yemeği yaş hurma, yoksa kuru hurma olsun. Çünkü<br/>eğer ondan daha üstün bir yiyecek (loğusa için) olsaydı, İsa’yı doğurduğunda Allah<br/>İmrân kızı Meryem’e onu yedirirdi.”</i><a href="RuhulBeyans.html#4834">[15]</a><br/>
<b>Rebî‘ b. Haysem</b>: “Bana göre loğusalar için hurmadan, hastalar için de baldan daha<br/>
üstün bir şey yoktur.” demiştir.<br/>
<i>“Gözün aydın olsun.”</i> Gönlünü rahat tut, seni üzen ve sana gam veren şeyleri<br/>
kalbinden at. Çünkü Allah, nehir akıtmak, kuru hurmayı yeşertmek ve zamanından önce<br/>meyveyi verdirmek gibi olağanüstülüklerle senin günahsız olduğunu ispat etmiştir.<br/>Meryem’i ayıplayanlar bu durumları görünce, babasız çocuk meydana gelmesini<br/>imkansız görmeyeceklerdir.<br/>
