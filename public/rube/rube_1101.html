<a name=1102></a><img src="flower_sep.jpg"/><br/>
<img src="RuhulBeyan-1102_2.jpg"/><br/>
<img src="RuhulBeyan-1102_3.jpg"/><br/>
<i>savunup düşmanları ölülerimizden ve yaralılarımızdan uzaklaştırmak için<br/>yanındakilerle beraber düşmana hücûm edecek ve Allah’ın inâyetiyle kâfirleri<br/>hezîmete uğratacak olanlara Allah rahmetiyle muamele etsin.”</i> buyurdu.<br/>
Evet işte bütün bunlar Allah Teâlâ’nın: <i><b>“sabreder, korunursanız onların size hiçbir</b></i><br/>
<i><b>zararı dokunamaz.”</b></i> (Âl-i İmrân, 3/120) âyet-i kerîmesini ve savaşa koşanlara Allah’ın<br/>yardım edeceğini; arkasını dönüp kaçanları da rezîl edeceğini te’yîd etmektedir.<br/>
Her türlü hatâdan korunma, ancak Allah’ın inâyetiyle mümkündür.<br/><i>“Allah işitici ve bilicidir.”<br/></i>Allah, Hz. Peygamber’in Uhud Harbi ile ilgili olarak arkadaşlarıyla istişâre ederken<br/>
bazılarının: “Medîne’de kal”, bazılarının da “düşmanın üzerine yürü” şeklindeki<br/>görüşlerini görmekte ve bilmekte idi. Bu toplantıdaki herkesin bir maksadı vardı. Kimi<br/>gerçek görüşünü belirtiyor; kimi ikiyüzlülük ediyordu. Allah Teâlâ; “Dediklerini<br/>duyuyor; içlerinde gizlediklerini biliyorum” buyurmaktadır.<br/>
<b>122. O zaman içinizden iki bölük bozulmaya yüz tutmuştu. Halbuki Allah onların</b><br/>
<b>yardımcısı idi. Mü’minler, yalnız Allah’a dayanıp güvensinler.</b><br/>
Ey inananlar <i>“sizden iki grup”</i> -bunlar, Hazrec’den Selemeoğulları, Evs’ten<br/>
Hâriseoğulları idi- zaafa düşüp korktukları için, doğru davrandıklarını zannederek geri<br/>çekilmek sûretiyle <i>“bozulmaya yüz tutmuştu.”</i> Bu ifade de yukarıdaki: <i>“Hani âilenden<br/>erkenden ayrılmıştın”</i> kavlinden bedeldir. Çünkü hatırlatmanın maksadı budur.<br/><i>“Hemm”</i> sözlükte zihnin çok mühim bir şeye takılmasıdır. <i>“Feşel”</i> (bozulma) ise, zaaf<br/>demektir.<br/>
Bu iki grubun takıntısının kesin bir niyet ve kararlılık olmadığı açıktır. Bu takıntı,<br/>
sadece kuruntu ve düşünce kabilindendir. Nitekim, nefis şiddetli durumlar karşısında bir<br/>nevi endişeye kapılır, sonra bu nefsin sahibi, nefsini sebât ve sabra yöneltir, kötü<br/>duruma karşı korunmaya şartlandırır.<br/>
<i>“Halbuki Allah, kendilerinin yardımcısıdır.”<br/></i>Bu çeşit düşüncelere uymaktan Allah onları korur. <i>“İnananlar”</i> bütün işlerinde<br/>
müstakil ya da müşterek olarak başkasına değil, <i>“ancak Allah’a tevekkül etsinler.”<br/></i>Çünkü Allah onlara yeter.<br/>
Bu âyette, îman vasfının, tevekkülün sebep ve mûciblerinden olduğuna işaret<br/>
edilmektedir. Tevekkül de aczini itiraf edip başkasına dayanmaktır.<br/>
<b>İmam Râzî </b>şöyle diyor: “Bu âyet-i kerîmede, insanın kendisine ârız olan çirkin<br/>
durumları ve âfetleri, Allah’a tevekkülle uzaklaştırması; nefsindeki bu rahatsızlığı<br/>Allah’a tevekkül ederek gidermesi gerektiğine işaret edilmektedir.”<br/>
