<a name=7146></a>îman ettiği yazıyordu. Tübba’ Rasûlullah (s.a.) o beldeye geldiğinde konaklayacağı bir<br/>ev yaptırdı. Bu evin Ebû Eyyûb (r.a.)’ın evi olduğu, onun kendisine bu mektubun<br/>verildiği o büyük âlimin evlatlarından olduğu söylenir. Bu yüzden Peygamberimiz (s.a.)<br/>ancak onun evine inmiştir.<br/>
Mezkur mektup bahsedilen âlimin çocuklarından birisinin eliyle bi’setin başlarında<br/>
veya hicret sırasında Mekke ile Medîne arasında olduğu sırada Rasûlullah (s.a.)’e<br/>ulaşmıştır. Mektup kendisine okununca Peygamberimiz (s.a.) üç kere <i>“Merhaba sâlih<br/>kardeş Tübba’a”</i> buyurmuştur. Tübba’, Peygamberimiz (s.a.) gönderilmeden bin yıl<br/>önce O’na iman etmiştir.<br/>
Evs ve Hazrec kabilelerinin o âlim ve hikmet sahibi kimselerin çocuklarından olduğu<br/>
söylenir.<br/>
Anlatılır ki İslâm’dan önce Yemen’in San’â şehrinde bir mezar kazılıp orada<br/>
çürümemiş iki kadın cesedi bulunmuştur. Bu kadınların başlarının yanında üzerinde<br/>şunların altın harflerle yazılı olduğu gümüşten bir levha bulunmuştur: “<i>Bu, Tübba’ın<br/>kızları fülâne ve fülânenin kabridir. Onlar Allah’tan başka ilâh olmadığına şehadet<br/>ettikleri ve O’na ortak koşmadıkları halde ölmüşlerdir.”</i> Buna göre bu kızlardan önce<br/>de nice salih insanlar yaşamış ve vefat etmişlerdir. Bir hadîste şöyle buyrulmuştur:<br/>“<i>Allah’tan başka ilâh olmadığını bildiği halde ölen cennete girer.</i>”<a href="RuhulBeyans.html#7151">[124] </a>Hadîste ‘îman<br/>ettiği halde veya söylediği halde’ buyrulmaması Allah’ı birleyen herkesin cennette<br/>olduğunu bize bildirmek içindir. <b>Kus b. Sâide</b> ve benzerleri dönemlerinde kendisine ve<br/>sâhibine îman edecekleri bir şeriatı olmayan kimseler gibi, îman ile vasfedilmemiş bile<br/>olsalar şefaatsiz cennete girerler. Şu halde <b>Kus </b>mü’min değil, muvahhiddir. Nitekim <i>el-<br/>Fütûhâtü’l-Mekkiyye</i>’de böyle geçmektedir.<br/>
Şöyle anlatılır: Habîbü’n-Neccâr’ın şehrin bir köşesinde, halktan çok uzak bir yerde<br/>
bir evi vardı. Her günkü kazandığının yarısını sadaka olarak verir, yarısını da çoluk<br/>çocuğunun ihtiyaçları için harcardı. Allah’a gizlice ibâdet ederdi. Hâlinden kimse<br/>haberdar değildi. Hz. Îsa’nın elçilerini incittikleri ve eziyet ettikleri gün evinden<br/>aceleyle geldi ve imanını açıktan dile getirdi. Rivâyete göre Antakya halkı darağaçları<br/>kurdular. Îman eden kırk kişi ile birlikte o elçilerin boğazlarından delik deldiler.<br/>Boğazlarına ip geçirip darağacına astılar. Bu haber Habîbü’n-Neccâr’a ulaştığında, -<br/>âbdalların dağda yaşayıp halktan uzakta kalmaları gibi- bir mağarada Allah’a ibâdet<br/>ediyordu. Acele ile evinden geldi ve: <i>“Ey kavmim!” </i>size hak ile gönderilen <i>“bu<br/>elçilere uyunuz!” dedi.”</i> Bu söz açıklama için olan başlangıç cümlesidir (isti’nâf-ı<br/>beyânî). Sanki “O adam koşarak geldiğinde ve onların toplandıkları yere ulaştığında,<br/>elçileri öldürmek için onların başına toplandıklarını gördüğünde ne dedi?” denilmiş,<br/>bunun üzerine “Şöyle dedi: Ey kavmim…” diye cevap verilmiştir.<br/>
Onların gönüllerini yumuşatmak, öğüt ve nasihatini kabule meylettirmek, bir de onlar<br/>
için yalnız hayır istediğini ve onlara kötülük istemekle itham olunmadığına işaret etmek<br/>üzere onlara “<i>Ey kavmim</i>” diye hitap etmiştir. Bazıları Habîbü’n-neccâr’ın kavmi<br/>arasında vera ve ahlâkının düzgünlüğü ile meşhur olduğunu söylemiştir.<br/>
