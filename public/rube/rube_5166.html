<a name=5167></a>inkârcıların diyârına bizzat gelmez. Bilakis İslâm askerleri kâfirlerin topraklarına gazâ<br/>eder, memleketlerinin etrafını eksiltip İslâm topraklarına katarak onlara gâlib gelirler.<br/>
<b>Kâşifî</b> der ki: “O arâzîyi müslümanlara açarız da her gün bir kale fethederler ve bir<br/>
konağa sahip olurlar.”<br/>
Bu konu daha önce Ra‘d sûresinin sonunda geçmişti.<br/><i>“Şu halde,” </i>Allâh’ın Rasûlüne ve mü’minlere <i>“üstün gelen onlar mı?”</i> Yâni<br/>
zikredilenler ortaya çıktıktan ve onlar da bunu gördükten sonra onların üstün geleceği<br/>vehmedilebilir mi? Oysa gâlib olan Allah’tır, onlar ise mağlûbdur.<br/>
Bir hadîste şöyle buyrulmuştur: <i>“Dört şeyle insanlara üstün kılındım: Cömertlik,</i><br/>
<i>kahramanlık, cimâ ve kuvvetlilik.”</i><a href="RuhulBeyans.html#5174">[172]</a><br/>
<b>İskender</b>’e “Fars hükümdarı Dârâ’nın (Darios) emrinde bir milyon savaşçı (asker)<br/>
var.” denildi. İskender: “Koyunların çokluğu, usta bir kasabın gözünü korkutmaz.” diye<br/>cevap verdi.<br/>
<i>Mesnevî</i>’de der ki:<br/>
<i>Balta, ağaç dallarının sıklığından korkar mı hiç?<br/>Hepsini parça parça keser<br/>Odunun çokluğundan aleve ne gam?<br/>Kasap koyun sürüsünden kaçar mı hiç?<br/>Eşek, bir yarar uğruna öldürülmez<br/>Ama vahşi olursa kanı mubah olur<br/>Hiç kuşkusuz kâfirlerin kanı da mubah olur<br/>Vahşî hayvanlar gibi okların ve mızrakların önünde<br/>Akılsız, reddedilmiş ve aşağılık oldukları için<br/>Eşleri ve çocukları da tümüyle helâldir</i><br/>
Bil ki galebe ve zafer şerefli bir mevkîdir. Bu da Allah Teâlâ’nın ordusu ile<br/>
beraberdir. Allah Teâlâ’nın ordusu; peygamberler, velîler ve mü’minlerin sâlihleridir.<br/>Nitekim Allah Teâlâ: <i><b>“Bizim ordumuz şüphesiz üstün gelecektir.”</b></i> (es-Sâffât, 37/173)<br/>buyurmuştur. Yâni, her ne kadar bazen onlar mağlub görünseler de, esâsen üstünlük<br/>Allâh’ındır. Görmez misin ki Allah mü’minleri bütün Araplara üstün kıldı. Doğu ve batı<br/>ülkelerini fethettiler. Kisrâların mülkünü dağıttılar, onların hazînelerine sahip oldular<br/>ve dünyaya üstün geldiler. Onların bazı vakitlerde yenilgiye uğramaları ise musîbeti<br/>şiddetlendirme ve güzel imtihan bâbındandır.<br/>
Şu halde mü’mine gereken, Allâh’ın vaadine güvenmek ve cihad konusunda zayıf<br/>
davranmamaktır. Çünkü himmetle dağlar yerlerinden oynatılır.<br/>
Mü’minlerin emîri <b>Hz. Ali</b> (r.a.)’ın şöyle dediği rivâyet edilmiştir: “Ben Hayber<br/>
kalesinin kapısını cismânî bir kuvvetle ya da gıdâlardan gelen bir hareketle sökmedim.<br/>Lakin melekûtî bir kuvvetle ve Rabbinin nûru ile aydınlanan bir nefis ile te’yid<br/>olundum.”<br/>
