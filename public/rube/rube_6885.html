<a name=6886></a>Teâlâ’nın lütfu, inâyet diliyle şöyle buyurdu: “Alıp kabul etmek senden, kollayıp<br/>gözetmek benden. Madem ki sen itâat ederek benim yüklediğim yükü kabul ettin, ben de<br/>yaratılanlar arasından seni alıp çıkardım/seçtim.”<br/>
Rivâyete göre Âdem (a.s.): “Ya Rab bu emâneti kuvvetimle mi yoksa Hak ile mi<br/>
yükleneyim?” dedi. Âdem (a.s.)’a: “Onu kim yüklenirse bizim sâyemizde yüklenir.<br/>Çünkü bizden olan ancak bizimle/bizim sâyemizde yüklenilip taşınır.” denildi. Bunun<br/>üzerine Âdem (a.s.) da emâneti yüklendi.<br/>
<i>O’nun yolunu, O’nun inâyetiyle kat etmek mümkündür.<br/>O’nun yükünü, O’nun lütfuyla alıp kaldırmak mümkündür.</i><br/>
Bazıları şöyle demiştir:<br/>
<i>Arşın taşımaktan çekindiği o yükü,<br/>Ancak O’nun gücüyle taşımak mümkündür.</i><br/>
Kıssa: Emâneti taşıma hil‘ati, “<i><b>Ben yeryüzünde bir halîfe yaratacağım.</b></i>” (el-Bakara,<br/>
2/30) menşûru adına yazılmış olan insanın dosdoğru endamına yaraşır. Böyle büyük bir<br/>iş ve yüce idrake muhatap olarak insan seçilince, eski düşman olan o şeytanların<br/>kıskanç gözlerinin değmesini def etmek için “<i>Doğrusu o çok zâlim, çok câhildir.</i>” nazar<br/>otunu gayret/kıskançlık ateşine attılar ki kör olsun da bir daha görmesin diye.<br/>
“<i>Doğrusu o”</i> yâni insan, emâneti yerine getirmeyip emânetin hakkını gözetmediği için<br/>
Rabbine isyan etmesi sebebiyle nefsine <i>“çok zâlim” </i>bu yaptığının âkıbetinin künhü<br/>hususunda<i> “çok câhildir.”</i> Yâni eğer vâki olursa emânete hıyânetin cezâsının ne<br/>olduğunu bilmez.<br/>
Zulüm, bir şeyi kendisine mahsus olan yerden başka yere koymaktır. Bu ise eksiltme,<br/>
artırma, vaktini veya mekânını değiştirmekle olur. Az olsun çok olsun her türlü haddi<br/>aşmaya ‘zulüm’ denir. Bundan dolayı büyük küçük tüm günahlar hakkında ‘zulüm’<br/>kelimesi kullanılır. Bunun için her ne kadar iki zulüm arasında pek büyük fark olsa da<br/>haddi aşmış olmaları bakımından Âdem (a.s.)’a da İblîs’e de ‘zâlim’ denilmiştir.<br/>
Hikmet ehlinden birisi şöyle demiştir: “Zulüm üç türlüdür:<br/>1- İnsan ile Allah arasında olan zulüm. Bu zulmün en büyüğü küfür, şirk ve nifaktır.<br/>2- Kişi ile diğer insanlar arasında olan zulüm.<br/>3- Kişinin kendisi ile nefsi arasında olan zulüm.<br/>Gerçi bu zulmün her üçü de gerçekte nefse yapılmış zulümdür. Çünkü insan zulmü<br/>
yapmaya ilk niyetlendiğinde nefsine zulmetmiş olur.<br/>
<i>Önce zâlimlere ulaşır zulmün neticesi<br/>Hedefe varmadan önce ok, yaydan gelir çatırtı sesi</i><br/>
Cehâlet, nefsin ilimden boş ve uzak olmasıdır. Bu da iki kısımdır: Bir zayıf olanı<br/>
