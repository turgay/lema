<a name=2143></a><img src="flower_sep.jpg"/><br/>
(el-Bakara, 2/257)<br/>
Rivayet edilir ki <b>Ömer b. Hattab</b> (r.a.), bazı Acem kalelerini fethetmek üzere dört<br/>
bin kişilik atlı bir ordu techiz etti. Bu ordunun başına oğlu Abdullah’ı (r.a.) kumandan<br/>tayin etti. Abdullah b. Ömer (r.a.) der ki: Biz yola koyulduk ve yüksek bir dağın<br/>üzerinde bulunan bir kaleyi kuşattık. Fakat silahlarımız oraya ulaşmıyordu. Kalenin<br/>içinde kâfir askerleri vardı. Onların kumandanı da güzel bir kadın idi. Uzun kuşatma<br/>sonunda yorgun düştük.<br/>
Bir gün, bu kadın kumandan kalenin gözetleme yerinden bizim askerlerimize baktı. O<br/>
sırada gözü ordumuzdaki yakışıklı bir Arap gencine ilişti. Ata binmede ve harp<br/>sanatında mahir bir gençti. Onu görünce bir ah çekti. Cariyelerinden birisi: “Ey<br/>kumandan, niçin ah çektin? Sen kaleler içinde korunmaktasın, güç kuvvet sâhibisin.”<br/>diye sordu. Kadın kumandan: “Kalemizi, işte bu genç fethedecektir.” dedi. Cariye: “Bu<br/>nasıl olur?” deyince, şöyle cevap verdi: “Nasıl olacağını biraz sonra göreceksiniz.”<br/>
Sonra kadın kumandan o yakışıklı gence bir elçi gönderip: “Sana ulaşmamın yolu<br/>
nedir? Senin bana, benim de sana ait olmanı istiyorum.” dedi. Gencin bu teklife cevabı<br/>şöyle oldu: “Evet, fakat bu ancak iki şartla mümkündür: Kalenin dışını bize, içini de<br/>O’na teslim edersen” dedi. Kadın elçiyi tekrar ‘Kalenin dışından neyi kastettiğinizi<br/>anladık. Fakat kalenin içi ile neyi kastettiğinizi anlamadık.’ demek için gönderdi. Genç,<br/>elçiye: “Kalbini Allah’a teslim ederse ve O’nun birliğini kabul ederse, kalenin içini<br/>teslim etmiş olur.” diye cevap verdi.<br/>
Bundan sonra kadın kumandan bir grup elçi gönderdi ve “Ben kalenin kapılarını sana<br/>
açtım, askerinle beraber girebilirsin” diye haber saldı. Genç askerleriyle birlikte kaleye<br/>girince kadına müslüman olmasını teklif etti. Kadın kumandan: “Ben himmeti yüksek bir<br/>kumandanım. Ordu içinde mevkice senden daha büyük biri varsa onun huzurunda İslâm’ı<br/>kabul etmek isterim.” dedi. Genç: “Evet, var. Bizim kumandanımız, Halife’nin oğlu<br/>Abdullah benden üstündür.” dedi.<br/>
Kadın, Abdullah bin Ömer (r.a.)’ın huzuruna varıp o da kendisine müslüman olmasını<br/>
teklif edince daha önceki sorusunu tekrar sordu. “Mevkice senden daha büyük biri varsa<br/>onun huzurunda İslâm’ı kabul etmek isterim.” dedi. O da: “Evet var. Mü’minlerin emiri,<br/>babam Ömer.” dedi. Kadın: “Beni ona götürün ki onun huzurunda müslüman olayım.”<br/>dedi.<br/>
Bundan sonra yanında askerleri ve birçok malı ile beraber kaleden çıktı. Sonra Hz.<br/>
Ömer (r.a.)’ın huzuruna vardığında: “Ey mü’minlerin emiri, burada senden daha büyüğü<br/>var mı?” diye sordu. Hz. Ömer (r.a.): “Evet, Allah’ın rasûlü Hz. Muhammed (s.a.) var.<br/>İşte kabri de orada” diyerek Ravza-i Mutahhara’ya işaret etti. Kadın: “Ancak onun<br/>huzurunda müslüman olmayı arzu ederim.” dedi. Hz. Ömer, kadının isteğini kabul etti.<br/>
Kadın, Ravza-i Mutahhara’ya varınca selam verdi, sonra büyük bir edeb ve vakar ile<br/>
Rasûlullah (s.a.)’ in huzurunda diz çöktü: “Ben şehadet ederim ki, Allah’dan başka ilâh<br/>
