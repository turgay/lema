<a name=7209></a><i>bunu anlatmaktadır. Allah Teâlâ onlara nazar eder, onlar da O’na nazar ederler.<br/>O’na nazar ettikleri sürece cennet nimetlerinden hiçbirine iltifat etmezler. Nihayet<br/>Allah onlardan perdelenir de O’nun nuru ve bereketi bulundukları yurtlarında<br/>onların üzerlerinde kalır.”</i><a href="RuhulBeyans.html#7211">[160]</a><br/>
<i>Dostun selâmını işitmek saadet ve selâmettir.<br/>Ona kavuşmak fazîlet ve kerâmettir.<br/>Keşfü’l-esrâr</i>’da şöyle der: “Selâmın mânâsı: ‘Kullarımı yakmaktan ve ayrılıktan<br/>
selâmette kıldım’ demektir. Burada rahmete işâret edilmesi şu sebepledir: Allah onlara<br/>kendi rahmetiyle kuvvet ve tâkat verir ki vâsıtasız olarak Hakk’ın kelâmını işitsinler ve<br/>O’nun cemâlini/dîdârını görsünler ve onlarda dehşet ve şaşkınlık olmasın.”<br/>
<i>et-Te’vîlâtü’n-Necmiyye</i>’de der ki: “Allah Tebâreke Teâlâ’nın (cennet ehline)<br/>
selâmının vâsıtasız kendi söylediği bir selâm olduğuna işâret etmektedir. Bu selâmın bir<br/>elçinin diliyle söylenen bir selâm olmadığının bilinmesi için “<i>Rab</i>” sözüyle de bunu<br/>te’yid etmiştir. “<i>Merhametli</i>” sözüne gelince, bu durumda rahmet, onlara olan nimeti<br/>tamamlamak için selâmlama ânında rü’yeti kendilerine nasip etmesidir.<br/>
<b>Baklî</b>’nin <i>Hakâik</i>’ında der ki: “Allah’ın selamı dünyada ve ahrette sâdık kullarından<br/>
ezelden ebede kadar hiç kesilmez. Fakat cennette onların kulaklarından bütün perdeleri<br/>kaldırır. O’nun selâmını işitirler ve yüzyüze cemâline nazar ederler.<br/>
<i>Gönlü yaralı olan benim selâmetim senin selâmetine bağlıdır<br/>Senin selâm devletini elde etmiş olsam, ne büyük bir saadettir<br/>Keşfü’l-esrâr’</i>da der ki: “Kerîm olan Allah’ın zayıf kullarına selâmı iki çeşittir. Biri<br/>
bir elçi ve vâsıta ile, diğeri elçisiz ve vâsıtasız. Vâsıta ile olan selâmı; ilki Mustafa<br/>(a.s.)’ın selâmıdır. Nitekim Allah Teâlâ: “<i><b>Âyetlerimize inananlar sana geldiğinde<br/>onlara de ki: Selâm size!</b></i>” (el-En’âm, 6/54) buyurur. Yâni ey Muhammed, mü’minler<br/>sana geldiklerinde ve bizim onları tesellî etmemizi talep ettiklerinde sen bizim yerimize<br/>onlara selâm et ve de ki: “<i><b>Rabbiniz merhamet etmeyi kendisine yazdı.</b></i>” (el-En’âm,<br/>6/54)<br/>
Kulun hayat günleri tamamlanıp da ölüm habercisi geldiğinde, ölüm meleğine şöyle<br/>
ferman gelir: “Sen bizim habercimiz ve katımızın elçisisin. Bizim fermanımızla kulun<br/>ruhunu kabzedersin. Önce ona mutluluk şerbeti ver, yaralı/yorgun gönlüne merhem koy.<br/>Ona selâm et ve ona olan nimeti tamamla.” Bununla ilgili İzzet sâhibi Rab şöyle<br/>buyurur: “<i><b>Kendisine kavuştukları gün, Allah’ın onlara iltifatı, “selâm”dır. Allah<br/>onlara çok değerli mükâfat hazırlamıştır.</b></i>” (el-Ahzâb, 33/44) Ölüm meleğinin<br/>yardımcısı olan diğer melekler o iltifat ve ikrâmı gördüklerinde hep birden şöyle<br/>derler: “<i><b>Size selâm olsun. Yapmış olduğunuz (iyi) işlere karşılık cennete girin</b></i>” (en-<br/>Nahl, 16/32). Ey mümin kul! Gönül hoşluğu ile can emanetini teslim ettin. Afiyet olsun;<br/>selâm ve övgü sana olsun. Hüküm sarayından cennet meydanına gir. Zira iş senin<br/>işindir, devlet ve saadet senin devlet ve saadetindir. Sonra hesap, kitap ve kıyamet<br/>divanından kurtulduktan sonra cennetin kapısına varır. Rıdvan onu karşılar ve şöyle der:<br/>
