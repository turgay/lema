<a name=2780></a><img src="RuhulBeyan-2780_1.jpg"/><br/>
<img src="RuhulBeyan-2780_2.jpg"/><br/>
olanlar onlar için de geçerlidir. Onlara kardeş muâmelesi yapın. Bu üç haslet (tevbe,<br/>namaz ve zekat) olmadan dinde kardeşlik meydana gelmediği gibi canı ve malı da<br/>koruma altına alınmaz.<br/>
<i>“Biz,” </i>âyetlerimizin içerdiği hükümleri <i>“bilen” </i>onların üzerinde tefekkür eden ve<br/>
gereğiyle amel eden <i>“bir kavme” </i>ahidlerini bozan müşriklerin ve diğerlerinin<br/>halleriyle alakalı hususlar ile onların küfür ve îman etme durumları hakkındaki<br/>hükümlere dâir <i>“ayetlerimizi böyle açıklıyoruz.”</i><br/>
<b>12. Eğer antlaşmalarından sonra yeminlerinizi bozarlar ve dininize saldırırlarsa,</b><br/>
<b>küfrün önderlerine karşı savaşın. Çünkü onlar yeminleri olmayan adamlardır.<br/>Umulur ki küfre son verirler.</b><br/>
<i>“Eğer”</i> tevbe etmez, üzerinde ittifak edilen<i> “andlaşmalarından sonra yeminlerini”</i><br/>
yerine getirmez, aksine<i> “bozarlar” </i>içlerinde gizledikleri kötü düşüncelerini açığa<br/>vurur, onu kuvveden fiile çıkarırlar <i>“ve dininize saldırırlarsa,” </i>dininiz hakkında ileri<br/>geri laf eder, ayıplar, açıkça yalanlayıp hükümlerini kötülerlerse <i>“küfrün önderlerine<br/>karşı savaşın.”</i><br/>
Burada “onlarla” şeklinde zamir getirmek mümkün iken “<i>küfrün önderleri</i>” diye<br/>
onların açıkça zikredilmesi onlarla savaşma zorunluluğunun sebebine işaret içindir.<br/>Demek istenmiştir ki onlar bu hareketleriyle küfrün önderleri olmuşlardır ve ölümü<br/>haketmişlerdir. “Küfrün önderleri” ile Ebû Süfyan, Hars b. Hişam, Ebû Cehil b. Hişam,<br/>Sehl b. Amr, İkrime b. Ebî Cehil ve benzerleri gibi müşriklerin önderlerinin ve<br/>elebaşlarının kastedildiği de söylenmiştir.<br/>
Küfrün önderlerinin özellikle zikredilmesi, diğerlerini hüküm dışı bırakmak için<br/>
değildir. Onların öldürülmeleri daha önemli olduğu içindir. Çünkü onlar şerde aşırı<br/>giden ve kendilerine uyanları bu kötü davranışlarına çağıran öncülerdir. Sanki<br/>buyurulmuş oluyor ki: “Ahidlerine uymayanlarla, özellikle de onların liderleriyle ve<br/>elebaşlarıyla savaşın.”<br/>
<i>“Çünkü onlar,”</i> gerçekte<i> “yeminleri olmayan adamlardır.”</i> Her ne kadar dilleriyle<br/>
yemin etseler de onlara riâyet etmezler, bozulmasında bir mahzur görmezler.<br/>
<i>“yeminlerini bozarlarsa”</i> ifâdesindeki “<i>yeminler</i>” ile onların dilleri ile söyledikleri<br/>
yeminlerdir. Burada onlarda bulunmadığı belirtilen “<i>yeminler</i>” ise gerçek yeminlerdir.<br/>Onlar yeminlerine riayet etmedikleri için hakikatte o yeminin varlığı söz konusu olamaz.<br/>Çünkü gerekleri yerine getirilmeyen yemin yok hükmündedir.<br/>
Böylece âyetin siyakından/akışından anlaşılan savaşa devam emrinin sebebi beyan<br/>
edilmiş oluyor. Sanki denilmiş oluyor ki: “Ey müminler, bu yeminsizlere karşı sizinle<br/>yeni bir akit yapıncaya ya da mümin oluncaya kadar savaşın.”<br/>
