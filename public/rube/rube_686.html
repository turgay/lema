<a name=687></a><i>Kalabalık, kâselerin dolaşmasından sarhoş oldu.<br/>Benim sarhoşluğum ise kâseleri sunandandır.</i><br/>
<i>Mesnevî</i>’de denilmiştir ki:<br/><i>Eğer biz rindmeşreb ve meczûb isek<br/>Hakk şarabının sarhoşu oluşumuzdandır.<br/>Hak şarabıyla sarhoş olanların haşır günü,<br/>Sûra üfürülmedikçe aklı başına gelmez.<br/>Elest bezminin sâkîsi bir damla döktü de<br/>Çorak ve alçak toprağın üzerine,<br/>Toprak kaynadı, bu yüzden biz ve toprak kaynarız.<br/>Diğer damla sâyesinde pek çok lütuf ve ihsâna uğrarız.</i><br/>
Seyr ü sülûk yolunun nihâyetinde visâl kâselerinden yüz çevirmenin günahı, bidâyette<br/>
bir yıllık talebin faydasından daha büyüktür. Şarabla sarhoş olanlar namazdan<br/>alıkonuldukları gibi gaflet ve hevâ ile sarhoş olanlar da Allah’a vâsıl olmaktan<br/>perdelenmişlerdir.<br/>
Kumara gelince o, çirkin fiil, yalan ve kötü sözle hîle ve aldatma yoluna girme<br/>
bakımından pek çok memlekette yaygındır. Ahyâr yâni iyiler indinde bu pek büyük bir<br/>günahtır ve böyle bir işi yapmak iyilerin özelliklerinden oldukça uzaktır. Kumarın<br/>faydası dünyâ ve âhırete iltifâtı terketmek ve iki âlemin nakışlarını zarın bir yüzüne fedâ<br/>etmektir.<br/>
Şu kadar var ki, şarap ve kumarın kötülüğü faydasından daha büyüktür. Çünkü onların<br/>
kötülüğü geneldir. Faydası ise çok az bir kesimedir. <i>et-Te’vîlâtü’n-Necmiyye</i>’de bu<br/>açıklama yapılmıştır.<br/>
<i>“Bir de sana neyi infâk edeceklerini sorarlar.” </i>Bu sual, hangi cins şeylerin infâk<br/>
edilebileceği hakkında olabileceği gibi, infâk edilecek şeyin mikdar ve kemmiyeti<br/>hakkında da olabilir. Çünkü: <i><b>“Onlar sana neyi infâk edeceklerini sorarlar. De ki:<br/>Maldan vereceğiniz şey, ananın, babanın, akrabanın, yetimlerin, yoksulların,<br/>yolcularındır. Her ne hayır işlerseniz Allah onu çok iyi bilendir” </b></i>(el-Bakara, 2/215)<br/>âyeti inince <b>Amr b. el-Cemûh</b>: “Neyi infâk edeceğim?” demişti. Bunun üzerine: <i>“De<br/>ki: Afvetmek”<b> </b></i>âyeti indi. Yâni afvı infâk ediniz.<br/>
<i>Afv</i>; kolaylık ve sühûlet kelimelerinin mukâbili olan meşakkat mânâsındaki <i>“cehd”</i><br/>
kelimesinin zıddıdır. Sanki şöyle denmek istenmiştir: “De ki: Sana infâkı zor gelmeyeni,<br/>kolay olanı infâk et.” Malın afvı; infâkı kolay olan, cehdi ise infâkı zor olandır. İnfak<br/>edilecek miktar eğer kendinin, âilesinin ve geçimi üzerinde olan kimselerin ihtiyacından<br/>fazla ise onu infâk etmek kolay olur.<br/>
İşte Allah, kolay olan kısmın infâkının, zor olan kısmın infâkından daha uygun<br/>
olduğunun belirtilmesi örneğinde görüldüğü üzere, şer’î ahkâmına delâlet eden âyetleri<br/>açıklar. Olur ki dünyâ husûsunda da, âhıret husûsunda da iyice düşünüp öğüt alırsınız.<br/>
