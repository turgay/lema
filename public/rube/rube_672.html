<a name=673></a><i>beraber Batn-ı Nahle denilen yere kadar yürü. Oraya varınca Kureyş kervanını<br/>gözetleyip haberlerini bize bildir.”</i><br/>
Bu emirnâmeyi okuduktan sonra “başüstüne” dedi ve arkadaşlarına dönerek: “Nebiyy-<br/>
i Ekrem (s.a.) Efendimiz, benimle beraber gelme husûsunda sizi zorlamamı nehyetti.<br/>Binâenaleyh, hanginiz şehîd olmak ister ve şehâdete rağbet ederse gelsin, istemiyen<br/>dönsün” dedi ve hareket etti. Arkadaşları da beraber hareket ettiler, hiçbiri geri<br/>kalmadı. Hicaz’a doğru gittiler.<br/>
Bahrân denilen mahalle vardıklarında Sa’d b. Ebî Vakkas ile Utbe b. Gazvan’ın<br/>
nöbetleşe bindikleri binekleri kayboldu. Aramak için ikisi kaldılar. Abdullah ile<br/>diğerleri gittiler. Mekke ile Tâif arasında bir yer olan Batn-ı Nahle’ye indiler. Derken<br/>oraya Kureyş’in kuru üzüm vesair yiyecek ve ticâret malları yüklü Tâif’ten gelmekte<br/>olan kervanı uğradı. İçlerinde Amr b. Hadramî, Hişam b. Muğîre’nin kölesi Hakem b.<br/>Keysân ve biraderi Nevfel b. Abdullah vardı. Bunlar Rasûl-i Ekrem (s.a.)’ in ashâbını<br/>orada görünce içlerine bir korku düştü. Bunun üzerine Abdullah b. Cahş dedi ki:<br/>
“Kafiledekiler sizden korktu. En iyisi aranızdan birinin saçını kazıyın da onlara<br/>
yaklaşsın.” Bunun üzerine Ukkâşe’nin başını kazıdılar. Ukkâşe b. Mıhsan onlara yanaşıp<br/>umreci bir topluluk olduklarını, kendilerine herhangi bir kötülük yapılmayacağını<br/>söyledi. Böylelikle onlar da rahatlayıp kendilerini emniyette hissettiler. O günü<br/>Abdullah ve arkadaşları Cumade’l-âhıre’nin son günü olarak biliyorlardı. Oysa Recep<br/>ayının birinci günüydü. Aralarında istişâre edip dediler ki: Bu gece onları bırakırsanız<br/>Harem’e girerler, siz de onlara bir daha erişemezsiniz. Bunun üzerine ittifâkla onlara<br/>taarruzda bulunmaya karar verdiler.<br/>
Vâkıd b. Abdullah es-Sehmî bir ok atıp <b>Amr b. Hadramî</b>’yi öldürdü. Müşriklerden<br/>
öldürülen ilk kimse budur. Hicretten sonra öldürülen ilk kişi de budur. <b>Osman b.<br/>Abdullah</b> ile <b>Hakem b. Keysân</b> da esir alındılar. İslâm’da müslümanların aldığı ilk<br/>esirler bunlardır. Nevfel kendi atıyla kaçıp kurtulmayı başardı. Peşinden koşanlar onu<br/>yakalayamadı.<br/>
Abdullah b. Cahş ve arkadaşları iki esir ve kervanı doğruca Rasûl-i Ekrem (s.a.)<br/>
Efendimiz’e getirdiler. Bu olay üzerine Kureyş şöyle demeye başladı: “Muhammed<br/>haram aylardan birini ihlâl etti. Halbuki korkan kimse o aylarda emin olur. Ve insanlar<br/>geçimlerini o aylarda emniyetle temin eder, ticâret için değişik beldelere rahatça<br/>gidebilirlerdi. Böyle bir ayda Muhammed kan döktü, esirler ve ganimetler aldı.”<br/>
Bunu dillerine dolayarak, Mekke’de bulunan müslümanlara şöyle diyorlardı: “Ey<br/>
atalarının dînini terkeden Sâbiîler topluluğu! Siz haram bir ayı helâl sayıp, onda savaş<br/>mı yaparsınız?”<br/>
Bu durum Rasûl-i Ekrem (s.a.)’e duyuruldu. Efendimiz de Abdullah b. Cahş ve<br/>
arkadaşlarına: <i>“Ben size haram ayda savaşmanızı emretmemiştim”</i> diyerek<br/>yaptıklarının hatâlı ve yapmamaları gereken bir şey olduğunu ifâde etti. Esirleri ve<br/>kervandaki malları taksim etmeyip olduğu gibi bıraktı. Ganimetten bir şey almadı.<br/>Allah’dan bu konuda bir izin bekliyordu. Abdullah b. Cahş ve arkadaşları helâk<br/>
