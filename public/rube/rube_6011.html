<a name=6012></a><img src="RuhulBeyan-6012_1.jpg"/><br/>
<img src="RuhulBeyan-6012_2.jpg"/><br/>
<img src="RuhulBeyan-6012_3.jpg"/><br/>
<i>Dünya malı, güçsüz kuşlar için bir tuzaktır<br/>Âhiret mülkü ise şerefli kuşların tuzağıdır</i><br/>
“<i>Hediyenizle (ben değil) siz sevinirsiniz.</i>” Yâni bilakis siz kendinize hediye olunan<br/>
şeylerle malınız çoğaldığı için onun sevdâsıyla sevinirsiniz. Çünkü siz dünya<br/>hayatından sadece görüneni bilirsiniz. Anlatılan kıssaya uygun düşen mânâ budur.<br/>
<i>el-İrşâd’</i>da der ki: “Âyetin bu kısmı, yukarıda zikredilen mal ile yardımı reddetmeyi<br/>
bir tarafa bırakıp kendisine övünmek, başa kakmak ve ona güvenip dayanmak için<br/>verdikleri hediye ile böbürlenmelerini kınamaya geçiştir. Nitekim bahsi geçen hokka,<br/>boncuk, köle ve câriyelerin şeklinin değiştirilmesi ve diğer şeyler bunu göstermektedir.<br/>
Fakir (<b>Bursevî</b>) der ki: Burada şu husus da vardır: Bu elçi ve heyet Allah’ın<br/>
Süleyman (a.s.)’a ihsan ettiği büyük mülkü/saltanatı ve çok malı görünce, ellerindeki<br/>hediyeleri küçümsediler. Hatta yanlarındaki altın ve gümüş külçeleri atmaya<br/>niyetlendiler. Ancak hediyenin emânet oluşu bunu yapmalarına mâni oldu. Sonra hokka<br/>ve diğerleri hediye olarak değil Süleyman (a.s.)’ı denemek için olduğuna göre onlar<br/>hediyelerini nasıl onun başına kakacak ve onlarla övüneceklerdi. Anla.<br/>
<i>et-Te’vîlâtü’n-Necmiyye</i>’de der ki: “Hediyenin kalblerin meyline sebep olduğuna<br/>
işâret etmektedir. Ancak dîn ehli, dünyevî birçok menfaatin karşısında dînî bir husus ile<br/>yüzyüze geldiklerinde, din tarafını dünyevî birçok menfaat tarafına tercih ederler.<br/>Dünya malı fânî olduğu için çok da olsa onu az görürler. Bâkî olduğu için az da olsa din<br/>işlerini çok görürler. Nitekim Süleyman (a.s.) da böyle yapmıştır. Elçi hediye ile<br/>gelince çok olduğu halde onu az buldu ve ‘Allah’ın bana ihsan ettiği dînin kemâlât,<br/>âhiretteki Allah katındaki yakınlıklar ve dereceler sizin verdiğiniz dünya ve<br/>ziynetlerinden daha hayırlıdır. Ancak siz, yâni ehl-i dünyadan sizin gibiler, nefislerinin<br/>hasisliğinden ve bâkî uhrevî saâdetten habersiz olduğundan bu fânî dünyevî hediyeniz<br/>gibi şeylerle sevinir.’ dedi.<br/>
<b>37. <i>(Ey elçi!)</i></b><b> Onlara dön; iyi bilsinler ki, kendilerine asla karşı koyamayacakları</b><br/>
<b>ordularla gelir, onları muhakkak surette hor ve hakir halde oradan çıkarırız!</b><br/>
Ey elçi! “<i>Onlara</i>” Belkıs’a ve kavmine hediyeleri ile “<i>dön;</i>” ki ehl-i dînin geçici<br/>
dünyalıklarla aldatılmadığını, onların murâdının sâdece İslâm olduğunu bilsinler.<br/>Müslümanlar ve mü’minler olarak gelsinler. Aksi halde “<i>iyi bilsinler ki,</i>” Allah’a<br/>yemin olsun ki “<i>kendilerine asla karşı koyamayacakları</i>” karşı durmaya takat<br/>edemeyecekleri ve karşılık vermeye güç yetiremeyecekleri cinlerden, insanlardan ve<br/>ilâhi yardımdan “<i>ordularla gelir</i>”<br/>
