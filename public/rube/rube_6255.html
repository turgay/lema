<a name=6256></a>Çünkü kim bir dalâlete çağırır ve bu konuda kendisine uyulursa, ona uyanların bir kat<br/>günahı da çağırana yüklenir. Kötü bir çığır açan kimsenin hâli de böyledir. Nitekim<br/>hadîs-i şerifte de böyle vârid olmuştur.<br/>
<i>Mesnevî</i>’de der ki:<br/>
<i>Ey delikanlı, kim kötü bir âdet koyar<br/>İnsanlar da körlüklerinden o yola düşerse<br/>O günahların hepsi onun üzerine toplanır<br/>Çünkü o baştır, ötekilerse kuyruk<br/>“Ve uydurup durdukları şeylerden kıyamet günü mutlaka sorguya çekileceklerdir.”</i><br/>
Bu sorguya çekilme; niçin böyle yaptılar, hangi huccet ve delille bu günahı işlediler<br/>
şeklinde başa vurma (<i>takrî‘</i>) ve susturma (<i>tebkît</i>) suâlidir.<br/>
Yâni dünyada uydurdukları yalanlardan ve insanları saptırdıkları uydurma ve bâtıl<br/>
sözlerinden dolayı kıyâmet gününde sorguya çekileceklerdir. İşte zikredilen<br/>başkalarının günahlarını taşıma vaadleri de bu yalanlar cümlesindendir.<br/>
Bazı câhil kimselerin bu gibi sözlere daldıkları ve “Sen bunu yap, günahı benim<br/>
boynuma...” ve benzeri sözler sarfettikleri görülmektedir.<br/>
Sonra “günahlar”ın, “yükler” diye tabir edilmesi; bu yükün nihâi bir seviyede<br/>
olduğunu ifâde etmek içindir.<br/>
<b>Şeyh Sa’dî</b><i> </i>der ki:<br/>
<i>Ey oğul, günah yükünün altına girme<br/>Zira yolculuk sırasında hamal olan acze düşer</i><br/>
Yâni hamal, özellikle yeri uzaksa ve yol üzerinde de tümseklikler varsa yükü<br/>
taşımaktan âciz kalır.<br/>
Sonra günahlar, ağırlıkta farklı farklıdırlar. Haberde şöyle vârid olmuştur: “Berî<br/>
(suçsuz) kimseye ithamda bulunmak, yedi kat gök, yedi kat yer ve mevcûdâtın tamamının<br/>ağırlığından daha ağır gelir.”<br/>
Hatâların bir kısmı varlık ve benlik (<i>enâniyet</i>) huylarıdır (Bunlar insanın yaratılışında<br/>
vardır). Haberde şöyle vârid olmuştur: “<i>Varlık ve benliğin (enâniyetin) öyle bir<br/>günâhtır ki, başka bir günah ona kıyas olunamaz.</i>”<br/>
<i>Bütün hayırlar öyle bir evde toplanmıştır ki<br/>O evin anahtarı tevâzudan başka bir şey değildir<br/>Kötülükler de buna kıyasla bir evde toplanmıştır<br/>Onun da anahtarı “bizlik” ve “benlik”tir</i><br/>
Başkasını saptırmanın, küfür ve günahlara sevketmenin azâbı daha şiddetlidir. Yine<br/>
başkasının kabiliyetini bozma, onu inkâra çekme ve hak yoluna girmesine mâni olmanın<br/>
