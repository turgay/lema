<a name=433></a>Aksâ’da ibâdetten men olunduysanız, yeryüzünün tamâmı size mescid kılınmıştır<br/>demektir.<br/>
<i>“Nereye dönerseniz, Allah’ın yüzü oradadır” </i>yâni kıble olarak râzı olduğu ve<br/>
emrettiği yön orasıdır. Çünkü yönelmenin mümkün oluşu herhangi bir mescide veya<br/>mekâna mahsûs değildir. Veya <i>“huzûr-ı ilmî”</i>, yâni Allah’ın ilmen hâzır ve mevcûd<br/>olması mânâsında: <i>“Allah’ın zâtı oradadır”</i> denebilir. Bu durumda <i>“vech”</i> kelimesi<br/>cüz’ün küllün yerine; yâni parçanın bütün yerine kullanılışı şeklinde mecâzî anlamda<br/>olur. Bu takdîrde mânâ: <i>“Ne tarafa yönelirseniz Allah oradadır. O’na ulaşmanız<br/>mümkündür.”</i> şeklinde olur. Zira Allah, aynı anda iki veya daha fazla mekânda<br/>bulunamayan cevher veya araz cinsinden değildir. Allah’ın belirli bir mekânda olmayıp,<br/>her yerde olması, O’nun ilminin de bütün bu mekânlarda olan şeyleri ihâta ettiğini<br/>gösterir. Yâni Allah, yeryüzünde yapılan her hâl ve hareketi görmektedir ve onlara<br/>gerekli karşılığı da verecektir. Hadis-i şerîfde: <i>“Eğer siz yerin dibine bir ip<br/>sarkıtsanız, o da Allah’a ulaşırdı.”</i><a href="RuhulBeyans.html#443">[362] </a>yâni O’nun ilminden kaçamazsınız,<br/>buyurulmuştur. Allah herhangi bir mekâna hulûl etmekten münezzehtir. Çünkü Allah<br/>ebedî, mekânlarsa hâdistir. Ebedî olan bir varlığın hâdis şeylere girip hulûlü ise<br/>imkânsızdır.<br/>
<i>“Şüphesiz ki Allah vâsi’dir”</i>; yâni gerek yaratma, gerekse sahib olma cihetiyle eşyâyı<br/>
kuşatması ve rahmet bakımından geniştir. Bu ifâde <i>“doğu da, batı da Allah’ındır”<br/></i>sözünün devâmıdır. Eğer “genişlik” rahmet genişliği olarak tefsîr edilirse: <i>“Doğu ve<br/>batı Allah’ındır.”<b> </b></i>sözü “yeryüzünün tamâmı Allah’ındır, dilediğiniz yerde namaz<br/>kılabilirsiniz. İbâdet, sadece belirli mescidlere ve mekânlara has değildir. Yeryüzünün<br/>tümü sizin için mesciddir. Oranın hangi parçasında namaz kılarsanız kılın!” şeklinde<br/>anlaşılması gerektiğini göstermektedir. Allah, kullarına hem rahmetiyle, hem de dînî<br/>emirlerde tanıdığı ruhsatlarla geniş davranmış, onlara güçlerinin yetmeyeceği şeyleri<br/>yüklememiş ve muhtaç oldukları her konuda kolaylık ve genişlik sağlamıştır. Kıble<br/>konusundaki genişlik de bunlardan biridir. Bütün bu anlamlar, âyette “Allah vâsi’dir.”<br/>diye mutlak bir ifâde kullanılması ve hangi konularda genişlik sâhibi olduğunun<br/>belirtilmemiş olması sebebiyle verilmiştir.<br/>
<b>İmâm Gazzâlî </b><i>Şerhu esmâi’l-hüsnâ</i> adlı eserinde şöyle demiştir: <i>“Vâsi’” </i>(geniş)<br/>
kelimesi, <i>“sia” </i>kelimesinden türemedir. <i>“Sia” </i>da hem bir çok bilgiyi ihâta eden ilme,<br/>hem de çokça nimet vermeye ve ihsân için kullanılır. Hangi şekilde kullanılırsa<br/>kullanılsın Vâsi-i Mutlak Allah Teâlâ’dır. Çünkü O’nun ilmi, sâhili olmayan denizler<br/>gibidir. Hattâ tüm denizler mürekkep olsa onun kelimelerini yazmaya yetmez. İhsânının<br/>ve nimetlerinin ise nihâyeti ve sınırı yoktur; her genişlik, ne kadar büyük olursa olsun,<br/>bir sonu vardır. Herhangi bir tarafta son bulmayan genişlik <i>“sia” </i>sözünü hak eder.<br/>Mutlak geniş Allah’dır. Çünkü Allah’ın genişliğine nisbetle her genişlik dar olup, bir<br/>noktada son bulmaya mahkûmdur. Allah’ın dışındaki genişliklerde bir fazlalık ve ziyâde<br/>düşünülebilir. Sonu ve sınırı olmayan bir genişlik için ise ziyâdelik söz konusu değildir.<br/>Kulun bilgisindeki ve ahlâkındaki genişliği ne kadar fazla olursa olsun, nihâyet ilminin<br/>
