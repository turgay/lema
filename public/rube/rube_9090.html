<a name=9091></a><img src="flower_sep.jpg"/><br/>
<img src="RuhulBeyan-9091_2.jpg"/><br/>
<i><b>küçülerek ve Allah’a secde ederek sağa sola döner”</b></i> (en-Nahl, 16/48) âyet-i<br/>kerîmesi’nde açıklandığı gibi ikisinin (güneş ve ay’ın) gölgeleri secde eder. Denilmiştir<br/>ki ağaçların ve yıldızların tesbihleriyle ilgili bir bilgimiz olmadığı gibi secdelerine de<br/>vukufumuz yoktur. Buna, <i><b>“Yedi gök, yer ve bunlarda bulunan herkes O’nu tesbih<br/>eder. O’nu övgü ile tesbih etmeyen hiç bir şey yoktur. Ne var ki, siz, onların<br/>tesbihini anlamazsınız”</b></i> (el-İsra’, 17/44) âyet-i kerîmesi şâhidlik eder.<br/>
Bu âyet-i kerîme’de gök nimetleri olan güneş ve ay’a karşılık yer nimetlerinden olan<br/>
taneli besinler, meyveler, hayvanlar için yaş ve kuru otlar, temel besinler, bitki ve ağaç<br/>türleri zikredilmiştir.<br/>
Önce geçen âyetlerdeki cümlelerin birbirine atfedilmeden bırakılmış olması, insanın<br/>
şükretmesi gerektiğini tenbih etmek için verilen nimetleri sayıp hatırlamaktır. Nitekim,<br/>“Allah seni fakirlikten sonra zengin, zilletten sonra aziz kıldı, az iken senin nimetlerini<br/>çoğalttı, hiç kimsenin kimseye yapmadığını sana yaptı” sözü de bu kabildendir. “Bitkiler<br/>ve ağaçlar” cümlesinin kendinden önceki cümleye atfedip bağlanması ise karşılıklı<br/>olarak aralarında uygunluk bulunduğu içindir. Zira güneş ve ay, gökyüzü yüksek<br/>cisimlerdir. Bitki ve ağaçlar ise yeryüzünde aşağı durumdadırlar. Her iki halde de en<br/>ufak bir sapma olmadan Allah’ın emrine itâattedirler. Ayrıca her dördü zatları ve<br/>sıfatları itibariyle insan türünden başkadırlar. Ancak gerek şekil, gerek anlam, gerek<br/>tabîat, gerekse isimlendirilme bakımından aralarındaki değişikliği gerçekleştirmek için<br/>isim şeklinde getirilerek düzenlenmiştir.<br/>
Burada, eşyanın bilinmesine aracılık eden aklın, rabbânî mârifetlere ve ilâhî<br/>
hakikatlere baktığında mahvolup paramparça olacak hale geldiğine ve secde ettiğine de<br/>işâret vardır. Çünkü, keşif ve şühûd yoluyla ilâhî feyizden faydalanmadan kendi istidâd<br/>ve kabiliyeti ile bunları idrak etmeğe gücü yoktur. Ayrıca, kendi yapısı ve mizacının<br/>gücünden ibaret kalan; hayal, vehim ve tabii kuvvet yapraklarıyla süslenen fikir<br/>ağacının secde ettiğine ve kendi mahiyeti itibariyle hakikatleri idrak etmesinin mümkün<br/>olmadığına da dikkat çekilmektedir. Nitekim şöyle söylenmiştir: Akıl ve fikir kâinatın<br/>duvarları çevresinde dolaşıp onu yaratana baktıklarında eridiler. Nasıl erimesinler ki,<br/>ikisi de yaratılmış olup mahlûk ve sonradan olma ile sınırlıdırlar. Sonradan olma bir<br/>yaratığın kadîm ve ezelî olan yaratıcıyı tanıyabilmesi ne mümkündür. Nitekim <i><b>“Allah’ı<br/>gereği gibi tanımadılar…”</b></i> (el-En’am, 6/91) buyurulmuştur.<br/>
<b>7. Göğü Allah yükseltti ve mîzanı <i>(dengeyi)</i></b><b> O koydu.<br/></b><i>“Göğü Allah yükseltti.”</i><b> </b>Yâni, görülüp hissedildiği gibi bulunduğu yer itibariyle onu<br/>
yükseltilmiş olarak yarattı. Mânen ve makam itibariyle onu yükseltti. Çünkü onu ilâhî<br/>hükümlerin, infazlarının ve emirlerinin çıktığı, meleklerin de bulunduğu yer yaptı. Bazı<br/>
