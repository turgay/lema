<a name=422></a><img src="flower_sep.jpg"/><br/>
<img src="RuhulBeyan-422_2.jpg"/><br/>
<img src="RuhulBeyan-422_3.jpg"/><br/>
Allah’ın emri gelinceye kadar onları bırakın, affedin serzeniş de etmeyin.” Bu cümlenin<br/>şu şekilde anlaşılması da câizdir. “Onlar, kendi arzu ve heveslerine uyarak sizin dinden<br/>çıkmanızı isterler. Yoksa bunu dindarlık adına veya kendilerince hak olduğu için<br/>yapmazlar.”<br/>
<i>“Afv”</i> lügatte günahkârı cezâlandırmayı terketmek; yâni ona mükâfât veya mücâzât<br/>
cinsinden bir şey uygulamamakdır. Sanki günahkârı terkeden günahını siler. Mükâfât ve<br/>cezâsını terkeder. Bu kelime suçluya karşı dil ile yapılacak kınamayı ve serzenişi içine<br/>almaz. Çünkü insan bazen affeder ama, dil ile kınamaktan geri kalmaz. Bu nedenle<br/>âyette “serzeniş de etmeyin” buyrularak bu durum ayrıca belirtilmiştir. Âyetteki bu<br/>ifâdelerden maksad, onların yaptıklarına rızâ gösterin, demek değildir; çünkü bu<br/>küfürdür, Allah ise küfürle emretmez. Aksine bunlardan maksad, onlarla savaşmanın ve<br/>onların çirkin sözlerine bilmukabele cevap verilmesinin terkidir. Âyette geçen<br/><i>“Allah’ın emri gelinceye kadar”</i> ifâdesinin anlamı; Allah hükmünü verinceye kadar,<br/>demektir. Bu hüküm ise, onlarla savaşmaya, üzerlerine cizye konulmasına veya Benî<br/>Kurayza ile Benî Nadîr’in ileri gelenlerinin öldürülmesine izin verilmesidir. Rivâyete<br/>göre ashâb-ı kirâm kendileri kâfir olan ve müslümanları da küfre dâ’vet eden bu<br/>yahûdîlerle savaşmak için Hz. Peygamber (s.a.)’den izin istediler. Bunun üzerine,<br/>Allah’ın emri gelinceye kadar onlarla savaşmayı ve karşılık vermeyi yasaklayan bu âyet<br/>nâzil oldu:<i> “Şüphesiz ki Allah, her şeye hakkıyla kâdirdir.” </i>Vakti, saati geldiğinde<br/>onlardan intikam almaya da elbette kâdirdir.”<br/>
<i> </i><br/>
<b>110. Namazı kılın, zekâtı verin, önceden kendiniz için yaptığınız her iyiliği</b><br/>
<b>Allah’ın katında bulacaksınız. Şüphesiz Allah, yapmakta olduklarınızı noksansız<br/>görür.</b><br/>
Bir önceki âyette Allah, mü’minlere yahûdîler karşısında takınmaları gereken tavrı<br/>
açıkladıktan sonra: <i>“Namazı dosdoğru kılın ve zekâtı verin.” </i>buyurarak bir anlamda<br/>mü’minlere, kâfirlere karşı sabırlı olmalarını ve onlara aldırış etmemekle birlikte iyilik<br/>ve ibâdetle Allah’a sığınmalarını emretmektedir. Maksad, farz, vâcib ve nâfilelerle<br/>Allah’a tâata devâmı emirdir. Bu mânâyı: <i>“Kendiniz için önden ne hayır yollarsanız,<br/>Allah katında onu bulacaksınız.”</i> ifâdesinden anlamaktayız. Âyette zikredilen <i>“hayr”<br/></i>tüm iyi amelleri kapsamasına rağmen, Allah Teâlâ kendi katındaki önemine binâen<br/>namaz ve zekâtı ayrıca zikretmiştir. Çünkü namaz bedenî bir ibâdet olup, Allah’ın<br/>insanoğluna bahşettiği uzuvların bir şükrüdür. Zekât da mâlî bir ibâdet olup, Allah’ın<br/>zengin kullarına çeşitli alanlarda çalışmaları sebebiyle bahşettiği; onların rahat ve geniş<br/>yaşamalarına imkân sağlayan malın şükrüdür. <i>“Allah katında onu bulursunuz”</i>; yâni<br/>dünyâda yapmış olduğunuz amellerin, mükâfât veya cezâ olarak karşılıklarını âhırette<br/>
