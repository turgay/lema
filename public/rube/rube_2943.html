<a name=2944></a>Bilesin ki üç mescid; Mescid-i Harâm, Mescid-i Rasûl (Mescid-i Nebevî) ve<br/>
Mescid-i Aksâ peygamberlerin (aleyhimü’s-selâm) inşâ ettikleri binalar olduğu için<br/>bunlar diğer mescidlere tam bir üstünlüğe sahiptirler. Bundan dolayı fakihler<br/>demişlerdir ki: Bir kimse bu üç mescidden birinde namaz kılmayı nezretse, nezrettiği<br/>mescidde namazını kılması gerekir. Bu üç mescidin dışındaki mescidlerdeki hüküm<br/>farklıdır. Bir kimse bu üç mescidin dışında bir mescidde namaz kılmayı nezretse başka<br/>bir mescidde de kılabilir.<br/>
2. Nifak (ikiyüzlülük) şu üç husustan ibarettir: Yalan söylemek, sözünü tutmamak ve<br/>
emânete hiyanet etmek. İman ise doğruluk ve itaate devam etmekten ibarettir. Çünkü<br/>Allah Teâlâ “sıdk”ı (doğruluğu) yaratmış ve onun gölgesinden iman zuhur etmiştir.<br/>Yalanı yaratmış ve onun gölgesinden ise küfür ve nifak zuhur etmiştir.<br/>
Bir hadiste şöyle buyurulmuştur: “<i>Oruç da tutsa, namaz da kılsa, kendisinin</i><br/>
<i>müslüman olduğunu da iddiâ etse, bir kimsede şu üç haslet bulunuyorsa o kimse<br/>münâfıktır: Konuştuğu zaman yalan söyler, söz verdiğinde sözünü tutmaz, kendisine<br/>bir şey emanet edildiğinde hiyanet eder</i>.”<a href="RuhulBeyans.html#2950">[211] </a>Yani, bilerek yalan konuşan, yerine<br/>getirmemeye azmettiği halde söz veren ve hiyanet etmek için emânet almayı bekleyen<br/>kimse münâfıktır.<br/>
Bu hüküm, muhtemelen bu hasletleri âdet edinen kimse hakkındadır. Yoksa bu üç<br/>
özellik, <i>Buhârî</i>’nin ve bazı âlimlerin benimsediği gibi kendisinden nâdiren sâdır olan<br/>kimseler hakkında değildir. Cumhur âlimlerin görüşü, bu hasletlerin münâfıkların<br/>hasletleri olduğu ve bu hasletleri taşıyan kimsenin de münâfıkların benzeri olduğu<br/>yönündedir.<br/>
Bu durumda böyle bir kimseye münâfık denilmesi mecâz yoluyladır ve yaptığı işin çok<br/>
büyük bir günah olduğunu göstermektedir. Nitekim Allah Teâlâ, (Hac farizasını yerine<br/>getirmeye gücü yettiği halde bunu yapmayanlar hakkında) bu hareketin son derece çirkin<br/>olduğunu ifade etmek için “Kim haccetmezse” buyurmak yerine <i><b>“Kim inkar ederse”<br/></b></i>(Âl-i İmrân, 3/97) buyurmuştur.<br/>
<i>et-Tuhfe</i> müellifi demiştir ki: “Burada maksat, münâfıkın alâmetinin bu üç özellikle<br/>
sınırlı olduğunu bildirmek değil, bilakis açığa vurduğu şeyin tersini içinde gizleyen her<br/>kimsenin münâfıklardan olduğunu ifâdedir.”<br/>
Bilesin ki iki sınıf münâfık vardır:<br/>1. Müslüman olduklarını ilan eden ve nifâkı işin başında gizleyen (hiç açığa<br/>
vurmayan) sınıf. Bu tür nifak, münâfıklık sıfatlarının ve güçlerinin nefse galebe<br/>çalmasından dolayı olur.<br/>
2. Diğer sınıf ise müslüman olduklarını ilan eden ve nifakı nefiste gizli olan<br/>
münâfıklık sıfatlarını bilfiil ortaya çıkana kadar gizleyen sınıf. Bu tür nifak ise<br/>münâfıklık sıfatlarının nefiste zayıf olmasından kaynaklanır. Allah onları, kalplerindeki<br/>şüpheleri sebebiyle ilelebed nifaka dönüştürür. Bu sınıftaki münâfıklar, sahip oldukları<br/>bu nifaktan gafildirler. Onlar oruç tutarlar, namaz kılarlar ve kendilerinin müslüman<br/>olduklarını zan ve iddiâ ederler.<br/>
