<a name=9310></a>sağlam bir şekilde büktüm” anlamındaki <i>“cedeltü’l-hable”</i> sözünden alınmıştır. Sanki<br/>birbiriyle mücâdele eden iki kişiden her biri diğerini, onu fikrinden vaz geçirip kendi<br/>fikrini ona kabul ettirmek için ip büker gibi çevirmeğe çalışmaktadır. Buradaki<br/>mücâdeleden maksad, karşılıklı konuşmak ve söylediklerini tekrarlamaktır. Âyet-i<br/>kerimenin mânâsı şöyledir: Allah Teâlâ, kocası hakkında fetvâ istemek için konuşan,<br/>haklı bir yön ve kabul edilebilir bir sebep olmadığı halde kendisi hakkında kocasının<br/>zıhar konusundaki sözlerini sana tekrarlayıp duran, Allah’a yalvarıp duâ eden ve çektiği<br/>üzüntüyü açıklayan kadının duâsını kabul etmiştir.<br/>
<i>Müfredat</i> adlı eserde şöyle denmiştir: <i>Şikâyet</i>, <i>şekât</i> ve <i>şekvâ</i> kelimeleri, “kişinin<br/>
içinde bulunduğu hâli açıklaması” mânâsına gelir. <i>Şikâyet</i> anlamındaki <i>şekvâ<br/></i>kelimesinin aslı, içine su konulan küçük su kabı demek olan “<i>şekve</i>’yi açmak” demektir.<br/>Buna göre âyetteki “Allah’a şikâyette bulunan” cümlesinde bir istiâre vardır. Tıpkı bir<br/>kişinin, kalbindekini birine açıkladığında bunu ifâde etmek için açıkça değil de istiâre<br/>yolu ile “ona kabımdakini boşalttım, dağarcığımda ne varsa silkeledim” demesi gibi.<br/>
<i>Keşfü’l-esrar</i> adlı eserde şöyle ifâde edilmiştir: <i>İştikâ,</i> insanın karşılaştığı hoş<br/>
olmayan durumu açıklamasıdır. <i>Şekvâ</i> ise, başkasının kendisine yaptığını açıklamasıdır.<br/>
<i>Tâcu’l-mesadir</i>’de <i>iştikâ</i>nın korkmak ve şikâyet etmek mânâsında olduğu<br/>
kaydedilnektedir.<br/>
Kendi lehine fetvâ almak için Peygamberimiz (s.a.) ile mücâdele eden kadın, Hazrec<br/>
kabilesinden <b>Havle binti</b> <b>Sa‘lebe b. Mâlik b. Huzâ‘a</b>’dır. Kocası Ubade’nin kardeşi<br/>Evs b. Samit’tir. Rivâyete göre, Havle vücud yapısı itibariyle güzel bir kadındı. Namaz<br/>kılmakta olan Havle selam verdikten sonra kocası onu cinsel ilişkide bulunmak isteğiyle<br/>dâvet eder. Havle nedense kabul etmez. Evs b. Samit titiz bir yapıya sâhib olduğundan<br/>beşerî zaaf gereği kızar ve eşine: “Sen bana annemin sırtı gibisin” diyerek zıhar yapar.<br/>İşte İslam tarihinde ilk zıhar olayı budur. <i>Zıhar</i> ve <i>îlâ</i> câhiliye döneminde yapılan<br/>boşama şekilleri olduğu için Evs bunu yaptığına pişman olur. Eşine, “zannederim ki sen<br/>benim değilsin, bana haramsın” der. Bu durum karısı Havle’ye çok ağır gelir. Hemen<br/>Peygamberimiz (s.a.)’in yanına varır. O sırada Hz. Aişe (r.a.), Rasûlullah (s.a.)’in<br/>mübarek başının bir yanını yıkamaktadır. “Ey Allah’ın Rasûlü! Kocam, oğlumun babası,<br/>amcamın oğlu, dünyada en çok sevdiğim eşim Evs b. Samit bana zıhar yaptı; ama<br/>boşama kelimesi kullanmadı. Yaptığı bu işten dolayı da pişman oldu. İkimizi<br/>birleştirecek bir çare var mıdır?” diye sorar.<br/>
Rasûlullah (s.a.): <i>“Hayır benim içtihadıma göre, sen ona haramsın”</i> buyurur. Havle,<br/>
“böyle deme ey Allah’ın Rasûlü!” diye inledi ve içinde bulunduğu sıkıntısını,<br/>yalnızlığını, yakınlarının kalmadığını ve kendisinin küçük çocuklarının bulunduğunu<br/>zikrederek şöyle devam etti: “Çocuklarımı yanıma alsam aç kalacaklar, babalarına<br/>bıraksam sefil ve perişan olacaklar.” Bunun üzerine Rasûlullah (s.a.) yine önceki<br/>sözünü tekrar ederek onun kocasına haram olduğunu söyler. Havle yine önce söylemiş<br/>olduğu sözlerini tekrar etmeye başlar. Peygamberimiz (a.s.) da ona: <i>“Bana göre sen<br/>eşine haramsın”</i> buyurur.<br/>
