<a name=593></a><i>olduğunu açıklayan âyetler ve deliller olarak indirildi.”</i> kısmında ise hidâyetin iki<br/>kısmından en üstünü getirilmiş ve burada mübâlağa yapılmıştır. Sanki: “Kur’ân<br/>hidâyettir. Daha ötesi Kur’ân hidâyetin ne olduğunu açıklayandır.” denmiştir.<br/>
<i>“Siz mü’minlerden her kim, Ramazan ayında, şehir veya köydeki ikamet ettiği</i><br/>
<i>yerinde hazır bulunursa, Ramazan orucunu tutsun.”</i><br/>
Âyetteki şâhidden maksad, âkil, bâliğ ve sıhhatli olan kimsedir. Çünkü çocuk ve deli<br/>
de Ramazan ayında, ikamet ettikleri yerde hazır bulunabilirler. Fakat bunlara oruç<br/>tutmak farz değildir. Bu âyet, oruç tutmak ile oruç tutmayıp fidye vermek arasındaki<br/>muhayyerliği neshetmiştir.<br/>
Mukîm olsa dahi hasta olan, sıhhatli olsa dahi yolcu olan, Ramazan ayında oruç<br/>
tutmak mecburiyetinde değildir. Fakat tutamadıkları günleri daha sonra kazâ etmeleri<br/>gerekir. Bu âyette, hasta ve yolculara verilen ruhsat ve muhayyerlik, ikinci kez<br/>zikredilmiştir. Çünkü Allah Teâlâ bir önceki âyette, oruç tutmaya gücü yeten mukîme ve<br/>yolcu ile hastaya verilen muhayyerliği zikretti. Bu âyetteki <i>“oruç tutsun”</i> emriyle ise<br/>mukîme verilen serbestliği neshetti. Eğer sadece <i>“oruç tutsun” </i>emri ile yetinip, hasta<br/>ile yolcuyu bundan istisnâ etmeseydi, bir önceki âyette bunlara tanınan ruhsatın da<br/>neshedildiği mânâsı anlaşılabilirdi. Fakat tekrar zikretmekle bu ihtimali ortadan<br/>kaldırmıştır.<br/>
Allah yolculuk ve hastalık hâlinde iftar etmenize müsâade etmekle sizin için kolaylık<br/>
ister. Geniş rahmeti ve merhameti sebebiyle, hasta veya yolcu olanlarınıza oruç ile<br/>meşakkat ve zahmet vermek istemez.<br/>
<b>Muhammed b. Ali Tirmizî </b>şöyle demiştir: <i>“Yüsr”</i> cennetin ismidir; çünkü bütün<br/>
kolaylıklar orada vardır. <i>“Usr”</i> ise cehennemin adıdır. Zira bütün zorluklar da orada<br/>toplanmıştır. Âyetin mânâsı ise şöyledir: “Allah, tuttuğunuz oruç sebebiyle sizi cennete<br/>girdirmek ister. Sizin cehenneme girmenizi istemez.”<br/>
Şeyhimiz <b>Osman Fazlı </b>(k.s.), bu âyet hakkında şu açıklamayı yapmıştır: Allah Teâlâ,<br/>
oruç tutmanızı emrederek sizin dünyâ ve âhıret kolaylığınızı istemiştir; zorluğunu değil.<br/>Dünyâdaki kolaylık, melekiyet ve rûhâniyete doğru yücelmek ve hakîkî uyanıklık ile<br/>mârifete ulaşmaktır. Ondaki zorluk; beşeriyet ve hayvaniyetle başbaşa kalmak ve nefsânî<br/>ve tabiî özelliklerle bezenmektir. Âhıretteki kolaylık; cennet, nimet, kurbet, Allah’a<br/>kavuşmak ve O’nu görmektir. Oradaki zorluk ise cehennem ve onun derece derece<br/>azâbıdır.<br/>
<b>Necmüddin</b>, <i>et-Te’vîlât</i>’ında şöyle diyor: Allah Teâlâ sizin için, zorlukla beraber<br/>
olan kolaylık istiyor. Bu sebeple Allah’ın emrine uymaktaki zorluğa bakmayın. Fakat o<br/>zorluğa katlandıktan sonra meydana gelecek olan kolaylığa bakın. Çünkü akıllı bir<br/>kimse, sıhhatini düşünerek, hastalığının geçmesi için, doktor tarafından tavsiye edilen<br/>acı ilacı hiç tereddüd etmeden içer. <b>Sa’dî </b>der ki:<br/>
<i>Hastaya şeker vermek hata ve günahtır.<br/>Zira hastaya acı şey, ilaç olarak faydalıdır.<br/>Ey akıllı, hastalıktan korkma sakın,</i><br/>
