<a name=4752></a><img src="RuhulBeyan-4752_1.jpg"/><br/>
<img src="RuhulBeyan-4752_2.jpg"/><br/>
haber okuyacağım. Okuma işini asla terk etmeyeceğim.<br/>
<b>84. Gerçekten biz onu yeryüzünde iktidar ve kudret sahibi kıldık, ona <i>(muhtaç</i></b><br/>
<i><b>olduğu) </b></i><b>her şey için bir sebep <i>(bir vâsıta ve yol) </i></b><b>verdik.</b><br/>
Bu âyette önceki âyette vaad edildiği üzere bahsedilen hatıranın okunmasına<br/>
başlanmaktadır.<i> “Gerçekten biz onu yeryüzünde iktidar ve kudret sahibi kıldık.”<br/></i>Temkin (yerleştirmek) güçlü kılmak, sebeplerini hazırlamak demektir. İlkine göre mânâ:<br/>“Onu güçlü ve muktedir kıldık”, ikincisine göre ise: “Onun için kuvvet ve kudret takdir<br/>ettik.” şeklindedir. Varlıkta biri diğerini gerektirdiği, mânâları da birbirine yakın olduğu<br/>için her biri diğerinin yerine kullanılmıştır. Nitekim Allah Teâlâ şöyle buyurur:<br/><i><b>“Yeryüzünde size vermediğimiz imkanları onlara verdik.”</b></i> (el-En‘âm, 6/6) Yâni<br/>onları yeryüzünde çeşitli imkan ve tasarruflar konusunda kuvvet, sebep ve âletler<br/>yönünden güçlü kıldık. Size ise mal, sayı ve sebepler bakımından üstünlük konusunda o<br/>kuvvet ve genişliği vermedik. Sanki şöyle denilmiştir: “Sizin için kılmadığımız imkânı,<br/>yeryüzünde onlar için kıldık.” Ya da cümlenin mânâsı şudur: “Biz ona tedbir ve rey<br/>yönünden tasarrufa güç ve kudret verdik. Çünkü bulutlar onun emrine verildi. Onun için<br/>sebepler arttırıldı, nur onun için yayıldı, gece ve gündüz onun için eşit oldu. Yeryüzünde<br/>seyr ve sefer ona kolaylaştırıldı, yollar ona boyun eğdi.<br/>
<b>İbn Abbas </b>(r.anhümâ)’dan şöyle rivâyet edilmiştir: “İbrahim (a.s.) Mekke’de<br/>
bulunduğu sırada Zülkarneyn (a.s.) o tarafa yönelmişti. Ebtah denilen yere varınca ona:<br/>“Orada İbrahim Halîlurrahman bulunuyor.” denildi. Zülkarneyn (a.s.) hayvanından indi,<br/>İbrahim (a.s.)’a doğru yürüyerek gitti. Varınca selam verdi ve ona sarıldı.<br/>Selamlaşırken ilk kucaklaşan Zülkarneyn (a.s.)’dır. Nitekim <i>İnsânu’l-uyûn</i> ve <i>Düreru’l-<br/>gurer</i>’de böyle geçmektedir. İşte o zaman bulutlar onun emrine verilmişti. Çünkü tevazu<br/>edeni Allah yükseltir. Bir kavme gazâya çıktığında bulut onu, askerlerini ve bütün<br/>levâzımâtını taşırdı. Karanlık ve nur ona musahhar kılınmıştı. Gece yürüdüğünde nur<br/>ona yol gösterir, arka tarafını karanlık kuşatırdı.<br/>
<i>Hak sana Cebrail’in sıfatlarını ihsan ederse,<br/>Kuş yavrusu gibi havalarda kanat çırpar, yol ararsın!<br/>Hak sana eşeklik sıfatları verirse,<br/>Yüz kanadın bile olsa, gelir, ahıra konarsın!<br/>Gönül gözü ilâhî nûra mahrem olunca<br/>Kevn ve mekan senden uzak olur<br/>Kim bu cihanda kör olursa<br/>Şüphesiz onun gündüz ve gecesi bir olur</i><br/>
