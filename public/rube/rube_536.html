<a name=537></a><img src="RuhulBeyan-537_1.jpg"/><br/>
<img src="RuhulBeyan-537_2.jpg"/><br/>
<img src="RuhulBeyan-537_3.jpg"/><br/>
<img src="RuhulBeyan-537_4.jpg"/><br/>
kalıbın değil, kalbin de gayb âlemine doğru yönelmesidir. Nitekim <i>Mesnevî</i>’de şöyle<br/>gelmiştir:<br/>
<i>Senin meylin deve dikeni ve kum tarafınadır.<br/>Ölü kum ve dikenden gül toplamaya kalkarsın.</i><br/>
<i>et-Te’vîlâtü’l-Kaşaniyye</i>’de şöyle gelmektedir: <i>“Safâ”</i>dan maksad kalb, <i>“Merve”</i>den<br/>
maksad ise nefistir. Kalb ve nefis, Allah’ın dîninin işâretlerindendir. Bu dînin kalble<br/>ilgili menâsiki yakîn, tevekkül , rızâ ve ihlâs; nefisle ilgili olanları ise sabır, şükür, zikir<br/>ve fikirdir. Küllî ve zâtî bir yok oluşla; vahdet-i zâtî makamına ulaşıp İlâhî huzûra giren,<br/>cemâl ve celâl nûrlarında fenâya ermek sûretiyle müşâhede makamına ulaşan kimsenin<br/>imkân bulduktan sonra kendisine bağışlanan hakkanî varlıkla, kalb ve nefs arasında<br/>gidip gelmesi husûsunda bir günah yoktur. Seyr ü sülûkunu ikmâl edip bakâ billâh<br/>derecesine ulaşan kimse, kalb makamında tekmil, ta’lîm, irşâd ve halka şefkat<br/>bakımından; nefs makamında ise güzel ahlâk, iyilik, takvâ, zayıf ve miskinlere yardım<br/>ve gayret tahsîli açısından hayır işlerse şüphesiz Allah bunun, karşılığını fazlasıyla<br/>verir. <b>Kaşânî</b>’nin sözü burada sona erdi.<br/>
Bir Arap şâiri şöyle söyler:<br/><i>Ey nimetleri görülen, zâtı gizli olan Allah!<br/>Sen su gibisin, biz değirmen.<br/>Sen rüzgâr, biz ise o rüzgârın savurduğu tozlar gibiyiz.<br/>Tozlar açıkta görüldüğü halde rüzgâr gizlidir.</i><br/>
<i> </i><br/>
<b>159. İndirdiğimiz açık delilleri ve kitapta insanlara apaçık gösterdiğimiz hidâyet</b><br/>
<b>yolunu gizleyenlere hem Allah hem de bütün lânet ediciler lânet eder.</b><br/>
Tevrat’ta, sâdece bilginlerin değil, bütün herkesin şüphe etmeksizin anlayabileceği bir<br/>
tarzda, Hz. Muhammed (s.a.)’in peygamberliği, “recm olayı”, “kıblenin değişimi”,<br/>“haram ve helâl” gibi mevzuları açıklayan, Hz. Peygamber’in peygamberliğine<br/>inanmanın ve O’na uymanın gerekliliğini bildiren âyetlerimizi gizleyenler vardır. İşte<br/>onları, Allah rahmetinden uzaklaştırır. İns ve cinnin mü’minlerinden ve meleklerden<br/>bütün lânet ediciler onlara, <i>“Allah’ın lâneti üzerinize olsun.”</i> diyerek bedduâ ederler.<br/>
Bu âyet, Yahûdî reisleri ve âlimleri veya dînin ahkâmından bir şey gizleyen herkes<br/>
hakkında nâzil olmuştur. Lâfzın umûmî olması bakımından ikinci görüşü kabûl etmek<br/>daha uygundur. Çünkü hükmün umûmî oluşu sebebin husûsîliğini gerektirmez.<br/>
Gizlemek anlamına gelen <i>“ketm”</i> ve <i>“kitman”</i> kelimeleri, geniş anlamıyla;<br/>
