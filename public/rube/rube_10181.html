<a name=10182></a><img src="RuhulBeyan-10182_1.jpg"/><br/>
<img src="flower_sep.jpg"/><br/>
<b>51. Arslandan kaçan.<br/></b>Âyette yer alan “kasvera” aslan demektir. Çünkü vahşi eşşekler aslanı gördüklerinde<br/>
var güçleriyle kaçarlar. Kasvera kelimesi kahr ve galebe çalmak anlamında olan “kısr”<br/>kökünden türemiştir. Aslanın bu ismi alması ormandaki diğer vahşi hayvanlara üstün<br/>olmasından ve onları kendi gücü altında ezmesinden dolayıdır.<br/>
<b>İbn Abbas</b> (r.a.)’ın ifâdesine göre “kasvera” Habeş dilinde aslan anlamınadır.<br/>
Bâzılarına göre “kasvera” yaban eşşeklerini avlayan okçu grubun adıdır.<br/>
<b>Kâşifî </b>demiştir ki, aslandan, avcıdan, tuzak ipinden, okçudan veya çeşitli seslerden<br/>
ürkerek kaçtılar.<br/>
Kâfirler, Kur’an’dan yüz çevirme içinde bulunan öğütleri dinlememe ve ondan köşe<br/>
bucak kaçma noktasında kendilerini korkutan şeylerden var güçleriyle kaçan eşşeklere<br/>benzetilmişlerdir. Yâni nasıl ki yaban eşekleri onlardan kaçar, bunlar da Kur’ân’ı<br/>dinlemekten kaçarlar. Zira dinleyecek kulağa, öğüt kabul edecek kalbe sâhip değildirler.<br/>
<i>Mesnevî</i>’de işâret edildiği gibi:<br/>
<i>Bu kavim nerede onlara haber vermek nerede?<br/>Cansız olandan kim can bekler?<br/>Eğri büğrü görüşler, eski anlayışlar<br/>Düşünceye yüz türlü kötü hayal getirirler<br/>Sır, sırrı bilenden başkasına eş olmaz<br/>İnkârcının kulağında bulunan sır, sır değildir.</i><br/>
Onların bu benzetilmelerinde kınanmış oldukları ve durumlarının ne kadar çirkin<br/>
olduğunun vurgulandığı gâyet açıktır. Bir başka ifâdeyle kâfirlerin yaban eşşeklerine<br/>benzetilmeleri aynı zamanda aptallıklarına bir işârettir. Yaban eşşeklerinin herhangi bir<br/>şeyden korktuklarında kaçtıkları gibi bir kaçış ve koşmayı bir başka hayvanda görmek<br/>mümkün değildir. Herhangi bir kimse birisini ağır biçimde küçümsemek ve en rezil bir<br/>şekilde kötülemek isterse onu eşşeğe benzetir.<br/>
Rivâyet edilir ki âlimlerden birisi büyük bir câmide halka vaaz ve nasîhat ediyordu.<br/>
Etrafında kalabalık bir cemâat vardı. Eşşeğini kaybeden ahmak birisi bunu gördü ve<br/>vâize: “Ben bir eşşek kaybettim, cemâate bir soruver, belki aralarından birisi onu<br/>görmüştür” diye bağırdı. Vâiz ona:”Otur yerine ben onu sana göstereyim” dedi. Adam<br/>oturdu, birden vaaz dinlemekte olanlardan birisi yerinden kalktı ve dışarı çıkmaya<br/>koyuldu. Vaiz o adama: “Al bunu çünkü o senin eşşeğindir” dedi. Belli ki o vâiz bu<br/>sözü, üzerinde durduğumuz âyetten esinlenerek söylemiştir. Çünkü yerinden kalkıp giden<br/>kişi melik ve allâm olan Allah Teâlâ’nın öğüdünden kaçıyordu.<br/>
