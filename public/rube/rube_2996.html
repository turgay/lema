<a name=2997></a><i>Ebedî bedbahtlığın belirtisi olur</i><br/>
Bilesin ki bâzı nefisler münâfık, bâzısı kâfir ve bâzısı da mümindir.<br/><i>Münâfık nefis,</i> şehvetlerden hayvânî sıfata benzer. Şeriatin siyâseti (kontrolü) ve<br/>
tarikatın terbiyesi ile kalp nefse hakim olduğunda bu sıfat iffete dönüşür. Fakat bu<br/>değişme hakikaten değil zâhiren olur. Çünkü nefiste şehvetin sökülüp atılması şeklinde<br/>bütünüyle bir değişme olmaz, bilakis yenik düşmesi söz konusu olur.<br/>
<i>Kâfir nefis,</i> yenilen ve içilen gıdaları talep etmede behîmî (hayvanlara mahsus) sıfat<br/>
gibidir. Bu sıfat zıddı ile, yani yeme ve içmeden müstağni olma hali ile değişmez.<br/>Çünkü vücûd kendisinden çıkan şeylerin yerine yeni gıdaya ihtiyaç duyar.<br/>
<i>Mümin nefis</i> ise gadab, kibir, düşmanlık, hiyanet gibi yırtıcı hayvanlara ve şeytana<br/>
âid sıfata benzer. Bu nefis, İslâm nûru ile aydınlandığında, iman nuru kalbe aktığında ve<br/>gönül Rabb’inin nûru ile açılıp ferahladığında bu sıfatların zıtları olan hilm, tevâzu,<br/>muhabbet, sadâkat ve emanet ile değişmesi imkan dahilindedir.<br/>
Nefsin sayılan bu ve diğer sıfatları, tümüyle değişmediği veya bunlar kalp sıfatlarının<br/>
nurları ile mağlup edilmediği sürece o nefiste münâfıklıktan bazı şeyler var demektir.<br/>Nitekim Hz. Peygamber (a.s.) yalanı, hiyaneti, vaadini yerine getirmemeyi ve ahdi<br/>bozmayı münâfıklıktan kabul etmiş ve şöyle buyurmuştur:<br/>
“<i>Dört şey vardır ki bunlar kimde bulunursa namaz da kılsa, oruç da tutsa,</i><br/>
<i>kendisinin müslüman olduğunu iddiâ etse de münâfıktır: Konuştuğu zaman yalan<br/>söyler; kendisine bir şey emanet edildiğinde hiyanet eder, söz verdiği zaman yerine<br/>getirmez, düşmanlık ettiği zaman haddi aşar. Bunlardan birisi kimde bulunursa, onu<br/>terk edinceye kadar o kimsede münâfıklıktan bir haslet var demektir</i>.<a href="RuhulBeyans.html#3015">”[255]</a><br/>
Öyleyse akıllı insanın, münâfıklıktan tümüyle kurtulana kadar bütün gücüyle şeriatın<br/>
hükümlerini ve tarikatın âdâbını yerine getirmeye çalışıp çaba göstermesi gerekir.<br/>
Sonra şunu da bilesin ki suçunu îtiraf etmek, mümine babası Âdem (a.s.)’dan kalan bir<br/>
mîrastır. Rivayet edildiğine göre o, günahına iki yüz sene ağlamış ve sonunda Allah<br/>onun tevbesini kabul etmiş, günahını bağışlamıştır. Bundan dolayı demişlerdir ki: Tevbe<br/>eden kimsenin tevbe esnasında çokça ağlaması, kendisini hor ve hakir görmesi ve<br/>Peygamber (a.s.) Efendimiz’e sıkça salavât getirmesi gerekir. Çünkü Peygamber<br/>Efendimiz, bütün nebî ve velîlerin şefaatçisidir. Bundan dolayıdır ki Âdem (a.s.)<br/>Allah’a onunla tevessül vetmiş ve:<br/>
“İlâhî! Muhammed’in hakkı için beni bağışlamanı diliyorum.” demiştir. Tevbe eden<br/>
kişinin tüm mümin erkekler ve kadınlar için istiğfârda bulunması da gerekir.<br/>
İstiğfâr, kulun Rabb’inden günahlarını bağışlamasını talep etmesi demektir. Allah’ın<br/>
kullarının günahlarını bağışlaması ise lütuf ve ihsanı ile onların günahlarını örtmesi,<br/>onların durumlarını insanlara açmaması, insanlara karşı rezil ve rüsvay etmemesidir.<br/>
Tevbenin şartlarından birisi de kulun bir daha günah işlememeye azmetmesidir.<br/>
Unutma veya hata sonucu kişiden günah sâdır olursa, Allah Teâlâ’nın lütuf ve ihsanı ile<br/>o kimse affedilir.<br/>
