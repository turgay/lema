<a name=3897></a><img src="RuhulBeyan-3897_1.jpg"/><br/>
<img src="RuhulBeyan-3897_2.jpg"/><br/>
<b>29. İman edip iyi işler yapanlara ne mutlu! Varılacak güzel yurt da onlar içindir.<br/></b><i>“İman edip iyi işler yapanlara” </i>kalb ile îman ve organlarla amel-i sâlih işlemeyi<br/>
birlikte yapanlara<i> “ne mutlu!”</i> onların hayatları hoş ve güzeldir. <i>et-Tibyân</i>’da<br/>belirtildiğine göre mutluluk ve sevinç onlaradır ve onlara gıpta edilir. Mânânın onların<br/>hâli ne güzeldir, demek olduğu da söylenmiştir.<br/>
<i>“Varılacak güzel yurt da onlar içindir” </i>yani bu vasıftakilere âhirette varacakları çok<br/>
güzel bir gelecek vardır ki o da cennettir.<br/>
Bâzıları ise Tûbâ kelimesinin özel isim olduğunu söylemiştir. <b>Kâ‘bu’l-ahbâr </b>der ki:<br/>
Allah Rasûlü’ne cennetin ağaçlarını sordum. Şöyle buyurdu:<br/>
“<i>Cennetteki en büyük ağaç Tûbâ ağacıdır. Benim çadırım da bu ağacın altında</i><br/>
<i>olacaktır. Bu ağacın kökü inciden, dalları zebercedden, yaprakları da ipektendir.<br/>Yetmiş bin dalı vardır. En üstteki dalı arşın gövdesine, en alttaki dalı ise dünya<br/>semâsına bitişiktir. Cennette hiçbir yurt, ev, köşk, kubbe, oda, hücre ve taht yoktur ki<br/>onda bu ağacın bir dalı olmasın. Her yerde mutlaka bir dalı vardır ve oradakilerin<br/>üstüne gölgelik yapar. Bu dallarda nefislerin iştâhını kabartan, gözlere lezzet veren<br/>meyveler vardır</i>.”<a href="RuhulBeyans.html#3898">[139]</a><br/>
<i>el-Fethu’l-karîb</i>’de şöyle der: Tûbâ ağacının kökü, Hz. Peygamber’in (cennetteki)<br/>
evindedir. Dalları bütün cennetliklerin evlerinin üzerine ayrılır. Nitekim bütün<br/>dünyadakilere ilim ve îman da O’ndan yayılmıştır. Kökünden kâfûr ve selsebil pınarları<br/>kaynar. Bu ağaçta bütün meyveler, çiçekler ve siyah hariç bütün renkler vardır. Ağacın<br/>her yaprağı bir ümmeti gölgeler. Yapraklarından her birinde Allah’ı türlü türlü<br/>tesbihlerle tesbih eden bir melek vardır. Tûbâ ağacı öylesine büyüktür ki gölgesinde<br/>yüz sene bir görüşe göre de bin sene giden azimli biri sonuna ulaşamaz, gölgesini<br/>kat’edemez.<br/>
Büyüklerden birisi der ki: “Buradaki sâlih amelden maksad nefsi tezkiyedir,<br/>
arındırmaktır. İşte aslî fıtrata; kalb cennetine, yani sıfatların cennetine girerek varılacak<br/>güzel yurda ulaşanlara ne mutlu!”<br/>
<b>Harîrî</b> şöyle der: “Ömründe bir an olsun kalbi Allah’la birlikte bulunmaktan hoşnut<br/>
olan ve herhangi bir vakitte kalbiyle Rabbine dönüp yönelene ne mutlu!”<br/>
<b>Cüneyd</b> şöyle der: “Âriflerin vakitleri, mârifetleri sayesinde hoş geçer. Sâlih amel,<br/>
yaparken Allah’ın rızası kastedilen semereli ve faydalı ameldir, başkası değil.<br/>
<i>Meyvesiz ağaç dalları Tûbâ ağacı gibi güzel olsa<br/>O dalları kes, aşıla ki onlarda meyve hâsıl olsun</i><br/>
Cennet amaçlanarak yapılan amel, Allah rızâsı için yapılmış olmaz. Çünkü (böyle<br/>
