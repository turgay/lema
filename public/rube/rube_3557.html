<a name=3558></a><i>Sen Yûsufsun; kıssan da kıssaların en güzeli</i><br/>
Hz. Peygamber (s.a.) ve Hz. Yûsuf (a.s.)’ın güzellik ve cemallerinin mukayesesi<br/>
ileride zikredilecektir.<br/>
Bazıları şöyle der: Bu kıssa, Hz. Peygamber (s.a.)’e indirilen ilk kıssadır. Lafızları<br/>
çok veciz ama mânâları açısından çok muhtevâlıdır. Aslında bu kıssa, veraset, hilafet,<br/>kalb, ruh, çeşitli kuvvetler ile nefs-i emmarenin tasfiyesini ortaya koymaktadır. Bu nefs-<br/>i emmâre ilk olarak Züleyhâ sûretinde ortaya çıkmış, emmâreliği yüzünden Yûsuf’u<br/>arzuladıktan sonra müslüman olup rızâ ve itmînân makamına ulaşana kadar kendini<br/>tezkiye etmiş ve teslim olmuş; nefsânî kuvvetlerinin, kardeşleri sûretinde boyun<br/>eğişinden sonra da Yûsufî ruhla bir araya gelmiştir.<br/>
<i>et-Te’vîlâtü’n-Necmiyye</i><b>’</b>de şöyle denilir: Bu kıssa, insanın çeşitli halleriyle ve<br/>
Allah’a dönüp vasıl olmasıyla benzerlik ve uygunluk arz ettiği için en güzel kıssa adını<br/>almıştır. Şöyle ki, bu kıssa insanın ruh, kalb, sır ve nefisten mürekkep olduğuna, insanın<br/>beş duyusuna, altı adet bâtınî gücüne, bedene ve bedenin dünyaya mübtelâ oluşuna,<br/>ayrıca insanın en yüce mertebeye ulaşana kadar olan çeşitli hallerine işaret etmektedir.<br/>Yûsuf kalbe, Yâkub rûha, Rahil nefse, Yûsuf’un kardeşleri kuvvet ve duyulara işarettir.<br/>
Kur’an-ı Kerim böylesine eşsiz kıssaları ihtiva etmesine rağmen kâfirler basiret<br/>
sahibi olmadıkları için ona dil uzatmışlardır.<br/>
<i>Mesnevî</i>’de şöyle denilir:<br/>
<i>Allâh’ın kitabına da bu sözler söylendi.<br/>Kâfirler, onu da böyle kınadılar.<br/>Dediler ki: Bunlar, eskilerin hikâyeleri ve efsâneleri,<br/>Onda öyle derin bahisler, yüce hakîkatlere dair sözler yok.<br/>Yûsuf ve onun kıvrım kıvrım zülüfleri<br/>Yâkub ile Züleyhâ’nın gam ve kederleri...</i><br/>
<b>Şeyh Sa‘dî</b> ne güzel söylemiş:<br/>
<i>Bir kimse eğer inkar gözüyle bakarsa<br/>Yûsuf ’un sûreti ona çirkin gelir<br/>Eğer şeytana sevgi kasdıyla bakarsa<br/>Ona büyük bir melek gibi görünür</i><br/>
<i>“Gerçek şu ki, sen bundan önce”</i> yani sana bu Kur’an’ı vahyetmemizden önce<br/>
<i>“elbette bilmeyenlerden idin.” </i>Bir şeyden gaflet etmek, o şeyin akla gelmemesi<br/>demektir. Yâni bu kıssadan gâfil olanlardan idin; bu kıssa ne aklına gelmişti, ne de bu<br/>kıssayı duymuştun.<br/>
Bu ifade, Hz. Peygamber’in vahye mazhar olan bir kişi oluşunun delîlidir. Bu konuda<br/>
