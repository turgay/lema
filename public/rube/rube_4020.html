<a name=4021></a>tepesine varınca vâdîye yönelerek, yâni yüzünü Kâbe’nin bulunduğu yere doğru<br/>çevirerek ellerini açtı ve:<br/>
<i>“Ey Rabbimiz! …ben, neslimden bir kısmını senin Beyt-i Harem’inin (Kâbe’nin)</i><br/>
<i>yanında …yerleştirdim.</i>” diye duâ etti.<br/>
Hâcer oğlunu emziriyor, hurma yiyor ve su içiyordu. Sonunda hurma ve su tükendi.<br/>
Hem kendisi hem de oğlu susadı. İsmail susuzluktan kıvranmaya başlayınca Hâcer onun<br/>bu durumunu görmemek için Safâ tepesine doğru tırmandı. Birilerini görebilir miyim<br/>diye bakınmaya başladı. Fakat kimseyi göremedi. Sonra eteğini biraz toplayıp vâdînin<br/>aşağısına koştu. Sıkıntısı olan insanın koştuğu gibi var gücüyle koşarak Merve’ye vardı.<br/>Merve tepesinin üzerinde durdu. Birilerini görebilirim diye bakındı. Yine kimseyi<br/>göremedi. Bunu yedi kere yaptı. İşte bu sebeple hac ve umre yapanlar tavaftan sonra bu<br/>iki tepe arasında yedi kere sa‘y ederler/koşarlar.<br/>
Hâcer son defa Merve’ye vardığında bir ses işitti. Bir de ne görsün bugün Zemzem’in<br/>
bulunduğu yerde bir melek duruyor. Melek kanadı ile orayı kazmış ve oradan su<br/>çıkmaya başlamış.<br/>
<b>Kâşifî </b>şöyle der: “Zemzem suyu, Cebrâil (a.s.)’ın avucuyla veyahut Hz. İsmail’in ayak<br/>
izinden ortaya çıkmıştır.”<br/>
Hâcer hemen eliyle suyu çevreleyerek matarasını doldurdu. Suyu eliyle mataraya<br/>
doldurdukça su kaynıyordu. Hz. Peygamber (s.a.) şöyle buyurmuştur: “<i>Allah İsmail’in<br/>anasına (Hâcer’e) rahmet eylesin, eğer Zemzem’i kendi hâline bırakmış olsaydı,</i> -bir<br/>başka rivâyete göre ise- <i>şâyed suyu avuç avuç almamış olsaydı, kaynayan bir pınar<br/>olacaktı.</i>”<a href="RuhulBeyans.html#4026">[37] </a>Yâni yeryüzünün tüm bölgelerinde kolları olan, görülebilen bir ırmak<br/>olacaktı.<br/>
İşte Hâcer bu sudan içti ve oğlunu emzirdi. Melek Hâcer’e: “Telef olacağım diye<br/>
endişelenme. Buraya Allah’ın evi kurulacak. Bu evi şu çocukla babası inşâ edecek.<br/>Allah elbette ehlini zâyi etmez.” dedi. Nitekim <b>Şeyh</b>’in tefsirinde böyle geçmektedir.<br/>
<i>el-İrşâd</i>’da ise şöyle der: “İbrâhim (a.s.)’ın yaptığı bu duânın ilk neticesi şu olmuştur:<br/>
Rivâyete göre Yemenli bir kabîle olan Cürhüm’den bir grup Sûriye’ye doğru giderken<br/>oradan geçiyordu. Kuşların dağın etrafında uçuştuklarını gördüler. “Bu kuşlar ancak su<br/>olan yerde bulunurlar.” diyerek İsmâil ile annesinin yaşadığı yere yöneldiler. Onları ve<br/>pınarı gördüler. Hâcer’e: “Sen bizi suyuna ortak et, biz de seni sütümüze ortak edelim.”<br/>dediler. Hâcer de teklîfi kabûl etti. Böylece İsmail gençlik devresine girip Hâcer de<br/>vefât edene dek orada yaşadılar. Meşhûr rivâyete göre İsmail bunlardan birinin kızıyla<br/>evlendi.<br/>
<b>Kâşifî </b>şöyle der: “Cürhüm kabîlesi oraya yerleşmeye karar verdiler. Ondan sonra<br/>
günden güne insanların oraya isteği arttı.”<br/>
<i>et-Te’vîlâtü’n-Necmiyye’de</i> şöyle denilir: <i>“...yerleştirdim”</i> ifâdesi Hz. Muhammed<br/>
(s.a.)’e işâret etmektedir. Çünkü, O da İbrâhim (a.s.)’ın zürriyetinden ve İsmail (a.s.)’ın<br/>sulbündendi. Böylece İbrâhim (a.s.), Hâcer ve İsmail için Allah’ın yardımını talep<br/>ederken Hz. Muhammed’e tevessül etmiştir. O demek istiyor ki: “Eğer İsmail’i kimsesiz<br/>
