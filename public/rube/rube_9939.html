<a name=9940></a><img src="flower_sep.jpg"/><br/>
<img src="RuhulBeyan-9940_5.jpg"/><br/>
maıyş” kelimleri de aynı anlamdadırlar. Bâzı âlimlerin ifâdesine göre “a-y-ş” kökü,<br/>“ıyş” şeklinde okunduğunda sonuna “tâ” harfi getirilir, tıpkı âyetteki “ıyşetun”<br/>kelimesinde olduğu gibi. “Ayş” canlılara özel bir hayat demektir. Bu hayat, normal<br/>bilinen hayattan daha özel bir yaşama biçimidir. Çünkü “hayat” kelimesi hayvan<br/>hakkında kullanıldığı gibi şahin, doğan ve melek gibi varlıklar hakkında da kullanılır.<br/>Bu kökten türetilen bir kelime daha vardır ki, insanın yaşamasını kendisiyle temin ettiği<br/>için buna “maıyşet” denmiştir. Nitekim Peygamberimiz (s.a.) “ayş” kökünü bir hadis-i<br/>şeriflerinde kullanarak şöyle buyurmuşlardır: <i>“Allahım! Âhiret hayatından başka hayat<br/>yoktur.”<a href="RuhulBeyans.html#9944"> </i>[72]</a><br/>
“Hoşnud” anlamına olmak üzere âyette yer alan “radıyeh” kelimesi ile kasdedilen,<br/>
“orada yaşayan kişinin kendisinden râzı olacağı bir hayat” anlamıdır. Çünkü bu kelime<br/>sîğa nisbeti şeklindedir. Zira nisbetler ikiye ayrılır. Birisi harfle nisbettir. Meselâ<br/>Mekkeli ve Medineli dediğimizde harf ile nisbetten söz etmiş oluruz. Bir de sîğa nisbeti<br/>vardır. “Lâbin: süt veren” ve “tâmir: hurması olan” kelimelerinde olduğu gibi. İşte<br/>“ıyşetun radiyetun” ifâdesi bu kabilden olabilir. Veya “rıza” kökü “ıyşe” kelimesinin<br/>zamirine isnâd edilmiştir ki bu da o hayatı süren kişidir. Dolayısıyla burada isnâd-ı<br/>mecâzî olmasından söz edilebilir. Bu iki takdirin sonucunda çıkan anlam; “sürülecek<br/>hayatın kendisinden hoşnud olunacak bir hayat olduğu”dur. “<img src="RuhulBeyan-9940_1.jpg"/>/Iyşetun radiyetun”<br/>
ifâdesini “kendisinden hoşnud olunan hayat” şeklinde tefsir eden âlimin ifâdesi de yine<br/>bizim yaptığımız açıklamada düğümlenir. Yâni sürülecek olan o hayat, bolluk ve<br/>genişlik nedeniyle sanki içindeki bu bolluktan ve hoşnutluktan -mecâzen- râzıdır veya<br/>hayatın kendisi râzı olunan bir hayattır. Bu tıpkı “<img src="RuhulBeyan-9940_2.jpg"/>/mâun dâfikun” ifâdesinin<br/>
“<img src="RuhulBeyan-9940_3.jpg"/>/mâun medfûkun: dökülen, fışkıran su” anlamına gelmesi gibidir.<br/>
<i>et-Tevilatu’n-necmiyye</i>’de bu âyet-i kerîme şöyle tefsir olunur: Artık o kişi hoşnud ve<br/>
âfiyet içinde olarak bulanık olmayan, kaçınma musîbetlerinden uzak bir hayat sürer. O,<br/>hürmet ve haşmete yakın, kirlerden arınmış beğenilen bir hayattadır.<br/>
Bu hayatın kendisinden hoşnud olunacak hayat olması, şu üç temel unsuru içine almış<br/>
olmasından dolayıdır. Bunlar:<br/>
1- Hayatın her türlü bulanıklık ve kirden saf, duru bir menfaat oluşu,<br/>2- Sürekli ve bir gün zeval ile kesintiye uğrayacağının beklenmemesi,<br/>3- Ondan râzı olan kişiyi yüceltmesi ve ona orada devamlı ikram edilmesi.<br/>Eğer bu hayat böyle anlatılan gibi olmazsa, o zaman karşı tarafı alaya alma ve istidrâc<br/>
niteliğinde olur.<br/>
Kitabı kendisine sağ tarafından verilecek olan kimsenin sürecek olduğu hayat yukarda<br/>
sıraladığımız üç temel unsuru kapsayan bir hayattır. Dolayısıyla bu şekilde sürülecek<br/>olan hayat, kendisinden hoşnud olunacak hayattır.<br/>
