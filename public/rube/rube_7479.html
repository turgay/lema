<a name=7480></a>sabredici bulmamış yâni onu sabredici kılmamış olsaydık, Eyyûb (a.s.) kendisini<br/>sabredici bulamazdı. Hz. Peygamber’e (s.a.) vermiş olduğu <i><b>“sabret, senin sabrın<br/>sadece Allah’ın sâyesindedir”</b></i> (en-Nahl 16/127) yâni, sen sabredecek olmasaydın bile<br/>seni sabredici kılan O’dur, âyeti de bu mânâya delâlet eder.<br/>
Eyyûb’un (a.s.) Allah Teâlâ’ya hâlini arz ve şikâyet etmesinde sabra aykırı bir durum<br/>
yoktur. Çünkü sabır kişinin, durumunu Allah’tan başkasına şikâyet etmekten<br/>alıkoymaktır. Allah’a şikâyet etmekten alıkoymak değil. Kendini, mâruz kaldığı sıkıntıyı<br/>Allah’a şikâyet etmekten alıkoymak, ilâhî kahra direnmek demektir. Böyle bir direniş<br/>ise <i>ubûdiyyet</i> âdâbına sığan bir şey değildir. O halde sizin, ‘ubûdiyyet’i ‘rubûbiyyet’ten<br/>ayırdeden hakîkatiniz demek olan iftikar (ihtiyaç) olgusunun sahih hâle gelmesi için<br/>mutlaka şikâyet etmek gerekir. <b>Bayezîd Bistâmî</b>’nin şu sözü de buna dayanır:<br/>
<i>Ey padişahım! Senin hazinende olmayan dört şey getirdim,<br/>Yokluk, ihtiyaç, âcizlik ve dilenme getirdim.</i><br/>
Âriflerden birinin karnı acıkmış ve ağlamaya başlamış. Zevksiz biri de açlığına<br/>
ağlıyor diye kendisini ayıplayınca ârif demiş ki: “O da beni sırf ağlayıp kendisinden bir<br/>şey isteyeyim diye aç bıraktı ya!”<br/>
<i>“O, ne iyi kuldu! Dâimâ Allah’a yönelirdi.”</i> Yâni ne güzel kuldu o Eyyûb, dâimâ bize<br/>
başvururdu. Cümlenin ikinci kısmı, Allah’ın Eyyûb’u niçin övdüğünü açıklamaktadır.<br/>Yâni onun böylesine güzel bir kul oluşunun sebebi, onun birtakım sebeplere değil,<br/>dâimâ Allah’a başvurması, bütün varlığıyla Allah’ın tâatına yönelmesidir. Ya da<br/>belâlara karşı sabredebilme ve ilâhî hükme rızâ gösterebilme gücü isterken dâimâ o<br/>ilâhî huzura teveccüh etmesidir.<br/>
Cenâb-ı Hak şu iki kulunu biribirine denk tutmuştur: Onlardan birisi kendisine in’âm<br/>
ve ihsanda bulunması karşısında buna şükretmiş; diğeri de birtakım belâlara dûçâr<br/>etmesine rağmen sabretmiştir. Her ikisini de aynı kalıpla medhetmiştir: Süleyman’ı<br/>(a.s.) medhederken de Eyyûb’u (a.s.) medhederken de <i>“O, ne iyi kuldu! Dâimâ Allah’a<br/>yönelirdi”</i> buyurmuştur. Allah’a dâimâ yönelen (<i>evvâb</i>) biri olmak, günah işledikleri<br/>anlamına gelmez. Çünkü Eyyûb’un dûçâr olduğu belâ, yukarıda belirtildiği gibi imtihan<br/>kabîlindendir.<br/>
Bil ki, belâya mâruz kalmışken Allah ile birlikte yaşamak havâssın yaşayışıdır.<br/>
Sağlıklı iken Allah’la birlikte yaşamak ise avâmın tarzıdır. Şöyle ki, havâs, belâda<br/>belâyı vereni müşâhede eder ve güzel bir yaşayışa sâhip olur. Avâm ise böyle değildir.<br/>Bunlar böyle bir şuhûddan oldukça uzaktır. Böyle olunca da kendileri için belâ mihnete<br/>dönüşür. Bu yüzden de sabredemezler.<br/>
<b>İbn Mes’ûd</b> (r.a.) der ki: ‘Kıyamete kadar sabredecek olanların reisi Eyyûb<br/>
(a.s.)’dır.”<br/>
Bazı âlimler de der ki: “Belâ, velîlerin azığı; temiz gönüllü kulların de tercihidir. Her<br/>
biri, bir tür belâ ile imtihan edilmiştir. Nûh, kendi kavminin elinden sıkıntı çekmiştir.<br/>
