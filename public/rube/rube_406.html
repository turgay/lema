<a name=407></a>Bu kısımda fiil hazfedilip söze isim cümlesiyle başlanmış ve böylece nazm-ı celîl’in<br/>
yukardan beri süregelen kalıbı değişmiştir. İsim cümlesinin getirilmesi, sevâbın onlara<br/>gerekli kılınması ve onun daha hayırlı olduğunu belirtmek içindir. Sevâbın, neden daha<br/>hayırlı olduğu belirtilmemiştir. Bu, o sevâbın fazîletine daha çok delâlet eder.<br/>
Eğer o yahûdîler, Allah’ın vereceği sevâbın daha hayırlı olduğunu ve kalbe<br/>
ulaşmayan, sâdece dilde kalan mücerred ilmin fayda vermeyeceğini bilselerdi, böyle<br/>yapmazlardı. Bu bilginin eseri de amel-i sâlih işlemek, kitap ve sünnete uymaya<br/>yönelmekte kendisini gösterir. Her kim sünneti nefsine önder yapar, onun istediğine uyup<br/>nehyettiğinden de kaçınırsa, işte o hikmetle konuşmaya başlar. Her kim de nefsine önder<br/>olarak hevâsını seçerse o da bid’atla konuşmaya başlar.<br/>
<b>Şeyh Ebu’l-Hasen </b>diyor ki: İçerisinde tehlikeler bulunan, aklına kötü şeyler getiren<br/>
nefislerin meyledeceği ve insan fıtratının kayabileceği her ilmi, doğru da olsa bırak ve<br/>Allah’ın, elçisine indirdiği ilm-i ilâhîye sarılıp Hz. Rasûl’e, halîfelerine, ashâbına,<br/>tâbiine ve müctehid imâmların yoluna uy! Böyle yaparsan zanlardan, şüphelerden,<br/>evhâmlardan, hidâyet ve hakîkat nûrundan uzaklaştırabilecek bâtıl dâ’vâlardan emîn<br/>olursun. Allah’a kul olmanda senin için ne gibi bir terslik olabilir ki? Hz. Peygamber’in<br/>yoluna uymadıktan sonra, ne ilmin, ne de amelin bir değeri vardır. Sana ilim olarak<br/>tevhîd ilmi, amel olarak da Allah, Peygamber, ashâb, ehl-i beyt ve ehl-i sünnet sevgisi;<br/>doğrunun cemâatin yanında olduğuna inanman yeter...<br/>
Ulemâdan birisi şöyle demiştir. Kötü bir adamın ilmen ilerlemesi, suyun Ebû Cehil<br/>
karpuzunun kökünde ilerlemesine benzer. Çünkü bitki suya ne kadar kanarsa onun acılığı<br/>da o denli çoğalır. Dünyâlık ve şeref elde etmek gâyesiyle ilim öğrenmek, yâkut kaşıkla<br/>insan tersi almaya benzer. Bu durumda araç ne kadar şerefli, amaç ne kadar<br/>değersizdir?! Kula gerekli olmayan şeyleri öğrenmeye sevkeden durum ancak ve ancak<br/>dünyâyı âhırete tercîh etmekle olur. Fakat Allah Teâlâ: <i><b>“Allah katında olan daha<br/>hayırlı ve devamlıdır.” </b></i>(el-Kasas, 28/60) buyuruyor.<br/>
Eğer, Allah katındaki değerini öğrenmek istiyorsan, O’nun seni getirdiği mevkie<br/>
bakman yeterlidir. Çünkü ameller işâret, haller kerâmet; kerâmetler delîl ve ilimler de<br/>vesîledir. Nitekim şöyle bir rivâyet vardır: <i>“Kimi, Allah katındaki derecesini bilmek<br/>sevindirecekse, kalbinde Allah’ın yerinin ne olduğuna baksın. Çünkü ne zaman ki kul,<br/>Allah’ı kalbinde anarsa, Allah da oraya iner.”</i><a href="RuhulBeyans.html#408">[341]</a><br/>
İnsan rahmânî vâridâta kabiliyetli ilâhî bir nüshadır. Onun alt yarısı mülk aleminden,<br/>
üst yarısı da melekût alemindendir. Diğer bir deyimle tabîat ve nefs, mülk<br/>mertebesinde; rûh ve sır ise melekût alemindendir. Eğer insan, hakkıyla ibâdetlerini<br/>yapar ve dünyâ ile alâkasını keserse, varlığının özü olan mülk ve melekût âleminde<br/>tasarruf sâhibi olur. Bu da dıştaki mülk ve melekût âleminin giriş kapısıdır.<br/>
Şunu bilesin ki, âlimlerin vuslatı, ilimleri ve ictihâdları derecesindedir, kâmillerin<br/>
vuslatı ise, keşf ve müşâhedeleri ölçüsündedir. Fakat bu keşif ve müşâhede mücerred<br/>eşyâyı görme gibi değildir; çünkü Allah keyfiyetten ve mekândan münezzehtir. Bilakis<br/>bu olay görünen vücûdun ifnâ edilip eritilmesiyle ortaya çıkan hakîkî vücûdla olur.<br/>
