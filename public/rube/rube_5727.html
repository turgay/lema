<a name=5728></a><img src="RuhulBeyan-5728_1.jpg"/><br/>
<img src="RuhulBeyan-5728_2.jpg"/><br/>
ilâhların hepsi onun teferruatıdır. Bu yüzdendir ki hevâya muhâlefet etmek, îmânın<br/>hakîkatine ermeye sebeptir.”<br/>
<i>Hevâdan yüz çevirmek, ululuktandır<br/>Hevâ ve hevesi terk etmek, peygamber kuvvetidir</i><br/>
<b>Ebû Süleyman</b> (r.h.) der ki: “Nefsini hevâsına tâbi kılan kimse onun katline ortak<br/>
olmuştur. Çünkü nefsin hayâtı zikir ile ölümü ve katli ise gaflet iledir. Gaflete<br/>düştüğünde şehvetlere tâbi olur. Şehvetlere kapıldığında ise artık ölü hükmündedir.”<br/>
<i>Mesnevî</i>’de der ki:<br/>
<i>Bu arzular dünyası puthânedir. Peygamberlere de kâfirlere de yuvadır<br/>Fakat şehvet, arınmışlara kul olur. Madenden çıkmış olan altın yanmaz<br/>Kâfirler kalptır, arınmış olanlar ise altın gibidir. Bu iki kesim de tek bir potadadır<br/>Kalp olan, potaya girer girmez kararır; altın girdiğindeyse altınlığı ortaya çıkar</i><br/>
“Semerkand’ın önde gelenlerinden birine şöyle soruldu: “Bir kimse rüyâsında Hak<br/>
Sübhânehû veTeâlâ hazretlerini ölmüş görse, tabiri ne şekilde olur?” O zat şu cevabı<br/>verdi: “Büyükler demiştir ki bir kimse rüyâsında Hz. Peygamber’i (s.a.) ölmüş olarak<br/>görse, bunun tabiri, rüyâyı gören kimsenin dini hayâtında (şerîatında) bir noksanlık ve<br/>gevşeklik olduğuna işârettir. Bu ölüm, şerîatın görünen yüzüdür. Bu da onun gibidir; o<br/>kişinin kalbi kir ve pas tutmuştur.”<br/>
Büyüklerden biri şöyle demiştir: “Huzûr maallah” makamında olan birisinden ansızın<br/>
bu hâl gitse, bunun tabiri, o kimsenin ölmesidir.<br/>
<b>Mevlânâ Abdurrahmân-ı Câmî</b> bu sözü bir başka şekilde yorumlamıştır: <i>“Hevâsını</i><br/>
<i>kendisine ilâh edinen kimseyi gördün mü?” </i>âyet-i kerîmesinin hükmüne göre, rüyâyı<br/>gören kişinin gönlünden ilâh ittihaz ettiği hevâdan birisi uzaklaşıp yok olursa, o ilâhın<br/>ölmesi bu hevânın yok olması anlamına gelir. Bu durumda rüyâ, o kişinin huzûrunun<br/>arttığının delil olur.” Nitekim <i>Reşahât</i>’ta böyle geçmektedir.<br/>
<i>“Sen (Rasûlüm!) ona”</i> hevâsını ilâh edinen kimseye, durumu böyle olduğu halde onu<br/>
şirkten ve günahlardan alıkoyan bir<i> “koruyucu olabilir misin?”</i><br/>
Yâni sen onu korumaktan sorumlu değilsin. Sen ancak uyarıcı/korkucusun. Bu soru,<br/>
inkâr, yâni koruyucu olmadığını belirtmek içindir. Ancak bu, Rasûlullah (s.a.)’in onları<br/>tevhîde dâvetini yasaklamamaktadır. Bilakis O’nun üzerine düşen uyarma ve onların<br/>mazeretlerini geçersiz kılma sorumluluğunu yerine getirdiğini bildirmek içindir.<br/>
Bazı müfessirler bu âyetin kılıçla mücâdeleyi emreden âyetle neshedildiğini<br/>
söylemişlerdir.<br/>
