<a name=5135></a><img src="RuhulBeyan-5135_1.jpg"/><br/>
sonsuz ilmiyle onları kuşattığı için bilir. Meleklerin bütün hâlleri Allâh’ın gözetimi<br/>altındadır. O’nun emri olmadan bir söz sarf etmez ve davranışta bulunmazlar. Bu ifâde,<br/>önceki kısmın sebebini açıklama, sonraki kısım için de bir hazırlıktır.<br/>
<i>“Allah rızâsına ulaşmış olanlardan”</i> Allah Teâlâ’nın mehâbetinden, O’ndan<br/>
çekinerek îman ehlinden kendisine şefâat etmesine razı olduğundan<i> “başkasına şefâat<br/>etmezler.” </i>Şefâat; bir kimsenin yardım ederek veya yardım isteyerek bir başkasına<br/>katılması, yanaşmasıdır. Çoğunlukla mertebece üstte olanın altta olana yaklaşmasını<br/>anlatmak üzere kullanılır. Nitekim kıyâmetteki şefâat de bu kabildendir.<br/>
<b>İbn Abbas</b> (r.anhümâ) der ki: (Melekler) “Lâ ilâhe illallah” diyenlerden başkasına<br/>
şefâat etmezler.”<br/>
Şu halde bu âyette büyük günah işleyenlere şefâat edilmeyeceği konusunda Mûtezile<br/>
için bir delil yoktur.<br/>
<i>el-Es’iletü’l-mukhime</i>’de şöyle der: Eğer “Bu âyet, büyük günah işleyenlere şefâat<br/>
olunmayacağına delildir. Çünkü Allah onlara şefâat edilmesinden razı değildir.”<br/>denirse, bunun cevabı şöyledir: Her ne kadar kötü fiilinden hoşnud olmasa da Allah,<br/>kendisini tanıması (ma‘rifeti) ve şehâdeti sebebiyle asî (günahkâr mü’min) kulundan da<br/>râzı olur. Çünkü o bazı yönlerden O’na âsî olmuşsa da, başka yönlerden de O’na itaat<br/>etmiştir. Şu halde kendisine itaat ettiği yönlerden O’ndan râzıdır. Bu yüzden <b>İbn Abbas<br/></b>(r.anhümâ) “Allâh’ın kendilerinden râzı oldukları Allah’tan başka ilah olmadığına<br/>şâhidlik eden kimselerdir.” demiştir.<br/>
<i>Mesnevî</i>’de der ki:<br/>
<i>Peygamber der ki kıyâmet gününde<br/>Suçluları gözyaşı içinde bırakır mıyım hiç?<br/>Âsîleri ağır işkenceden kurtarmak için<br/>Onlar için can u gönülden şefâatçiyim<br/>Âsîleri ve büyük günah sahiplerini<br/>Ahde vefasızlığın azabından ciddiyetle kurtarırım<br/>Ümmetimin sâlihleri hüsran gününde<br/>Benim şefâatime zaten ihtiyaç duymazlar<br/>Hattâ onlar kendileri şefâatçi olurlar<br/>Onların sözleri buyruk yerine geçer</i><br/>
Bununla birlikte <i>“Onlar, Allah korkusundan”</i> Allah Teâlâ’dan korktuklarından<br/>
dolayı, O’nun mehâbet ve azametinden <i>“titrerler!”</i> korkarlar.<br/>
“<br/>
 (titremek)” korku ile karışık ihtimamdır. Çünkü müşfik, kendisine şefkat ettiği<br/>
kimseyi sever ve onun başına bir şey gelmesinden korkar. Nitekim <i>el-Müfredât</i>’ta böyle<br/>geçmektedir.<br/>
<b>Şeyhzâde</b> der ki: “Haşyet” ve “işfâk” mânâ bakımından birbirine yakındır.<br/>
Aralarındaki fark şudur: “Haşyet”te kendisinden korkulana bakılır, dikkat edilir. Bu da<br/>
