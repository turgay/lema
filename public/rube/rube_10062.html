<a name=10063></a><img src="flower_sep.jpg"/><br/>
<img src="RuhulBeyan-10063_2.jpg"/><br/>
<img src="RuhulBeyan-10063_3.jpg"/><br/>
<b>5. Hâlbuki biz, gerek insanlar gerekse cinler Allah hakkında asla yalan</b><br/>
<b>söylemezler, sanmıştık.</b><br/>
Bu cümle onların en sefihlerin; yâni beyinsizlerini taklidlerinden dolayı bir özür<br/>
beyânıdır. Yâni onlar şöyle demiş oluyorlar: Bizler zannetmiştik ki; hiç kimse<br/>ebediyyen Allah’a karşı iftirâ etmez. Bu sebeple biz o beyinsizlerin sözlerine uyduk ve<br/>Allah’ın bir eşi olabileceği, çocuğu bulunabileceğine inandık, ama Kur’an’ı dinleyip de<br/>Kur’an sebebiyle hak önümüzde apaçık ortaya çıkınca anladık ki, onlar Allah’a karşı<br/>iftirâ ediyor, yalan söylüyorlarmış.<br/>
Âyette yer alan <i>“keziben”</i> kelimesi masdar olup <i>“tekûle”</i> fiilini te’kid etmektedir.<br/>
Çünkü o da bir çeşit sözdür.<br/>
Âyette insan anlamına gelen <i>“ins”</i> kelimesi ile rûhânî güçlere, cin ile ise tabiî<br/>
kuvvetlere işâret olunmaktadır.<br/>
<b>Kâşânî </b>der ki: “Hâlbuki biz gerek insanlar, gerekse cinler” demek, hâlbuki biz zâhirî<br/>
duyular insi ile bâtinî kuvvetler cinnînin Allah hakkında asla yalan söylemeyeceğini<br/>zannetmiştik de gözün Allah’ın şeklini, rengini, kulağın O’nun sesini işitebileceği<br/>vehmine kapıldık. Vehm’in ve hayalin O’nu vehmedebileceği ve kendi aslî sûretine<br/>uygun olarak -gerçekten- hayalinde canlandırabileceğini zannetmiştik. Bunu ruhun<br/>nûruyla aydınlanmadan ve doğru yolu bulmadan önce zannediyorduk, sonra Rûhu’l-<br/>Kudüs vâsıtası ile kalbe vârid olan vahiy yoluyla anladık ki biz onu idrak noktasında<br/>hiçbir şeye mâlik değiliz. Onun ne bir şekli, ne bir rengi, ne bir sesi vardır. O vehme ve<br/>hayâle sığmaz. Allah’ın kelamı; fikir, tahayyül, akli kıyaslar, vehmi öncüller ve<br/>hayallerden beslenen bir hayal, fikirden alınmış kelam cinsinden bir kelâm değildir.<br/>Allah cins, nev’ ya da sınıf veya şahıs olarak yaratıklar kabilinden değildir. Nasıl olur<br/>da onun bir eşi ve çocuğu olabilir.<br/>
<b>6. Şu da gerçek ki, insanlardan bâzı kimseler, <i>(câhiliyyet döneminde)</i></b><b> cinlerden</b><br/>
<b>bâzı adamlara sığınırlardı da, onların taşkınlıklarını arttırırlardı.</b><br/>
<i>“</i><br/>
/<i>sığınıyorlardı”</i> kelimesinin kökü olan “avz” başka birisine ilticâ etmek ona<br/>
yapışmak mânâsınadır. Bu âyet-i kerîme gösteriyor ki, cinlerin de insanlar gibi kadınları<br/>vardır. Çünkü -âyetin ifâdesine göre- onların adamları olduğunu anlıyoruz. Bu sebeple<br/>onların da üredikleri söylenmiştir. Fakat tıpkı iblisin ve zürriyetinin görülmediği gibi<br/>onlar da görülmezler. Tefsir âlimleri şöyle derler: Araplardan yolculuğa çıkan bâzı<br/>kimseler ıssız bir çölde gecelemek zorunda kalınca ve başına bir şey geleceği<br/>korkusuna kapılınca -cinleri ve onların büyüklerini kasdederek- “şu vâdînin efendisinin<br/>kavmi içindeki beyinsizlerin şerrinden onun kendisine sığınıyorum” der böylece sabaha<br/>kadar güven içerisinde geceyi geçirdiğini zannederdi. Cinler de bu sığınma duâsını<br/>
