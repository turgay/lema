<a name=9928></a><img src="flower_sep.jpg"/><br/>
<img src="RuhulBeyan-9928_2.jpg"/><br/>
Sözgelimi Arapçada “duribe darbun” (bir vuruş vuruldu) denmez. Çünkü bu ifâde, fiilin<br/>anlamına daha fazla bir anlam katmıyor. Ancak şu kadar var ki âyette “nufiha/üfürüldü”<br/>fiilinin “nefhatun” masdarına isnâd edilmesi uygun düşmüştür. Çünkü burada yapılan<br/>üfürülüş -müphem yâni belirsiz ve mücerred bir üfürülüş değil- “bir kez olmak” gibi<br/>bir nitelikle kayıtlıdır. Burada yer alan üfürülüşten maksad ise ardından hiçbir canlının<br/>canlı kalamayacağı, mutlaka ölecek olduğu sura yapılacak ilk üfürülüştür. İşte bu ilk<br/>üfürülüş esnâsında biraz sonra ondördüncü âyette geleceği üzere yeryüzünün ve<br/>dağların “kaldırılması, birbirine çarpılması” ifâdelerinin işâret ettiği üzere bütün âlem<br/>yıkılıp harap olacaktır.<br/>
<i>Keşşaf ’</i>ta şöyle deniyor: Eğer bir kişi çıkar da “sura iki kez üfürülecektir, burada<br/>
neden bir kez üfürüleceğinden söz ediliyor?” diye soracak olursa buna şöyle cevap<br/>vermemiz mümkündür: Sura öyle bir üflenecek ki o esnâda bu üfürülüş iki kez değil<br/>sâdece bir kez yapılacaktır. Bir başka ifâdeyle; o büyük olayın meydana gelmesi -sura<br/>üfürülmenin ardından değil- bizâtihi üfürülme olayıyla birlikte meydana gelecektir.<br/>Sura üfürülmenin büyük bir olay olması, sura üfürülmüş olmasından değil ona sâdece<br/>bir kez üfürülmüş olmasından kaynaklanmaktadır. Nitekim Allah bu olaya “vâhide/bir”<br/>ifâdesiyle işâret buyurmaktadır.<br/>
<i>Keşfu’l-esrâr</i>’da ifâde edildiğine göre âyette “vâhide/bir” kelimesinin zikredilmesi,<br/>
ifâdeye pekiştirme gücü katmak içindir. Çünkü üfürme zâten ancak bir kez olur.<br/>
<b>14. Yeryüzü ve dağlar kaldırılıp birbirine tek çarpışla çarpılıp darmadağın edildiği</b><br/>
<b>zaman,</b><br/>
<i>“Yeryüzü ve dağlar kaldırılıp”</i> yâni sırf ilâhî bir kudret ile veya yer sarsıntısı, fırtına<br/>
esmesi gibi bir şeyin aracılığı ile havaya kaldırılıp <i>“birbirine tek çarpışla çarpılıp<br/>darmadağın edildiği zaman.”</i> Yukarda âyeti tefsir ederken yeryüzünün deprem veya<br/>fırtına nedeniyle yerinden sökülüp havada uçuşacağından söz ettik. Çünkü rüzgar esme<br/>gücü sâyesinde yeryüzünü ve dağları önüne katıp havada sürükleyecektir. Tıpkı Âd<br/>kavminin yeryüzü gibi olan vücudlarını ve hevdeçleri ile birlikte dağ gibi olan<br/>develerini önüne katıp, havalandırıp sürüklediği gibi demektir.<br/>
Âyette yeryüzünün ve dağların birbirine çarpılmasından söz ediliyor. Bu şu demektir:<br/>
Bir bütün olarak yeryüzü ile tüm dağlar silsilesi havaya kaldırılmalarının ardından iki<br/>grub hâlinde birbirine bir kez olmak kaydıyla çarpılacaktır. Bu öyle bir çarpma<br/>olacaktır ki artık onun tekrarına ve ikinci bir kez yapılmasına ihtiyaç kalmayacaktır.<br/>Bunun sonunda yeryüzü darmadağın olup akıp giden kum yığınına dönecek ya da toz<br/>duman hâline gelecektir. Âyeti böyle anlamayıp işin zâhirine göre konuşacak olursak o<br/>zaman “dekke” fiilinin “dekekne” şeklinde çoğul olarak yeryüzüne ve dağlara isnâd<br/>
