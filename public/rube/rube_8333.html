<a name=8334></a>Sen, rabbânî âlimlerden olmak için Kur’an âyetlerini iyi düşünmeli ve nûrânî<br/>
bâsîretlerden faydalanmalısın. Bazı büyükler şöyle demiştir. Alimler dört kısımdırlar;<br/>Bir âlim vardır ki onun Allah’tan nâsîbi yine Allah’tır. Bu sır ve hakikat makamıdır.<br/>Allah Teâlâ şöyle buyuruyor: <i><b>“Allah kendisinden başka tanrı olmadığına şâhiddir.<br/>Melekler ve ilim sahipleri de adaletle buna şâhiddir…”</b></i> (Âli İmrân, 3/18)<br/>
Bir âlim vardır, onun Allah’tan nâsîbi, ilim ve mârifetullahtır. Bu ruh ve marifet<br/>
makamıdır. Bir alim vardır, onun Allah’tan nâsîbi, “seyr ilallah ilmi”dir. Bu nefis ve<br/>tarikat makamıdır. Bir alim vardır, onun Allah’tan nâsîbi, âhirete seyr ilmidir. Bu ise<br/>tabiat ve şeriat makamıdır. Çünkü sâlih amellerle uhrevî seyir hâsıl olur. Bütün bu<br/>mertebelerin en yücesi, birincisidir. Bazı büyükler şöyle demiştir: “Bâyezid’in yatsıdan<br/>sabaha kadar camide oturduğunu gördüm ve bu gece gördüğünü bana haber ver” dedim.<br/>Bâyezid şöyle dedi: “Allah bana göklerde ve yerde olan her şeyi gösterdi.” Sonra bana:<br/>“Ey Bâyezid! hoşuna giden, beğendiğin ve ilgini çeken şey nedir?” dedi. “Ben senden<br/>başka hiçbir şeyden hoşlanmadım” dedim.<br/>
“Bazıları senden su üzerinde yürümeyi, bazıları başka kerametler istediler, ben<br/>
senden başkasını istemiyorum” dedim. Bâyezid’e, “neden marifetullah istemiyorsun?”<br/>dedim. Bana “sus! onu başkasının bilmesini istemiyorum” dedi. Bazıları, “tevhid<br/>makamı mârifet makamının üstündedir” demiştir.<br/>
Hikâye edildiğine göre, iki arkadaş karşılaşıp maârif-i ilâhiyye üzerinde uzun uzun<br/>
konuştular. Sonra bunlardan biri diğerine: “Allah senden razı olsun. Seninle olan sohbet<br/>ve beraberliğimden çok büyük haz duydum” dedi. Diğer arkadaşı ise: “Allah senden<br/>razı olmasın, çünkü sen sohbetinle beni tevhid makamından alıkoyup mârifet makamına<br/>düşürdün” dedi. Mârifet tamamlanınca müşâhede, fenâ ve sükûn makamı hâsıl olur.<br/>
<b>Şeyh Sâdî</b> şöyle demiştir:<br/>
<i>Ey bülbül! Aşkı sen pervâneden öğren.<br/>O yanmışın canı çıktı da sesi çıkmadı.<br/>Bu iddia sahipleri ne istediklerinden habersizler.<br/>Bu hakîkatten haberdar olanlardan ise bir daha haber gelmedi.”</i><br/>
Yine <b>Şeyh Sâdî</b> şöyle demiştir:<br/>
<i>Eğer birisi benden O’nun vasfını soracak olursa,<br/>Dilsiz olan, nişânı olmayan hakkında ne diyebilir?<br/>Âşıklar mâşuk için ölen kimselerdir,<br/>Bu sebeple ölülerden hiç ses gelmez.</i><br/>
Allah Teâlâ’dan bizleri, bütün mertebeleri cem eden ve en yüce matlûbu elde eden<br/>
kullardan kılmasını diliyoruz. Çünkü varlık mülkü O’na âiddir. Kerem, feyiz ve varlık<br/>O’ndandır. Fenâ ve sücûdun hakikatine irşad O’ndandır.<br/>
