<a name=4736></a><img src="flower_sep.jpg"/><br/>
<img src="RuhulBeyan-4736_2.jpg"/><br/>
<img src="RuhulBeyan-4736_3.jpg"/><br/>
görülmemiştir.<br/>
<b>78. <i>(Hızır) </i></b><b>şöyle dedi: “İşte bu, benimle senin aramızın ayrılmasıdır. Şimdi sana,</b><br/>
<b>sabredemediğin şeylerin içyüzünü haber vereceğim.”</b><br/>
Hızır (a.s): <i>“şöyle dedi: “İşte bu, benimle senin aramızın ayrılmasıdır.” </i>Yâni, bu<br/>
zaman ayrılma zamanımızdır, dedi. Bu üçüncü îtiraz, “<i>Benimle arkadaşlık etme</i>...”<br/>vaadinin gereği olarak ayrılış sebebidir.<br/>
<i>“Şimdi sana sabredemediğin şeylerin iç yüzünü (te’vîlini) haber vereceğim.”<br/></i>Te’vîl, bir şeyi varacağı yere döndürmektir. Burada kastedilen, sonuç ve âkıbettir.<br/>
Çünkü bu, te’vil değil, haber verilen şeydir. O da, geminin zâlimin elinden kurtarılması,<br/>ana-babanın çocuğunun şerrinden kurtarılıp daha iyi bir bedele nâil olmaları ve iki<br/>yetimin hazineyi çıkarmalarıdır.<br/>
Rasûlullah (s.a.) şöyle buyurmuştur: <i>“İsterdik ki Mûsâ (a.s.) sabretseydi de, bize</i><br/>
<i>haberlerini anlatsaydı”</i><a href="RuhulBeyans.html#4737">[217] </a>yâni Allah Teâlâ vahiyle bize bunu bildirseydi.<br/>
<i>et-Te’vîlâtü’n-Necmiyye</i>’de şöyle der: Şeyhin âdâbından biri de şudur: Mürid,<br/>
herhangi bir îtiraz ile mübtelâ olsa ya da ayrılmayı gerektiren bir fiili işlese, şeyh bir<br/>veya iki defa onu affeder, müsâmaha ile karşılar ve hemen ondan ayrılmaz. Üçüncü kez<br/>tekrarlarsa beraberliğe son verir. Çünkü artık ayrılma mâzeretini elde etmiştir. İşte o<br/>zaman, Hızır (a.s.)’ın dediği gibi şöyle der: “<i>İşte bu, benimle senin aramızın<br/>ayrılmasıdır</i>.”<br/>
Şeyhin âdabından birisi de şudur: Şeyhin müridle beraberliği, müridin isteği yahut<br/>
zorunlu bir durumla ayrılığa dönüşse, şeyh ayrılırken de ona nasîhatı terk etmemelidir.<br/>O’na, îtirâzının mâhiyetini ve bilgisi yetmediği şeyin hikmetini haber vermelidir. Onda<br/>inkâr kalmaması için sabredemediği şeylerin içyüzünü açıklamalıdır. Ta ki böyle bir<br/>ayrılıştan sonra mürid inkârcı olmasın ve iflâh olmaz bir duruma düşmesin.<br/>
Fakir (<b>Bursevî</b>) der ki: Bazı büyüklerin “Üstadına “Niçin” diyerek îtiraz eden iflah<br/>
olmaz.” şeklindeki sözlerinden kastedilen de budur.<br/>
<b>Bâyezid Bistâmî</b> (k.s.), kendisine muhâlefet eden talebesi hakkında şöyle demiştir:<br/>
“Allah’ın nazarından düşeni bırakın...” Bundan sonra o, muhanneslerin arasında<br/>görülmüş, hırsızlık yapmış ve bu sebeple eli kesilmiştir. İşte ahdi bozmanın cezası<br/>budur. O kimse nerede, <b>Ebû Süleyman </b>Dârânî (k.s.)’un bey‘atında verdiği sözde tam<br/>olarak duran şu mürîdi nerede?! O mürîde: “Kendini fırına at!” denildi, o da hiç<br/>düşünmeden attı. Bunun üzerine ateş ona serinlik ve selâmet oldu. İşte bu vefânın bir<br/>sonucudur.<br/>
<i>Mesnevî</i>’de der ki:<br/>
