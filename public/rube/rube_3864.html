<a name=3865></a><b>Molla Câmî</b> der ki:<br/>
<i>Ey Câmî, sûretin işve ve cilvesine gönül dizginini verme<br/>Çünkü bu perde arkasında sûret bezeyici vardır</i><br/>
<i>et-Te’vîlâtü’n-Necmiyye</i>’de şöyle denilir: <i>“Ve O” </i>zâtında ve sıfatlarında <i>“birdir,”</i><br/>
tektir<i> “karşı durulamaz güç sahibidir.” </i>Kendisi dışındaki tüm varlıkların üstündedir.<br/>Yani O, varlıkları yaratma ve onlara üstün gelme hususunda tektir. Bu konuda, taleb<br/>edilme ve sevilme konusunda ortağı yoktur. Şu halde ârif Allah’tan başkasını taleb<br/>etmez ve varlık aynasında Allah’tan gayrısını görmez.<br/>
<i>Ağyârda Yâr’ı görmek, meşrebidir Câmi’nin,<br/>O’ndan başkası zâten yoksa nedir ki gayr dediğin?</i><br/>
Bu âyet, hayrın da şerrin de Allah Teâlâ tarafından yaratıldığına işaret etmektedir.<br/><b>Amr b. Şuayb </b>babasından, o da kendi babasından şöyle dediğini rivâyet etmiştir:<br/>“Rasûlullah (s.a.)’in huzûrunda iken bir grup insanla birlikte Ebû Bekir ve Ömer<br/>
çıkageldi. İyice yaklaşınca selam verdiler. Topluluktan birisi:<br/>
“Ya Rasûlallah, Ebû Bekir; ‘İyilikler Allah’tandır, kötülükler ise bizdendir.’ diyor.<br/>
Ömer ise: ‘İyiliklerin de kötülüklerin de hepsi Allah’tandır.’ diyor.<br/>
İnsanlardan kimi Ebû Bekir’e, kimi de Ömer’e tâbi olmuş durumda.” dedi. Bunun<br/>
üzerine Hz. Peygamber (a.s.) şöyle buyurdu:<br/>
“<i>Ben ikinizin arasında hükmederken Cebrâîl ile Mîkâîl’in arasında hükmeden</i><br/>
<i>İsrâfîl gibi hükmedeceğim:</i><br/>
<i>Ey Ömer, Cebrâîl de senin gibi diyordu. Ey Ebû Bekir, Mikâîl de senin gibi diyordu.</i><br/>
<i>Cebrâîl dedi ki:</i><br/>
<i>‘Göktekiler bir konuda ihtilafa düştükleri zaman yerdekiler de düşer. Haydi</i><br/>
<i>İsrâfîl’den aramızda hüküm vermesini isteyelim! Bunun üzerine Cebrâîl ile Mîkâîl<br/>İsrâfîl’e gidip meseleyi anlattılar. O da: ‘Hayır da olsa şer de olsa kaderin Allah’tan<br/>olduğunu’ söyleyerek aralarında hükmünü verdi.” Sonra Hz. Peygamber (a.s.) şöyle<br/>buyurdu:</i><br/>
<i>“İşte aranızda benim vereceğim hüküm de budur. Ey Ebû Bekir! Eğer Allah</i><br/>
<i>yeryüzünde isyan edilmemesini dileseydi İblis’i yaratmazdı</i>.<a href="RuhulBeyans.html#3872">”[120]</a><br/>
<b>Hâfız </b>der ki:<br/>
<i>Aşk dükkânında küfür lâzımdır<br/>Ebû Leheb olmasa ateş kimi yakar</i><br/>
Allah’dan bizi hayra, kurtuluşa ve doğru yolda yürümeye muvaffak kılmasını niyaz<br/>
ederiz.<br/>
