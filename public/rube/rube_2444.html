<a name=2445></a><b>Şeyh Ebû Mansur </b>der ki: Allah Teâlâ’nın dağa tecellî etmesinin mânâsı hakkında<br/>
Eş’ârî’nin; “Allah Teâlâ’nın dağda hayat, ilim ve görme gücü yaratmış, böylece o,<br/>Rabb’ini görmüştür.” demesi de Allah’ın görülebileceğinin isbatıdır.<br/>
<i>“onu darmadağın” </i>paramparça <i>“etti.” </i>Yapısının büyüklüğüne rağmen dağ böyle bir<br/>
duruma gelince, pek zayıf olan Âdemoğlunun hali nice olur, düşünmek lazımdır. (<i>Kevâşî<br/>Tefsiri</i>’nde böyle geçmektedir.)<br/>
Büyüklerin biri şöyle demiştir: Allah Teâlâ, bu dağı Mûsâ (a.s.)’a karşılık fidye<br/>
kılmıştır. Eğer Mûsâ (a.s.), baygın olarak yere düşmemiş olsaydı, dağın eridiği gibi o<br/>da erir giderdi.<br/>
Demişlerdir ki: Allah’ın tecellîsi sırasında bütün sular tatlılaştı. Bütün deliler<br/>
akıllandı. Bütün hastalar iyileşti. Ağaçların dikenleri yok oldu. Yeryüzü yemyeşil bir<br/>hal alıp çiçeklendi. Mecûsilerin ateşi söndü. Putlar yüzleri üzerine yıkıldı. Meleklerin<br/>sesleri kesildi. Sonra dağ, Mûsâ (a.s.)’ın altında dağılıp parçalanmaya ve dökülmeye<br/>başladı. Nihayet tamâmen ufalanarak havada zerreler haline geldi. Zerre, bir delikten<br/>veya pencereden içeri ışık girdiğinde havada görülen küçücük şeydir.<br/>
Tefsirlerin birinde şöyle denilmektedir: Allah’ın azametinden dolayı dağ, altı dağa<br/>
ayrılıp üçü Medine’ye, diğer üçü de Mekke’ye düşmüştür. Medine’ye düşenler Uhud,<br/>Rukan ve Radvâ dağlarıdır. Mekke’ye düşenler ise Sevr, Sebir ve Hira dağlarıdır.<br/>
<i>Haddâdî tefsirinde </i>belirtildiğine göre bu dağ sekiz parçaya bölünmüştür. Ondan<br/>
kopan dört parça Mekke’ye düşmüştür. Bunlar Sevr, Sebir, Hira dağları ve Sevr<br/>mağarasıdır. Diğer dört parça ise Medine’ye düşmüştür. Bunlar ise Uhud, Rukan, Radvâ<br/>ve Mihras dağlarıdır.<br/>
<b>Hasan Basrî </b>demiştir ki: Dağ üç parçaya bölündü. Bunlardan biri yerin altına geçti.<br/>
Diğeri denize düştü. Bir diğeri de uçarak Arafat’a düştü. O şimdi Allah korkusundan<br/>titremekte ve rengi solmaktadır.<br/>
<i>Farsça tefsirde</i> şöyle denilmiştir: Ne büyük bir sırdır ki, dağ onca azametine rağmen<br/>
görmeye tahammül edemedi. İnsan gönlünün ise, <i>“Fakat sizin kalblerinize bakar.”</i> <a href="RuhulBeyans.html#2452">[88]<br/></a>hükmünce ona bakmaya gücü yetmekte. Bundaki nükte şudur: Dağa tecellî etmesi,<br/>heybet nazarı ile olmuştur. Gönle olan tecellî ise, rahmet nazarı iledir. O nazar, dağı<br/>viran etti, harabeye çevirdi, bu nazar ise gönlü mamur etti.<br/>
Ayetin işârî yorumu şöyledir: Ayette geçen dağ, hicâb olan cismin sûretidir. Cisim ise<br/>
riyazat ve fena yoluyla parçalanıp yok olmadan tecellîye müsait olmaz. Tecellî ancak<br/>kalb makamında bulunan ruh içindir. Dağ, kevnî ve cismânî bir oluşun suretidir.<br/>Tecellînin meydana geldiği yer ise sonradan oluşmuş bir şey değildir. Buradaki sırrı iyi<br/>anla ve bunu araştır. (<i>Es’iletü’l-hikem</i>’de böyle geçmektedir.)<br/>
<i>“Ve Mûsâ da baygın düştü.” </i>Mûsâ (a.s.), gördüğü şeyin dehşetinden dolayı<br/>
kendinden geçerek yere düştü. Bu baygınlık arafe günü olan Perşembe gününün<br/>akşamından Cuma gününün akşamına kadar sürdü. Bu, <b>İbn Abbas </b>(r.a.)’ın sözüdür.<br/><b>Katâde </b>ise bu zaman zarfında Mûsâ (a.s.)’ın ölü olarak kaldığını söylemiştir. İbn<br/>Abbâs (r.a)’ın sözü daha doğrudur. Çünkü ayetin devamında Allah Teâlâ, <i>“ayılınca”</i><br/>
