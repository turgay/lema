<a name=5989></a>Allah’ın iyi/sâlih kulları mutlak olarak peygamberler ve iyilik/salâh konusunda onlara<br/>
tâbi olanlardır.<br/>
<b>Şeyhzâde</b> der ki: “Kâmil salâh/iyilik, Allah Teâlâ’ya âsî olmamak, günahı da<br/>
aklından geçirmemektir.” Bu, her peygamberin ve velînin taleb ettiği yüksek bir<br/>derecedir.<br/>
Allah Teâlâ’nın insanı ıslah etmesi bazen onu sâlih olarak yaratmasıyla, bazen de<br/>
onda bulunan fesâdı yok etmesiyle olur. İlki daha kıymetli ve daha nâdirdir. Bu yüzden<br/>büyüklerin çoğunun ilk halleri, genellikle bulanık ve karışık, pek çok hicablarla<br/>örtülüdür.<br/>
<i>Bahru’l-hakâik</i>’da nakledilmiştir ki: “Karınca vâdisi dünyaya karşı harîs olan nefsin<br/>
hevâsına; münzir/korkutucu karınca nefs-i levvâmeye, Süleyman (a.s.) kalbe, evleri de<br/>beş duyuya benzetilmiştir.”<br/>
Akıl sâhibine gereken, Süleyman (a.s.)’ın meşrebi üzere yüksek himmetli olmaktır.<br/>
Nitekim onun hava boşluğunda seyretmesi buna delâlet eder. O yerden ve içindekilerden<br/>uzaklaşmış, semâya ve yüceliklerine yaklaşmıştır. Karıncaya yönelişi ise ancak<br/>tevâzuundan dolayıdır. Nitekim <b>Hâfız</b> şöyle der:<br/>
<i>Yoksulları görüp gözetmek, ululuğa zarar vermez<br/>Süleyman bile onca haşmetiyle karıncaya iltifatlar ederdi</i><br/>
Kim aşk havasında tayyâr olursa kuşların dillerini anlar. Kim de vaktinin<br/>
Süleyman’ını görmezse sesin mânâsını nasıl idrâk eder?<br/>
<i>Madem ki bir an bile Süleyman’ı görmedin<br/>Sen kuşların dilini nereden bileceksin?</i><br/>
Şiirde ‘Süleyman’ ile elinde hakîkat mührü bulunan, kalb iklimleri kendisiyle korunan<br/>
ve gaybların sırlarına muttalî olan mürşid-i kamil kasdedilmiştir. Her şey istese de<br/>istemese de ona boyun eğer. İstemeyerek ona boyun eğenler, şeytanlardır. Şu halde<br/>mutlaka zamanın imamını tanımak ve isteyerek ona itâat etmek lâzımdır. Nitekim Hz.<br/>Peygamber (s.a.): <i>“Kim zamanının imamını tanımadan ölürse, (bir çeşit) câhiliyet<br/>ölümü üzere olmuş olur”</i><a href="RuhulBeyans.html#5990">[55] </a>buyurmuştur.<br/>
Sonra Süleyman (a.s.), şükür ve iyilikte/salâhta sebat için duâ etti. Ataları olan<br/>
peygamberlerin yaptıkları gibi cennet talebi ile duâsını bitirdi. Süleyman (a.s.)’ın böyle<br/>duâ etmesi, onun ismet sıfatına ve sû-i hâtimeden emin olmasına zıt değildir. Bunda,<br/>ümmete şerîatta güzel bir hal üzere, tarîkatta hoşnut olunan bir mertebede, ma’rifette<br/>şerefli bir mansıbda ve hakîkatte yüksek bir makamda bulunmalarına irşâd vardır.<br/>Çünkü ma’rifetine şerîat ve ubûdiyet muâmelesi eklenmeyen kimse, dünyada ve âhirette<br/>helâk olan fâsıklarla beraberdir. Bâtın ve zâhir işlerde sâlih dirilerle beraber<br/>değillerdir.<br/>
