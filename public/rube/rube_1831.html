<a name=1832></a><img src="RuhulBeyan-1832_1.jpg"/><br/>
<i>Ey Sa’dî, “Vatanı sevmek îmandandır”</i><a href="RuhulBeyans.html#1837">[23] </a><i>sözü sahih hadistir.<br/>Fakat zorluk zamanı ben güçsüz mekandan âzâdım.</i><br/>
Kureyş müşrikleri hicretten haberdar olur olmaz Amr b. Âs ve bir arkadaşını çeşitli<br/>
hediyelerle Necâşî ve ileri gelen adamlarına gönderdiler. Necâşî’den kendi ülkesine<br/>gelen hemşehrilerini geri göndermesini talep ettiler. Fakat Allah mü’minleri onların<br/>şerrinden korudu. Elleri boş olarak geri döndüler. Bu muhâcir müslümanlar, Hz.<br/>Peygamber (s.a.) Medîne’ye hicret edinceye kadar Habeşistan’da huzur içerisinde<br/>ikamet ettiler.<br/>
Hicretin altıncı senesi Rasûlullah (s.a.) <b>Necâşî</b>’ye Amr b. Ümeyye ed-Damrî ile bir<br/>
mektup gönderdi. Ebû Süfyan’ın kızı <b>Ümmü Habîbe </b>ile evlenmek istediğini bildirdi.<br/>Ümmü Habîbe kocası ile berâber Habeşistan’a hicret etmiş, kocası ölünce dul kalmıştı.<br/>Necâşî, Nüzhe ismindeki bir câriyeyle Rasûlullah (s.a.)’in evlenme teklîfini Ümmü<br/>Habîbe’ye bildirdi ve kendisine bir vekil tâyin etmesini istedi.<br/>
Ümmü Habîbe sevincinden zînetlerini haberi getiren câriyeye verdi ve Hâlid b. Saîd<br/>
b. Âs’ı kendisine vekil tâyin etti. Hâlid onu Hz. Peygamber’e dört yüz dinar mehirle<br/>nikahladı. Rasûlullah’ın vekîli Necâşî idi. Necâşî Hz. Peygamber adına Nüzhe<br/>vâsıtasıyla Ümmü Habîbe’ye dörtyüz dînarı gönderdi.<br/>
Ümmü Habîbe gelen paranın elli dînarını câriyeye bahşiş olarak verdiyse de câriye<br/>
kabul etmedi. “Melik, senden hiçbir şey almamamı emretti.” dedi ve şunları ilâve etti:<br/>“Ben Melik’in elbise ve kokularıyla ilgileniyorum. Muhammed (s.a.)’e îman ettim ve<br/>getirdiği şeyleri tasdik ettim. Senden dilediğim ona selamımı iletmendir.” Ümmü<br/>Habîbe de bunu seve seve kabul etti. Necâşî kendi hanımlarından yanlarında bulunan öd<br/>ve anberden bir miktarını Ümmü Habîbe’ye göndermelerini isterdi. Hz. Peygamber<br/>(a.s.), Ümmü Habîbe’nin üzerinde ve yanında bunları görür ve yadırgamazdı.<br/>
Olayın bundan sonrasını Ümmü Habibe şöyle anlatır: Necâşî’nin gönderdiği iki<br/>
gemiyle yola çıktık. Arabistan sahiline çıkınca Medîne’ye kadar yolculuğumuza<br/>develerle devam ettik. Medîne’ye geldiğimizde Rasûlullah (a.s.)’ın Hayber’de<br/>olduğunu öğrendik. Kafiledekilerin bir kısmı Hayber’e gittiler. Ben Medîne’de kaldım.<br/>Peygamber (a.s.) dönünce huzûruna vardım. Bana Necâşî’den sordu. Bu arada bana<br/>müjdeyi getiren Nüzhe ismindeki câriyenin selamını söyledim. O da onun selamına<br/>mukâbele etti.<br/>
Bu evlilik üzerine şu âyet-i kerime nâzil oldu: <i><b>“Olur ki Allah sizinle düşman</b></i><br/>
<i><b>olduklarınız (Ebû Süfyan) arasında yakın bir dostluk meydana getirir.” </b></i>(el-<br/>Mümtehine, 60/7) Bahsedilen dostluktan maksat Ümmü Habîbe’nin evliliğidir. Ebû<br/>Süfyan, Rasûlullah (s.a.)’in Ümmü Habîbe ile evlendiğini işitince: “Bu adam karşı<br/>konulmaz biridir.” der.<br/>
Sonra Hz. Peygamber (a.s.): <i>“Hayber’in fethine mi, Ca’fer’in gelişine mi</i><br/>
