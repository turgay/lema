<a name=2972></a><img src="RuhulBeyan-2972_1.jpg"/><br/>
<img src="RuhulBeyan-2972_2.jpg"/><br/>
gerçekten özür sahibi oldukları için özür ileri sürmüşlerdir. <i>Kâmûs</i> (müellifinin) şu<br/>sözü de buna delalet etmektedir: <i>“el-Muazzirûn”; </i>özür beyan eden, gerçekten de özür<br/>sahibi olan kimselerdir. <i>“el-Muazzir” </i>bazen hakikati söylemeyen kimse de olabilir. Bu<br/>takdirde mânâ: Özürsüz olarak tembel davranan ve gevşeklik gösterenler, şeklinde<br/>olur.”<br/>
Ben derim ki: Her hâl ü kârda onların münâfık oldukları ispat edilemez. Çünkü,<br/>
gevşeklik ve tembellikten dolayı özür beyan eden kimse her ne kadar kötülenip yerilse<br/>de, kâfir olmaz. Bu konuda müfessirler birbiriyle çelişkili şeyler söylemişlerdir. Sana<br/>düşen, âyetin yapısına sıkı tutunup ondan çıkan mânâyı almaktır.<br/>
<i>“Allah ve Rasûlüne yalan söyleyenler de oturdular.”</i> Bunlar, bedevîlerin<br/>
münâfıklarıdır. Ne Peygamber Efendimiz’in Tebük seferine çıkma çağrısına icabet<br/>etmişler, ne özür beyan etmişler, ne de gitmemek için izin istemişlerdi. Böylece onların,<br/>îman ve itaat iddialarında Allah’a ve Rasûlü’ne yalan söyledikleri ortaya çıkmıştı.<br/>
<i>İnsânü’l-uyûn</i>’da denilir ki: “<i>Özür bahâne edenler geldiler</i>.” ifadesinde sözü<br/>
edilenler, zayıf ve fakir bedevilerdi. Savaşa katılmama konusunda kendilerine izin<br/>vermesi için Peygamber Efendimiz’e müracat etmişler, Peygamber Efendimiz de onlara<br/>izin vermişti. Bunlar seksen iki kişiydi. Geriye kalan bedevî münâfıklar ise özürsüz<br/>olarak, gerekçe ortaya koymadan ve Allah’a ve Rasûlü’ne karşı cür’et göstererek<br/>savaşa çıkmayıp oturdukları yerde oturdular. İşte Allah Teâlâ: <i>“Allah’a ve Rasûlü’ne<br/>yalan söyleyenler de oturdular.”</i> sözü ile bunları kasdetmiştir.”<br/>
<i>“Onlardan inkar edenlere” </i>dünyada öldürülmek ve esir edilmek suretiyle, âhirette<br/>
ise cehennem ateşi ile <i>“acı bir azâb erişecektir.”</i> “Onlardan” zamiri ile ya bedeviler ya<br/>da özür bahane edenler kastedilmektedir. “Onlardan” buyurulması, bedevîlerin<br/>tamamının kâfir olmaması sebebiyledir. Bedevîlerin bir kısmının ileride iman<br/>edeceğini, özür beyan edenlerin bir kısmının da küfründen dolayı değil tembelliğinden<br/>dolayı özür beyan etmekte olduğunu Allah biliyordu.<br/>
<i>et-Te’vîlâtü’n-Necmiyye</i>’de denilir ki: İnsanlar üç tabakadır:<br/>1. Özür beyan edenlerdir. Bunlar (Allah’ın ve Rasûlünün) emirlerini yerine getirmede<br/>
kusurlu davranan, kusurlarını ve günahlarını îtiraf eden, günahlarından tevbe eden ve bu<br/>sayede de rahmet ve mağfirete kavuşanlardır.<br/>
2. Oturanlardır. Bunlar Allah’a ve Rasûlü’ne inanmayan, devamlı surette yalan<br/>
söyleyen kâfir ve münâfıklardır. Bunlar, terk edilmişliği ve acı veren azabı kendilerine<br/>gerekli kılanlardır. Nitekim Allah Teâlâ onlar hakkında: “<i>Allah ve Rasûlü’ne yalan<br/>söyleyenler de oturdular</i>.” buyurmuştur.<br/>
3. İhlaslı, doğru sözlü ve samîmî müminlerdir. Fakat bunlar içerisinde savaşa<br/>
gitmemek için mazeret sahibi olanlar vardır ki bir sonraki âyet onlara işaret etmektedir.<br/>
<i> </i><br/>
