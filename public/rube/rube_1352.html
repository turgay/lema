<a name=1353></a>saâdetler olur. İşte bütün saâdetler, bunlardan ibarettir.<br/>
İnsan türlü fazîletlerin bir insanda bulunduğunu, bunların hepsinin veyâ bir çoğunun<br/>
kendisinde bulunmadığını görünce kalbi elem duyar ve zihni bulanır. Bu durumda ona şu<br/>iki halden biri ârız olur:<br/>
1. Mutlulukların bu insandan gitmesini temennî eder,<br/>2. Kendisinin de bu saâdetlere ulaşmasını arzu eder.<br/>Birincisi yerilmiş davranış olan haseddir. Çünkü bu alemi nizâma koyarak yaratan<br/>
Zât’ın ilk gâyesi kullarına ihsanda bulunmak, cömert davranmak ve türlü keremini<br/>onların üzerine dökmektir. Kim bunun zevâlini temennî ederse Allah’a îtiraz etmiş gibi<br/>olur. Ayrıca muhtemeldir ki içinden kendisinin bu nîmetlere o insandan daha lâyık<br/>olduğuna inanmış olabilir ki bu da Allah’a îtiraz etmek ve hikmetini kötülemek<br/>demektir. Bunların hepsi insanı, inkara ve bid’at karanlıklarına düşürür. Îman nûrunu<br/>kalbinden söküp atar. Hased, dînin bozulmasına sebep olduğu gibi dünyânın<br/>bozulmasına da sebeptir. Çünkü o, sevgi, muhabbet ve dostluğu yok etmekte, bu güzel<br/>sıfatlar tersine dönüşmektedir. Allah Teâlâ da bu sebeple <i>“... göz dikmeyin!” </i>âyetiyle<br/>kullarına hasedi yasaklamıştır. Öyle ise her akıllı insanın, Allah Teâlâ’nın hüküm ve<br/>kazasına rıza göstermesi gerekir.<br/>
Hz. Peygamber (s.a.v.) Rabbu’l-İzzet’in şöyle buyurduğunu nakletmiştir: <i>“Kim benim</i><br/>
<i>kazâma teslîmiyet gösterir, verdiğim belâma sabreder, nîmetlerime de şükrederse onu<br/>sıddîk olarak yazar, kıyâmet günü de sıddîklarla beraber diriltirim. Kim de benim<br/>kazâma râzı olmaz, belâma sabretmez, nîmetlerime de şükretmez ise kendisine<br/>Ben’den başka bir Rab arasın!<a href="RuhulBeyans.html#1363">”</i>[14]</a><br/>
<i>Şikâyetçi olmam, ben senin cevr u cefâna<br/>Lütûfkârın cefâsı da safâ gelir bana<br/></i>İşte insanın, başka birinin elindeki nimetin zevâlini istediğinde durum budur. <b>İbn</b><br/>
<b>Sîrîn</b>’in <b>Ebû Hüreyre </b>(r.a.)’den naklettiği şu rivâyet de bunu desteklemektedir: Hz.<br/>Peygamber (s.a.v.) şöyle buyurmuştur: <i>“Bir kimse, mü’min kardeşinin nişanı üstüne<br/>nişan yapmasın. Mü’min kardeşinin satışı üstüne satış yapmasın. Bir kadın da kendisi<br/>onun yerine geçmek için îmân kardeşi olan bir hanımın boşanmasını istemesin.<br/>Muhakkak Allah onun da rızkını verecektir.”</i><a href="RuhulBeyans.html#1363">[15]</a><br/>
Bütün bu ifâdelerin maksadı, hasedi şiddetle yasaklamaktır.<br/>Başkasında olanın zevâlini istemeyip aynısının kendisinin de olmasını istemeye<br/>
gelince bâzı âlimler bunu caiz görmüştür. Ancak muhakkık âlimler bunun da câiz<br/>olmadığını söylemişlerdir. Çünkü o nîmet kendisi hakkında dini açıdan ifsâd edici,<br/>dünyevî açıdan da zarar verici olabilir. Bu sebeple muhakkık âlimler insanın:<br/>“Allah’ım! Bana filancanın evi gibi ev, filancanın hanımı gibi hanım ver!” diye duâ<br/>etmesinin câiz olmadığını, bilakis “Allah’ım! Bana dînim, dünyâm ve âhiretteki hayâtım<br/>açısından uygun olanı ihsân et!” diye duâ etmesi gerektiğini söylemişlerdir. İnsan iyice<br/>düşündüğü zaman Cenâb-ı Hakk’ın kullarına öğretmek maksadıyla Kur’ân’da zikrettiği<br/>şu duâdan daha güzel bir duâ bulamaz: <i><b>“Rabbimiz, bize dünyâda da güzellik ver</b></i><br/>
