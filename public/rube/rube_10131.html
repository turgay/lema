<a name=10132></a><b>Şeyh Senâyî</b>’nin dediği gibi, eğer senin Kur’ân’dan bir harften başka bir nasibin<br/>
yoksa bunda şaşılacak bir durum yoktur. Zira âmâ olan kimse güneşten sıcaklıktan başka<br/>bir şey bulamaz.<br/>
<i>Mülk âlemi kavgadan kurtulup îmânı rahatça bulduğunda<br/>Hazret-i Kur’ân gelini peçesini kaldırır.</i><br/>
Âyette yer alan “yadribûne” kelimesi ticâret, yolculuğa çıkmak anlamınadır. Buna<br/>
göre burada denmiş oluyor ki; yeryüzünde Allah’ın fazlından rızık aramak için yolculuk<br/>eden başkalarının bulunacağını bildi. <i>“Allah’ın fazlından aramak”</i> kavramı içine<br/>“ilim” de dâhildir. Çünkü ilim kazançların en üstünüdür. Hayr muallimi olan Peygamber<br/>(s.a.) Efendimiz bu âyet indiği zaman sahâbilerle birlikte bulunuyordu. Şu hâlde âyetin<br/>içerisinde yer alan <i>“Allah’ın fazlı”</i> kelimesine ilim de dâhildir dediğimizde onlar<br/>Peygamberin yanından ayrılıp da nereye doğru ilim için yolculuğa çıkacaklardı? Bu<br/>soruya mâkul bir cevap vermemiz sûrenin son âyetinin Medine inişli olmasını<br/>söylememize bağlıdır. Bir başka ifâdeyle bu son âyetin Medine’de inmiş olması gerekir.<br/>Çünkü insanlar ilim öğrenmek üzere Mekke’den Medine’ye hicret ediyorlardı. Öte<br/>yandan bu yaptığımız açıklama ancak âyette geçen hitâbın özel olarak o dönemde bu<br/>âyete muhatap olan kimselere yönelik olduğunu ifâde ettiğimizde doğrudur. Buna<br/>karşılık eğer biz âyetteki hitâbı ikinci yüzyılda yaşayan kimselere yönelik olarak<br/>yorumlarsak bu hükmün varlığı insanları meşakkate sokar.<br/>
<b>Ebû Zer</b>’in (r.a.) şöyle dediği rivâyet olunmuştur: <i>“Bir ilim meclisinde hazır</i><br/>
<i>bulunmak bin rekât namaz kılmaktan, bin cenâzeye katılmaktan, bin hastayı ziyâret<br/>etmekten daha üstündür.”</i> Kendisine: “Kur’an okumaktan da mı?” diye sorulduğunda o:<br/>“İlim olmadan Kur’an okumak hiç fayda verir mi?”<a href="RuhulBeyans.html#10136">[168] </a>demiştir.<br/>
<i>“Ve Allah yolunda”</i> düşmanlarla <i>“savaşacak başkalarının bulunacağını bildi”.</i><br/>
“Allah yolu” ifâdesinden maksad cihad gibi, insanı Allah katında sevab ve ecre<br/>ulaştıracak herşey demektir. Bu sûre Mekke’de indiği ve henüz cihad farz kılınmadığı<br/>için Müslümanlara ilerde düşmanlarla savaşma izni verileceğine dikkat çekilmektedir.<br/>Allah bu âyette Allah yolunda cihad edenlerle, kendi ihtiyaç ve çocuğuna harcama<br/>yapmak üzere ve başkalarına ihsanda bulunmak için para kazanan kimselerin<br/>derecelerini bir tutmaktadır. Çünkü Allah bu iki zümreyi âyette bir arada zikretmektedir.<br/>Böylece anlıyoruz ki ticâret yapmak Allah yolunda cihad yapmak mesâbesindedir.<br/><b>Abdullah b. Mesud</b> (r.a.)’tan rivâyet olunuyor: <i>“Kim ki Müslümanların şehirlerinden<br/>herhangi bir şehirde sabrederek sevabını Allah’tan bekleyerek bir mal getirir, o günkü<br/>fiyattan satacak olursa bu kişi Allah katında şehidlerden olur”.</i><br/>
<i>“O hâlde ondan”</i> Kur’an’dan <i>“size kolay geleni”</i> herhangi bir güçlüğe göğüs<br/>
germeden <i>“okuyun.”</i> Yukarda zikredildiği üzere mâdem ki gerçek budur ruhsata<br/>götürecek sebepler birbiriyle çelişmektedir. O hâlde meşakkatlere katlanmaksızın<br/>Kur’an’dan kolayınıza geleni okuyun. Birisi çıkar da “gece namazı tâbiîn neslinden<br/>
