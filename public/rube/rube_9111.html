<a name=9112></a><img src="flower_sep.jpg"/><br/>
<img src="RuhulBeyan-9112_2.jpg"/><br/>
tecellî etmesi bu cümledendir.<br/>
<i>Her gün bir iştedir” onun için ne kadar da büyük şandır<br/>Her an perdeden yeni bir cilve ve tecellî ortaya çıkar<br/>Senin güzellik tecellîlerine bir gaye ve son yoktur<br/>Yâni senin kemâl sıfatlarına nihâyet bulunmaz.</i><br/>
<b>Baklî </b>demiştir ki; göklerdeki meleklerden herbiri makamlarının durumuna göre<br/>
O’ndan dilerler. Zât-ı ilâhîden mahrum edebilecek olan perde ve uzaklıktan korkanlar<br/>kurtuluş dilerler ve ümîd ederler; ferahlığa ulaşmayı isteyenler, ibâdete önem verirler,<br/>itâatden dolayı sevap vermesini isterler. O’na muhabbet edenler, O’na ulaşmayı çok<br/>arzulayanlar, O’nu görmeyi isteyenler, daha derin bir mârifetle onu bilmeyi isteyen<br/>müvahhidler, O’nda fânî olmayı ve şuhûd denizine dalmayı arzu ederler. Cahiller O’nu<br/>kendilerinden perdeleyen şeyi bilmeyi, âlimler de O’nu daha iyi tanımayı dilerler.<br/>Bunun gibi bütün toplulukların kendi mertebeleri ve dereceleri nisbetinde talepleri<br/>vardır. Allah her an yaratma hâlindedir. Şe’n, “hal ve büyük iş”, demektir.<br/>
<b>31. Ey insan ve cin! sizin de hesâbınızı ele alacağız.<br/></b>Yâni sizi hesaba çekmek ve cezâ veya mükâfât için vaktimizi yalnız sizin için<br/>
ayıracağız. Bu da <i><b>“O, her an yaratma hâlindedir”</b></i> (er-Rahmân, 55/29) âyet-i<br/>kerîmesiyle işâret edilen, yaratılmışların işi bittikten sonraki kıyâmet günüdür. Bu<br/>zamanda bir tek iş kalır ki, o da cezâ veya mükâfât işidir. Mecâz-ı mürsel yoluyla yalnız<br/>cezâ işi yerine “sizin için boş kalacağız” ifâdesi kullanılmıştır. Ferağ, “dünya ve işleri<br/>bitecek yalnız âhiret işi kalacak” demektir, bir işten boşalmak anlamına değildir. Çünkü,<br/>Allah Teâlâyı hiçbir iş, diğer işten alıkoyamaz. Denildi ki, bu mânâ, arkadaşını, “senin<br/>için boşalacağım” sözü ile tehdid edenin kavlinden istiare olarak alınmıştır. Yâni<br/>düşmanına yetişip tepelemeği ve intikam almayı kasdederek: “Beni meşgul eden<br/>işlerden sıyrılacak, bütün vaktimi senin için ayıracığım”, demektir. Öncekinin aksine<br/>buradaki hitab insan ve cin mücrimlerinedir.<br/>
<b>Râğıb </b>demiştir ki; ağırlık anlamına gelen sikal ve hafiflik birbirinin zıddı olan iki<br/>
kavramdır. Tartılan her iki şeyden üstün gelip diğerine tercih edilene o ağırdır, denir.<br/>Aslında maddî cisimde kullanılır. Sonra mânevî ağırlıklarda kullanılmıştır. “Onu borç<br/>ve günah ağırlaştırdı” denir. Bu âyet-i kerîmede ise insan ve cin kasdedilmiştir. Yer<br/>yüzü yüklü bir hayvana, insan ve cin de ona yükletilmiş iki yüke benzetilmiş<br/>olduklarından ikisine bu isim verilmiştir.<br/>
<b>İbnü’ş-Şeyh</b>’in hâşiyelerinde, yeryüzü yük taşıyan herhangi bir vâsıtaya, insan ile cin<br/>
de bu vâsıtaya yüklenmiş iki yüke benzetilmiştir, denir. Onların dışındakiler de ilave<br/>
