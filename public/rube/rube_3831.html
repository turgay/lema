<a name=3832></a><i>Tekrar hayat vermek O’na neden zor olsun?</i><br/>
Şaşmak, nefsin sebebini bilmediği bir şeyi idrâk ettiği zaman kendisine ârız olan<br/>
etkilenme hâlidir. Böyle bir hal, Allah Teâlâ için muhaldir. O zaman maksad ‘eğer<br/>şaşacaksan bu şaşma senin tarafındandır’ şeklinde düşünülmelidir.<br/>
<i>et-Te’vîlâtü’n-Necmiyye</i>’de şöyle denilir: <i>“Şaşıyorsan”</i> yani ey Muhammed, sen<br/>
hiçbir şeye şaşılmayacağını bilirsin. Çünkü sen eşyânın bizim tarafımızdan ve bizim<br/>kudretimizden olduğunu görürsün. Benim her şeye kâdir olduğumu da bilirsin. Fakat<br/>tabîat ehlinin kendilerine alışılmamış gelen ya da kendi akıllarına ters bir şey<br/>gördükleri zaman âdetleri olduğu üzere şaşacak olursan, “<i>asıl şaşılacak şey onların:<br/>“Biz toprak olduğumuz”</i> ölümden sonra topraklaştığımız <i>“zaman yeniden mi<br/>yaratılacağız?” </i>yani cesedlerimizin toprağı eskisi gibi bir cesed olacak ve ruhlarımız<br/>bu cesedlere girerek ikinci kez bir daha mı dirileceğiz?!” İşte onların bu sözüne şaşmak<br/>lâzım, yani onların bu sözüne şaş.<br/>
Âyetin anlatmak istediği, müşriklerin Allah’ın kudretine şaşmakta oluşlarıdır. Çünkü<br/>
başlangıçta onları hiçbir şey yokken yaratan Allah’tır. Çünkü başlangıçta ne cesed, ne<br/>toprak, ne de ruh vardı. Bu bakımdan Allah’ın insanları bir şeyden, yani topraktan ve<br/>ruhlardan yaratması O’nun için çok daha basittir. Fakat asıl şaşılması gereken, Allah’ın<br/>kendilerini hiçbir şey yokken yarattığını kabul etmelerine rağmen ikinci defa, hem de<br/>var olan bir şeyden yaratmasına şaşmalarıdır.<br/>
<i>“İşte onlar”</i> o inkâr eden topluluk<i> “Rablerini inkâr edenlerdir.”</i> Çünkü Rablerinin<br/>
öldükten sonra tekrar diriltmeye kâdir olduğunu inkar etmektedirler.<br/>
<i>et-Te’vîlât</i>’ta şöyle denilir: <i>“Rablerini inkâr edenlerdir.”</i> Allah’ın, kendilerini bir<br/>
şeyden yaratacağını inkar ettikleri için dolaylı olarak hiçbir şey yokken yarattığını da<br/>inkâr etmiş olmaktadırlar.<br/>
<i>“İşte onlar (kıyamet gününde) boyunlarında tasmalar bulunanlardır.”</i> Yani inkâr ve<br/>
dalâletle bağlanmışlardır, kurtulmaları için bir ümit yoktur. Yaptığı kötü bir şey için<br/>insana: “Bu, senin boynunda bir halkadır.” denir. Bunun mânâsı “Bu iş senin ayrılmaz<br/>bir parçan olmuştur, artık ondan kurtulman beklenemez” demektir.<br/>
<i>et-Te’vîlât</i>’a göre ise şöyle denilir: “Bu halkalar, ezelî takdîrin bunların boyunlarına<br/>
bağladığı şakavet halkalarıdır. Nitekim<i><b> “Her insanın kaderini boynuna bağladık.”<br/></b></i>(el-İsrâ, 17/13) buyrulmaktadır. Ancak buradaki halkaların hakîkî mânâda olması da<br/>câizdir. O zaman kıyâmet günü bağlanacaklar, demek olur. Yâni kıyâmet gününde<br/>onların gerdanlarına ateşten bukağı konur. Kâfirlerin cehennemdeki alâmetleri bu olur.<br/>
Bir hadiste şöyle buyrulur: “<i>Allah siyah karanlık bir bulut yaratır ve</i><br/>
<i>cehennemliklere: “Ne arzu edersiniz?” diye sorulur. Bulutu görünce dünyadaki<br/>bulutu hatırlarlar. “Ey Rabbimiz! Su içmek isteriz!” derler. Bulut, onların üzerine<br/>üstlerindeki halkaları daha da artıran halkalar, üstlerindeki zincirleri daha da<br/>artıran zincirler ve kendilerini yakıp kavuracak ateş parçaları yağdırır.</i>”<a href="RuhulBeyans.html#3838">[107]</a><br/>
<i>“Ve onlar ateş ehlidir. Onlar, orada ebedî kalacaklardır!” </i>Yani ateşte sürekli<br/>
