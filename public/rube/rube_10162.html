<a name=10163></a>Cehennemin işlerini yürütmekle meleklerin görevlendirilmelerine bir başka sebeb<br/>
onların yaratıklar arasında en güçlü, Allah’ın hakkı noktasında en doğru, onun için<br/>öfkelenme ve gazap noktasında en tavizsiz ve azap verme bakımından en güçlüsü<br/>olduklarından dolayıdır. Peygamber (s.a.) Efendimiz’den rivâyet edilen bir hadise göre<br/>bir meleğin kuvveti insan ve cin âleminin kuvveti kadardır. Bunlardan birisinin<br/>boynunda bir dağ olduğu hâlde tüm halkı önüne serip cehenneme atabilir, üzerlerine de<br/>dağı yığabilir.<br/>
Rivâyete göre <i><b>“üzerinde ondokuz vardır” </b></i>âyet-i kerîmesi nâzil olduğu zaman <b>Ebû</b><br/>
<b>Cehil </b>Kureyş’e dönerek: “Sizlerden her on kişi onlardan bir adamı tutmaktan âciz mi?”<br/>der. Bu söz üzerine Ebu’l-Esved, İbn Üseyd b. Kilde el-Cumahi söz alır –Ebu’l-Esved<br/>çok güçlü birisidir. O kadar güçlüdür ki bir deri üzerine bastığında bir topluluk gelerek<br/>iki ayağını o derinin üzerinden kaldırmak isterler de kaldıramazlar. Bunun üzerine<br/>gelenler ayağının altındaki deriyi çekmeye çalışırlar. Deri paramparça olur fakat Ebu’l-<br/>Esved’in iki ayağı bastığı yerden kıpırdamaz- “Ben onların onyedisine yeterim, siz de<br/>ikisinin hakkından gelin” der. İşte bu olay üzerine: <i>“Biz cehennemin işlerine bakmakla<br/>ancak melekleri görevlendirmişizdir”</i> âyet-i kerîmesi nâzil olur. Böylece onlara şöyle<br/>denmiş olur: Biz cehennem işlerine bakmakla sizin cinsinizden olan insanları<br/>görevlendirmedik ki onları yenesiniz. Meleklere kim gâlip gelebilir, onların bir tanesi<br/>bütün yaratıkların ruhlarını almaya kadirdir. Bir tek melek yeryüzünü altüst edebilir.<br/>
Bütün insanlar bir meleği bile görmeğe tâkat getiremez, buna nasıl güç yetirecekler?<br/><i>“Onların sayılarını da inkârcılar için sâdece bir fitne kıldık.”</i> Yâni biz o meleklerin<br/>
sayılarını onları fitneye düşürecek ve inkâra saptıracak sayıda kıldık. Bu da ondokuz<br/>sayısıdır. Âyette eser ile “fitne” müessir “ondokuz” sayısı ifâde olunmuştur. Bir başka<br/>anlatımla fitne zikredilmiş bununla özel sayı ondokuz kasdedilmiştir. Böylece ondokuz<br/>sayısı ile fitne arasındaki sebeb-sonuç ilişkisi ve telâzum/ayrılmazlık alâkasına dikkat<br/>çekilmiştir. İfâdenin bu şekilde açıklanması sebebsiz değildir. Çünkü dilbilgisi<br/>kurallarına göre “ceale” fiili isim cümlesinin başına gelir. Kurallara göre bu fiilin<br/>ikinci mef’ûlünün birinciye hamledilmesi gereklidir. Yâni; bizim tefsirini yaptığımız<br/>âyet üzerinde düşünecek olursak “fitne/zebânîlerin sayısı” denkleminin doğru olması<br/>gerekir. Bu doğruluk ancak yukardaki yaptığımız tefsirin olmasına bağlıdır. Çünkü<br/>zebânîlerin sayısı -fitnenin bizâtihi kendisine değil- kâfirlerin fitneye düşmelerine<br/>sebebtir.<br/>
Öte yandan âyette sayının verilmesinden maksad bizâtihi zebânîlerin o muayyen<br/>
sayıda olduklarını belirtmek değildir. Tam tersine asıl maksad bunu Kur’an-ı Kerim’de<br/>tesbit etmektir. Tesbit edilen bu hüküm cehennemde ondokuz tane görevli melek olduğu<br/>hükmüdür. Çünkü onlar ancak böylece fitneye düşerler. Zebânîlerin sayısını az<br/>gördükleri ve bu kadarcık az bir meleğin çok büyük yığınların işini üstlenmesini<br/>yadırgayıp uzak bir ihtimal gördükleri ve -yukarda anlatıldığı üzere- bu melekleri alaya<br/>aldıkları için fitneye düşerler. Şu hâlde bundan sonra gelen ve ehl-i kitabın kesin bilgi<br/>edineceklerine, müminlerin ise îmanlarının artacağını ifâde eden âyet-i kerîme bu<br/>
