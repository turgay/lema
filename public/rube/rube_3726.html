<a name=3727></a><img src="RuhulBeyan-3727_1.jpg"/><br/>
<img src="RuhulBeyan-3727_2.jpg"/><br/>
“Cebrâil (a.s.) geldi ve bana şöyle bir nazar duâsı okudu:<br/>
<b>“<i>Bismillâhi erkıyke min külli şey’in yü’zîke, min külli aynin ve hâsidin Allâhu</i></b><br/>
<i><b>yeşfîke</b> (Sana eziyet veren her şeyden Allah’ın adıyla seni rukye yapıyorum, bütün<br/>nazarlardan ve hasedcilerden (onların kötülüklerinden) Allah sana şifâlar versin!</i>”<br/>Hz. Peygamber (a.s.) şöyle devam etti: “<i>Bunun ardından hemen ayıldım</i>.”<a href="RuhulBeyans.html#3731">[65]</a><br/>
Bu hadiste ve mezkûr Ümm-i Seleme hadisinde rukye yapmanın (tedavi maksadıyla<br/>
Kur’ân okumanın) câiz olduğuna delil vardır. Ulemânın geneli bu görüştedir. Ancak bu<br/>cevâz, okunan şeylerin Kur’ân’dan veya bilinen zikirlerden olması halinde geçerlidir.<br/>Mânâsı bilinmeyen şeylerin okunması ise mekruhtur.<br/>
<b>Hz. Âişe </b>(r.anhâ)’dan rivâyete göre Peygamber Efendimiz (s.a.) kendisine: “<i>Muska</i><br/>
<i>(rukye) öğrensen ya!</i>” demiştir.<a href="RuhulBeyans.html#3731">[66]</a><br/>
Bâzıları der ki: Bunda, muska kullanmanın mekruh olmadığına delil vardır. Çünkü Hz.<br/>
Peygamber (a.s.) Hz. Âişe’nin bunu yapmasını kerih görmemiştir.<br/>
Bir grup âlim ise Ebû Dâvud’un <i>Sünen</i>’indeki şu merfu hadisi delil getirerek muskayı<br/>
mekruh görmüşlerdir: “<i>Muska, şeytanın amellerindendir</i>.”<a href="RuhulBeyans.html#3731">[67]</a><br/>
Ancak bu ‘muska’, anlaşılmaz birtakım isimleri ihtiva eden, duâ ve efsunlarla birlikte<br/>
yapılan muskalara hamledilmiştir. Nitekim <b>Mutarrizî</b> <i>el-Muğrib</i>’de böyle demektedir.<br/>
Rukye ancak Arapça olmadığı ve mahiyeti anlaşılmadığı zaman mekruh olur. Belki de<br/>
bu muskalarda küfür ve sihir ifadeleri vardır.<br/>
Kur’ân ve dualardan olan rukyede bir beis yoktur. Denenmiş bir duâ olan eûzüyü veya<br/>
denenmiş bazı âyetleri yahut da Allah’ın bazı isimlerini belâları defetmek maksadıyla<br/>asmakda da bir beis yoktur. Fakat helâya girerken ve kadınlara yaklaşırken bunların<br/>çıkarılması lazımdır. Nitekim <i>Tatarhâniyye</i> (fetvaların)’da böyle geçmektedir.<br/>
Bazılarına göre ise bir şeyle örtülü ise çıkarılmayabilir. Ancak evla olan çıkarmaktır.<br/>Hz. Peygamber (s.a.), Hasan ve Hüseyin (r.anhümâ)’yı şu sözleriyle Allah’ın<br/>
korumasını niyaz ederdi: “<i>İkinizi her şeytandan, haşerâttan ve dokunan her kötü<br/>gözden Allah’ın tam olan kelimelerine sığındırırım</i>.” ve eklerdi: “<i>Siz de Allah’ın<br/>çocuklarınızı bu kelimelerle korumasını niyaz edin. Çünkü İbrahim (a.s.) da Allah’ın<br/>İsmail ve İshak’ı bunlarla korumasını niyaz ederdi</i>.”<a href="RuhulBeyans.html#3731">[68]</a><br/>
“<i>Allah’ın kelimeleri</i>” Allah Teâlâ’nın peygamberlerine indirilen kitapları ya da izzet,<br/>
kudret ve diğer sıfatlarıdır. Onların tam ve eksiksiz oluşu ise noksanlık ve kopukluktan<br/>uzak olmalarındandır.<br/>
<b>Ahmed b. Hanbel</b>, “<i>Allah’ın tam olan kelimelerine</i>” ifadesini Kur’ân’ın mahluk<br/>
olmadığına delil gösterir ve şöyle der: “Rasûlullah (s.a.) hiçbir mahluka sığınmaz.<br/>
