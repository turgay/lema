<a name=10885></a><img src="RuhulBeyan-10885_1.jpg"/><br/>
<b>3. Onlar şu evin Rabbine kulluk etsinler.<br/>4. Kendilerini açlıktan doyuran ve her çeşit korkudan emin kılan <i>(şu evin</i></b><br/>
<i><b>Rabbine)</b></i><br/>
Hareminin sâkini ve komşuları olmaları sâyesinde iki yolculuk fırsatını elde ettikleri<br/>
için onları, eskiden çektikleri şiddetli <i>“açlıktan doyuran ve”</i> dayanılamayacak büyük<br/><i>“korkudan emniyette kılan.”</i><br/>
Derler ki; Hz. İbrahim (a.s.)’ın duâsı sebebiyle, oraya her yerden meyveler gelir, bu<br/>
şekilde açlık çekmezler.<br/>
Kureyşliler, Amr el-Ulâ -ki az evvel ismi geçen Hâşim’dir- kendilerini o iki<br/>
yolculuğa yönlendirinceye kadar açlık çektiler.<br/>
<b>Ebû Hayyân</b>’ın ifâdesine göre, burada geçen “min” harf-i cerri sebep bildirmektedir.<br/>
Buna göre âyetin mânâsı, “...aç oldukları için doyurdu” demek olur.<br/>
<b>Sa‘dî Muftî</b> der ki, <i>“el-Cû‘</i>/<i>açlık”</i> kelimesi, “el-İt‘âm/doyurma” kelimesi ile bir<br/>
arada bulunmaz. Zâhir olan, bu kelimenin bedel olmasıdır. Fakîr (<b>Bursevî</b>) der ki bu<br/>âyetin mânâsı şöyledir: Allah Teâlâ, doyurmak ve rızıklandırmak sûretiyle onları<br/>açlıktan kurtardı.<br/>
Âyette sözü edilen “korku”, Fîl Ashâbı’ndan duyulan korkudur. Veya memleketlerinde<br/>
ve yollarda yağmalanma ve soyulma korkusudur.<br/>
<i>el-Kitâb </i>sâhibi der ki: “An” harf-i cerri ile “min” harf-i cerri arasındaki fark şudur:<br/>
“An” yedirmekle ortadan kalkan bir açlığın meydana gelmiş olmasını gerektirir. “Min”<br/>ise açlığın hiç gelmediğini ifâde eder. Buna göre mânâ: Allah Teâlâ onları doyurdu,<br/>onlara önce ve sonra hiç açlık musallat olmadı, onları emniyette kıldı, önce ve sonra<br/>başlarına hiç korku gelmedi şeklinde olur. Yâni onları, açlıkları başlarken daha<br/>kendilerine gelmeden doyurdu ve korkuları başlarken daha kendilerine gelmeden<br/>emniyette kıldı.<br/>
<i>Keşşâf ’</i>ta nakledildiğine göre bid‘at tefsirlerde şöyle denir: “Hılâfetin başkasında<br/>
olması korkusundan onları emîn kıldı.”<br/>
Ebû Tâlib’in kızı <b>Ümmü Hânî</b>’den rivâyet edildiğine göre Kureyş’in fazîletleri yedi<br/>
madde hâlinde sıralanabilir. Bu fazîletler Kureyşlilerden önce hiç kimseye verilmiş<br/>değildir. Bunlar: Nübüvvet, hilâfet, Kâbe’nin perdedarlığı, hacılara su ikrâm etme, Fil<br/>Ordusu’na karşı yardım edilme, Allah’a yedi yıl, -bazı rivâyetlerde on yıl- kulluk etmek<br/>ki bu süre zarfında onlardan başka hiç kimse kulluk etmemiştir. Son olarak onlar<br/>hakkında Kur’ân’da bir sûre inmiştir ki o sûrede onlardan başka hiç kimse<br/>zikredilmemiştir.<a href="RuhulBeyans.html#10886">[228]</a><br/>
Bu rivâyette “li-Îlâfi Kureyş”e sûre denmesi, “Fîl Sûresi li-Îlâfi Kureyş bir tek<br/>
sûredir” şeklindeki iddiâyı reddeder. Rivâyette ifâde edilen müddet zarfında onların<br/>Allah’a ibâdet edip başkalarının etmemesinin ne mânâya geldiği araştırmaya muhtâctır.<br/>
Fakîr (<b>Bursevî</b>)’ye göre Allah Teâlâ burada: “Kureyş” kelimesi ile, müşrik nefse,<br/>
