<a name=2892></a><img src="RuhulBeyan-2892_1.jpg"/><br/>
<img src="RuhulBeyan-2892_2.jpg"/><br/>
<img src="RuhulBeyan-2892_3.jpg"/><br/>
dâiresinden çıkmış olan grupsunuz. Kâfirin infakı kabul edilmez.”. Bu âyette onların<br/>sadakalarının kabul edilmeme gerekçesi olarak fâsık olmaları gösterilmiştir. Bir sonraki<br/>âyette ise <i><b>“Onlar Allah’ı ve Rasûlü’nü inkâr ettiler...”</b></i> buyurularak inkar etmeleri<br/>gerekçe gösterilmiştir ki ikisi de aynı mânâyı ifade etmektedir.<br/>
Rivayet edildiğine göre Ced b. Kays, nifakından güzel bir tevbe ile tevbe etmiş ve Hz.<br/>
Osman’ın (r.a.) hilafeti döneminde ölmüştür.<br/>
<i> </i><br/>
<b>54. Harcamalarının kabul edilmesine engel olan sadece şudur: Onlar, Allah’ı ve</b><br/>
<b>Rasûlü’nü inkâr ettiler. Namaza da üşene üşene gelirler ve Allah yolunda istemeye<br/>istemeye harcarlar.</b><br/>
Onların Allah yolunda <i>“harcamalarının</i> <i>kabul edilmesine</i> <i>engel olan sadece şudur:</i><br/>
<i>Onlar Allah’ı ve Rasûlü’nü<b> </b>inkâr ettiler.” </i>Yani onların harcamalarının kabul<br/>edilmesine küfürlerinden başka hiçbir şey engel olmamıştır.<br/>
Cemaatle <i>“namaza da üşene üşene”</i> ağır bularak<i> “gelirler.”<br/></i><b>Kâşifî </b>der ki: “Onlar tembel kimselerdir. Namaza sadâkatle ve kendi istekleriyle<br/>
değil istemeye istemeye ve tembellikle gelirler.”<br/>
<b>Beğavî</b> demiştir ki: “Münâfıkların asla namazları olmadığı halde, âyette onların<br/>
namazda tembellik gösterdikleri nasıl zikredildi?” diye sorulursa bu soruya şöyle cevap<br/>verilir: Âyette onların kişiyi tembelliğe götüren küfür halleri kötülenmektedir. Çünkü<br/>küfür kişiye tembellik getirir, iman ise canlılık ve hareket kazandırır.<br/>
<i>“Ve Allah yolunda istemeye istemeye harcarlar.”</i> <b>Şeyhzâde </b>şöyle demiştir:<br/>
İbadetleri yerine getirme konusunda müminde bulunan istek ve canlılık, bu ibadetleri<br/>yerine getirmesi durumunda elde edeceği sevab ümidinden ve terk etmesi durumunda<br/>karşılaşacağı cezalandırılma korkusundan kaynaklanmaktadır. Bu ümit ve korku da,<br/>Peygamber Efendimiz (a.s.)’ın Allah katından getirdiği şeylere olan imanından ileri<br/>gelir. Münâfık ise buna inanmaz, dolayısıyla âhiret sevabını ümit etmez, orada göreceği<br/>cezadan da korkmaz. Bu sebeple de namaza gelmekte tembel davranır, sadaka vermek<br/>istemez. Çünkü namaz kılmanın bedeni yormak, sadaka vermenin de malı faydasız yere<br/>zâyî etmek olduğunu düşünür.<br/>
Bu âyette tembellik kötülenmiştir. Devamlı tembellik gösteren kimse, emeline<br/>
ulaşamaz denilmiştir.<br/>
<b>Ebûbekir Harizmî</b> demiştir ki:<br/>
<i>Tembel kişiyle hiçbir surette dostluk kurma;<br/>Nice salihler başkasının yüzünden bozulmuştur.</i><br/>
