<a name=5149></a><i>Bizim gibi, onlara da gülenler olacak.</i><br/>
<b>Şeyh Sa‘dî’</b>de şöyle der:<br/>
<i>Kimsenin ölümüne sevinme<br/>Felek onun ardından seni de çok tutmayacak</i><br/>
Âyette onların ebedî olacaklarının red ve inkâr edilmesinden maksad, onların alay<br/>
etmelerini inkârdır. Bu alayın vesîlesi ise ebedîliğin var veya yok olmasıdır.<br/>
<i>Bahru’l-ulûm</i>’da şöyle der: Âyetteki “ebedî kalmak’tan murad, devamlılığı olsa da<br/>
olmasa da uzun süre kalmaktır. Cümle, iki tarafının da gerçekleşmesi gerekmeyen bir<br/>şart ile getirilmiştir. Rasûlullah (s.a.)’in müşriklerden önce öleceği belirtilmemiş, ancak<br/>farz-ı muhâl kabîlinden öleceği farz olunmuştur. Çünkü Bedir savaşının da şâhidlik<br/>ettiği üzere Allah Teâlâ onların Hz. Peygamber’den önce öleceğini ve kendisinin de<br/>onlardan sonra uzun süre yaşayacağnı biliyordu.<br/>
Fakir (<b>Bursevî</b>) der ki: “Sadrâzam Köprülüzâde Mustafa Paşa, avâmdan bazılarının<br/>
kötü maksadlı şikâyetlerinden ötürü şeyhimi (k.s.), Kıbrıs adasına sürgün etti. Onu<br/>ziyaretim sırasında seher vakti bu âyeti tekrar ettiğini işittim. Hakikaten Mustafa Paşa,<br/>şeyhimden önce vefat etti.”<br/>
<b>İmam (Râzî)</b> şöyle der: “Peygamberlerin sonuncusu olması hasebiyle O’nun (s.a.)<br/>
ölmeme ihtimali söz konusu olabilirdi. Çünkü, eğer O ölseydi, şeriatı değişirdi. İşte<br/>burada ölüm konusunda O’nun durumunun başkalarının durumu gibi olduğu tenbih<br/>edilmektedir. Hızır (a.s.)’ın öldüğünü ve dünyada yaşamadığını söyleyenler bu âyeti<br/>delil getirmişlerdir. Bununla birlikte meşâyıhın tamamı ve âlimlerin çoğu Hızır (a.s.)’ın<br/>diri olduğu görüşündedir. Hatta onlardan bazıları onu gördüklerini ve onunla<br/>konuştuklarını söylemişlerdir. En iyisini Allah bilir. Eğer bu son görüş doğru ise onun<br/>durumu genel hükümden bir istisnâdır.<br/>
Bil ki <i>el-Müstedrek</i>’te zikredilen şu rivâyet Hızır (a.s.)’ın Rasûlullah (s.a.) devrinde<br/>
hayatta olduğuna işâret etmektedir: “Nebî (a.s.) vefat ettiğinde, melekler şöyle taziyede<br/>bulundular: “es-Selâmü aleyküm ve rahmetullâhi ve berekâtüh. Muhakkak Allah her<br/>musîbete karşılık bir ferahlık verir ve yitirilen her şeye bedel bir diğerini verir. Şu<br/>halde sâdece Allâh’a güvenin ve ancak O’na mürâcaat edin. Nasipsiz kişi, sevaptan<br/>mahrum olandır. Allâh’ın selâmı rahmeti ve bereketi üzerinize olsun.”<br/>
(Bu esnâda) sakalları ağarmış, iri cüsseli ve yakışıklı bir kişi, ashabın omuzlarından<br/>
atlayarak mescide girdi. Bir müddet ağladı. Sonra ashâba döndü ve şöyle dedi:<br/>“Muhakkak Allah musîbette bir tesellî, her yitirilene karşılık bir bedel ve her helâk<br/>olanın yerine bir halef verir. O halde sâdece Allâh’a sığının ve yalnız Allâh’a rağbet<br/>edin. Belâda O’nun nazarı sizedir. Siz de bakın, dikkat edin ki asıl mûsibete uğrayan,<br/>uğradığının telâfisi olmayandır.” Adam böyle dedi ve oradan ayrıldı. Bunun üzerine Hz.<br/>Ebû Bekir ve Ali (r.anhümâ): “Bu, Hızır (a.s.) idi.” dediler.<a href="RuhulBeyans.html#5155">[165]</a><br/>
