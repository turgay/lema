<a name=8811></a><img src="RuhulBeyan-8811_1.jpg"/><br/>
<img src="RuhulBeyan-8811_2.jpg"/><br/>
<i>Tembelliği terket ki ganimetten faydalanasın<br/>“Yolculuk azığı çeviklik ve atikliktir” diye bir mesel vardır.</i><br/>
<b>19. Mallarında, muhtaç ve yoksullar için bir hak vardı.<br/></b><i>“Mallarında bir hak vardı.”</i> Yâni (zengin) mü’minlerin mallarından üzerine vâcib<br/>
saydıkları; Allah’a yakınlaşma ve insanlara merhamet sebebiyle (fakirlere) vermeye<br/>devam ettikleri bol bir hisse vardı.<br/>
Âyetteki “hak” tâbiri ile Allah’ın zengin mü’minlere farz kıldığı “zekât”<br/>
kasdedilmediği için mü’minler diledikleri kimselere sadakalarını verebilirler. Çünkü<br/>malında fakirler için belli bir hisse bulunan kişi niçin methedilsin ki? Zenginlerin içinde<br/>zekâtını vermeyen, ama bu mânâ içine girebilecek pek çok insan vardır. Oysa bunlar<br/>methe lâyık değildirler.<br/>
<i>“(Mallarında) dilenci”</i> sadaka ve hayır talep eden <i>“ve yoksul için”</i> iffetinden dolayı<br/>
insanlar tarafından zengin zannedildiklerinden dolayı sadakadan dâhi mahrum bulunan<br/>muhtaç için <i>“bir hak vardı.”</i><br/>
<i>Kâmus’ta </i>“mahrum”, “hayırdan men’ olunan ve kendisine âid hiçbir malı bulunmayan<br/>
kimse” târif edilir.<br/>
<i>Müfredât’</i>da ise “rızık husûsunda başkalarına verilen genişliğe karşın kendi hayrı için<br/>
rızkı daraltılandır” diye izah edilmektedir.<br/>
<i>Bahru’l-ulûm’da </i>bu hususta şöyle denilmektedir: Yüce Allah’ın bu âyette, yardıma<br/>
muhtaç diğer insanları saymaksızın “dilenci ve yoksulu” zikretmesinin nedeni;<br/>Rasûlullah (s.a.)’in: <i>“Şüphesiz ki zekat dışında da malda bir hak vardır”</i><a href="RuhulBeyans.html#8813">[13]<br/></a>buyurduğu üzere, bundan kasdedilenin, farz olan zekatın dışındaki nâfile sadakayı<br/>belirtmek içindir. Yâni zekatın dışında da malda vâcib olan bir hak vardır. Bu sadakanın<br/>verilmesi ile ilgili hususlar da şu gibi hallerde ortaya çıkar: Ebeveynin fakir durumda<br/>olması, fakirlik ve çekingenlik sâhibi bir akrabanın mevcud olması, rızık esbabı<br/>kendisine kadar getirilmiş olduğu halde bundan uzaklaşıp mahrûm ve mustarip bir<br/>durumda kalınması… gibi hallerde.<br/>
Bir hadîs-i şerifte şöyle buyrulmuştur: <i>“Zenginlerin fakirler sebebiyle kıyâmet</i><br/>
<i>gününde çekecekleri var. Zira o fakirler kıyâmette: «Ey Rabbimiz! Bunlar haklarımızı<br/>ihlâl edip (nafakalarımızı) vermediler» diye onları şikâyet ederler. Bunun üzerine<br/>Allah da onlara: «Andolsun ki ben sizi kendime yaklaştıracak, onları da<br/>uzaklaştıracağım» buyurur.”</i> Rasûlullah (s.a.) bu hadisin peşinden de (Zâriyât: 51/19)<br/>âyetini okumuştur.<a href="RuhulBeyans.html#8813">[14]</a><br/>
Demek ki mutlaka infakda bulunmak gerekiyor. Ayrıca bu, en güzel ahlakî<br/>
meziyetlerden biridir.<br/>
