<a name=6854></a>mekruhlar işliyorsa ona iktidâ etmek/namazda ona uymak mekruhtur. O kimsenin<br/>âmirinin ve devlet başkanının onu azletmesi gerekir. Çünkü Hz. Peygamber (a.s.) Ebû<br/>Sehle’yi mescidin kıblesine tükürdüğü için görevden almıştır. Aynı şekilde vesveseli ve<br/>evhamlı kimsenin imamlık yapması mekruhtur. Çünkü o kendi yaptığı işlerde şüphe<br/>eder. Nitekim <i>Fethu’l-Karîb</i>’de böyle geçmektedir.<br/>
Kerih görmeyi gerektiren bir hasleti sebebiyle veya cemaat arasında imamlığa daha<br/>
lâyık birinin olması dolayısıyla cemâat tarafından hoşlanılmayan/istenmeyen birinin<br/>onlara imamlık yapması mekruhtur. Ancak cemâatin istememesi bunu gerektiren meşrû<br/>bir sebebe dayanmıyorsa o zaman imâmın imâmeti mekruh olmaz. Çünkü bu durumda<br/>cemaatin istememesi gayr-i meşrûdur; onun için îtibar edilmez.<br/>
Hz. Peygamber (s.a.)’in ism-i şerîfinin tâzim, salât ve selam ile zikredilmemesi de<br/>
O’nu incitmeye/O’na eziyete dâhildir.<br/>
<i>Mesnevî</i>’de şöyle denilmiştir:<br/>
<i>Birisi, Muhammed’in adını eğlenerek andı, ağzı çarpıldı.<br/>Geri geldi, “Ey Muhammed, ey ledün ilmi sahibi affet” dedi.<br/>Ben seninle eğlendim. Halbuki eğlenmeye lâyık bendim.<br/>Allah perdesini yırtmak isterse, onu temiz kişileri yermeye meylettirir.<br/>Allah bir kişinin ayıbını örtmek isteyince,<br/>O kimsenin ayıbı hakkında konuşturmaz.</i><br/>
<i>Et-Te’vîlâtü’n-Necmiyye</i>’de der ki: “Mü’minler Rasûlullah (s.a.)’e itâat edip O’na<br/>
salevât getirmekle Allâh’ın salâtını hak ettikleri gibi aynı şekilde kâfirler de Rasûlullah<br/>(s.a.)’e muhalefet edip onu incitmekle Allâh’ın lânetini hak etmişlerdir. Dünyâdaki lânet<br/>onların huzurdan kovulması ve îmandan mahrum olmalarıdır. Âhiretteki lânet ise<br/>cehennemde ebedî kalmaları ve cennetlerden mahrum olmalarıdır. İşte Allah Teâlâ’nın<br/>“<i>onlar için horlayıcı bir azap hazırlamıştır” </i>kavlinin hakîkî mânâsı budur.<br/>
<i>Fethu’r-Rahmân</i>’da der ki: “Hz. Peygamber (a.s.)’ı sözle ve fiille incitmek ittifakla<br/>
haramdır. Ona söven -ki bundan Allâh’a sığınırız- kimsenin hükmü konusunda âlimler<br/>ihtilaf etmiştir. <b>İmam Ebû Hanîfe </b>ve <b>Şâfiî</b>, bu durum aynen dinden dönmek gibi<br/>küfürdür. Tevbe etmezse bu kişi öldürülür demişlerdir. <b>İmam Mâlik</b> ve <b>Ahmed b.<br/>Hanbel</b> ise bu kişi öldürülür ve tevbesi de kabul edilmez demişlerdir. Çünkü bu<br/>kimsenin öldürülmesi, küfür cihetinden değil had cezâsı bakımındandır.<br/>
Kâfir biri Hz. Peygamber (s.a.)’i inkâr etmesinin, yalanlamasının ve benzerlerinin<br/>
dışında olarak açıkça O’na söverse, <b>Ebû Hanife</b> o kişi öldürülmeyeceğini söylemiştir.<br/>Çünkü o kişinin içinde bulunduğu şirk daha ağır ve büyük bir günahtır. Ancak o kimse<br/>te’dib edilir ve ona tâzir cezâsı uygulanır. İmam Şafiî ise o kimsenin müslümanlarla<br/>olan ahdini/sözleşmesini bozmuş olur. Devlet başkanı o kimseyi öldürmek, köle saymak,<br/>fidye ile yahut fidyesiz olarak serbest bırakmakta muhayyerdir. Ancak bu kâfire tekrar<br/>emân verilmez. Çünkü emân ve sözleşmede Hz. Peygamber (s.a.)’e sövmemek ona şart<br/>
