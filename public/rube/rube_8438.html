<a name=8439></a><img src="flower_sep.jpg"/><br/>
<img src="RuhulBeyan-8439_2.jpg"/><br/>
<img src="RuhulBeyan-8439_3.jpg"/><br/>
<img src="RuhulBeyan-8439_4.jpg"/><br/>
durumları da böyleydi.<br/>
“İnsanlar uykudadırlar, öldükleri zaman uyanırlar” sözü bu mânâda söylenmiştir.<br/>
Bilesin ki, nasıl ölüm hak ve gerçek olup vukûunda hiç kimsenin şüphesi yoksa,<br/>ölümden sonraki hayat da öyledir. İnkâr edenin inkârının bir değeri yoktur. Zira bu<br/>cehaletten kaynaklanmaktadır. Yoksa Allah Teâlâ uykudan sonra zorunlu olarak<br/>uyanmayı bu hususa bir darb-ı mesel yapmıştır.<br/>
Bunun için “uyku ölümün kardeşidir” denilmiştir. Sonra hayat da çeşit çeşittir. Bir de<br/>
İsrafil (a.s.)’ın sûra üflemesiyle kabirlerde hayat vardır. Bir diğeri ise feyz-i rûhânî ile<br/>kalplerin hayatıdır. Bir de sırr-ı rabbânî ile ruhların hayatı vardır. İlâhî ve rabbânî<br/>vuslat cennetine girmeden hiç kimse rûhânî ve cismânî azaptan kurtulamaz. Bu da bir<br/>takım riyâzetlere ve mücâhedelere göğüs gerip katlanmakla hâsıl olur. Zira hadis-i<br/>şerifte şöyle buyrulur: <i>“cennet nefsin hoşlanmadığı şeylerle kuşatılmıştır.<a href="RuhulBeyans.html#8444">”</i>[46]</a><br/>
Naklederler ki bir gün Hasan Basrî, Mâlik b. Dînâr, Şakîk Belhî (k.s) Râbia-i<br/>
Adeviyye’nin yanındaydılar. Râbia hasta idi. Hasan; “Mevlâsından gelen darbelere<br/>sabretmeyen bir kimse dâvâsında sâdık değildir.” dedi. Şakîk; “Mevlâsının darbesine<br/>şükretmeyen kimse dâvâsında sâdık değildir.” dedi. Mâlik ise; “Mevlâsından gelen<br/>darbelerden lezzet almayan kimse sâdık değildir.” dedi. Râbia’ya sen de söyle dediler.<br/>O ise şöyle söyledi; “Mevlâsını müşâhedede darbenin elemini unutmayan kimse<br/>dâvâsında sâdık değildir” dedi. Bunda şaşılacak bir şey yoktur. Çünkü Mısır kadınları<br/>mahlûkun Hz. Yûsuf müşâhedesinde yaralanmanın acısını duymadılar. Eğer bir kimse<br/>Hâlık’ın müşâhedesinde bu sıfat üzere olursa, bunda şaşılacak bir şey yoktur.<br/>
Bundan anlaşılan şudur ki, kişi dâvâsında sâdık ise hakkı taleb eder. Başına gelen<br/>
hiçbir şeyden rahatsız olmaz ve hiçbir şey ona ağır gelmez. Allah’tan ancak Allah’ın<br/>ondan istediğini ister.<br/>
<i>Dostun kahrı âşıkları ateşe attığı zaman,<br/>Kevser pınarına bakacak olursam nâmerdim.</i><br/>
İşte dâvâsında sâdık olan kul, dünyada mücâhede ateşiyle nefsine azab etmekten uzak<br/>
kalmaz. Sonra nefsini aşk ve muhabbet ateşinde tamamen yakar, yok eder. Artık vücudda<br/>yakma ile alâkalı bir şey kalmayınca bu kişi kıyâmette nasıl ateşe sunulur ki? Çünkü bu<br/>kişinin cevheri temizlenip özleşmiş, nefsi de îmân edip gönül huzûruna kavuşmuştur.<br/>Yardım ve imdad Allah’tandır.<br/>
<i> </i><br/>
