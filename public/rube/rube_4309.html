<a name=4310></a><img src="flower_sep.jpg"/><br/>
<i>“pekiştirdikten sonra yeminleri bozmayın.”</i> nefsinizi şâhid tutarak “<i><b>Evet, şâhid</b></i><br/>
<i><b>olduk</b></i>” (el-A‘râf, 7/172) diyerek Allah’a verdiğiniz kuvvetli yemini bozmayın.<br/>
Allah ile kul arasındaki vefanın izahı Muaz (r.a.)’ın rivâyet ettiği Peygamber (s.a.)’in<br/>
şu hadisinde açıklanmıştır. Rasûlullah (s.a.) Muaz (r.a.)’a şöyle buyurdu:<br/>
“–<i>Ey Muaz! Allah’ın insanlar üzerindeki hakkı nedir?</i>”<br/>Muaz: “Allah ve Rasûlü daha iyi bilir.” karşılığını verdi. Peygamber (s.a.):<br/><i>“Allah’ın onlar üzerindeki hakkı, O’na ibâdet etmeleri ve O’na hiçbir şeyi ortak</i><br/>
<i>koşmamalarıdır.”</i> Yâni ibâdetle sâdece O’nu taleb edip O’nunla birlikte başka birini<br/>ortak koşmamalarıdır. Sonra şöyle buyurdu:<br/>
<i>“–Ey Muaz! insanlar bunu yaptıklarında, insanların Allah üzerinde hakkı nedir,</i><br/>
<i>biliyor musun?”</i><br/>
Muaz yine, “Allah ve Rasûlü daha iyi bilir.” karşılığında bulundu. Bunun üzerine<br/>
Rasûlullah (s.a.) şöyle buyurdu:<br/>
<i>“Bu durumda insanların Allah üzerindeki hakkı, onlara azab etmemesidir.” </i><a href="RuhulBeyans.html#4314">[196]</a><br/>
Yâni ayrılık ve rahmetini kesme azabıyla onlara azab etmeyip vecd ve vuslat ile onları<br/>şereflendirmesidir. Nitekim kudsî bir hadiste: <i>“Dikkat edin! Beni arayan bulur.” </i><a href="RuhulBeyans.html#4314">[197]<br/></a>buyrulmuştur.<br/>
<i>Biz takdir kadısının şu dehlizinde<br/>Belâ ve Elest dâvâlarını görmek için duruyoruz.<br/>Biz belâ dedik sınama yönünden<br/>İşimiz ve sözümüz, bunu görmek, bunu bildirmekten ibarettir.<br/>Neden kadı’nın dehlizinde durmaktayız?<br/>Biz şâhid olmak için gelmedik mi?<br/>Ey şâhid, sen bu şehâdette bulunmadıkça<br/>Şu dehlizden nasıl kurtulabilirsin?<br/>—-<br/>Fiil ve söz gönlün şâhidleridir<br/>Her ikisi de örtülü olan sırrı ortaya çıkarır<br/></i>—-<br/><i>Vefâ toprağına bir yudumcuk döken kişiden<br/>Devlet avı, nasıl olur da kaçabilir?<br/></i>—-<br/><i>Peygamber dedi ki: Bu yol için<br/>Amelden daha vefâlı bir yoldaş yoktur.<br/>Amelin, iyiyse sana ebediyen dost olur.<br/>Kötüyse mezarında yılan kesilir.</i><br/>
