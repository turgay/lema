<a name=8817></a><img src="RuhulBeyan-8817_1.jpg"/><br/>
<img src="RuhulBeyan-8817_2.jpg"/><br/>
sorun. Zîra onun kanatları arasında her şeyin ilmi vardır. Bu benim ağzımdaki<br/>Rasûlullah (s.a.)’in tükrüğüdür. Bu tükrük Allah’ın beni Rasûlullah (s.a.)’dan merzûk<br/>kıldığıdır. Nefsim kudret elinde olan Allah’a yemin ederim ki Tevrat ve İncil’in<br/>konuşmalarına izin verilse de ben onların içindekileri size haber verebilsem, muhakkak<br/>onlar da beni tasdik ederlerdi” dedi.<br/>
Yemenli bir adam da orada bulunuyordu. Yanındakilere: “Bu adam çok derin bir laf<br/>
etti. Ben şimdi onu rezil edeceğim” diyerek kalktı ve: “Ey Ali! Söyle bakalım” dedi.<br/>Hz. Ali de ona: “İlmini artırmak için sor. Can sıkıcı üzücü soruları sorma” deyince,<br/>adam: “Beni bu soruyu sormama sen sebep oldun. Ey Ali! Sen Rabbini gördün mü? Ben<br/>görmediğime ibâdet etmem. Peki O’nu nasıl görebilirim?” diye sorunca Ali (r.a.):<br/>“Gözler bizâtihi O’nu göremez ama kalp gözleri îman hakikatı ile O’nu görür. Rabbim<br/>tektir. Ortağı ve bir ikincisi yoktur. Eşsizdir, benzeri yoktur. Zaman ve mekândan<br/>münezzehtir. Duyu organlarıyla algılanamaz. O’nunla hiçbir şeyin mukayesesi<br/>yapılamaz” diye cevap verince adam bayılarak yere yığıldı. Ayılınca da: “Allah’a söz<br/>veriyorum bir daha böyle can sıkıcı sorular sormayacağım” dedi.<br/>
Salihlerden birinden şöyle hikâye olunmuştur: O, bir gün rüyasında <b>Marûf Kerhî</b>’yi<br/>
gözlerini arşa doğru dikmiş, cennetin hûrileri ve saraylarıyla meşgul olurken görmüş.<br/>Cennet bekçisi Rıdvan’a bunun kim olduğunu sorunca o şöyle demiş: “Bu Marûf<br/>Kerhî’dir. O Allah’a özlem duyarak vefat etmiştir. Allah da onun arşa bakmasına izin<br/>vermiştir” dedi. İşte onun bu bakışı, dünyadaki kalp bakışının neticelerindendir. Çünkü<br/>Allah şöyle buyuruyor: <i><b>“Şu dünyada kör olan kimse, âhirette de kördür...”</b></i> (el-İsra<br/>17/72)<br/>
Dünyada, dünya gözüyle en üstün bakma kabiliyeti ise Musa (a.s) ile ondan da daha<br/>
üstün bakış kabiliyetine sâhip olan Hz. Muhammed (s.a.)’e verilmiştir. Rasûlullah<br/>(s.a.)’ın bakışları arşın üzerini de görebilecek kapasitedeydi. Halbuki arş, fizîki âlemin<br/>en zirvesi ve ruhlar âlemiyle birleştiği yerdir.<br/>
Şunu bil ki avâmın görmesi ilim, havassın görmesi de ayn/hakikat mertebesindedir.<br/>
Onların, Allah Teala’nın efâli, sıfatları ve zâtı gibi tevhidî hususları görmelerinde de<br/>mertebeleri vardır. Akıllı olan kişi, ilim mertebesinden ayn mertebesine, istidlâl<br/>mertebesinden de şühûd ve huzur mertebesine yükselmeye gayret etsin.<br/>
<b>22. Semâda da rızkınız ve size vaadedilen başka şeyler vardır.<br/></b>Âyette, muzaf olarak gelmesi gereken “esbâb” kelimesi hazfedilmiştir. Dolayısıyla<br/>
mânâ “gökte rızık sebepleriniz var” şeklindedir. Bu rızıktan kasıd da gökteki güneş, ay<br/>ve diğer yıldızlar ile rızıkların meydana gelme sebepleri olup mevsimlerin değişmesini<br/>sağlayan güneşin doğma ve batma zamanlarının farklılığıdır.<br/>
