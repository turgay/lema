<a name=4457></a>Bir kimse anne-babasını küçümseyip reddederek kendisini başkalarına nisbet<br/>
etmemelidir. Çünkü bu durum lâneti gerektirir. Rasûlullah (s.a.) böyle kimse hakkında:<br/>“<i>Allah’ın, meleklerin ve insanların tamamının lâneti onun üzerine olsun. Allah böyle<br/>kimsenin farz ve nâfile amelini kabul etmez</i>.<a href="RuhulBeyans.html#4460">”[66]</a> buyurmuştur. <i>el-Esrâru’l-<br/>Muhammediyye</i>’de hadiste geçen <i>“sarfen ve adlen” </i>kelimeleri farz ve nâfile olarak<br/>açıklanmıştır. <i>el-Kâmûs</i>’ta ise şöyle der: “Hadiste ‘sarf’ tevbe, nâfile, farz, tartı ve<br/>kazanç olarak, ‘adl’ ise fidye, farz, nâfile, ölçü, ölçek ve fidye anlamlarına gelir.”<br/>
“<i>Ve: “Rabbim! Küçüklüğümde onlar beni nasıl yetiştirmişlerse,” </i>yâni, onların bana<br/>
rahmeti gibi bir rahmet ile ve küçük olduğum halde beni terbiye edip doğru yola irşad<br/>ettikleri gibi, <i>“şimdi de sen” </i>merhamet edenlere olan vaadini yerine getirerek<i> “onlara<br/>(öyle) rahmet et!” diyerek duâ et.</i>” Sonsuz rahmetiyle bağışlaması için Allah’a duâ et.<br/>Senin geçici merhametinle yetinme. Kâfir de olsalar duâ et. Çünkü onları İslâm’a<br/>iletmesi Allah Teâlâ’nın rahmetindendir.<br/>
<b>Kâşifî</b> der ki: “Anne-baba hakkında çocuğun rahmet duâsında bulunmasının hakîkati<br/>
şudur: Eğer mü’minseler ‘onları cennete eriştir’ diye duâ eder. Eğer kâfirseler ‘Onlara<br/>İslâm ve îman yolunu göster.’ diye duâ eder.”<br/>
<i>Ebü’l-Leys Tefsîri</i>’nde yer aldığına göre <b>İbn Abbas </b>(r.anhümâ) şöyle demiştir:<br/>
“İbrahim (a.s.) babası ölünceye kadar istiğfarda bulunmaktan vazgeçmedi. Babasının<br/>Allah düşmanı olduğu anlaşılınca ondan uzaklaştı, yâni duâyı terk etti ve kâfir olarak<br/>öldükten sonra istiğfarda bulunmadı.<br/>
Bir hadiste “<i>Bir kimse anne-babaya duâyı terk ettiğinde dünyadaki rızkı kesilir</i>.”<a href="RuhulBeyans.html#4460">[67]</a><br/>
buyrulmuştur. <b>İbn Uyeyne</b>’ye vefat eden bir kimse adına sadaka verilip verilmeyeceği<br/>sorulunca şöyle cevap verdi: “Her şey ona ulaşır, fakat ölü bir kişi için istiğfardan daha<br/>faydalı bir şey yoktur. Eğer istiğfardan daha fazîletli bir şey olsaydı ana-baba için onu<br/>emrederdim.” Bu sözleri Hz. Peygamber (s.a.)’in şu hadîsi de desteklemektedir: “<i>Allah<br/>cennette kulun derecesini yükseltince kul şaşırır ve “Ya Rabbî, bu nasıl oldu?” diye<br/>sorar. Allah da: “Çocuğunun istiğfarı sebebiyle.” der.</i>”<a href="RuhulBeyans.html#4460">[68]</a> Başka bir hadiste ise:<br/>“<i>Anne-babasının kabrini her cuma günü ziyaret eden kişi iyilerden, sâlihlerden<br/>olur.</i>”<a href="RuhulBeyans.html#4460">[69] </a>buyrulmuştur.<br/>
<b>Şeyh Sa‘dî</b> şöyle demiştir:<br/>
<i>Nice yıllar üzerinden gelir geçer<br/>Babanın kabrine uğramazsın<br/>Sen babanın yerine/kabrine ne hayır eyledinse<br/>Oğlun da sana öylece eyler</i><br/>
Rivâyet edildiğine göre bir kişi gelip Hz. Peygamber (s.a.)’e : “Ana-babam yaşlandı.<br/>
Onların küçükken bana baktıkları gibi ben de onlara bakıyorum. Onların hakkını ödedim<br/>mi?” diye sordu. Hz. Peygamber (a.s.): “<i>Hayır. Çünkü onlar bunu yaparken senin<br/>hayatta kalmanı isteyerek yapıyorlardı. Sen ise onların ölümünü isteyerek bunları</i><br/>
