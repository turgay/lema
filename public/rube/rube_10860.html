<a name=10861></a><img src="flower_sep.jpg"/><br/>
<img src="RuhulBeyan-10861_2.jpg"/><br/>
hâline getirmeyi ifâde eder. Onun için bir kimseye “duhake/çok gülen”, “luane/çok lânet<br/>eden” denebilmesi için, bunu çok yapması, alışkanlık hâline getirmiş olması lâzımdır.<br/>
<b>İbn Kuteybe </b><i>Edebü’l-Kâtib </i>isimli eserinde der ki: Arapçada “Fu’le” kalıbı,<br/>
mef‘ûlün sıfatlarındandır. “Fuale” kalıbı ise fâilin sıfatlarındandır. Bunun için kendisi<br/>ile alay edilen adama “raculün hüz’e” denilir. İnsanları alaya alana ise, “raculün hüzee”<br/>denilir. Lu‘na ve luane, lümze ve lümeze ve diğer buna benzer ifâde kalıpları hep<br/>böyledir.<br/>
Bu âyet <b>Ahnes b. Şerîk</b> veya <b>Velid b. Mugîra</b> hakkında inmiştir. Çünkü bu iki herif<br/>
Rasûlullah (s.a.) Efendimiz’i gıybet ederlerdi. Fakat sahîh olan görüşe göre âyetin<br/>hükmü umûmîdir, herkese şâmildir. Çünkü âyette “herkese” deniyor. Bu da, hükmün<br/>genel olduğunu gösterir. <i>Aynu’l-Meânî</i>’de nakledilen Abdullah b. Mes‘ûd kırâatindeki<br/>gibi “li külli” ifâdesi olmadan sâdece “veylün li’l-hümezeti ve’l-lümeze” denmiyor.<br/>
Bir hadis-i şerifte şöyle buyrulmaktadır: <i>“Mü’min akıllı, anlayışlı ve tedbirli olur.</i><br/>
<i>Ağırbaşlıdır, önünü arkasını araştırır, aceleci olmaz, âlimdir, şüpheli şeylerden kaçar.<br/>Münâfık ise hümeze ve lümeze olur; yüze karşı ayıplar, arkadan çekiştirir. Katı ve<br/>şiddetlidir. Gece odun toplayan gibidir, nereden kazandığını ve nereye harcadığını<br/>bilmez.”</i> <a href="RuhulBeyans.html#10865">[219]</a><br/>
<b>Kâşânî</b> der ki: Hemz ve lemz cehâletten, gazap ve kibirden mürekkeb bir<br/>
ahlâksızlıktır. Çünkü bu iki karakterin yapısı insanlara eziyet etmeyi ve onlara karşı<br/>büyüklük taslamayı ihtivâ eder. Bu huyların sâhibi, diğer insanlardan üstün olmak ister.<br/>Ancak kendinde onu üstün yapacak bir fazîlet bulunmadığı için, insanlara ayıp ve<br/>ahlâksızlık nisbet ederek onlardan üstün olduğunun ortaya çıkmasına çalışır. Hâlbuki<br/>bilmez ki yaptığı şey, ahlâksızlığın ta kendisidir. Ahlâksız olmak fazîlet değildir. Bu<br/>kimse kendi nefsi ve şeytanı tarafından aldatılmıştır. O kuvve-i nutkiyye ile kuvve-i<br/>gazabiye ahlâksızlığı ile vasıflanmış bir kimsedir.<br/>
<b>2. O ki, mal toplamış ve onu sayıp durmuştur.<br/></b><i>“Mal yığmak”</i> fiili, daha önce geçen <i>“külli</i>/<i>herkes”</i> kelimesinden bedeldir. Burada<br/>
âdetâ şöyle denmektedir: Mal biriktirenin vay hâline! Allah Teâlâ’nın, onu böylesine<br/>mânevî bir vasıfla nitelemesi boşuna değildir. Çünkü hümeze ve lümezenin sebebi âdetâ<br/>budur. Kişi mal biriktirdiği için kendini beğenmeye başlar. Mal çokluğunun kişiyi<br/>değerli kıldığını ve fazîlet sâhibi yaptığını zanneder. Bundan dolayı başkalarını eksik<br/>görmeye başlar.<br/>
Bu âyetteki <i>“mâlen”</i> kelimesinin başında “el” takısının olmaması, bu tür insanların<br/>
biriktirdiği malın çokluğunu ifâde etmek içindir. Bu durum bir sonraki sayıp durmak<br/>kelimesiyle de uyumludur.<br/>
