<a name=1611></a><img src="RuhulBeyan-1611_1.jpg"/><br/>
<img src="RuhulBeyan-1611_2.jpg"/><br/>
<img src="RuhulBeyan-1611_3.jpg"/><br/>
tarafından Hz. Îsâ’ya revâ görülen iftirâları ve ona nisbet edilen bayağı ifadeleri<br/>bastırmak husûsunda daha tesirlidir.<br/>
“<i>Dâvûd’a da Zebur’u verdik.”</i> Buradaki “verdik” ifâdesi, “vahyettik” anlamındadır.<br/>
Çünkü, Zebur’un verilmesi vahiy yoluyla olmuştur. Zebur, dört büyük ilâhî kitaptan<br/>biridir. “Zebr”den türemiştir ve “yazmak” demektir.<br/>
<b>Kurtubî</b> der ki: Zebur’da yüz elli sûre vardı ve bunlar içinde ahkam âyetleri yoktu.<br/>
Zebur’da hikmetli sözler, kıssalar, Allah’a hamd ve senâyı öğreten âyetler vardı. Dâvûd<br/>(a.s.), çöle çıkar ve Zebur’dan âyetler okurdu. Arkasında İsrailoğullarının âlimleri,<br/>onların arkasında diğer insanlar, insanların arkasında cinler dururlardı. Hatta dağlardaki<br/>hayvanlar bile Dâvûd (a.s.)’ın sesini duyduklarında, onun nağmesini dinlemek için gelir,<br/>önünde bekleşirlerdi. Bundan başka sayılarını ancak Allah’ın bildiği sürü sürü kuşlar<br/>da onu gölgelemek için çırpınırlardı. Yırtıcı hayvanlar da toplanırlar onun sesinin<br/>câzibesiyle etrâfını kuşatırlardı. Dâvûd (a.s.), Cebrâil’in bu konuda vahiy getirmesini<br/>beklemeden Oryâ’nın hanımı ile evlendi. İşte bundan sonra etrafında toplanan insanlar,<br/>cinler, hayvanlar ve kuşlar artık görünmez oldu.<br/>
Denildi ki, önceleri görülen coşku Allah’a itâate ünsiyet etmenin güzel bir sonucu idi.<br/>
Sonradan meydana gelen yalnızlık ise, masiyetin neticesidir.<br/>
<b>Ebû Mûsâ’l-Eş’arî </b>(r.a.)’ın şöyle dediği rivâyet edilmiştir: “Rasûlullah (s.a.v.) bana<br/>
hitaben şöyle buyurdular: <i>“Dün gece beni bir görseydin. Senin Kur’an okuyuşunu<br/>dinliyordum. Sana Dâvûd âilesinin nağmelerinden bir nağme verilmişti.” </i>Ben de:<br/>“Allah’a yemin olsun ey Allah’ın Rasûlü, eğer senin dinlediğini bilseydim, daha güzel<br/>okurdum.” dedim.<a href="RuhulBeyans.html#1619">[209]</a><br/>
Ebû Osman’ın şöyle dediği rivâyet edilir: “Ebû Mûsâ’nın sesinden daha etkileyici bir<br/>
ses, onun nağmelerinden daha büyüleyici bir nağme ve onun okuyuşundan daha güzel bir<br/>kırâat duymadım. O, bize bâzen sabah namazı kıldırırdı. Biz, o güzel sesiyle Bakara<br/>sûresini okusun isterdik.”<br/>
<b>Sa’dî</b> (k.s.) şöyle der:<br/>
<i>Hoş bir ses güzel yüzden daha iyidir<br/>Çünkü güzel yüzden nefis hoşlanır, sesten ruh beslenir<br/>Koruluğa tatlı rüzgar esince<br/>Ban (sürgün) ağacının dalları eğilir, sert taş değil</i><br/>
<b>164- Bir kısım peygamberleri sana daha önce anlattık, bir kısmını ise sana</b><br/>
<b>anlatmadık. Ve Allah Mûsâ ile gerçekten konuştu.</b><br/>
